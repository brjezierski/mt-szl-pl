<doc id="3056853" url="https://pl.wikipedia.org/wiki?curid=3056853" title="SM UB-21">
SM UB-21

SM UB-21 – niemiecki jednokadłubowy okręt podwodny typu "UB II" zbudowany w stoczni Blohm &amp; Voss w Hamburgu w roku 1915. Zwodowany 26 września 1915 roku, wszedł do służby w Kaiserliche Marine 18 lutego 1916 roku. W czasie swojej służby, SM UB-21 odbył 26 patroli, w czasie których zatopił 33 statków o łącznej pojemności BRT. Służbę rozpoczął w I Flotylli 14 kwietnia 1916 roku, 1 lutego 1916 roku został przeniesiony do II Flotylli.
Budowa.
Okręt SM UB-21 należał do typu UB-II, który był następcą typu UB I. Był średnim jednokadłubowym okrętem przeznaczonymi do działań przybrzeżnych, o prostej konstrukcji, długości 36,13 metrów, wyporności w zanurzeniu 263 BRT, zasięgu 6450 Mm przy prędkości 5 węzłów na powierzchni oraz 45 Mm przy prędkości 4 węzły w zanurzeniu. W typie II poprawiono i zmodernizowano wiele rozwiązań, które były uważane za wadliwe w typie I. Zwiększono moc silników, pojedynczy wał zastąpiono dwoma.
Służba.
Pierwszym dowódcą okrętu został 20 lutego 1916 roku mianowany Ernst Hashagen, wcześniej dowodzący SM UC-10. 18 lutego 1916 roku okręt został przydzielony do I Flotylli. Pierwsze zwycięstwo jednostka odniosła 5 maja 1916 roku podczas patrolu po Morzu Północnym, UB-21 zatrzymał i zatopił poprzez podłożenie ładunków wybuchowych szwedzki żaglowiec „Herald” o pojemności BRT.
20 października 1916 roku w czasie kolejnego patrolu po Morzu Północnym UB-21 zatrzymał i zatopił trzy statki. Szwedzki „Lekna ( BRT), norweski „Randi” ( BRT) oraz szwedzki „Svatvik” ( BRT).
10 września 1917 roku okręt został przydzielony do V Flotylli, w której służył do 29 kwietnia 1918 roku.
27 listopada 1917 roku na miejsce kapitana Ernsta Hashagena, który po urlopie objął dowództwo SM U-62, został mianowany Oberleutnant zur See Franz Walther. Pierwszym zatopionym statkiem pod dowództwem Walthera był zbudowany w 1882 roku, brytyjski parowiec „Lady Ann” o pojemności BRT, który płynął z ładunkiem węgla z Sunderland do Rochester. W wyniku ataku, 3 mile na południowy wschód od Scarborough, śmierć poniosło 11 członków załogi. 9 września 1917 roku Walther został zastąpiony przez Oberleutnant zur See Waltera Schefflera. Pod jego dowództwem UB-21 zatopił 6 statków o pojemności BRT oraz jeden uszkodził o pojemności BRT. 29 kwietnia 1918 roku ostatnim dowódcą UB-21 został mianowany Bruno Mahn, a okręt został przydzielony ponownie do I Flotylli. 10 maja 1918 roku operując u wschodnich wybrzeży Wielkiej Brytanii w okolicach Hartlepool UB-21 zatopił hiszpański statek „Anboto Mendi”. Zbudowany w 1907 roku parowiec o pojemności BRT płynął z ładunkiem rudy żelaza z Sagunto do Middlesbrough. 7 października 1918 roku UB-21 został przeniesiony do Flotylli treningowej. Po zakończeniu działań wojennych został przekazany Royal Navy 24 listopada 1918 roku. Zatonął w czasie holowania do Wielkiej Brytanii w 1920 roku.

</doc>
<doc id="3056856" url="https://pl.wikipedia.org/wiki?curid=3056856" title="Strzelectwo na Letnich Igrzyskach Olimpijskich 1908 – trap drużynowo">
Strzelectwo na Letnich Igrzyskach Olimpijskich 1908 – trap drużynowo



</doc>
<doc id="3056858" url="https://pl.wikipedia.org/wiki?curid=3056858" title="Strzelectwo na Letnich Igrzyskach Olimpijskich 1908 – trap indywidualnie">
Strzelectwo na Letnich Igrzyskach Olimpijskich 1908 – trap indywidualnie



</doc>
<doc id="3056859" url="https://pl.wikipedia.org/wiki?curid=3056859" title="Konrad Haebler">
Konrad Haebler

Konrad Haebler (ur. 29 października 1857, zm. 13 grudnia 1946) – niemiecki historyk, bibliotekarz i badacz początków drukarstwa.
W 1882 roku uzyskał stopień doktora językoznawstwa na Uniwersytecie w Lipsku. Przez wiele lat pracował w głównych bibliotekach Drezna (od 1879 roku) i Berlina (od 1907 roku). Jego praca w Dreźnie, gdzie od 1898 roku zajmował się katalogowaniem inkunabułów, jak i pobyt na Półwyspie Iberyjskim stały się inspiracją do prowadzenia własnych badań w zakresie inkunabulistyki.
W początkach swojej kariery naukowej zajmował się historią gospodarczą Hiszpanii, dopiero później zaczął badać produkcję drukarską na obszarze Półwyspu Iberyjskiego w XV wieku. Jego pierwsze publikacje to m.in. "The early printers of Spain and Portugal" (1897) i "Spanische und portugiesische Bücherzeichen des 15. und 16. Jahrhunderts" (1898). Następnie podjął się badania inkunabułów w szerszym zakresie. W jednej ze swoich najsłynniejszych prac, "Typenrepertorium der Wiegendrucke" (t.1-6 wyd. w latach 1904-1924), przedstawił udoskonaloną typograficzną metodę badań pierwszych druków stworzoną przez Roberta Proctora. Zdaniem Haeblera głównym kluczem w badaniu pisma antykwowego jest litera „Q”, a w przypadku pisma gotyckiego majuskuła „M”. Ponadto Haebler jest autorem wciąż aktualnego podręcznika "Handbuch der Inkunabelkunde" (1925) oraz współautorem pracy o ornamentyce opraw warsztatów introligatorskich w XVI-wiecznych Niemczech "Rollen- und Plattenstempel des 16. Jahrhunderts" (t. 1-2, wyd. w latach 1928-1929). Inne jego istotne publikacje to m.in. "Die deutschen Buchdrucker des 15. Jahrhunderts im Auslande" (1924) i "Die Hal. Fragmente vom Leiden Christi. Das älteste Druckwerk Italiens" (1927).
W 1904 został współzałożycielem komisji, której celem było opracowanie "Gesamtkatalog der Wiegendrucke" (t. 1-7 wyd. w latach 1925-1940). W ciągu całego życia napisał 320 różnych publikacji.

</doc>
<doc id="3056860" url="https://pl.wikipedia.org/wiki?curid=3056860" title="The Guardian of Forever">
The Guardian of Forever

The Guardian of Forever – dziesiąty album studyjny holenderskiego duetu Laserdance, wydany 19 grudnia 1995 roku. Przez fanów gatunku była to najgorzej oceniana płyta zespołu. Pierwsza połowa albumu to klasyczne utwory spacesynth, pozostałe kompozycje (od nr 6 do 11) zdradzają większą przynależność do nurtu techno. Michiel van der Kuy, dla którego była to ostatnia współpraca z Laserdance, zagrał wszystkie syntezatorowe solówki w czasie rzeczywistym. 
Autorstwo utworów.
Utwór "Love Stimulation" napisali Gerret Frerichs, Hans-Georg Schmidt, Oliver Huntemann oraz Matthias Paul (ten ostatni pod pseudonimem Paul van Dyk). Według informacji na okładce autorem wszystkich pozostałych utworów był drugi członek Laserdance i zarazem producent wykonawczy, Erik van Vliet. Tymczasem Michiel van der Kuy stwierdził w wywiadzie, że van Vliet, który za czasów Laserdance nigdy nie pełnił funkcji ani kompozytora, ani wykonawcy, kupił prawa autorskie od rzeczywistego kompozytora i dzięki temu mógł umieścić swoje nazwisko przy kompozycjach, których nigdy nie stworzył.

</doc>
<doc id="3056862" url="https://pl.wikipedia.org/wiki?curid=3056862" title="U-335">
U-335

U-303 – niemiecki okręt podwodny (U-Boot) typu "VIIC" z okresu II wojny światowej. Okręt wszedł do służby w 1941 roku. Jedynym dowódcą był "Kptlt." Hans-Hermann Pelkner.
Historia.
Okręt został włączony do 8. Flotylli U-Bootów (Gdańsk) celem szkolenia i zgrania załogi. Od sierpnia 1942 roku jako jednostka bojowa w składzie 6. Flotylli.
U-335 został zatopiony podczas swojego pierwszego patrolu bojowego rozpoczętego 30 lipca 1942 roku w Kilonii. 3 sierpnia 1943 roku na północny wschód od Wysp Owczych (Morze Norweskie) jednostka została wykryta przez brytyjski okręt podwodny , który wystrzelił w jej kierunku sześć torped. W wyniku ataku zginęło 43 członków załogi U-Boota; przeżył tylko jeden członek załogi – MtrGfr Rudolf Jahnke. Rozbitek został uratowany i wzięty do niewoli przez HMS „Saracen” (drugi Niemiec, który przeżył zatopienie, odmówił ratunku i utonął).

</doc>
<doc id="3056864" url="https://pl.wikipedia.org/wiki?curid=3056864" title="Bonawentura z Potenzy">
Bonawentura z Potenzy

Bonawentura z Potenzy (ur. 1651 w Potenza, Włochy, zm. 26 października 1711) – włoski błogosławiony Kościoła katolickiego, franciszkanin konwentualny.
Życiorys.
Jego rodzicami byli Katarzyna Pieca i Lelio Lavagna. W 1666 roku w wieku 15 lat wstąpił do franciszkanów konwentualnych. Gdy miał 24 lata, został wyświęcony na kapłana. Był mistykiem. Zmarł w dniu 26 października 1711 roku, mając 60 lat.
Beatyfikował go Pius VI w 1775 roku.

</doc>
<doc id="3056867" url="https://pl.wikipedia.org/wiki?curid=3056867" title="Annabel">
Annabel

Annabel – drugi singel promujący szósty studyjny album zespołu Goldfrapp, zatytułowany "Tales of Us".
Geneza.
Inspiracją do napisania piosenki była powieść Kathleen Winter pt. "Annabel", która opowiada o dziecku obojnaczym o imieniu Wayne, wychowywanym przez ojca jako chłopiec, odkrywającym w czasie dojrzewania swoją odmienność.
Teledysk.
Obraz w reżyserii Lisy Gunning to w istocie rzeczy przejmujący film krótkometrażowy o chłopcu-obojnaku, odkrywającym swoje kobiece strony, m.in. za pomocą skarbów ukrytych w zaroślach. Jego premiera odbyła się 2 września 2013 r. na portalu Nowness.

</doc>
<doc id="3056869" url="https://pl.wikipedia.org/wiki?curid=3056869" title="Adwokat (film 2013)">
Adwokat (film 2013)

Adwokat (ang. "The Counselor") – amerykańsko-brytyjski thriller z 2013 roku w reżyserii Ridleya Scotta. Wyprodukowany przez 20th Century Fox.
Światowa premiera filmu miała miejsce 25 października 2013 roku. W Polsce premiera filmu odbyła się 15 listopada 2013 roku.
Ridley Scott zadedykował ten film swojemu bratu, Tony’emu, który popełnił samobójstwo w 2012 roku.
Fabuła.
Znany prawnik (Michael Fassbender) z El Paso w stanie Teksas dostaje propozycję pracy od ekscentrycznego Reinera (Javier Bardem), właściciela modnego klubu nocnego. Może szybko i dużo zarobić, ale kobieciarz Westray (Brad Pitt), człowiek na usługach Reinera, ostrzega go przed przyjęciem oferty. Mówi, że jego pracodawca prowadzi nielegalne interesy. Mimo to chciwy adwokat decyduje, że będzie reprezentował Reinera. Okazuje się, że mężczyzna jest w rzeczywistości narkotykowym bossem. Sytuacja jeszcze bardziej się komplikuje, gdy pojawia się piękna dziewczyna przestępcy. Malkina (Cameron Diaz) – była striptizerka pochodząca z Barbados – jest bezwzględną psychopatką. Adwokat i jego naiwna narzeczona Laura (Penélope Cruz) będą musieli stawić czoło narkotykowemu podziemiu i walczyć o życie. W konsekwencji splotu okoliczności - zaaranżowanych częściowo przez Malkinę, a częściowo będących dziełem przypadku i działań narkotykowego kartelu - kurier, którego miał reprezentować adwokat, Reiner, Westray i Laura zostaną zamordowani; Malkina ucieknie z brylantami do Europy, transport narkotyków przechwyci kartel, a adwokat zostanie sam w meksykańskim hotelu z płytą CD, na której nagrano śmierć Laury.
Obsada.
i inni

</doc>
<doc id="3056870" url="https://pl.wikipedia.org/wiki?curid=3056870" title="4. Tarnowska Nagroda Filmowa">
4. Tarnowska Nagroda Filmowa

4. Tarnowska Nagroda Filmowa – odbyła się w dniach 7-10 czerwca 1990 roku.

</doc>
<doc id="3056874" url="https://pl.wikipedia.org/wiki?curid=3056874" title="Izobaza">
Izobaza

Izobaza – linia na mapie, łącząca punkty powierzchni Ziemi, zmieniające wysokość nad poziomem morza o jednakową wartość w tym samym czasie, wskutek stałych ruchów lądotwórczych i górotwórczych. W literaturze naukowej spotykana także pod nazwą izanabaza.

</doc>
<doc id="3056879" url="https://pl.wikipedia.org/wiki?curid=3056879" title="Henryk Jachciński">
Henryk Jachciński

Henryk Kazimierz Jachciński vel Henryk Jarek vel Stanisław Kamiński pseud.: „Kret”, „Tyka” (ur. 29 listopada 1917 w Nowym Jorku, zm. 23 grudnia 1976 tamże) – porucznik piechoty Wojska Polskiego, Polskich Sił Zbrojnych i Armii Krajowej, cichociemny.
Życiorys.
W 1921 roku powrócił z rodzicami do Polski. Po ukończeniu III Państwowego Gimnazjum im. Adama Mickiewicza w Tarnowie, zdaniu tam matury w 1935 roku i odbyciu służby wojskowej na dywizyjnym kursie podchorążych piechoty rezerwy przy 20 pułku piechoty Ziemi Krakowskiej rozpoczął w 1937 roku studia na Wydziale Prawa Uniwersytetu Jagiellońskiego.
We wrześniu 1939 roku walczył w 12 pułku piechoty Ośrodka Zapasowego 6 Dywizji Piechoty. 21 września przekroczył granicę polsko-węgierską. Był internowany na Węgrzech. W marcu 1940 roku znalazł się we Francji, gdzie został skierowany na kurs dla aspirantów w Camp de Coëtquidan. Od 25 maja służył w 8 pułku piechoty 3 Dywizji Piechoty. Od czerwca 1940 roku przebywał w Wielkiej Brytanii, gdzie służył w 3 Batalionie Strzelców 1 Brygady Strzelców.
Po przeszkoleniu w dywersji 24 sierpnia 1942 roku został zaprzysiężony w Oddziale VI Sztabu Naczelnego Wodza. Zrzutu dokonano w nocy z 20 na 21 lutego 1943 roku w ramach operacji „Rivet”, którą dowodził por. naw. Radomir Walczak. Po skoku otrzymał przydział do Kedywu Obszaru Zachodniego AK. Od maja 1943 roku był kadrowym zespołu dywersyjnego „San”. Uczestniczył w wielu akcjach dywersyjnych tego zespołu; w jednej z nich w nocy z 8 na 9 marca 1944 roku przecięto tory pod pociągiem towarowym koło Błonia.
Po wybuchu powstania warszawskiego walczył w nim jako dowódca plutonu ckm-ów w kompanii „Gustawa”: do 9 sierpnia na Ochocie, a od 19 sierpnia w składzie Batalionu „Ryś” na Mokotowie. Po upadku powstania dostał się do niewoli niemieckiej. 4 sierpnia 1945 roku udało mu się przedostać do Wielkiej Brytanii, gdzie mieszkał przez pewien czas. Następnie wyemigrował do Stanów Zjednoczonych, gdzie przebywał do końca życia. Tam ukończył studia politechniczne i pracował w „Penwalt Company” jako doradca.
Życie rodzinne.
Był synem Michała, rolnika, i Rozalii z domu Grzegorczyk. Był żonaty, miał syna Krzysztofa.

</doc>
<doc id="3056884" url="https://pl.wikipedia.org/wiki?curid=3056884" title="Jądro nerwu twarzowego">
Jądro nerwu twarzowego

Jądro nerwu twarzowego, jądro ruchowe nerwu twarzowego, jądro twarzowe (łac. "nucleus nervi facialis", "nucleus motorius nervi facialis", "nucleus facialis") – struktura anatomiczna mózgu.
Jądro nerwu twarzowe zalicza się do jąder nerwów czaszkowych. Odpowiada ono za unerwianie mięśni wyrazowych, mięśnia strzemiączkowego, mięśnia rylcowo-gnykowego i brzuśca tylnego mięśnia dwubrzuścowego.
Struktura ma długość 4 mm. Przyjmuje kształt owalny bądź skośny czworokątny, jeśli obserwuje się je na przekroju poprzecznym. Jego długa oś biegnie wtedy od strony przednioprzyśrodkowej w kierunku tylnobocznym.
W skład tej struktury wchodzą perykariony neuronów nie różniące się szczególnie od ciał komórek nerwowych innych nerwów czaszkowych. Wyróżnia się kilka grup tych komórek w obrębie jądra twarzowego. Najczęstszy podział wyróżnia boczno-przednią, pośrednią oraz przyśrodkową tylną część tego jądra. Natomiast podział zaproponowany przez Pearsona obejmuje aż 6 części. Istnieją przypuszczenia, zgodnie z którymi w poszczególnych grupach leżą ciała neuronów unerwiających różne mięśnie.
Jądro ruchowe nerwu twarzowego leży w obrębie mostu, w jego części grzbietowej. Zaczyna się ono w miejscu, gdzie spotykają się most i rdzeń przedłużony. Jądro to leży za jądrami ciała czworobocznego. Od tyłu od niego znajduje się jądro rdzeniowe nerwu trójdzielnego, leży on również po części bocznie od jądra ruchowego nerwu twarzowego.
Włókna nerwowe perykarionów zgrupowanych w jądrze twarzowym (włókna korzeniowe nerwu twarzowego) zmierzają początkowo, w obrębie części pierwszej korzenia nerwu twarzowego, w kierunku przyśrodkowo-tylnym, przemierzając twór siatkowaty w kierunku skośnym. Następnie zmieniają kierunek, kierując się do góry, stykając się bocznie z jądrem nerwu odwodzącego. Idą dalej poprzecznie, tworzą wzgórek nerwu twarzowego. Leży on na dnie komory czwartej. Ich następujące dalej zagięcie określa się mianem kolana nerwu twarzowego.
W części drugiej korzenia nerwu twarzowego zmierzają przednio-bocznie i w dół, w okolicy jądra nerwu twarzowego. Wydostają się na styku mostu, rdzenia przedłużonego i konara środkowego móżdżku.

</doc>
<doc id="3056888" url="https://pl.wikipedia.org/wiki?curid=3056888" title="Gradient hydrauliczny">
Gradient hydrauliczny

Gradient hydrauliczny – pojęcie z zakresu hydrodynamiki podziemnej, hydrogeologii i hydrologii, oznaczające stosunek różnicy wysokości wody gruntowej do długości jej przepływu. Pojęcie to umożliwia między innymi wyznaczenie prędkości przepływu wody gruntowej na danym obszarze. Gradient hydrauliczny jest uogólnieniem spadku hydraulicznego.

</doc>
<doc id="3056891" url="https://pl.wikipedia.org/wiki?curid=3056891" title="Jądro twarzowe">
Jądro twarzowe



</doc>
<doc id="3056893" url="https://pl.wikipedia.org/wiki?curid=3056893" title="Uniwersytecki Szpital Kliniczny w Olsztynie">
Uniwersytecki Szpital Kliniczny w Olsztynie

Uniwersytecki Szpital Kliniczny w Olsztynie ("do 1 lipca 2012 Szpital uniwersytecki z Przychodnią SP ZoZ UWM") – jedyny szpital kliniczny Wydziału Nauk Medycznych UWM, utworzony w 2009 roku na bazie 103 Szpitala Wojskowego. Na terenie szpitala znajdują się, oprócz oddziałów szpitalnych i poradni specjalistycznych, budynki dydaktyczne tj. Collegium Anatomicum, Katedra Fizjologii Człowieka oraz Katedra Histologii i Embriologii Człowieka.
Obecnie na terenie szpitala trwa rozbiórka pawilonów wybudowanych po II wojnie światowej oraz przebudowa budynków powstałych jeszcze w XIX wieku, ponieważ widnieją one w rejestrze zabytków i z tego względu nie mogą zostać wyburzone. Modernizacja obejmie także budynek przeznaczony na rezonans magnetyczny. Głównym zadaniem prac jest budowa nowego budynku szpitala. Planowane są rozbiórki, a także modernizacja terenu, która pozwoli na postawienie budynku o łącznej powierzchni ponad 6 tys. m². Będą się w nim znajdowały oddział neurologiczny, chirurgii ogólnej, laryngologiczny i endoskopii, blok operacyjny, oddział intensywnej terapii oraz sale dydaktyczne dla studentów. Powstanie także bunkier CyberKnife. Nowy budynek architektonicznie będzie nawiązywał do dawnego szpitala oraz otaczających go pawilonów. Dlatego wszystkie charakterystyczne elementy, jak drewniana stolarka okienna, zostaną uwzględnione podczas budowy.

</doc>
<doc id="3056895" url="https://pl.wikipedia.org/wiki?curid=3056895" title="Kap sa">
Kap sa

Kap sa (갑사 Klasztor Zbroi) – koreański klasztor. Jeden z najstarszych klasztorów Korei.
Historia klasztoru.
Klasztor został wybudowany w roku 420 na zachodnim zboczu góry Kyeryong przez mnicha-misjonarza Ado. Główny budynek został skonstruowany w roku 556 przez Hyemyonga.
Klasztor ten stał się w roku 679 jednym z dziesięciu ośrodków szkoły hwaŏm z rozporządzenia wybitnego mnicha Ŭisanga (625-702).
W roku 887 klasztor został ponownie rozbudowany przez mnicha Muyŏma.
W X wieku na skutek rosnącej siły i popularności szkoły sŏn oraz rozwijającej się dyskusji wewnątrz szkoły hwaŏm, podzieliła się ona na dwie frakcje: Południowej Góry, która utrzymywała pogląd Fazanga, oraz Północnej Góry, która trzymała się poglądów Ŭisanga. Mnich Kyunyŏ (923-973), chociaż zasadniczo należał do frakcji Południowej Góry, usiłował pogodzić obie strony i starał się dokonać syntezy obu idei. Z jego punktu widzenia podział nie był w ogóle konieczny, gdyż rzeczywistość sama w sobie jest kompletna i zatem zdolna do przyjęcia obu poglądów. Kyunyo napisał sześćdziesiąt dziewięć książek wyjaśniających jego ideę. Osiemnaście z nich były pierwotnie przechowywane właśnie w klasztorze Gap.
Klasztor został całkowicie zniszczony w czasie najazdu japońskiego w latach 1592-1598. Odbudowano go już w 1604 r. Uległa zmianie nazwa klasztoru z Kyeryong Kap sa na Kap sa. W 1654 roku ponownie klasztor został rozbudowany.
Dzisiaj klasztor ma także mały budynek do praktyki sŏn, który znajduje się nad głównym budynkiem klasztoru. Kap sa znajduje się w Narodowym Parku góry Kyeryong (계룡산국립공원).

</doc>
<doc id="3056896" url="https://pl.wikipedia.org/wiki?curid=3056896" title="NG2">
NG2



</doc>
<doc id="3056898" url="https://pl.wikipedia.org/wiki?curid=3056898" title="Audioshock">
Audioshock

Audioshock – brytyjski zespół z kręgu muzyki alternatywnej, łączący electro z muzyką rockową. Ich pierwszy minialbum ukazał się w 2010 r. Dzięki grupie Coldplay i stacji BBC Radio 1 rozgłos zdobyła ich piosenka „Faceless”. W 2013 r. ukazały się single: „Skyline” i „Centuries”. Kwartet wystąpił w Polsce podczas Ursynaliów 2013 w Warszawie.

</doc>
<doc id="3056902" url="https://pl.wikipedia.org/wiki?curid=3056902" title="Jądro ślinowe górne">
Jądro ślinowe górne

Jądro ślinowe górne, jądro przywspółczulne nerwu twarzowego (łac. "nucleus salivatorius superior", "nucleus parasympathicus nervi facialis") – struktura anatomicza mózgowia.
Jest to jedno z jąder nerwów czaszkowych, dokładniej jedno z dwóch jąder nerwu twarzowego, oprócz jądra ruchowego nerwu twarzowego, zwanego po prostu jądrem nerwu twarzowego albo jądrem twarzowym.
Prawdopodobne położenie tego jądra określa się na dolną część mostu, leży więc ono w tyłomózgowiu.
W jądrze tym znajdują się perikariony neuronów, których wypustki tworzą włókna przedzwojowe tworzące nerw twarzowy. W jego obrębie zmierzają one do zwoju skrzydłowo-podniebiennego oraz zwoju podżuchwowego. Zakres unerwienia włókien wychodzących z podanych zwojów obejmuje śliniankę podżuchwową, śliniankę podjęzykową, gruczol łzowy, gruczoły nosowe oraz gruczoły podnienbiene, jednakże w przypadku neuronów unerwiających gruczoł łzowy mówi się o jądrze łzowym.
Przedzwojowe włókna z jądra ślinowego górnego przebiegają w części nerwu twarzowego zwanego nerwem pośrednim.

</doc>
<doc id="3056907" url="https://pl.wikipedia.org/wiki?curid=3056907" title="Szczyt Iberoamerykański">
Szczyt Iberoamerykański



</doc>
<doc id="3056910" url="https://pl.wikipedia.org/wiki?curid=3056910" title="Strikes Back">
Strikes Back

Strikes back – jedenasty album studyjny holenderskiego zespołu Laserdance, wydany w lipcu 2000. Wszystkie utwory skomponował holenderski muzyk Julius Wijnmaalen, nowy współpracownik producenta Erika van Vlieta. Po odejściu w 1995 roku twórcy brzmienia Laserdance Michiela van der Kuya, Erik van Vliet zawiesił działalność swego projektu muzycznego. Van der Kuy zajął się produkcją bijącej rekordy popularności muzyki techno, a gatunek spacesynth, jako wywodzący się z nurtu italo disco relikt lat 80., przestał funkcjonować na scenie muzycznej i w ofercie wytwórni płytowych.
Spacesynth zaczął się odradzać pod koniec lat 90. XX wieku dzięki Internetowi i grupom dyskusyjnym, gromadzącym fanów zapomnianego gatunku. Pojawili się nowi, młodzi kompozytorzy. Wśród nich był Julius Wijnmaalen, który po wysłaniu do Erika van Vlieta wersji demo utworu "The Experiment", został zatrudniony jako nowy kompozytor Laserdance. Owocem współpracy była nowa płyta Laserdance "Strikes back", wydana w lipcu 2000 roku. Styl nowego kompozytora różnił się od muzycznego schematu, wypracowanego przez Michiela van der Kuya. Był jednak na tyle świeży i charakterystyczny, że z powodzeniem wpisał się w ramy gatunku spacesynth. Album "Strikes back" był jedynym owocem współpracy van Vlieta z Wijnmaalenem. Od tamtej pory Laserdance nie wydał żadnej nowej płyty.
Autorstwo utworów.
Na okładce płyty nie ma żadnej informacji o jej autorach i producentach. Utwór "War between the Stars" zawiera interpretację tematów muzycznych, napisanych przez Johna Williamsa do filmów z cyklu Gwiezdne wojny oraz do E.T.

</doc>
<doc id="3056921" url="https://pl.wikipedia.org/wiki?curid=3056921" title="Czerniowieckie Muzeum Krajoznawcze">
Czerniowieckie Muzeum Krajoznawcze

Czerniowieckie Muzeum Krajoznawcze – Regionalne muzeum w Czerniowcach, posiadające największy zbiór materiałów i dokumentów na temat historii, etnografii i kultury północnej Bukowiny.
Adres i godziny otwarcia.
Muzeum znajduje się w centrum w Czerniowcach, na ul. Kobylańskiej 28. Tel. +38 (0372) 52-44-89
Godziny otwarcia: 9:00-17:00, oprócz środy.
Historia Muzeum.
Troska o zachowanie zabytków wykonanych z Bukowiny doprowadziła do utworzenia w 1863 muzeum regionalnego, które od razu rozpoczęło pracę nad zbieraniem obiektów przyrodniczych, archeologicznych, numizmatycznych i falerystycznych. Jednak w 1877 roku, muzeum zostało zmuszone do zaprzestania działalności.
W 1888 dyrektor szkoły przemysłowej Karl Romstorfer podniósł kwestię przywrócenia muzeum w Czerniowcach. W 1891 roku Centralna Komisja w Wiedniu i zleciła przeprowadzenie prac przygotowawczych. 21 lutego 1892 został zatwierdzony statut muzeum, która stwierdzał, że zadaniem instytucji jest zbadanie historii kraju, jego archeologii, historii, sztuki i nauki.
Wreszcie, 14 maja 1893 Bukowińskie Muzeum Krajoznawcze oficjalnie zaprezentowało swoją kolekcję. Ta data wyznacza początek działalności muzeum przez kolejne 21 lat. Wraz z budową obiektów dla Bukowińskiego Muzeum Rzemiosła na ul. Mickiewicza 2, Muzeum Krajoznawcze na podstawie umowy wynajmu, znajdowało się na jednym z jego pięter. Rozwój muzeum przyczynił się do badań K. Romstorfer, I. Sombatiego, R. Kaindla, V. Ariyczuka, E.Kostina, I.Prokopovycza. Wyniki były opublikowane w rocznikach muzeum.
Podczas I wojny światowej muzeum zawiesiło działalność i wznowiło ją w 1918 roku, w nowych warunkach politycznych.
W 1930 roku muzeum zostało zreorganizowane jako Muzeum Regionalne i otrzymało nowy statut. W 1935 roku muzeum połączono z muzeum przemysłowym i działało jako "Muzeum Regionalne im. króla Karola II".
Po włączeniu północnej Bukowiny do ZSRR w listopadzie 1940 roku na bazie zbiorów powstało muzeum historyczne, które umieszczono w budynkach metropolii.
Po II wojnie światowej muzeum zostało przeniesione do budynku na ulicy Kobylańskiej, gdzie działa do dnia dzisiejszego. Kolekcja miała wtedy ponad 83.000 pozycji.
Muzeum posiada oddziały: Muzeum Literackie Olhy Kobylańskiej, Muzeum Literackie Jurija Fedkowycza (obydwa w Czerniowcach), muzeum historyczne w Chocimiu i w Kocmaniu.
Fondy i ekspozycje.
Ekspozycja Muzeum znajduje się w 20 salach, które podzielone są na dwie główne sekcje: naturę i historię Bukowiny. Połączenie natury z długą historią zapewnia całościowe spojrzenie na jednej wystawie muzealnej. Sekcja historii, większa niż sekcja natury, zawiera również znaczące zbiory archeologiczne i etnograficzne, dokumenty, materiały i liczne artykuły na temat historii Bukowiny. Bogata i ciekawa jest jego kolekcja numizmatyczna oraz kolekcja broni XVIII – XIX wieku.
Chlubą muzeum jest kolekcja sztuk pięknych i dekoracyjnych, która zawiera ikony XVI – XVIII w., dzieła znanych artystów Bukowiny M. Iwasiuka, I. Piguljaka, Y. Maksymowicza, A. Kochanowskiej i innych. Kolekcja dawnych druków prezentuje książki z trzech znaczących centrów druku na Ukrainie – Kijowa, Lwowa i Poczajowa.
Dokumentalna część oprócz dużej liczby fotografii zawiera materiały na temat buntu chłopskiego 1848/49 pod przywództwem Łukiana Kobyłycia.
Wśród licznych zabytków na szczególną uwagę zasługuje flagi Czerniowców wykonane na 500-lecie pierwszej pisemnej wzmianki o mieście, świętowanej w Czerniowcach w 1908 roku.
Niepodległości Ukrainy (od 1991 roku) poświęcona jest oddzielna sala, który opowiada o regionie Czerniowców i zawiera także ekspozycje o wybitnych postaciach regionu, jak Wołodymyr Iwasiuk, Nazarij Jaremczuk, Ani Lorak.
Oddziały.
Muzeum posiada następujące oddziały:

</doc>
<doc id="3056922" url="https://pl.wikipedia.org/wiki?curid=3056922" title="Lake Forest (Illinois)">
Lake Forest (Illinois)

Lake Forest − miasto znajdujące się w hrabstwie Lake w stanie Illinois w Stanach Zjednoczonych. Według danych United States Census Bureau z roku 2010 Lake Forest zamieszkiwało 19 375 osób. Miejscowość leży na południe od Waukegan na wysokim brzegu jeziora Michigan i jest częścią metropolii chicagowskiej. Lake Forest otrzymało prawa miejskie w 1857 roku. Znajduje się tu Lake Forest College. Miejscowy ratusz, zaprojektowany przez Charlesa Sumnera Frosta i zbudowany w 1898 roku, był siedzibą straży pożarnej, biblioteki i biur rady miejskiej.
Wschodnia, przylegająca do jeziora część Lake Forest, jest jednym z najbardziej widokowych przedmieść Chicago. Znajdują się tu wille i pałace wzniesione przez wybitnych architektów z Frankiem Lloydem Wrightem na czele.
Lake Forest nazywane jest "Miastem Drzew" ze względu na bogatą szatę roślinną. W roku 1987 znany aktor Mr. T naraził się miejscowej społeczności każąc wyciąć ponad sto dębów rosnących na terenie jego posiadłości. Media amerykańskie nazwały to „Lake Forest Chain Saw Massacre”.

</doc>
<doc id="3056924" url="https://pl.wikipedia.org/wiki?curid=3056924" title="A Ty, czego chcesz?">
A Ty, czego chcesz?



</doc>
<doc id="3056932" url="https://pl.wikipedia.org/wiki?curid=3056932" title="Vodacom Cup">
Vodacom Cup

Vodacom Cup – trzeci, po Super Rugby i Currie Cup, poziom męskich rozgrywek rugby union w Republice Południowej Afryki. Coroczne zawody organizował South African Rugby Union w latach 1998–2015.
W zawodach uczestniczyły zespoły reprezentujące czternaście regionalnych związków rugby, lecz otwarte były one również dla drużyn z innych krajów – w niektórych latach brały w nich udział zespoły z Namibii, Argentyny i Kenii.
Rozgrywki prowadzone były w pierwszej fazie systemem kołowym w dwóch geograficznie wydzielonych grupach, po czym czołowa czwórka z każdej grupy uzyskiwała awans do fazy pucharowej składającej się z ćwierćfinałów, półfinałów i finału.
W sierpniu 2013 roku SARU ogłosił wprowadzenie systemu kontyngentowego – każdy z południowoafrykańskich zespołów od sezonu 2014 miał być zobowiązany do wystawienia w meczowym składzie minimum siedmiu czarnoskórych zawodników, w tym pięciu w wyjściowej piętnastce. W grudniu 2015 roku zawody zostały zlikwidowane z uwagi na znaczącą rozbudowę terminarza Currie Cup.

</doc>
<doc id="3056940" url="https://pl.wikipedia.org/wiki?curid=3056940" title="Tangled Up In Me">
Tangled Up In Me



</doc>
<doc id="3056943" url="https://pl.wikipedia.org/wiki?curid=3056943" title="How Soon is Now?">
How Soon is Now?



</doc>
<doc id="3056944" url="https://pl.wikipedia.org/wiki?curid=3056944" title="The Curse">
The Curse

The Curse – singel duńskiej wokalistki, Agnes Obel, zapowiadający drugi album studyjny, pt. "Aventine".
Teledysk.
Wideoklip opublikowano 20 sierpnia w serwisie YouTube. Za reżyserię i zdjęcia odpowiada Alex Brüel Flagstad.

</doc>
<doc id="3056945" url="https://pl.wikipedia.org/wiki?curid=3056945" title="Naleśnik amerykański">
Naleśnik amerykański

Naleśnik amerykański lub amerykański placek, placuszek, pankejks, pankejk ( albo ) – amerykańska wersja europejskiego naleśnika z ciasta naleśnikowego z dodatkiem środka spulchniającego (drożdży, sody lub proszku do pieczenia).
Opis.
Naleśnik amerykański to mały i gruby, okrągły i płaski, miękki i pulchny placek zrobiony ze średnio rzadkiego ciasta na bazie mąki, mleka i jajek, z dodatkiem środka spulchniającego, usmażony na złocisty kolor z obu stron na lekko natłuszczonej patelni.
Amerykanie jedzą naleśniki na śniadanie.
Do przygotowania amerykańskich naleśników najczęściej używa się mąki pszennej, gryczanej lub kukurydzianej. Tradycyjnymi dodatkami do usmażonych naleśników są: jagody, owoce, masło razem z miodem, słodkie syropy, w tym syrop klonowy. W wersji bardziej ekskluzywnej bywa podawana bita śmietana i świeże owoce. W Ameryce gotowe naleśniki układa się w stos na talerzu, na samej górze kładzie kosteczkę masła i polewa syropem klonowym. Naleśniki amerykańskie mogą także być podawane z plasterkami chrupiącego bekonu, usmażonego oddzielnie lub na naleśniku oraz jajkami jako dodatek do dania głównego.
Szkic historyczny.
Naleśniki, w stylu francuskich crêpe, dotarły do Ameryki z Europy wraz z kolonistami. Ich smażenie i spożywanie było bardzo popularne wśród kolonistów pochodzenia angielskiego, francuskiego i holenderskiego, podczas różnych uroczystości. W późnych latach XVIII wieku ciasto na naleśniki zaczęto przygotowywać z dodatkiem środków spulchniających, najpierw drożdży, a następnie sody.
Przepis na naleśnik z mąki kukurydzianej, pod nazwą "Indian Slapjack", znalazł się w książce kucharskiej Amelii Simmons pt. "American Cookery" z 1796 roku. Naleśniki wykonane według tego przepisu były cięższe niż współczesne naleśniki ze względu na dużą proporcję mąki kukurydzianej (1 półkwarta) w stosunku do mąki pszennej (4 łyżki), oraz brak środka spulchniającego. Nie zawierały też tłuszczu ani cukru jak w obecnych przepisach na naleśniki.
Ewoluowały także patelnie, na których smażono naleśniki: od prostej żeliwnej patelni z rączką, trzymanej nad ogniem, aż do elektrycznej płyty umożliwiającej smażenie kilku placuszków jednocześnie czy patelni z kilkoma wgłębieniami, do których wlewa się gotowe ciasto, co pozwala uzyskać idealnie okrągły kształt.
W Polsce.
Współczesne amerykańskie naleśniki są grubsze i pulchniejsze niż polskie czy angielskie, bardziej przypominają polskie placuszki niż naleśniki. W Polsce naleśniki amerykańskie są też serwowane na podwieczorek, kolację lub jako deser, np. posypane cynamonem lub z konfiturą owocową.
Przygotowanie.
Naleśniki amerykańskie przygotowuje się z mąki, jajek, mleka, roztopionego masła, soli i cukru, a ich niezbędnym składnikiem jest środek spulchniający, zwykle proszek do pieczenia, ale również soda oczyszczona lub drożdże. Wyrobione ciasto wylewa się porcjami na natłuszczoną patelnię, formując małe placuszki, i smaży przez kilka minut po obu stronach.

</doc>
<doc id="3056949" url="https://pl.wikipedia.org/wiki?curid=3056949" title="Baba z Chopym">
Baba z Chopym

Baba z Chopym (pl. "Kobieta z Mężczyzną") – śląski zespół muzyczny wykonujący muzykę biesiadną.
Grupa powstała w 1994 w wyniku wyodrębnienia się duetu Joanna Grzesiok – Stanisław Szindler z zespołu Kres, istniejącego od 1975. Niedługo po założeniu nawiązała współpracę z grupą Jorgusie. Występowała też z kabaretem Rak, Zbigniewem Wodeckim, Jackiem Lechem, Januszem Laskowskim, Józefem Skrzekiem oraz zespołami Universe i Mona Lisa. Pojawia się w audycjach telewizji Polsat 2, TVP Katowice i TVS. W 2004 wydała dwie płyty. W 2005 grupa przerwała występy z powodu choroby Szindlera (wylew).

</doc>
<doc id="3056951" url="https://pl.wikipedia.org/wiki?curid=3056951" title="Jungdeutsche Partei in Polen">
Jungdeutsche Partei in Polen



</doc>
<doc id="3056953" url="https://pl.wikipedia.org/wiki?curid=3056953" title="Flawian (Pasicznyk)">
Flawian (Pasicznyk)

Flawian, imię świeckie Foma Petrowycz Pasicznyk (ur. 19 sierpnia 1944 w Peremylu, zm. 24 grudnia 2010 w Dubnie) – biskup Ukraińskiego Kościoła Prawosławnego Patriarchatu Kijowskiego.
Był synem kapłana prawosławnego. Z powodu antyreligijnych represji prowadzonych przez władze radzieckie za rządów Nikity Chruszczowa jego rodzina musiała w 1959 wyjechać do Azji Środkowej, do Kurgan-Tube. Po ukończeniu szkoły podstawowej przez dwa lata pracował jako tokarz (1961-1963), następnie przez dziesięć lat służył w armii radzieckiej, brał udział w operacjach poza granicami kraju.
W 1974 został wyświęcony na diakona przez arcybiskupa wołyńskiego Damiana. Rok później ten sam hierarcha udzielił mu święceń kapłańskich. Ukończył seminarium duchowne w Moskwie oraz Moskiewską Akademię Duchowną (1981). Służył w różnych parafiach w eparchii wołyńskiej, na terenie obwodu rówieńskiego Ukraińskiej SRR. W 1993 razem z kierowaną przez siebie parafią Trójcy Świętej w Pełczy przeszedł w jurysdykcję niekanonicznego Patriarchatu Kijowskiego. W 1997 został dziekanem dekanatu dubieńskiego w tejże jurysdykcji, zaś w styczniu 1998 - dziekanem obwodowym w eparchii rówieńskiej.
5 listopada 2000 miała miejsce jego chirotonia na biskupa charkowskiego i bohoduchowskiego. Po czterech latach Święty Synod Patriarchatu Kijowskiego przeniósł go w stan spoczynku i wyznaczył jako miejsce zamieszkania monaster św. Teodozjusza w Kijowie. W latach 2003-2004 był także biskupem sumskim.
Ciężko chorował na cukrzycę, wskutek czego stracił nogę i wzrok. Zmarł w 2010.

</doc>
<doc id="3056955" url="https://pl.wikipedia.org/wiki?curid=3056955" title="Janusz Jarosz">
Janusz Jarosz

Janusz Mieczysław Jarosz vel Jan Kania vel Kazimierz Gradowski, pseud.: „Szermierz”, „Floret” (ur. 13 września 1916 w Zakopanem, zm. 20 listopada 1993 w Phoenix w stanie Arizona) – polski inżynier rolnik, florecista, porucznik artylerii Wojska Polskiego, Polskich Sił Zbrojnych na Zachodzie i Armii Krajowej, cichociemny.
Życiorys.
Ukończywszy gimnazjum w Krakowie zdał maturę w 1933 roku, w 1939 roku ukończył studia na Wydziale Rolniczym Uniwersytetu Jagiellońskiego, uzyskując tytuł inżyniera rolnika. Był akademickim mistrzem Polski w szermierce.
We wrześniu 1939 roku nie został zmobilizowany. Zgłosił się ochotniczo do 10 Brygady Kawalerii Zmotoryzowanej. 18 września przekroczył granicę polsko-węgierską. Był internowany na Węgrzech. W listopadzie 1939 roku znalazł się we Francji, gdzie walczył w 4 Warszawskim pułku strzelców pieszych 2 Dywizji Strzelców Pieszych, następnie odbył szkolenie w Szkole Podchorążych Artylerii w Camp de Coëtquidan. Od czerwca 1940 roku przebywał w Wielkiej Brytanii, gdzie służył w 1 pułku artylerii ciężkiej.
Po przeszkoleniu w dywersji został zaprzysiężony 26 października 1942 roku w Oddziale VI Sztabu Naczelnego Wodza. Zrzutu dokonano w nocy z 14 na 15 marca 1943 roku w ramach operacji „Step”, którą dowodził kpt. naw. Stanisław Król. Po skoku otrzymał przydział do Obszaru Białystok AK. Został aresztowany przez Kriminalpolizei 29 kwietnia 1943 roku przy ul. 6 sierpnia w Warszawie. Był więziony na Pawiaku. W sierpniu 1943 roku został przewieziony do obozu koncentracyjnego Auschwitz-Birkenau; kolejnymi miejscami jego uwięzienia były KL Dachau i KL Buchenwald.
W 1945 roku przybył do Wielkiej Brytanii, gdzie się osiedlił. Następnie przeniósł się do Stanów Zjednoczonych, gdzie mieszkał do końca życia. Był mechanikiem, sprzedawcą i przedstawicielem producentów samochodów.
Życie rodzinne.
Był synem Jana Jarosza i Janiny z domu Haczewskiej. Jego stryjem był Rajmund Jarosz. Janusz Jarosz ożenił się w 1947 roku z Ewą Dworakowską (1917–1993). On i jego żona mieli czworo dzieci: Margot Jarosz (Schrap); Ewa Jarosz; Katrina Jarosz (Franklin) i Piotr Jarosz.

</doc>
<doc id="3056958" url="https://pl.wikipedia.org/wiki?curid=3056958" title="Komórka gwiaździsta">
Komórka gwiaździsta

Komórka gwiaździsta, neuron gwiaździsty – typ morfologiczny neuronu charakteryzujący się radialnym ułożeniem dendrytów, nadającym mu kształt gwiazdy. 
Komórki gwiaździste pełnią rolę interneuronów, czyli przekazują impulsy nerwowe między neuronami (na niewielką odległość). Występują, między innymi, w:

</doc>
<doc id="3056960" url="https://pl.wikipedia.org/wiki?curid=3056960" title="Komórki gwiaździste">
Komórki gwiaździste



</doc>
<doc id="3056961" url="https://pl.wikipedia.org/wiki?curid=3056961" title="Neuron gwiaździsty">
Neuron gwiaździsty



</doc>
<doc id="3056964" url="https://pl.wikipedia.org/wiki?curid=3056964" title="Luigi Novarese">
Luigi Novarese



</doc>
<doc id="3056965" url="https://pl.wikipedia.org/wiki?curid=3056965" title="Vladimir Ghika">
Vladimir Ghika



</doc>
<doc id="3056967" url="https://pl.wikipedia.org/wiki?curid=3056967" title="Funkcjonalny rezonans magnetyczny">
Funkcjonalny rezonans magnetyczny



</doc>
<doc id="3056968" url="https://pl.wikipedia.org/wiki?curid=3056968" title="Seria GP3 - Yas Marina 2013">
Seria GP3 - Yas Marina 2013

Runda GP3 na torze Yas Marina Circuit – ósma runda mistrzostw serii GP3 w sezonie 2013.
Wyniki.
Kwalifikacje.
Źródło: Autosport
Wyścig 1.
Wyścig.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma
Wyścig 2.
Wyścig.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="3056973" url="https://pl.wikipedia.org/wiki?curid=3056973" title="Stanisław Szmajzner">
Stanisław Szmajzner

Stanisław Szmajzner lub Szlomo Szmajzner (ur. 13 marca 1927 w Puławach, zm. 3 marca 1989 w Goiânia, w Brazylii) – więzień niemieckiego nazistowskiego obozu zagłady w Sobiborze i członek tamtejszego Sonderkommando, współorganizator i uczestnik powstania w obozie.
Do Sobiboru trafił mając 15 lat. Pracował tam jako złotnik. SS-mani zlecali mu wyrób m.in. grawerowanych sygnetów i ozdobnych uchwytów do pejczy – ze zrabowanego ofiarom złota. Brał udział w organizacji powstania w obozie 14 października 1943 r., zakończonego ucieczką ok. 300 więźniów. W ramach przygotowań do powstania dostarczył współwięźniom trzy karabiny wyniesione z niemieckiego magazynu, a w trakcie walki zastrzelił jednego z ukraińskich strażników. Podczas ucieczki jego grupa 15 ocalałych Żydów napotkała grupę polskich narodowców, którzy otworzyli do nich ogień, zabijając 12. Szmajzner przeżył udając martwego. Po wojnie, w 1947 r., wyemigrował do Brazylii. W 1978 roku zidentyfikował ukrywającego się tam Gustava Wagnera – zastępcę komendanta SS-Sonderkommando Sobibor. Napisał książkę wspomnieniową "Inferno in Sobibor". 
W filmie "Ucieczka z Sobiboru" z 1987 r. w postać Szlomo Szmajznera wcielił się Simon Gregor. W filmie "Sobibór" z 2018 r. natomiast pojawiła się luźno inspirowana losami Szmajznera postać Szlomo, w którą wcielił się Ivan Zlobin.

</doc>
<doc id="3056975" url="https://pl.wikipedia.org/wiki?curid=3056975" title="Murowanka (szkoła w Wawrze)">
Murowanka (szkoła w Wawrze)

Murowanka – zwyczajowa nazwa zbudowanego w 1903 roku z czerwonej cegły małego, parterowego budynku pierwszej szkoły w Wawrze, w którym zajęcia odbywały się do 1948 roku. Od 2019 został siedzibą Fundacji na rzecz Wielkich Historii.
Opis budynku.
Murowanka to niewielki parterowy budynek zbudowany z czerwonej cegły licówki tzw. grancówki. Jej dach dawniej był pokryty czerwoną dachówką. Wewnątrz znajdowała się tylko jedna duża izba lekcyjna oraz trzy małe pokoje, co najmniej na początku istnienia szkoły wykorzystywane na kancelarię szkolną i mieszkanie nauczycieli.
Obiekt jest wpisany do gminnej ewidencji zabytków Miasta Stołecznego Warszawy (ID 00016065).
Otoczenie budynku.
Murowanka została zbudowana w pobliżu starej karczmy (austerii) wawerskiej, znajdującej się po tej samej stronie ulicy. Tuż przy karczmie został postawiony w 1919 roku krzyż powstańczy, upamiętniający poległych żołnierzy pierwszej i drugiej bitwy pod Wawrem powstania listopadowego. Przed budynkiem Murowanki stoi odsłonięty w 1930 roku pomnik poświęcony Józefowi Piłsudskiemu i poległym w obronie ojczyzny w latach 1918–1920.
Historia użytkowania.
Okres przed II wojną światową.
Budynek przeznaczony na szkołę jednoklasową został zbudowany przy Szosie Warszawsko-Brzeskiej (obecnie ul. Płowiecka 77, dawniej 71) w 1903 roku dzięki staraniom obywateli Wawra, Gocławia i Zastowa.
Wcześniej dzieci kolonii Wawer uczęszczały do parafialnej Szkółki Elementarnej w Zerzniu leżącym w sąsiedniej gminie Zagóźdź, a potem aż do 1903 roku do utworzonej w 1872 roku pierwszej w gminie Wawer Ogólnoklasowej Szkoły na Grochowie (szkółka elementarna „Kazionnoje Sielskoje Grochowskoje Naczalnoje Ucziliszcze”). Mieściła się ona w drewnianym domku na Grochowskiej 76 (według dawnej numeracji), pomiędzy obecnymi ulicami Omulewską i Mlądzką. Grochów należał wtedy do gminy Wawer i został przeniesiony razem z kilkoma innymi osadami do Warszawy dopiero 1 kwietnia 1916 roku. Z kolei dopiero po II wojnie światowej z połączenia odrębnych dotąd gmin Wawer i Zogóźdź utworzona dzielnicę Wawer.
W latach 1903–1915, czyli do opuszczenia Warszawy przez Rosjan dzieci w Murowance były zmuszane do nauki w języku rosyjskim. Rocznie uczęszczało na zajęcia od 70 do 100 dzieci. Podczas pierwszych 10 lat istnienia ukończyły ją tylko 62 osoby.
W 1908 roku szkole nadano nazwę "Jednoklasowej Gminnej Szkoły Początkowej w Wawrze".
Po odejściu Rosjan, z chwilą rozpoczęcia okupacji niemieckiej lekcje zaczęto prowadzić już po polsku, a nowym kierownikiem szkoły został Szymon Kurpiewski. Powiększył on wkrótce szkołę o trzy klasy. Sala była jednak tylko jedna, więc wszystkie dzieci uczyły się równocześnie, tyle że były podzielone na cztery oddziały zajmujące cztery równoległe rzędy.
W 1922 roku w szkole było aż około 300 uczniów i siedmiu nauczycieli (łącznie z kierownikiem, którym został wtedy Władysław Marciniak). W 1924 roku do Wawra przeniesiono część szkoły z Gocławia. Z powodu przepełnienia rozpoczęto wtedy wynajmować dodatkowe izby w sąsiednim budynku Sądu Pokoju. Szkoła znajdowała się w bardzo trudnej sytuacji finansowej. Rodzice, chcąc pomóc, zorganizowali zbiórkę pieniędzy, jednak udało im się zgromadzić jedynie 84 tysiące marek polskich na dwie i pół ławki.
W 1925 roku w związku z napływem dodatkowych uczniów z nowo utworzonego osiedla Anin szkoła rozrosła się do poziomu normalnej 7-klasowej Szkoły Powszechnej.
Do roku 1936 liczba uczniów pobierających naukę wzrosła do 1024. Pomimo wynajmowania nowych izb lekcyjnych w dawnym areszcie gminnym, tzw. „drewniaku”, lekcje musiały odbywać się na dwie zmiany. Nie było to łatwe, ponieważ światło doprowadzono do Wawra dopiero pod koniec 1938 roku.
W tej sytuacji obywatele Wawra zostali zmuszeni do rozpoczęcia budowy drugiej szkoły, którą usytuowano na ulicy Bohaterów 1863 r. (obecnie ul. Minerska 37). Jednak już dużo wcześniej, bo w 1925 roku z inicjatywy dyrektora Marciniaka powstał Komitetu Budowy Szkoły w Wawrze. Zawiązano też Towarzystwo Popierania Budowy Szkoły. Z pomocą przyszedł właściciel dóbr wilanowskich hrabia Adam Branicki, obiecując przekazanie 6605 metrów kwadratowych gruntu, a miejscowy społecznik, były sołtys i były wójt gminy Wawer Emil Wolfram oddał część swej parceli na szkolne boisko i sad. Uroczyste otwarcie odbyło się 28 października 1934 roku, przy lekceważącej nieobecności przedstawicieli inspektoratu szkolnego powiatu warszawskiego. Nową szkołę rozbudowywano aż do wojny.
Gdy w 1936 roku powstała druga szkoła, została ona „Szkołą Nr 2", natomiast Murowanka „Szkołą Nr 1". Szkoła Nr 2 (im. Marszałka Józefa Piłsudskiego) zajmowała nowy budynek i stary drewniak po areszcie gminnym, natomiast kierowana wciąż przez Marciniaka Szkoła Nr 1 Murowankę i pomieszczenia byłego Sądu Pokoju. Obydwie szkoły wykorzystywały wspólnie pomoce naukowe i inwentarz.
Okupacja hitlerowska.
W 1942 roku po długich staraniach uruchomiono szkołę zawodową w Wawrze, zajmującą obydwie szkoły. Prowadzono tu kursy zawodowe dla dzieci oraz naukę na poziomie gimnazjalnym. A pod przykrywką szkoły odbywało się na dużą skalę tajne nauczanie. Prowadzono je w ocalałych po bombardowaniu klasach Szkoły Nr 2, w budynku Murowanki, rozsianych po okolicy izbach szkolnych, prywatnych mieszkaniach, siedzibie Towarzystwa Żydowskiego Opieki nad Dzieckiem – drewnianej willi „Różyczka”, remizie Ochotniczej Straży Pożarnej. W klasach szkolnych i prywatnych mieszkaniach działał również tajny teatr.
Według niektórych źródeł podczas okupacji w Murowance urządzono dodatkowo za zgodą władz niemieckich muzeum powstań listopadowego i styczniowego. Miało ono służyć jako instrument propagandy antyrosyjskiej.
Czasy powojenne.
Po zakończeniu okupacji hitlerowskie, już w 1944 roku uruchomiono ponownie obydwie szkoły. Zajęcia odbywały się w Murowance oraz w Fabryce Wyrobów Cukierniczych J. Bolesławskiego, prywatnym mieszkaniu, restauracji „Milusia” i filii na Wygodzie. 15 października 1948 roku zajęcia prowadzone przez Szkołę Nr 1 („Murowankę”) przeniesiono do gmachu Szkoły Nr 2, odbudowanego po całkowitym zniszczeniu w wyniku ponownego zbombardowania, a w 1954 roku do nowego budynku w Aninie na ul. M. Kajki, gdzie potem w wyniku jej połączenia z dwiema innymi szkołami powstała 11 letnia Szkoła Ogólnokształcąca Nr 26. Natomiast pozostała w Wawrze Szkoła Nr 2 została przemianowana na Szkołę Powszechną Nr 102.
Sama Murowanka była wykorzystywana jeszcze przez Szkołę Nr 1 przez kilkanaście powojennych lat do składowania pomocy naukowych i sprzętu sportowego, na stołówkę półkolonii letnich, 2 izby na mieszkanie emerytowanej nauczycielki.
W latach siedemdziesiątych w Murowance znajdował się dział techniczny WSS Społem.
Obecnie za budynkiem znajdują się magazyny wykorzystywane przez Zakład Gospodarowania Nieruchomościami w Dzielnicy Wawer m.st. Warszawy (ZGN Wawer) jako warsztaty.
Przez wiele lat Murowanka była w bardzo złym stanie. W 2008 przygotowano projekt rewitalizacji budynku zabytkowego przy ulicy Płowieckiej 77 i adaptacji na potrzeby Wawerskiego Towarzystwa Uniwersytetu Trzeciego Wieku i Galerii Sztuki. Ostatecznie remont budynku, wraz z przywróceniem przedwojennego wyglądu, zakończył się w 2017 roku. Przez kolejne dwa lata budynek stał jednak pusty.
W 2019 r. został on przekazany do użytku Fundacji na rzecz Wielkich Historii, zajmującej się popularyzacją historii i edukacją historyczną. Fundacja prowadzi w Murowance „digipunkt”, czyli punkt darmowej digitalizacji nagrań wideo, audio, zdjęć oraz dokumentów przynoszonych przez mieszkańców Warszawy.

</doc>
<doc id="3056976" url="https://pl.wikipedia.org/wiki?curid=3056976" title="Barcin (gromada)">
Barcin (gromada)

Barcin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Barcin z siedzibą GRN w mieście Barcinie (nie wchodzącym w jej skład) utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Barcin (Wieś), Krotoszyn i Sadłogoszcz (bez wsi Zalesie Barcińskie i osiedla Borównia) ze zniesionej gminy Barcin w tymże powiecie. Dla gromady ustalono 25 członków gromadzkiej rady narodowej.
31 grudnia 1959 do gromady Barcin włączono wsie Młodocin i Pturek oraz miejscowość Młodocinek ze zniesionej gromady Lubostroń w tymże powiecie.
31 grudnia 1961 z gromady Barcin wyłączono wieś Wapienno, włączając ją do gromady Piechcin w tymże powiecie; do gromady Barcin włączono natomiast obszar zniesionej gromady Mamlicz w tymże powiecie.
1 stycznia 1969 z gromady Barcin wyłączono grunty o powierzchni ogólnej 33,27 ha, włączając je do miasta Barcina w tymże powiecie.
1 stycznia 1972 gromadę Barcin połączono z gromadą Piechcin, tworząc z ich obszarów "gromadę Barcin" z siedzibą Gromadzkiej Rady Narodowej w Barcinie w tymże powiecie ("de facto" gromadę Piechcin zniesiono, włączając jej obszar do gromady Barcin).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie szubińskim reaktywowano gminę Barcin (od 1999 gmina Barcin znajduje się w powiecie żnińskim w woj. kujawsko-pomorskim).

</doc>
<doc id="3056977" url="https://pl.wikipedia.org/wiki?curid=3056977" title="Łabiszyn (gromada)">
Łabiszyn (gromada)

Łabiszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łabiszyn z siedzibą GRN w mieście Łabiszynie (nie wchodzącym w jej skład) utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Łabiszyn Wieś, Kąpie, Jeżewo, Ojrzanowo i Dąbie Nowe (bez terenów łąkowych o powierzchni 242,40 ha położonych w dotychczasowej gromadzie Dąbie Nowe) ze zniesionej gminy Łabiszyn Wieś w tymże powiecie. Dla gromady ustalono 25 członków gromadzkiej rady narodowej.
31 grudnia 1959 do gromady Łabiszyn włączono wsie Pszczółczyn i Sosnowiec oraz miejscowości Sosnowiec Mały, Izabelin i Wesółki ze zniesionej gromady Władysławowo, a także wsie Lubostroń, Obielewo, Oporowo, Załachowo i Zdziersko, miejscowości Załachówko, Smerzynek, Oporówek i Kłodzin oraz leśnictwa Lubostroń i Zdziersko ze zniesionej gromady Lubostroń, w tymże powiecie.
1 stycznia 1972 do gromady Łabiszyn włączono sołectwa Jabłowo, Jabłówko i Ostatkowo ze zniesionej gromady Chomętowo w tymże powiecie.
1 stycznia 1969 z gromady Łabiszyn wyłączono grunty o powierzchni ogólnej 50,87 ha, włączając je do miasta Łabiszyna w tymże powiecie; do gromady Łabiszyn z Łabiszyna włączono natomiast grunty rolne o powierzchni ogólnej 194,75 ha.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie szubińskim reaktywowano gminę Łabiszyn (od 1999 gmina Łabiszyn znajduje się w powiecie żnińskim w woj. kujawsko-pomorskim).

</doc>
<doc id="3056978" url="https://pl.wikipedia.org/wiki?curid=3056978" title="Kcynia (gromada)">
Kcynia (gromada)

Kcynia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kcynia z siedzibą GRN w mieście Kcyni (nie wchodzącym w jej skład) utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Grocholin, Palmierowo i Włodzimierzewo ze zniesionej gminy Łankowice w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Kcynia włączono wsie Łankowice, Sierniki i Dębogóra oraz miejscowości Łangowiczki, Jankowo i Dębogórzyn ze zniesionej gromady Łankowice w powiecie szubińskim w woj. bydgoskim oraz wieś Głogowiniec z gromady Wapno w powiecie wągrowieckim w woj. poznańskim.
31 grudnia 1961 z gromady Kcynia wyłączono łąki Dębogóra oddzielone lasem od strony północnej i należące do wsi Dębogóra, włączając je do gromady Sipiory w tymże powiecie; do gromady Kcynia włączono natomiast wsie Iwno, Kaźmierzewo i Gromadno ze zniesionej gromady Gromadno oraz wsie Malice, Tupadły i Ujazd, przysiółek Bąk i PGR Krzepiszyn ze zniesionej gromady Szczepice w tymże powiecie.
1 stycznia 1969 do gromady Kcynia włączono grunty rolne o powierzchni ogólnej 524,92 ha z miasta Kcynia w tymże powiecie.
1 stycznia 1972 z gromady Kcynia wyłączono sołectwo Sierniki, włączając je do gromady Chwaliszewo w tymże powiecie, po czym gromadę Kcynia połączono z gromadą Sipiory, tworząc z ich obszarów "gromadę Kcynia" z siedzibą Gromadzkiej Rady Narodowej w Kcyni w tymże powiecie ("de facto" gromadę Sipiory zniesiono, włączając jej obszar do gromady Kcynia).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie szubińskim utworzono gminę Kcynia (od 1999 gmina Kcynia znajduje się w powiecie nakielskim w woj. kujawsko-pomorskim).

</doc>
<doc id="3056979" url="https://pl.wikipedia.org/wiki?curid=3056979" title="Szubin (gromada)">
Szubin (gromada)

Szubin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Historia.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szubin z siedzibą GRN w mieście Szubinie (nie wchodzącym w jej skład) utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad: Smolniki i Szubin Wieś ze zniesionej gminy Chomętowo, Grzeczna Panna, Łachowo i Pińsko ze zniesionej gminy Samoklęski Małe oraz Wolwark ze zniesionej gminy Królikowo w tymże powiecie. Dla gromady ustalono 23 członków gromadzkiej rady narodowej.
1 stycznia 1959 do gromady Szubin włączono wieś Kowalewo ze zniesionej gromady Wąsosz w tymże powiecie.
31 grudnia 1959 do gromady Szubin włączono wsie Kornelin i Drogosław oraz miejscowości Jaktórka i Aleksandrowo ze zniesionej gromady Władysławowo, a także wieś Słonawy i miejscowość Słonawki ze zniesionej gromady Zalesie, w tymże powiecie.
1 stycznia 1969 do gromady Szubin włączono grunty rolne o powierzchni ogólnej 1.266,93 ha z miasta Szubina w tymże powiecie.
1 stycznia 1972 do gromady Szubin włączono wieś Zazdrość z gromady Rynarzewo oraz sołectwa Chomętowo, Żedowo, Gąbin, Mąkoszyn i Wąsosz ze zniesionej gromady Chomętowo w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie szubińskim utworzono gminę Szubin (od 1999 gmina Szubin znajduje się w powiecie nakielskim w woj. kujawsko-pomorskim).

</doc>
<doc id="3056980" url="https://pl.wikipedia.org/wiki?curid=3056980" title="Rynarzewo (gromada)">
Rynarzewo (gromada)

Rynarzewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rynarzewo z siedzibą GRN w Rynarzewie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Kołaczkowo, Rynarzewo i Szkocja oraz osiedle Podlaski z dotychczasowej gromady Żurczyn ze zniesionej gminy Samoklęski Małe, a także obszar dotychczasowej gromady Rudy ze zniesionej gminy Łabiszyn, w tymże powiecie. Dla gromady ustalono 25 członków gromadzkiej rady narodowej.
31 grudnia 1959 do gromady Rynarzewo włączono wsie Władysławowo i Annowo oraz miejscowości Dębinek, Sumówka, Borek, Sarnia Góra, Żabie Błota i Nadjezierze ze zniesionej gromady Władysławowo w tymże powiecie.
1 stycznia 1972 z gromady Rynarzewo wyłączono wieś Zazdrość, włączając ją do gromady Szubin w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3056981" url="https://pl.wikipedia.org/wiki?curid=3056981" title="Chomętowo (gromada w powiecie szubińskim)">
Chomętowo (gromada w powiecie szubińskim)

Chomętowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chomętowo z siedzibą GRN w Chomętowie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Chomętowo, Gąbin, Jabłowo Pałuckie, Mąkoszyn, Ostatkowo i Obielewo (bez wsi Jabłówko) ze zniesionej gminy Chomętowo w tymże powiecie. Dla gromady ustalono 23 członków gromadzkiej rady narodowej.
1 stycznia 1959 do gromady Chomętowo włączono wsie Wąsosz i Żędowo ze zniesionej gromady Wąsosz w tymże powiecie.
Gromadę zniesiono 1 stycznia 1972, a jej obszar włączono do gromad Szubin (sołectwa Chomętowo, Żedowo, Gąbin, Mąkoszyn i Wąsosz) i Łabiszyn (sołectwa Jabłowo, Jabłówko i Ostatkowo) w tymże powiecie.

</doc>
<doc id="3056982" url="https://pl.wikipedia.org/wiki?curid=3056982" title="Królikowo (gromada w powiecie szubińskim)">
Królikowo (gromada w powiecie szubińskim)

Królikowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Królikowo z siedzibą GRN w Królikowie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Chomętowo, Gąbin, Jabłowo Pałuckie, Mąkoszyn, Ostatkowo i Obielewo (bez wsi Jabłówko) ze zniesionej gminy Królikowo w tymże powiecie. Dla gromady ustalono 23 członków gromadzkiej rady narodowej.
31 grudnia 1959 do gromady Królikowo włączono wsie Szaradowo, Zalesie i Turzyn, miejscowości Ameryka i Rzemieniewice oraz kolonie Szaradowo i Mycielewo ze zniesionej gromady Zalesie w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3056983" url="https://pl.wikipedia.org/wiki?curid=3056983" title="Sipiory (gromada)">
Sipiory (gromada)

Sipiory – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sipiory z siedzibą GRN w Sipiorach utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Józefkowo, Kowalewko i Sipiory (bez leśnictwa Czerwonak, z lasem Studzienki) ze zniesionej gminy Sipiory w tymże powiecie. Dla gromady ustalono 23 członków gromadzkiej rady narodowej.
31 grudnia 1961 do gromady Sipiory włączono wsie Piotrowo, Weronika, Kowalewko i Ludwikowo oraz przysiółek Nowowiejski Młyn ze zniesionej gromady Gromadno, wsie Szczepice, Rozstrzębowo, Elizewo, Suchorączek i Suchoręcz, leśniczówki Czerwoniak i Skórzewo oraz przysiółek Zabłocie ze zniesionej gromady Szczepice w tymże powiecie oraz łąki "Dębogóra" (oddzielone lasem od strony północnej i należące do wsi Dębogóra) z gromady Kcynia w tymże powiecie.
1 stycznia 1972 gromadę Sipiory połączono z gromadą Kcynia, tworząc z ich obszarów "gromadę Kcynia" z siedzibą Gromadzkiej Rady Narodowej w Kcyni w tymże powiecie ("de facto" gromadę Sipiory zniesiono, włączając jej obszar do gromady Kcynia).

</doc>
<doc id="3056984" url="https://pl.wikipedia.org/wiki?curid=3056984" title="Piechcin (gromada)">
Piechcin (gromada)

Piechcin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Piechcin z siedzibą GRN w Piechcinie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Bielawy i Piechcin, ponadto wieś Szeroki Kamień i miejscowość Wilkowo z dotychczasowej gromady Szeroki Kamień oraz wieś Zalesie Barcińskie i osada Borówno z dotychczasowej gromady Sadłogoszcz ze zniesionej gminy Barcin w tymże powiecie. Dla gromady ustalono 23 członków gromadzkiej rady narodowej.
31 grudnia 1961 do gromady Piechcin włączono wieś Wapienno z gromady Barcin w tymże powiecie.
1 stycznia 1972 gromadę Piechcin połączono z gromadą Barcin, tworząc z ich obszarów "gromadę Barcin" z siedzibą Gromadzkiej Rady Narodowej w Barcinie w tymże powiecie ("de facto" gromadę Piechcin zniesiono, włączając jej obszar do gromady Barcin).

</doc>
<doc id="3056985" url="https://pl.wikipedia.org/wiki?curid=3056985" title="Łankowice (gromada)">
Łankowice (gromada)

Łankowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łankowice z siedzibą GRN w Łankowicach utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Chwaliszewo, Łankowice, Sierniki i Kaźmierzewo ze zniesionej gminy Łankowice oraz obszar dotychczasowej gromady Dębogóra ze zniesionej gminy Sipiory w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Kcynia (wsie Łankowice, Sierniki i Dębogóra oraz miejscowości Łangowiczki, Jankowo i Dębogórzyn), Gromadno (wsie Kazimierzewo i Iwno oraz miejscowość Adamowo) i Dobieszewo (wieś Chwaliszewo) w tymże powiecie.

</doc>
<doc id="3056986" url="https://pl.wikipedia.org/wiki?curid=3056986" title="Mamlicz (gromada)">
Mamlicz (gromada)

Mamlicz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mamlicz z siedzibą GRN w Mamliczu utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Dąbrówka Barcińska, Kania, Mamlicz i Złotowo ze zniesionej gminy Barcin w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Barcin w tymże powiecie.

</doc>
<doc id="3056987" url="https://pl.wikipedia.org/wiki?curid=3056987" title="Zalesie (gromada w powiecie szubińskim)">
Zalesie (gromada w powiecie szubińskim)

Zalesie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zalesie z siedzibą GRN w Zalesiu utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Szaradowo, Turzyn i Zalesie ze zniesionej gminy Królikowo, a także obszar dotychczasowej gromady Słonawy oraz PGR Rzemieniewice ze zniesionej gminy Sipiory w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Szubin (wieś Słonawy i miejscowość Słonawki) i Królikowo (wsie Szaradowo, Zalesie i Turzyn, miejscowości Ameryka i Rzemieniewice oraz kolonie Szaradowo i Mycielewo) w tymże powiecie.

</doc>
<doc id="3056988" url="https://pl.wikipedia.org/wiki?curid=3056988" title="Władysławowo (gromada w powiecie szubińskim)">
Władysławowo (gromada w powiecie szubińskim)

Władysławowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Władysławowo z siedzibą GRN we Władysławowie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Drogosław, Kornelin, Sosnowie i Władysławowo ze zniesionej gminy Łabiszyn w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Rynarzewo (wsie Władysławowo i Annowo oraz miejscowości Dębinek, Sumówka, Borek, Sarnia Góra, Żabie Błota i Nadjezierze), Szubin (wsie Kornelin i Drogosław oraz miejscowości Jaktórka i Aleksandrowo) i Łabiszyn (wsie Pszczółczyn i Sosnowiec oraz miejscowości Sosnowiec Mały, Izabelin i Wesółki) w tymże powiecie.

</doc>
<doc id="3056989" url="https://pl.wikipedia.org/wiki?curid=3056989" title="Lubostroń (gromada)">
Lubostroń (gromada)

Lubostroń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubostroń z siedzibą GRN w Lubostroniuie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad: Lubostroń i Oporowo ze zniesionej gminy Łabiszyn, Młodocin i Pturek ze zniesionej gminy Barcin oraz Załachowo i Obielewo (bez wsi Jabłówko) ze zniesionej gminy Chomętowo w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Łabiszyn (wsie Lubostroń, Obielewo, Oporowo, Załachowo i Zdziersko, miejscowości Załachówko, Smerzynek, Oporówek i Kłodzin oraz leśnictwa Lubostroń i Zdziersko) i Barcin (wsie Młodocin i Pturek oraz miejscowość Młodocinek) w tymże powiecie.

</doc>
<doc id="3056990" url="https://pl.wikipedia.org/wiki?curid=3056990" title="Dobieszewo (gromada)">
Dobieszewo (gromada)

Dobieszewo (od 31 XII 1961 "Chwaliszewo") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dobieszewo z siedzibą GRN w Dobieszewie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Dobieszewo, Słupowa i Smogulecka Wieś ze zniesionej gminy Łankowice w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Dobieszewo włączono wieś Chwaliszewo ze zniesionej gromady Łankowice w tymże powiecie.
31 grudnia 1961 gromadę Dobieszewo zniesiono przez przeniesienie siedziby GRN z Dobieszewa do Chwaliszewa i zmianę nazwy jednostki na "gromada Chwaliszewo".

</doc>
<doc id="3056991" url="https://pl.wikipedia.org/wiki?curid=3056991" title="Gromadno (gromada)">
Gromadno (gromada)

Gromadno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gromadno z siedzibą GRN w Gromadnie utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Gromadno, Laskownica, Ludwikowo, Mieczkowo i Nowawieś Notecka ze zniesionej gminy Łankowice oraz obszar dotychczasowej gromady Piotrowo ze zniesionej gminy Sipiory, w tymże powiecie. Dla gromady ustalono 23 członków gromadzkiej rady narodowej.
31 grudnia 1959 do gromady Gromadno włączono wsie Kazimierzewo i Iwno oraz miejscowość Adamowo ze zniesionej gromady Łankowice w tymże powiecie.
Gromadę zniesiono 31 grudnia 1961, a jej obszar włączono do gromad Kcynia (wsie Iwno, Kaźmierzewo i Gromadno), Sipiory (wsie Piotrowo, Weronika, Kowalewko i Ludwikowo oraz przysiółek Nowowiejski Młyn) i – nowo utworzonej – Chwaliszewo (wsie Nowa Wieś, Mleczkowo i Laskownice) w tymże powiecie.

</doc>
<doc id="3056992" url="https://pl.wikipedia.org/wiki?curid=3056992" title="Szczepice (gromada)">
Szczepice (gromada)

Szczepice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szczepice z siedzibą GRN w Szczepicach utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Elizewo, Rozstrzębowo, Suchoręcz i Szczepice oraz obszary leśnictwa Czerwoniak z lasem Studzienki ze zniesionej gminy Sipiory, a także obszary dotychczasowych gromad Ujazd i Malice oraz wieś Rzemieniewice ze zniesionej gminy Łankowice, w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Kcynia (wsie Malice, Tupadły i Ujazd, przysiółek Bąk i PGR Krzepiszyn) i Sipiory (wsie Szczepice, Rozstrzębowo, Elizewo, Suchorączek i Suchoręcz, leśniczówki Czerwoniak i Skórzewo oraz przysiółek Zabłocie) w tymże powiecie.

</doc>
<doc id="3056993" url="https://pl.wikipedia.org/wiki?curid=3056993" title="Tur (gromada w powiecie szubińskim)">
Tur (gromada w powiecie szubińskim)

Tur – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tur z siedzibą GRN w Turze utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Godzimierz i Tur, ponadto wieś Samoklęski Małe z dotychczasowej gromady Samoklęski Małe oraz miejscowości Żurczyn, Olek i Głęboczek z dotychczasowej gromady Żurczyn ze zniesionej gminy Samoklęski Małe w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 1 stycznia 1958, a jej obszar włączono do nowo utworzonej gromady Samoklęski Małe w tymże powiecie.

</doc>
<doc id="3056994" url="https://pl.wikipedia.org/wiki?curid=3056994" title="Wąsosz (gromada w powiecie szubińskim)">
Wąsosz (gromada w powiecie szubińskim)

Wąsosz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wąsosz z siedzibą GRN w Wąsoszu utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Kowalewo, Wąsosz i Żędowo ze zniesionej gminy Chomętowo w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromad Chomętowo (wsie Wąsosz i Żędowo) i Szubin (wieś Kowalewo) w tymże powiecie.

</doc>
<doc id="3056995" url="https://pl.wikipedia.org/wiki?curid=3056995" title="Jarużyn (gromada)">
Jarużyn (gromada)

Jarużyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jarużyn z siedzibą GRN w Wąsoszu (w obecnym brzmieniu "Stary Jarużyn") utworzono – jako jedną z 8759 gromad na obszarze Polski – w powiecie szubińskim w woj. bydgoskim, na mocy uchwały nr 24/13 WRN w Bydgoszczy z dnia 5 października 1954. W skład jednostki weszły obszary dotychczasowych gromad Chobielin, Jarużyn i Niedźwiady oraz wsie Samoklęski Duże i Wymysłowo z dotychczasowej gromady Samoklęski Małe ze zniesionej gminy Samoklęski Małe w powiecie szubińskim, a także obszary leśnictwa Dąbrowa z dotychczasowej gromady Paterek ze zniesionej gminy Nakło w powiecie wyrzyskim w tymże województwie. Dla gromady ustalono 15 członków gromadzkiej rady narodowej.
Gromadę zniesiono 1 stycznia 1958, a jej obszar włączono do nowo utworzonej gromady Samoklęski Małe w tymże powiecie.

</doc>
<doc id="3056996" url="https://pl.wikipedia.org/wiki?curid=3056996" title="Jerzy Prószyński">
Jerzy Prószyński

Jerzy Prószyński (ur. 1935 w Warszawie) – polski arachnolog specjalizujący się w systematyce skakunów. Absolwent Uniwersytetu Warszawskiego, wieloletni pracownik Uniwersytetu Przyrodniczo-Humanistycznego w Siedlcach oraz Instytutu Zoologii PAN w Warszawie.
Życiorys.
W 1957 ukończył studia biologiczne na Uniwersytecie Warszawskim. Jeszcze podczas studiów został zatrudniony w Instytucie Zoologii PAN w Warszawie, gdzie prowadził badania faunistyczne na pająkach w Puszczy Kampinoskiej. W latach 1963-1967 prowadził wykłady z zoologii na Uniwersytecie Ghany. W 1966 uzyskał doktorat na Uniwersytecie im. Adama Mickiewicza w Poznaniu. Rok później otrzymał możliwość realizacji stażu podoktorskiego na Uniwersytecie Harvarda, ale odmówiono mu wydania paszportu.
W 1972 został zatrudniony w Wyższej Szkole Nauczycielskiej w Siedlcach (późniejszym Uniwersytecie Przyrodniczo-Humanistycznym w Siedlcach, gdzie podjął się kierownictwa nowo utworzonego Wydziału Biologii. W 1983 uzyskał tytuł profesora.
W 1992 został ponownie zatrudniony w Instytucie Zoologii PAN w Warszawie.
Dorobek naukowy.
Od 1960 działalność naukowa profesora Jerzego Prószyńskiego skupia się na taksonomii, systematyce i biogeografii skakunów. Jest autorem udostępnianej w internecie i ciągle uaktualnianej bazy danych o skakunach "A monograph of Salticidae (Araneae) of the World". Jest autorem kilkudziesięciu publikacji naukowych, tłumaczem podręczników akademickich. 
W 2010 otrzymał Pierre Bonnet Award przyznawaną za wybitne dokonania w dziedzinie arachnologii.

</doc>
<doc id="3057004" url="https://pl.wikipedia.org/wiki?curid=3057004" title="Carlos Soublette">
Carlos Soublette

Carlos Valentín José de la Soledad Antonio del Sacramento Soublette y Jerez de Aristeguieta (ur. 15 grudnia 1789 w La Guaira, zm. 15 maja 1870 w Caracas) – żołnierz, polityk, dyplomata i bohater emancypacji Wenezueli.
W 1810 roku przyłączył się do walczącego o niepodległość Francisco Mirandy a następnie do Simón Bolívara. Uczestnik "ekspedycji Los Cayos". Uczestniczył w niezliczonych kampaniach przeciw wojskom hiszpańskim za co otrzymał stanowisko zarządcy centralnych prowincji a potem został wiceprezydentem w departamencie Wenezuela. Uczestniczył aktywnie w podziale Wielkiej Kolumbii i kształtowaniu się niepodległej 
Wenezueli. Dwukrotnie piastował urząd prezydenta jako kandydat José Antonio Páeza. Jego ciało spoczywa w Panteonie Narodowym.

</doc>
<doc id="3057007" url="https://pl.wikipedia.org/wiki?curid=3057007" title="Ella Mae Morse">
Ella Mae Morse

Ella Mae Morse (ur. 12 września 1924, zm. 16 października 1999) – amerykańska piosenkarka.
Wyróżnienia.
Posiada swoją gwiazdę na Hollywoodzkiej Alei Gwiazd.
Bibliografia.
 

</doc>
<doc id="3057011" url="https://pl.wikipedia.org/wiki?curid=3057011" title="Bernatka">
Bernatka

Bernatka – niewielka rzeka w obrębie powiatu skarżyskiego o charakterze górskim (gwałtownie przybiera podczas opadów) lewobrzeżny dopływ rzeki Kamiennej o długości ok. 8,5 km. Rzeka bierze bieg około miejscowości Ubyszów na wysokości ok. 323,7 m n.p.m. kierując się następnie w na południowy wschód lesistą doliną w kierunku osiedla Milica w Skarżysku - Kamiennej.
W trakcie biegu zabiera wody licznych lokalnych strumieni (bez nazw).
Meandruje na całej długości.
Tuż przed Skarżyskiem płynie dwoma odnogami z których jedna przepływa przez zbiornik retencyjny o nazwie Bernatka po czym płynąc w kierunku południowo-wschodnim pomiędzy osiedlami Milicą i Bzinem, syfonami pod drogą krajową nr 7 i ul. Legionów w Skarżysku skierowana jest na południe łącząc się z Kamienną. Wysokość w miejscu ujścia ok. 235 m n.p.m..
Dział wodny III rzędu 234312

</doc>
<doc id="3057012" url="https://pl.wikipedia.org/wiki?curid=3057012" title="Strzelectwo na Letnich Igrzyskach Olimpijskich 1912 - pistolet pojedynkowy, 30 m (mężczyźni)">
Strzelectwo na Letnich Igrzyskach Olimpijskich 1912 - pistolet pojedynkowy, 30 m (mężczyźni)



</doc>
<doc id="3057014" url="https://pl.wikipedia.org/wiki?curid=3057014" title="Strzelectwo na Letnich Igrzyskach Olimpijskich 1912 - pistolet dowolny, 50 m (mężczyźni)">
Strzelectwo na Letnich Igrzyskach Olimpijskich 1912 - pistolet dowolny, 50 m (mężczyźni)



</doc>
<doc id="3057016" url="https://pl.wikipedia.org/wiki?curid=3057016" title="Strzelectwo na Letnich Igrzyskach Olimpijskich 1912 - pistolet pojedynkowy, 30 m, drużynowo (mężczyźni)">
Strzelectwo na Letnich Igrzyskach Olimpijskich 1912 - pistolet pojedynkowy, 30 m, drużynowo (mężczyźni)



</doc>
<doc id="3057017" url="https://pl.wikipedia.org/wiki?curid=3057017" title="Strzelectwo na Letnich Igrzyskach Olimpijskich 1912 - pistolet dowolny, 50 m, drużynowo (mężczyźni)">
Strzelectwo na Letnich Igrzyskach Olimpijskich 1912 - pistolet dowolny, 50 m, drużynowo (mężczyźni)



</doc>
<doc id="3057020" url="https://pl.wikipedia.org/wiki?curid=3057020" title="Strzelectwo na Letnich Igrzyskach Olimpijskich 1912 - karabin wojskowy, trzy pozycje, 300 m (mężczyźni)">
Strzelectwo na Letnich Igrzyskach Olimpijskich 1912 - karabin wojskowy, trzy pozycje, 300 m (mężczyźni)



</doc>
<doc id="3057023" url="https://pl.wikipedia.org/wiki?curid=3057023" title="Strzelectwo na Letnich Igrzyskach Olimpijskich 1912 - karabin dowolny, trzy pozycje, 300 m (mężczyźni)">
Strzelectwo na Letnich Igrzyskach Olimpijskich 1912 - karabin dowolny, trzy pozycje, 300 m (mężczyźni)



</doc>
<doc id="3057025" url="https://pl.wikipedia.org/wiki?curid=3057025" title="Strzelectwo na Letnich Igrzyskach Olimpijskich 1912 - karabin wojskowy, dowolna pozycja, 600 m (mężczyźni)">
Strzelectwo na Letnich Igrzyskach Olimpijskich 1912 - karabin wojskowy, dowolna pozycja, 600 m (mężczyźni)



</doc>
<doc id="3057027" url="https://pl.wikipedia.org/wiki?curid=3057027" title="Antoni Jastrzębski (cichociemny)">
Antoni Jastrzębski (cichociemny)

Antoni Jastrzębski vel Antoni Pułka pseud.: „Ugór”, „Ława” (ur. 15 marca 1915 w Sokolnikach, zm. w styczniu 1943 pod Lechowem) – porucznik piechoty Wojska Polskiego, Polskich Sił Zbrojnych na Zachodzie i Armii Krajowej, cichociemny.
Życiorys.
Był synem Jana i Katarzyny z domu Kotulskiej. Po ukończeniu Państwowego Gimnazjum im. Króla Jana Sobieskiego w Złoczowie, zdaniu tam matury w 1934 roku i odbyciu służby wojskowej na dywizyjnym kursie podchorążych piechoty rezerwy przy 54 pułku piechoty Strzelców Kresowych pracował jako buchalter w Małopolskim Towarzystwie Rolniczym w Buczaczu.
We wrześniu 1939 roku został zmobilizowany do Ośrodka Zapasowego 11 Karpackiej Dywizji Piechoty. Był dowódcą plutonu w 48 Pułku Piechoty Strzelców Kresowych. Przekroczył granicę polsko-węgierską 18 września 1939 roku. Został internowany w Győr na Węgrzech. W maju 1940 roku znalazł się we Francji, gdzie przeszedł kurs przeciwpancerny w Granville. W czerwcu 1940 roku przedostał się do Wielkiej Brytanii, gdzie został przydzielony do 9 Batalionu Kadrowego Strzelców 3 Brygady Kadrowej Strzelców, a następnie służył w 1 Samodzielnej Brygadzie Spadochronowej.
Zgłosił się do służby w kraju. Po przeszkoleniu w dywersji został zaprzysiężony 24 sierpnia 1942 roku w Oddziale VI Sztabu Naczelnego Wodza. Zrzutu dokonano w nocy z 2 na 3 października 1942 roku w ramach operacji „Lathe” dowodzonej przez por. naw. Mieczysława Kuźmickiego. Dostał przydział do Związku Odwetu Okręgu Kielce AK, następnie do Kedywu jako inspektor dywersji na odcinku Skarżysko–Sandomierz. Zginął w styczniu 1943 roku podczas wycofywania się po jednej z wykonanych akcji.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Antoni Jastrzębski.

</doc>
<doc id="3057028" url="https://pl.wikipedia.org/wiki?curid=3057028" title="Strzelectwo na Letnich Igrzyskach Olimpijskich 1912 - karabin wojskowy, drużynowo (mężczyźni)">
Strzelectwo na Letnich Igrzyskach Olimpijskich 1912 - karabin wojskowy, drużynowo (mężczyźni)



</doc>
<doc id="3057030" url="https://pl.wikipedia.org/wiki?curid=3057030" title="Strzelectwo na Letnich Igrzyskach Olimpijskich 1912 - karabin dowolny, trzy pozycje, 300 m, drużynowo (mężczyźni)">
Strzelectwo na Letnich Igrzyskach Olimpijskich 1912 - karabin dowolny, trzy pozycje, 300 m, drużynowo (mężczyźni)



</doc>
<doc id="3057032" url="https://pl.wikipedia.org/wiki?curid=3057032" title="Strzelectwo na Letnich Igrzyskach Olimpijskich 1912 - karabin małokalibrowy, znikający obiekt, 25 m (mężczyźni)">
Strzelectwo na Letnich Igrzyskach Olimpijskich 1912 - karabin małokalibrowy, znikający obiekt, 25 m (mężczyźni)



</doc>
<doc id="3057034" url="https://pl.wikipedia.org/wiki?curid=3057034" title="Strzelectwo na Letnich Igrzyskach Olimpijskich 1912 - karabin małokalibrowy, dowolna pozycja, 50 m (mężczyźni)">
Strzelectwo na Letnich Igrzyskach Olimpijskich 1912 - karabin małokalibrowy, dowolna pozycja, 50 m (mężczyźni)



</doc>
<doc id="3057036" url="https://pl.wikipedia.org/wiki?curid=3057036" title="Morrinhosuchus">
Morrinhosuchus

Morrinhosuchus – rodzaj wymarłego krokodylomorfa z grupy Notosuchia. Zamieszkiwał tereny dzisiejszej Brazylii, jego szczątki znaleziono w formacji Adamantina z późnej kredy. Znany jest z żuchwy i przedniej części czaszki zebranych w gminie Monte Alto w stanie São Paulo. Jego nazwa odwołuje się do Morrinho de Santa Luzia, wzgórza leżącego nieopodal miejsca odnalezienia holotypu. Epitet gatunkowy "luziae" odnosi się do kapliczki Santa Luzia usytuowanej na szczycie wzgórza.
Czaszka ze szczęką i żuchwą są szerokie w tylnej części, zwężające się ku przodowi. Zęby w tylnej części szczęki i żuchwy mają kształt bulwiasty, w przekroju wydają się natomiast koliste. Podobny kształt zębów spotkano jedynie u innego przedstawiciela Notosuchia: "Mariliasuchus", pochodzącego również z formacji Adamantina. Żuchwa zakrzywia się do góry. Spojenie, w którym łączą się oba parzyste zawiązki żuchwy, tworzone jest z udziałem kości okładkowej. Czaszka zachowuje okna przedoczodołowe, czyli otwory leżące naprzeciw oczodołów. Kość nosowa na szczycie czaszki za nozdrzami zewnętrznymi jest względnie długa. Występuje niewielki karb w miejscu zetknięcia kości szczękowej i przedszczękowej w okolicy przodu pyska.
"Morrinhosuchus" odróżnia się od "Mariliasuchus" na podstawie kilku unikalnych cech. Na przykład występuje u niego przerwa pomiędzy kością szczękową a podniebienną w okolicy środka tej ostatniej. Kość podniebienna jest także szersza, niż u "Mariliasuchus". Zęby obu rodzajów są do siebie bardzo podobne, jednak już ich liczba i rozmieszczenie wykazują niewielkie różnice. "Morrinhosuchus" ma 7 zębów za zębami przypominającymi ssacze kły. U "Mariliasuchus" występuje 6. Istnieją także różnice w kształcie pyska. U "Morrinhosuchus" pysk był wyższy, bardziej zaostrzony.
Formację Adamantina datuje się na turon–santon. Jej osady powstały w warunkach częściowo suchych około 95 milionów lat temu. "Morrinhosuchus" znaleziono w odsłonięciu czerwonego piaskowca z wtrętami z węglanów, konkrecjami, a także z obszarami intensywnej bioturbacji. Formacja ta należy do większego basenu Bauru, z którego pochodzi kilka innych Notosuchia. Chodzi tu o "Sphagesaurus", "Mariliasuchus", "Adamantinasuchus", "Armadillosuchus" i "Baurusuchus".

</doc>
<doc id="3057037" url="https://pl.wikipedia.org/wiki?curid=3057037" title="Strzelectwo na Letnich Igrzyskach Olimpijskich 1912 - karabin małokalibrowy, znikający obiekt, 25 m, drużynowo (mężczyźni)">
Strzelectwo na Letnich Igrzyskach Olimpijskich 1912 - karabin małokalibrowy, znikający obiekt, 25 m, drużynowo (mężczyźni)



</doc>
<doc id="3057040" url="https://pl.wikipedia.org/wiki?curid=3057040" title="Strzelectwo na Letnich Igrzyskach Olimpijskich 1912 - małokalibrowy leżąc, 50 m, drużynowo, (mężczyźni)">
Strzelectwo na Letnich Igrzyskach Olimpijskich 1912 - małokalibrowy leżąc, 50 m, drużynowo, (mężczyźni)



</doc>
<doc id="3057042" url="https://pl.wikipedia.org/wiki?curid=3057042" title="Strzelectwo na Letnich Igrzyskach Olimpijskich 1912 - trap (mężczyźni)">
Strzelectwo na Letnich Igrzyskach Olimpijskich 1912 - trap (mężczyźni)



</doc>
<doc id="3057044" url="https://pl.wikipedia.org/wiki?curid=3057044" title="Strzelectwo na Letnich Igrzyskach Olimpijskich 1912 - trap, drużynowo (mężczyźni)">
Strzelectwo na Letnich Igrzyskach Olimpijskich 1912 - trap, drużynowo (mężczyźni)



</doc>
<doc id="3057046" url="https://pl.wikipedia.org/wiki?curid=3057046" title="Strzelectwo na Letnich Igrzyskach Olimpijskich 1912 - runda pojedyncza do sylwetki jelenia (mężczyźni)">
Strzelectwo na Letnich Igrzyskach Olimpijskich 1912 - runda pojedyncza do sylwetki jelenia (mężczyźni)



</doc>
<doc id="3057048" url="https://pl.wikipedia.org/wiki?curid=3057048" title="Kirysek panda">
Kirysek panda



</doc>
<doc id="3057049" url="https://pl.wikipedia.org/wiki?curid=3057049" title="Strzelectwo na Letnich Igrzyskach Olimpijskich 1912 - runda podwójna do sylwetki jelenia (mężczyźni)">
Strzelectwo na Letnich Igrzyskach Olimpijskich 1912 - runda podwójna do sylwetki jelenia (mężczyźni)



</doc>
<doc id="3057051" url="https://pl.wikipedia.org/wiki?curid=3057051" title="Strzelectwo na Letnich Igrzyskach Olimpijskich 1912 - runda pojedyncza do sylwetki jelenia, drużynowo (mężczyźni)">
Strzelectwo na Letnich Igrzyskach Olimpijskich 1912 - runda pojedyncza do sylwetki jelenia, drużynowo (mężczyźni)



</doc>
<doc id="3057053" url="https://pl.wikipedia.org/wiki?curid=3057053" title="The Beat Of Your Heart">
The Beat Of Your Heart



</doc>
<doc id="3057059" url="https://pl.wikipedia.org/wiki?curid=3057059" title="Thado Minsaw (król Prome)">
Thado Minsaw (król Prome)



</doc>
<doc id="3057062" url="https://pl.wikipedia.org/wiki?curid=3057062" title="Ziphosuchia">
Ziphosuchia

Ziphosuchia – klad krokodylomorfów z grupy Mesoeucrocodylia. Po raz pierwszy skonstruowano go w 2000. Uznano, że chodzi o klad obejmujący "Notosuchus", "Libycosuchus" i Sebecosuchia. W badaniu filogenetycznym ze zdefiniowano go jako obejmującego ostatniego wspólnego przodka "Notosuchus", "Libycosuchus" i Baurusuchoidea z wszystkimi jego potomkami.
Ziphosuchia uznaje się często za grupę siostrzaną kladu Neosuchia obejmującego współczesny krokodyle. Ponieważ zapis kopalny Neosuchia rozciąga się od jury wczesnej dzięki obecności rodziny Goniopholididae, nieobecna a zapisie kopalnym linia Ziphosuchia datowana jest na moment podziału tych grup.

</doc>
<doc id="3057063" url="https://pl.wikipedia.org/wiki?curid=3057063" title="Królestwo Prome">
Królestwo Prome



</doc>
<doc id="3057067" url="https://pl.wikipedia.org/wiki?curid=3057067" title="Flash (DC Comics)">
Flash (DC Comics)

Flash (alternatywnie The Flash) – szereg fikcyjnych postaci (superbohaterów) pojawiających się w serii komiksów wydawanych przez DC Comics, oraz adaptacjach, bazujących na historiach komiksowych.
Pierwszym Flashem był Jay Garrick, który został stworzony przez rysownika Gardnera Foxa i rysownika Harry’ego Lamperta, zadebiutował on w komiksie "Flash Comics vol.1 #1" (styczeń 1940). Superbohatera cechowało poruszanie się z dużą prędkością i kostium składający się z czerwonej koszuli z żółtą błyskawicą oraz hełmu Brodiego ze skrzydełkami, stylizowanym na kapeluszu Hermesa. Oryginalnie wydawany był przez wydawnictwo All-American Publications, jedno z trzech wydawnictw, z których połączenia powstało DC Comics, do którego należały także takie postacie jak Wonder Woman i Green Lantern. Historie z jego udziałem ukazywały głównie się w czasie trwania II wojny światowej i krótko po jej zakończeniu (współcześnie nazywa się ten okres w historii przemysłu komiksowego Złotą Erą).
W latach pięćdziesiątych XX wieku wydawnictwo DC (początek tzw. Srebrnej Ery Komiksu) postanowiło zastąpić Garricka zupełnie nową postacią – Barrym Allenem. Jego twórcami byli scenarzyści Robert Kanigher i John Broome, oraz rysownik Carmine Infantino, pierwszy raz pojawił się w magazynie "Showcase vol. 1 #4" (październik 1956). Nazwisko Barry Allen było kombinacją nazwisk popularnych prezentera radiowego i telewizyjnego, Barry’ego Gray i komika Steve’a Allena. Geneza tej postaci została mocno zmieniona w stosunku do pierwowzoru, starając się w ten sposób przyciągnąć młode pokolenie czytelników. Komiks "Showcase vol. 1 #4" przyczynił się do spopularyzowania Flasha, co zaowocowało tworzeniem przez DC kolejnych superbohaterów na bazie dwóch pierwszych Flashów. Już w 1959 wprowadziło nastoletniego pomocnik Barry’ego Allena – Wally’ego Westa, lepiej znany jako Kid Flash (debiut w "Flash vol. 1 #110" ze stycznia 1960). Po tragicznej śmierci Barry’ego w czasie wydarzeń z historii "Crisis on Infinite Earths", Wally został jego następcą jako trzeci Flash. Ostatnia postacią, która używała tego pseudonimu był Bart Allen, będący dalekim potomkiem Barry’ego Allena z przyszłości, który początkowo znany był jako Impulse, następnie Kid Flash, aż w końcu został Flashem. Zadebiutował on w komiksie "Flash vol. 2 #92" (lipiec 1994), a jego twórcami byli Mark Waid i Mike Wieringo. Mimo takiego zróżnicowania bohaterów, wydawnictwo DC nie zrezygnowało z żadnej z wymienionych postaci. Tak było np. z Barrym Allenem, który został przywrócony do życia w crossoverze "Final Crisis".
Znani są pod przydomkami „Scarlet Speedster”, „The Fastest Man Alive” i „The Crimson Comet”. Każdy z nich przynależy, lub przynależał do większej organizacji superbohaterów DC Comics: Jay Garrick jest członkiem Justice Society of America (JSA), a w przeszłości All-Star Squadron, pozostali zaś są lub byli członkami Justice League of America (JLA), z czego Wally zaczynał swoją karierę superbohatera w składzie młodzieżówki JLA – Teen Titans, zaś Bart Allen należał początkowo do Young Justice. Każdy z nich posiada również złożoną galerię przeciwników.
Postacie te znane są także z licznych seriali i filmów animowanych, seriali telewizyjnych i gier komputerowych. W serialu telewizyjnym "Flash" i powiązanych z nim trzech filmach telewizyjnych z lat Lata 90. XX wieku, w postać Barry’ego Allena/Flasha wcielił się aktor John Wesley Shipp. W lipcu 2013 stacja The CW ogłosiła powstanie nowego serialu o przygodach Barry’ego Allena/Flasha (będący spin-offem serialu "Arrow"). Postać zadebiutowała w ósmym odcinku ("The Scientist") drugiego sezonu "Arrow". W główną rolę wcielił się aktor Grant Gustin. W serialu "Tajemnice Smallville" ("Smallville"), Barta Allena/Impulse'a zagrał Kyle Gallner. Wally West/Flash najlepiej jest znany z serialu animowanego "Liga Sprawiedliwych" ("Justice League") i "Liga Sprawiedliwych bez granic" ("Justice League Unlimited"), gdzie głosu użyczył mu aktor Michael Rosenbaum. Filmowym odtwórcą roli Barry’ego Allena został Ezra Miller.
Moce i umiejętności.
Zarówno pierwszy Flash, jak i wszystkie jego późniejsze wcielenia cechował się Mocą Szybkości (Speed Force), łamiącą prawa fizyki. Pozwala ona poruszać się z niemal prędkością światła, jak również sprawnie i szybko reagować. Każdy z nich może też kontrolować własne cząsteczki, wprowadzając je wibracje, dzięki czemu może przechodzić przez obiekty stałe, może podróżować w czasie oraz do innych wymiarów, tworzyć aurę, pozwalającą uniknąć obrażeń podczas poruszania się z ogromna szybkością.
Barry Allen i jego następcy wyposażony jest w pierścień, w którym przechowywany jest skurczony kostium. W ten sposób Barry mógł zawsze mieć przy sobie kostium, na wypadek gdyby był potrzebny jako Flash. Po wciśnięciu guzika kostium był wystrzeliwany z pierścienia i automatycznie robił się większy.
Wersje alternatywne.
Postacie te pojawiały się niektórych komiksach z serii "Elseworlds" oraz innych publikacjach, która przedstawiają znanych bohaterów uniwersum DC w zupełnie innych realiach i czasach, m.in.:

</doc>
<doc id="3057068" url="https://pl.wikipedia.org/wiki?curid=3057068" title="Flash (postacie fikcyjne)">
Flash (postacie fikcyjne)



</doc>
<doc id="3057069" url="https://pl.wikipedia.org/wiki?curid=3057069" title="Kirysek Myersa">
Kirysek Myersa



</doc>
<doc id="3057070" url="https://pl.wikipedia.org/wiki?curid=3057070" title="Krimpen aan den IJssel">
Krimpen aan den IJssel

Krimpen aan den IJssel – miasto i gmina w Holandii, w prowincji Holandia Południowa. Miasto położone jest w zespole miejskim Rotterdamu, przy ujściu rzeki Hollandse IJssel do Nowej Mozy. Jego liczba ludności wynosi 28 855.

</doc>
<doc id="3057077" url="https://pl.wikipedia.org/wiki?curid=3057077" title="Erika Takao">
Erika Takao

 – japońska tenisistka, reprezentantka kraju w Pucharze Federacji.
Zadebiutowała w maju 2003 roku w turnieju ITF w Gunma, otrzymawszy od organizatorów dziką kartę od razu do turnieju głównego, w którym odpadła jednak w pierwszej rundzie. Pierwsze finał w rozgrywkach tej rangi zanotowała podczas turnieju w Tokio w październiku 2004 roku. W maju 2006 roku wygrała swój pierwszy turniej w grze pojedynczej, w Gifu, pokonując w finale Aiko Nakamurę. W sumie wygrała cztery turnieje w grze pojedynczej i dwa w grze podwójnej rangi ITF.
Próbowała swych sił także w rozgrywkach cyklu WTA Tour, ale jej udział często kończył się na etapie kwalifikacji. Brała także kilkakrotnie udział w kwalifikacjach do turniejów wielkoszlemowych, ale nigdy nie udało jej się zagrać w turnieju głównym.
W 2007 roku reprezentowała swój kraj w rozgrywkach Pucharu Federacji w grze pojedynczej, w których pokonała Angelique Kerber.

</doc>
<doc id="3057079" url="https://pl.wikipedia.org/wiki?curid=3057079" title="Apodanthaceae">
Apodanthaceae

Apodanthaceae – rodzina o niejasnej pozycji taksonomicznej w obrębie okrytonasiennych. Obejmuje w zależności od ujęcia systematycznego od 2 do 3 rodzajów, liczących co najmniej 23 gatunki. Rodzaj "Apodanthes" występuje w Ameryce Środkowej. Szeroko rozprzestrzeniony jest rodzaj "Pilostyles", którego zasięg obejmuje niemal całą Amerykę Południową i Środkową, sięgając na północy po Kalifornię. Rośnie poza tym w południowo-zachodniej Azji i w południowo-zachodniej Australii. Zaliczane do niego są także rośliny występujące w tropikalnej Afryce, wyodrębniane przez niektórych autorów w osobny rodzaj "Berlinianche". Przedstawiciele rodziny są pasożytami wewnętrznymi głównie roślin z rodzin bobowatych i wierzbowatych.
Morfologia.
Rośliny bezzieleniowe o organach wegetatywnych stanowiących nitkowate pasma komórek przypominających strzępki grzybni i rozwijających się wewnątrz organizmu żywiciela. Na zewnątrz rośliny te widoczne są tylko podczas kwitnienia, kiedy to na pędach żywiciela wytwarzają rzędami niemal siedzące, drobne kwiaty (do 5 mm długości) wsparte łuskowatymi liśćmi. Kwiaty są jednopłciowe (rośliny są jedno- lub dwupienne). Organy generatywne otoczone są trzema okółkami zawierającymi od 2 do 6 łuskowatych listków, z których wewnętrzny jeden lub dwa stanowią okwiat. Łuski te są czerwone do brązowych u "Pilostyles" i żółte, pomarańczowe, czerwone do brązowych u "Apodanthes". W kwiatach męskich pręciki zrośnięte są w rurkę otaczającą zredukowany i bezpłodny słupek. W kwiatach żeńskich słupek składa się z czterech zrosłych owocolistków, przy czym zalążnia jest dolna i jednokomorowa. Słupek jest tęgi i krótki, zwieńczony półkolistym znamieniem. W obu rodzajach kwiatów obecny jest dysk miodnikowy. Owocem jest jagoda zawierająca liczne, drobne nasiona.
Biologia.
Rośliny z tej rodziny są pasożytami wewnętrznymi (endofitami) występującymi wewnątrz nadziemnych pędów i korzeni przedstawicieli rodzin bobowatych i wierzbowatych, a także osoczynowatych i meliowatych. Kwiaty zapylane są przez muchówki i prawdopodobnie przez osy. Nasiona rozprzestrzeniane są przez zwierzęta spożywające owoce (zoochoria).
Systematyka.
Jak w przypadku wielu roślin pasożytniczych o zredukowanych i niezbyt zróżnicowanych organach – ich klasyfikacja systematyczna przysparza wielu kłopotów. Pierwotnie należące tu rośliny łączono po prostu wraz z innymi pasożytami w rodzinę bukietnicowatych ("Rafflesiaceae"), ewentualnie w randze rodziny zaliczano do rzędu "Rafflesiales". W systemie APG II (2003) i APG III (2009) rodzina ma niejasną pozycję ("incertae sedis") w obrębie okrytonasiennych. Wiele wskazuje jednak na pokrewieństwo tych roślin z przedstawicielami dyniowców ("Cucurbitels") i według APweb tu powinny być zaliczane, choć nadal niejasne pozostają dokładne relacje filogenetyczne w obrębie rzędu.

</doc>
<doc id="3057080" url="https://pl.wikipedia.org/wiki?curid=3057080" title="Bitwa pod Dahlen">
Bitwa pod Dahlen

Bitwa pod Dahlen – bitwa stoczona 25 kwietnia 1568 r. pomiędzy siłami holenderskich rebeliantów, dowodzonymi przez Joosta de Soete, oraz hiszpańską armią pod dowództwem Sancho d'Avili. Jako część planowanej przez Wilhelma I Orańskiego inwazji, niderlandzcy rebelianci próbowali podbić miasto Roermond, kiedy przybycie sił hiszpańskich zmusiło ich do odwrotu. D'Avila wyruszył w pogoń za uciekającym wojskiem, by zadać mu ostateczny cios nieopodal miejscowości Dahlen (dzisiejsze Rheindahlen). Zbiegowie z pola bitwy szukali schronienia za murami miasta, gdzie dopadła ich hiszpańska piechota. Bitwa pod Dahlen jest przez niektóre źródła uważana za początek Wojny Osiemdziesięcioletniej.

</doc>
<doc id="3057081" url="https://pl.wikipedia.org/wiki?curid=3057081" title="Przedmiot przestępstwa">
Przedmiot przestępstwa

Przedmiot przestępstwa – dobro lub wartość społeczna, podlegający ochronie prawnej na mocy prawa karnego. Inaczej "przedmiot ochrony" lub "przedmiot zamachu".
Ma różnorakie znaczenie:

</doc>
<doc id="3057083" url="https://pl.wikipedia.org/wiki?curid=3057083" title="Social realism">
Social realism

Social realism – termin określający nurt w sztuce lat 20. i 30. XX wieku, mającej za temat proletariat, głównie miejski, przedstawiany w kontekście krytyki społecznej. Choć termin ten częściowo pokrywał się z socrealizmem, to pozbawiony był triumfalizmu tego ostatniego prezentując raczej krytykę społeczną w kategoriach demokracji, niż nawołując do rewolucji. Główne źródła tego nurtu to: XIX-wieczny realizm (Honoré Daumier, Gustave Courbet), dorobek amerykańskiego ruchu artystycznego Ashcan School (John French Sloan, Everett Shinn, William Glackens) oraz twórczość muralistów meksykańskich (Diego Rivera, José Clemente Orozco i David Alfaro Siqueiros).
Historia.
Pod wpływem wydarzeń lat 30. XX wieku, jak wielki kryzys i faszyzm wielu artystów amerykańskich odwróciło się od malarstwa abstrakcyjnego i przyjęło jako styl realizm. Pojawił się wówczas nurt określany jako american scene painting. Część działających w jego ramach twórców, określanych jako regionaliści, postawiła sobie za cel przedstawianie wyidealizowanej, często szowinistycznej wizji przeszłości wiejskiej Ameryki, inni natomiast zajęli się przedstawianiem problematyki miejskiego proletariatu: kryzysu ekonomicznego, biedy i niesprawiedliwości. Wielu artystów trzymało się ideologii marksistowskiej, dopóki nie rozczarowało się komunizmem po takich wydarzeniach jak pokazowe procesy polityczne w Moskwie w latach 1936–1937 czy podpisanie paktu Ribbentrop-Mołotow. Choć twórcy spod znaku realizmu społecznego przedstawiali podobne tematy, co artyści sowieccy to realizm w ich wydaniu różni się od socrealizmu, mając więcej wspólnego z pracami artystów niemieckich jak Käthe Kollwitz czy przedstawiciele Nowej Rzeczowości (George Grosz, Otto Dix) .
Social realism w Stanach Zjednoczonych zaczął tracić na znaczeniu po II wojnie światowej, gdy do głosu doszło malarstwo abstrakcyjne.
Mecenat państwa.
Załamanie na Nowojorskiej Giełdzie w 1929 roku pogorszyło również sytuację artystów, dzielących los zubożałego społeczeństwa. Po 1933 roku pojawił się w Ameryce mecenat państwa nad artystami, który zmienił ich położenie. Prezydent Franklin Delano Roosevelt wprowadził rządowy program pomocy najbardziej zubożałym artystom. Program ten, realizowany w ramach akcji Works Project Administration obejmował regularną dystrybucję subsydiów i zakup zamówień dla artystów. Na czele akcji stanął krytyk sztuki Holger Cahill. Efektem programu była pomoc udzielona tysiącom twórców. Ściany budynków rządowych w całym kraju pokryły malowidła i dekoracje. W Waszyngtonie, na budynku Departamentu Sprawiedliwości Stanów Zjednoczonych pojawił się mural Boardmana Robinsona. Choć mecenat państwa faworyzował style konwencjonalne, to jedno z wyróżniających się dzieł, mural Arshile’a Gorky’ego "Lotnictwo: zmiana kształtów pod wpływem ciśnienia aerodynamicznego (Aviation: Change of Shapes Subjected to Aerodynamic Constraints)" zawierał elementy malarstwa abstrakcyjnego.
Źródła.
Nurt social realism czerpał z osiągnięć XIX-wiecznego realizmu (Honoré Daumier, Gustave Courbet, Jean-François Millet). Rewolucja przemysłowa w XIX-wiecznej Anglii sprawiła, iż wielu miejscowych artystów, jak Luke Fildes, Hubert von Herkomer, Frank Holl i William Small poświęcało w swej twórczości uwagę zagadnieniom biedoty miejskiej. W latach 70. XIX wieku publikowali oni swe grafiki w tygodniku ilustrowanym The Graphic.
W XX wieku inspiracją dla social realism stał się ruch artystyczny Ashcan School i związani z nim malarze (John French Sloan, Everett Shinn, William Glackens) przedstawiający w swych obrazach miejską nędzę. Silny wpływ wywarli też meksykańscy muraliści jak: Diego Rivera, José Clemente Orozco i David Alfaro Siqueiros. Malowane przez nich murale, często o wydźwięku propagandowym, podkreślały ducha rewolucji i dumę z tradycji ludności rdzennej Meksyku ("Historia Meksyku od podboju do przyszłości" Diego Rivery, 1929–1930; 1935 czy "Catharsis" José Clemente Orozco, 1933). Artyści meksykańscy malowali swoje wielkie murale również w Stanach Zjednoczonych, a ich dzieła stały się przykładem popularnego malarstwa figuratywnego o treści społecznej.
Twórcy.
Główni malarze nurtu social realism (określani często jako miejscy realiści – urban realists) to: Ben Shahn, Reginald Marsh, bracia Moses i Raphael Soyer, William Gropper, Isabel Bishop. W swych pracach dokumentowali oni polityczne i ekonomiczne dramaty ludzkie. Z tą tematyką spokrewniona jest twórczość takich fotografów, jak: Margaret Bourke-White, Dorothea Lange, Walker Evans, George Biddle. Wykonywane przez nich zdjęcia stanowią charakterystyczne połączenie reportażu i kąśliwego komentarza społecznego. Fotografem był również Ben Shahn. Zdobył on rozgłos na początku lat 30. serią obrazów przedstawiających uwięzienie, proces i egzekucję włoskich imigrantów Sacco i Vanzettiego, postrzeganych powszechnie jako ofiary amerykańskiej ksenofobii.

</doc>
<doc id="3057089" url="https://pl.wikipedia.org/wiki?curid=3057089" title="Joost de Soete">
Joost de Soete

Joost de Soete (ur. 1510-1520, zm. marzec 1589) – holenderski szlachcic oraz dowódca wojskowy, walczący w pierwszych latach Wojny Osiemdziesięcioletniej. Był trzecim synem Alexandra de Zoete, naczelnika Zelandii, oraz Joanny van Ranst. 

</doc>
<doc id="3057090" url="https://pl.wikipedia.org/wiki?curid=3057090" title="Ośrodek Tresury Psów Służbowych WOP">
Ośrodek Tresury Psów Służbowych WOP

Ośrodek Tresury Psów Służbowych WOP – oddział szkoleniowy Wojsk Ochrony Pogranicza.
Samodzielny Zakład Tresury Psów WOP.
W 1945 roku sformowano Samodzielny Zakład Tresury Psów WOP o stanie etatowym 82 wojskowych
Organizatorem jednostki był dawny komendant Zakładu Tresury Psów Straży Granicznej w Rawie Ruskiej, mjr Marian Jurkowski. Współpracowało z nim trzech byłych funkcjonariuszy Straży Granicznej: sierż. Józef Janiec, plut. Józef Suliga i kpr. Jan Niedziela. Do Rusowa przybyli także kwatermistrz - por. Skoczyłaś i lekarz weterynarii - por. Jakucewicz.
W pierwszym półroczu 1947 roku Zakład został przeniesiony do Ostródy. Zakład Tresury został podporządkowany Centrum Wyszkolenia WOP.
W 1961 roku dowództwo posiadało kryptonim Grot.
Zakład Tresury i Hodowli Psów Służbowych.
W 1951 roku w Lubaczowie, na bazie pionu tresury i hodowli psów służbowych wyłączonego ze składu Oficerskiej Szkoły WOP sformowano Zakład Tresury i Hodowli Psów Służbowych WOP o stanie etatowym 156 wojskowych.
Zakład Tresury Psów Służbowych WOP.
W 1953 roku, w Zgorzelcu, na bazie Zakładu Tresury i Hodowli Psów Służbowych WOP sformowano Zakład Tresury Psów Służbowych WOP.
W 1971 roku zakład przeformowano w Ośrodek Tresury Psów Służbowych WOP.
Wiosną 1987 roku Ośrodek Tresury został przeniesiony do Żarki.
Z dniem 16 maja 1991 roku Ośrodek Tresury Psów Służbowych WOP przemianowano w Ośrodek Tresury Psów Służbowych Straży Granicznej.

</doc>
<doc id="3057093" url="https://pl.wikipedia.org/wiki?curid=3057093" title="Zakład Tresury Psów Służbowych WOP">
Zakład Tresury Psów Służbowych WOP



</doc>
<doc id="3057094" url="https://pl.wikipedia.org/wiki?curid=3057094" title="Vena Amoris">
Vena Amoris

Vena Amoris – piąty solowy album Anity Lipnickiej, który ukazał się w październiku 2013. Nagrań dokonano w 8 dni, „na żywo”.
Lista utworów.
Kompozycje i słowa są autorstwa Anity Lipnickiej (chyba że zaznaczono przy utworze inaczej).

</doc>
<doc id="3057096" url="https://pl.wikipedia.org/wiki?curid=3057096" title="Aprobarbital">
Aprobarbital

Aprobarbital () – organiczny związek chemiczny, pochodna kwasu barbiturowego otrzymana w latach dwudziestych XX wieku przez Ernsta Preiswerka. Tak jak pozostałe pochodne tego kwasu, wykazuje działanie uspokajające, nasenne i przeciwdrgawkowe. Głównym jego zastosowaniem było leczenie bezsenności.

</doc>
<doc id="3057097" url="https://pl.wikipedia.org/wiki?curid=3057097" title="Tadeusz Jaworski (1910–1968)">
Tadeusz Jaworski (1910–1968)

Tadeusz Stanisław Jaworski pseud.: „Bławat”, „Piskorz” (ur. 12 września 1910 w Przemyślu, zm. 17 listopada 1968 w Londynie) – kapitan piechoty Wojska Polskiego, Polskich Sił Zbrojnych i Armii Krajowej, cichociemny.
Życiorys.
Był synem Stanisława i Marii z domu Błaszczyk. W 1931 roku zdał maturę ukończywszy Państwowe Gimnazjum w Sandomierzu. W latach 1931–1932 uczył się w Szkole Podchorążych Rezerwy Piechoty w Zambrowie albo Ostrowi Mazowieckiej. Później pracował jako urzędnik w Zakładach Górniczych w Starachowicach. Mieszkał w Warszawie.
We wrześniu 1939 roku służył w Delegaturze Sztabu Głównego przy DOKP Warszawa. W okresie od 28 września 1939 roku do stycznia 1940 roku był internowany w ZSRR. Udało mu się uciec i 21 stycznia 1940 roku przekroczył granicę polsko-węgierską. W lutym 1940 roku znalazł się we Francji, gdzie służył w 8 pułku piechoty 3 Dywizji Piechoty. Po czerwcu 1940 roku przebywał w obozie pracy w nieokupowanej Francji. Po ucieczce z obozu 25 lutego 1943 roku przekroczył granicę francusko-hiszpańską i w marcu 1943 roku znalazł się w Wielkiej Brytanii. Odbył staż w oddziałach brytyjskich.
Po przeszkoleniu w dywersji został zaprzysiężony 23 września 1943 roku w Oddziale VI Sztabu Naczelnego Wodza i przeniesiony do Głównej Bazy Przerzutowej w Brindisi we Włoszech. Zrzutu dokonano w nocy z 4 na 5 maja 1944 roku w ramach operacji, którą dowodził kpt. nawig. Edward Bohdanowicz.
Po wybuchu powstania warszawskiego walczył w Śródmieściu Południowym jako oficer 2. kompanii batalionu „Iwo” (do 26 sierpnia), jako oficer kompanii dyspozycyjnej, do 2 września jako dowódca plutonu szturmowego na odcinku taktycznym „Bogumił”. 2 września był dwukrotnie ranny. Od 15 września walczył jako dowódca 3. kompanii batalionu „Odwet II” Zgrupowania „Golski”.
Po kapitulacji powstania dostał się do niewoli niemieckiej. 11 maja 1945 roku znalazł się w Wielkiej Brytanii, gdzie się osiedlił.

</doc>
<doc id="3057100" url="https://pl.wikipedia.org/wiki?curid=3057100" title="Tadeusz Jaworski (cichociemny &quot;Bławat&quot;)">
Tadeusz Jaworski (cichociemny &quot;Bławat&quot;)



</doc>
<doc id="3057104" url="https://pl.wikipedia.org/wiki?curid=3057104" title="Parthiva Sureshwaren">
Parthiva Sureshwaren

Parthiva Sureshwaren (ur. 21 lutego 1981 w Madras) – indyjski kierowca wyścigowy.
Kariera.
Sureshwaren rozpoczął karierę w wyścigach samochodowych w 2001 roku od startów w klasie narodowej Brytyjskiej Formuły 3. Z dorobkiem 49 punktów uplasował się tam na jedenastej pozycji w klasyfikacji generalnej. W późniejszych latach pojawiał się także w stawce Barber Dodge Pro Series, A1 Grand Prix, Azjatyckiej Formuły Renault V6, Formuły 2 oraz MRF Challenge.
W Mistrzostwach Formuły 2 startował w latach 2010-2012. Tylko w pierwszym sezonie startów był klasyfikowany. Z dorobkiem jednego punktu uplasował się na dwudziestej pozycji w klasyfikacji generalnej.

</doc>
<doc id="3057107" url="https://pl.wikipedia.org/wiki?curid=3057107" title="Borczyny">
Borczyny

Borczyny – kolonia w Polsce położona w województwie mazowieckim, w powiecie żuromińskim, w gminie Lubowidz.

</doc>
<doc id="3057108" url="https://pl.wikipedia.org/wiki?curid=3057108" title="Asma Mahfuz">
Asma Mahfuz

Asma Mahfuz (ur. 1 lutego 1985) – egipska blogerka i działaczka społeczna.
Wyróżnienia.
W 2011 roku została uhonorowana nagrodą Sacharowa.

</doc>
<doc id="3057109" url="https://pl.wikipedia.org/wiki?curid=3057109" title="Tadeusz Jaworski (cichociemny)">
Tadeusz Jaworski (cichociemny)



</doc>
<doc id="3057110" url="https://pl.wikipedia.org/wiki?curid=3057110" title="Rudniwa">
Rudniwa

Rudniwa – kolonia w Polsce położona w województwie mazowieckim, w powiecie żuromińskim, w gminie Lubowidz.

</doc>
<doc id="3057111" url="https://pl.wikipedia.org/wiki?curid=3057111" title="Samodzielny Zakład Tresury Psów WOP">
Samodzielny Zakład Tresury Psów WOP



</doc>
<doc id="3057112" url="https://pl.wikipedia.org/wiki?curid=3057112" title="Tadeusz Jaworski (cichociemny &quot;Gont&quot;)">
Tadeusz Jaworski (cichociemny &quot;Gont&quot;)



</doc>
<doc id="3057113" url="https://pl.wikipedia.org/wiki?curid=3057113" title="Zakład Tresury i Hodowli Psów Służbowych WOP">
Zakład Tresury i Hodowli Psów Służbowych WOP



</doc>
<doc id="3057114" url="https://pl.wikipedia.org/wiki?curid=3057114" title="Camillo Acqua">
Camillo Acqua

Camillo Acqua (ur. 1863 – zm. 1936) – włoski entomolog, specjalizujący się w jedwabnictwie.
C. Aqua urodził się 30 sierpnia 1863 w Velletri, niedaleko Rzymu. Był dyrektorem l’Instituto Bacologico (pl. "Instytut Jedwabnictwa") w Portici, w pobliżu Neapolu. Następnie pracował w Stazione Sperimentale di Gelsicoltura e Bachicoltura (pl "Stacja Doświadczalna Uprawy Morw i Hodowli Jedwabników") w Ascoli Piceno. Zmarł w tym mieście, 25 marca 1936 roku.
Napisał wiele prac na temat jedwabnictwa. Do najbardziej znanych należy "Il bombice del gelso: nello stato normale e patologico, nella tecnica dell'allevamento e della riproduzione (industria della preparazione del seme bachi)", wydana w 1930 roku przez Giuseppe Cesariego.

</doc>
<doc id="3057115" url="https://pl.wikipedia.org/wiki?curid=3057115" title="Whatever It Takes (piosenka Leony Lewis)">
Whatever It Takes (piosenka Leony Lewis)

"Whatever It Takes" to piosenka brytyjskiej wokalistki Leony Lewis, z jej debiutanckiego albumu zatytułowanego "Spirit", który został wydany 9 listopada 2007 roku. Utwór spotkał się z mieszanymi recenzjami, był chwalony za optymistyczną instrumentację, ale krytykowany za pozbawionego "kopa". Był to pierwszy utwór z płyty, który zaczerpnął inspirację z gospel-popu. Lewis wykonała piosenkę na festiwalu Rock in Rio w 2010 roku i podczas jej debiutanckiej trasy koncertowej, The Labyrinth. Został on później włączony do kolejnej wersji DVD o nazwie The Labyrinth Tour Live from The O2.
Produkcja.
Utwór został współtworzony przez samą wokalistka wraz z Novelem Stevensonem i Tonym Reyem. Jego produkcją zajęli się Dallas Austin oraz Stevenson. Piosenka była nagrywana w DARP Studios i Doppler Studios w Atlancie oraz w Battery Studios w Nowym Jorku przez Carlton Lynn. W nagraniu wzięło udział wielu instrumentalistów m.in.: wiolonczeliści Kenn Wagner, Olga Shiptko, Amy Chang i William Pu. Lewis zadbała o chórki w piosence, a proces nagrywania utworu był nadzorowany przez Kimberly L. Smith. Wprowadziła ona go na pierwszą trasę koncertową artystki "The Labyrinth". Lewis wyznała, że "Whatever It Takes" była pierwszą piosenką napisaną na jej debiutancką płytę.
Kompozycja i przyjęcie.
"Whatever It Takes " jest optymistyczną, gospelowo-popową piosenką w średnim tempie, która trwa 03:27. Piosenka została skomponowana w tonacji E-dur z metrum 96 uderzeń na minutę. Skala głosu Lewis obejmuje ponad dwie oktawy od niskiej nuty Bb3 po wysoką Bb5. Utwór otrzymał mieszane recenzje krytyków muzycznych. Nate Chinen z The New York Times był pochlebny dla "Whatever It Takes ", pisząc, że jest to "optymistyczny hymn". Recenzent The Sun także opisał piosenkę jako "hymn podnoszący na duchu". Natomiast Sarah- Louise James z Daily Star napisała, że choć element muzyki gospel ma ładny wstęp, to sam utwór "nie ma prawdziwego kopa". ] Kitty Imperium z The Guardian była krytyczna wobec piosenki, pisząc, że "nawet Dallas Austin, który pracował z Sugababes, nie pomógł "Whatever It Takes", a w utworze brakuje zabawy."
Wykonania na żywo.
Lewis wykonała "Whatever It Takes" na festiwalu Rock in Rio w Lizbonie w dniu 22 maja 2010 roku. Został on również włączony jako czwarty utwór na setlistę trasy koncertowej The Labyrinth, a później wydany na płycie DVD z trasy, zatytułowanej The Labyrinth Tour Live from The O2. Lewis wykonała piosenkę w pierwszej części koncertu, wraz z "Brave" jako piosenkę otwierającą, "Don't Let Me Down" oraz "Better in Time" i "Take a Bow". W trakcie tej części na scenie został urządzony zamek, akrobaci zwisali z jego sufitu na dużych kawałków materiału, podczas gdy Lewis miała na sobie złotą, cekinową sukienkę i wysokie buty.
Tract lista.
2. "Whatever It Takes" – 3:27
3. "Whatever It Takes" - 3:27
5. "Whatever It Takes" - 3:26

</doc>
<doc id="3057116" url="https://pl.wikipedia.org/wiki?curid=3057116" title="Hen, hen">
Hen, hen

Hen, hen – singel zapowiadający "Vena Amoris", piąty album solowy Anity Lipnickiej. Ukazał się we wrześniu 2013.
Teledysk.
Wideoklip miał premierę w serwisie YouTube 7 października 2013.

</doc>
<doc id="3057117" url="https://pl.wikipedia.org/wiki?curid=3057117" title="Kurosz Chani">
Kurosz Chani

Kurosz Chani, "Kourosh Khani" (ur. 3 lipca 1989 roku) – irański kierowca wyścigowy.
Kariera.
Chani rozpoczął karierę w wyścigach samochodowych w 2007 roku od startów w Brytyjskiej Formule Ford. Z dorobkiem ośmiu punktów uplasował się tam na 25 pozycji w klasyfikacji końcowej. W klasie Scholarship był szósty. W późniejszych latach pojawiał się także w stawce Brytyjskiej Formuły Renault BARC, edycji zimowej Brytyjskiej Formuły Renault BARC, Michelin Ginetta G50 Cup, MRF Formula 1600, Monoposto Championship, MSV F3 Cup, Formuły 2 oraz Francuskiej Formuły Premium.
W Mistrzostwach Formuły 2 wystartował w 2012 roku. Z dorobkiem dwóch punktów uplasował się na dwudziestej pozycji w klasyfikacji generalnej.
Statystyki.
† – Chani nie był zaliczany do klasyfikacji

</doc>
<doc id="3057118" url="https://pl.wikipedia.org/wiki?curid=3057118" title="Szkoła Specjalistów Morskich WOP">
Szkoła Specjalistów Morskich WOP

Szkoła Specjalistów Morskich WOP – oddział szkoleniowy Wojsk Ochrony Pogranicza.
W 1950 roku w Gdańsku Nowy Port sformowano Szkołę Specjalistów Morskich WOP o stanie etatowym 470 wojskowych.
Szkoła szkoliła podoficerów jednostek pływających WOP. Rozformowano ją w 1967 roku Braki kadrowe WOP w tym zakresie miała uzupełniać Marynarka Wojenna. W 1961 roku dowództwo posiadało kryptonim Fala.
Sztandar szkoły.
Od 1959 roku szkoła nawiązała współpracę z dziećmi górników z kopalni „Czeladź” przebywającymi na kolonii letniej w Gdańsku-Brzeźnie. Wzajemne wizyty delegacji z okazji świąt państwowych, wojskowych i górniczej „Barbórki” zaowocowały ufundowaniem sztandaru.
W 1964 roku Kopalnia Węgla Kamiennego Czeladź i społeczeństwo powiatu Będzin ufundowali sztandar szkole. Uroczystość wręczenia odbyła się 22 marca 1964 roku w Gdańsku przy ul. Długiej, w ramach obchodów 19 rocznicy wyzwolenia miasta. Sztandar przyjął od delegacji górników ówczesny komendant szkoły, kmdr por. Kazimierz Komaga. Na sztandarze widnieje napis: „Załoga Kopalni Węgla Kamiennego Czeladź i społeczeństwo powiatu będzińskiego – 27 III 1964”.
W 1967 roku sztandar został przekazany do Muzeum Wojska Polskiego w Warszawie.

</doc>
<doc id="3057119" url="https://pl.wikipedia.org/wiki?curid=3057119" title="Ashlie Blake">
Ashlie Blake

Ashlie Blake (ur. 7 czerwca 1996) – amerykańska lekkoatletka specjalizująca się w pchnięciu kulą oraz rzucie dyskiem.
W 2013 zdobyła brązowy medal w pchnięciu kulą oraz nie awansowała do finału rzutu dyskiem podczas mistrzostw świata juniorów młodszych w Doniecku.
Rekordy życiowe: pchnięcie kulą – 15,87 (2 sierpnia 2012, Humble); rzut dyskiem – 47,13 (25 czerwca 2013, Edwardsville).

</doc>
<doc id="3057122" url="https://pl.wikipedia.org/wiki?curid=3057122" title="Lisa-Marie Jacoby">
Lisa-Marie Jacoby

Lisa-Marie Jacoby (ur. 25 maja 1996) – niemiecka lekkoatletka, specjalistka od biegów płotkarskich.
W 2013 zdobyła brąz mistrzostw świata juniorów młodszych w Doniecku w biegu na 400 metrów przez płotki.
Rekord życiowy: 58,75 (13 lipca 2013, Donieck).

</doc>
<doc id="3057124" url="https://pl.wikipedia.org/wiki?curid=3057124" title="Ahmad as-Sanusi">
Ahmad as-Sanusi

Ahmad az-Zubajr as-Sanusi (ur. 1934) – libijski polityk.
Wyróżnienia.
W 2011 roku został uhonorowany nagrodą Sacharowa.

</doc>
<doc id="3057126" url="https://pl.wikipedia.org/wiki?curid=3057126" title="Alexa Efraimson">
Alexa Efraimson

Alexa Efraimson (ur. 20 lutego 1997) – amerykańska lekkoatletka specjalizująca się w biegach średnich. 
Podczas mistrzostw świata juniorów młodszych w 2013 zdobyła brązowy medal w biegu na 1500 metrów. Rok później zajęła 6. miejsce na juniorskich mistrzostwach świata w Eugene.
Rekordy życiowe: bieg na 800 metrów – 2:00,95 (11 czerwca 2017, Portland); bieg na 1500 metrów – 4:03,39 (30 maja 2015, Eugene).

</doc>
<doc id="3057129" url="https://pl.wikipedia.org/wiki?curid=3057129" title="Louisa Grauvogel">
Louisa Grauvogel

Louisa Grauvogel (ur. 28 września 1996) – niemiecka lekkoatletka specjalizująca się w wielobojach.
W 2013 sięgnęła po brązowy medal mistrzostw świata juniorów młodszych w Doniecku. Piąta zawodniczka mistrzostw świata juniorów w Eugene (2014).
Rekordy życiowe: siedmiobój (sprzęt juniorów młodszych) – 5692 pkt. (9 czerwca 2013, Filderstadt). 

</doc>
<doc id="3057131" url="https://pl.wikipedia.org/wiki?curid=3057131" title="Roman Hlibowicki">
Roman Hlibowicki

Roman Hlibowicki (ur. 8 września 1911 w Przemyślu, zm. 15 czerwca 1999 w Lublinie) – polski inżynier geodeta, specjalista w zakresie miernictwa.
Życiorys.
Po ukończeniu gimnazjum w 1930 rozpoczął studia na Oddziale Mierniczym na Wydziale Inżynierii Lądowej i Wodnej Politechniki Lwowskiej, podczas studiów należał do korporacji K! Gasconia. Pracę magisterską obronił podczas okupacji hitlerowskiej. Nostryfikował ją w 1946 w Akademii Górniczo-Hutniczej, a następnie wyjechał do Wrocławia, gdzie rozpoczął pracę na pierwszej uczelni, którą były stanowiące całość Uniwersytet i Politechnika Wrocławska. W październiku 1950 został mianowany na kierownika Katedry Miernictwa, którą utworzono na Wydziale Rolnictwa, równocześnie należał do zespołu organizacyjnego Wydziału Melioracji Wodnych, który w późniejszym czasie wszedł w skład Wyższej Szkoły Rolniczej. Dwa lata później Roman Hlibowicki obronił pracę doktorską, w 1963 uzyskał tytuł profesora. Od 1952 do 30 sierpnia 1981 kierował Katedrą Geodezji, która podczas reorganizacji szkolnictwa wyższego w 1970 stała się Instytutem Geodezji i Zastosowań Matematyki. Wykładał geometrię wykreślną, topografię matematyczną, kartografię, kartografię matematyczną, miernictwo, geodezję, geodezję wyższą, astronomię geodezyjną i geodezję dynamiczną.
Przebieg kariery naukowej.
Podczas pracy na uczelni pełnił na niej i poza nią wiele ważnych funkcji:
Wybrane publikacje książkowe.
Roman Hlibowicki poza pracą wykładowcy był również autorem podręczników:
Odznaczenia.
Ponadto wielokrotnie był wyróżniany nagrodami Ministra i Rektora.

</doc>
<doc id="3057134" url="https://pl.wikipedia.org/wiki?curid=3057134" title="Kierre Beckles">
Kierre Beckles

Kierre Beckles (ur. 21 maja 1990) – barbadoska lekkoatletka specjalizująca się w biegach płotkarskich.
Jako juniorka, stawała na najwyższym stopniu podium CARIFTA Games. W 2006 zdobyła dwa złota mistrzostw Ameryki Środkowej i Karaibów juniorów. Półfinalistka biegu na 100 metrów przez płotki podczas mistrzostw świata juniorów (2006) i juniorów młodszych (2007). W 2008 zajęła 8. miejsce na światowym czempionacie juniorów w Bydgoszczy. Złota medalistka igrzysk Wspólnoty Narodów młodzieży (2008). W 2011 zajęła 4. miejsce na mistrzostwach Ameryki Środkowej i Karaibów oraz odpadła w eliminacjach podczas mistrzostw świata. Wicemistrzyni młodzieżowych mistrzostw NACAC w Irapuato (2012). Rok później sięgnęła po srebro czempionatu Ameryki Środkowej i Karaibów. Na eliminacjach zakończyła swój występ podczas mistrzostw świata w Moskwie (2013). Szósta zawodniczka igrzysk Wspólnoty Narodów w Glasgow (2014). W 2015 stanęła na najniższym stopniu podium mistrzostw NACAC. Złota medalistka mistrzostw Barbadosu.

</doc>
<doc id="3057137" url="https://pl.wikipedia.org/wiki?curid=3057137" title="José Luis Abadín">
José Luis Abadín

José Luis Abadín (ur. 13 marca 1987 w Ourense) – hiszpański kierowca wyścigowy.
Kariera.
Abadín rozpoczął karierę w wyścigach samochodowych w 2007 roku od startów w Formule Master Junior, gdzie raz wygrywał i czternastokrotnie stawał na podium. Z dorobkiem 316 punktów uplasował się tam na trzeciej pozycji w klasyfikacji generalnej. W późniejszych latach pojawiał się także w stawce European F3 Open oraz Formuły 2.
W Mistrzostwach Formuły 2 startował w latach 2011-2012. Tylko w pierwszym sezonie startów był klasyfikowany. Z dorobkiem jednego punktu uplasował się na dwudziestej drugiej pozycji w klasyfikacji generalnej.

</doc>
<doc id="3057139" url="https://pl.wikipedia.org/wiki?curid=3057139" title="Anar Nəzirov">
Anar Nəzirov

Anar Nəzirov (ur. 8 września 1985 w Qax) – azerski piłkarz, grający na pozycji bramkarza, reprezentant Azerbejdżanu. Od 2021 roku jest zawodnikiem azerskiego klubu Zirə Baku.
Kariera klubowa.
Poważną karierę rozpoczął w klubie Kəpəz Gəncə. Nəzirov często zmieniał kluby, nigdzie nie grał nieprzerwanie dłużej niż półtora roku. Kolejno reprezentował barwy następujących klubów: Neftçi PFK, Turan Tovuz, ponownie Neftçi PFK, po raz drugi Turan Tovuz, Standard Sumgait, FK Qəbələ, ponownie Turan Tovuz i po raz kolejny FK Qəbələ. Latem 2013 roku związał się z klubem Sumqayıt FK.
Kariera reprezentacyjna.
W reprezentacji Azerbejdżanu zadebiutował 1 lutego 2013 roku w towarzyskim meczu przeciwko Uzbekistanowi. Na boisku pojawił się w 46 minucie.

</doc>
<doc id="3057142" url="https://pl.wikipedia.org/wiki?curid=3057142" title="Razan Zajtuna">
Razan Zajtuna

Razan Zajtuna (ang. Razan Zaitouneh lub Zeitunah, ar. رزان زيتونة) (ur. 29 kwietnia 1977) – syryjska prawnik, obrończyni praw człowieka i działaczka społeczna. Angażowała się w syryjskie powstanie w 2011 r. i dokumentowała prawa człowieka. Broniła więźniów politycznych od 2001 r.
Wyróżnienia.
W 2011 r. została uhonorowana nagrodą Sacharowa, a wcześniej Nagrodą im. Anny Politkowskiej i w 2013 r. międzynarodową nagrodą dla odważnych kobiet (International Women of Courage Award).

</doc>
<doc id="3057143" url="https://pl.wikipedia.org/wiki?curid=3057143" title="Metoheksital">
Metoheksital

Metoheksital () – organiczny związek chemiczny, pochodna kwasu barbiturowego o krótkim czasie działania. Tak jak pozostałe pochodne tego kwasu, wykazuje działanie uspokajające, nasenne i przeciwdrgawkowe. Metoheksital używany jest do wywołania krótkotrwałego znieczulenia ogólnego. Działanie nasenne jest około trzykrotnie silniejsze od tiopentalu.

</doc>
<doc id="3057144" url="https://pl.wikipedia.org/wiki?curid=3057144" title="Mariusz Lipiński">
Mariusz Lipiński

Mariusz Lipiński (ur. 1976) – polski prawnik, rolnik i polityk.
Życiorys.
W 2000 ukończył studia na Wydziale Prawa i Administracji Uniwersytetu Marii Curie-Skłodowskiej w Lublinie. Zasiadał w Senacie UMCS, udzielał się w samorządzie studenckim i parlamencie studenckim. Ponadto zarządzał studencką firmą Żak-Pol. Rozpoczął studia doktoranckie w Zakładzie Teorii Państwa i Prawa UMCS. Od 2000 do 2002 wykładał w Prywatnej Wyższej Szkole Businessu i Administracji w Warszawie. W 2001 pełnił funkcję doradcy prawnego Związku Zawodowego Pracowników Cywilnych Ministerstwa Spraw Wewnętrznych i Administracji. W 2003 był pracownikiem Zespołu Prawnego Agencji Nieruchomości Rolnych. W latach 2004–2007 był wiceprezesem Agencji Rynku Rolnego. Od 28 listopada do 18 grudnia 2007 był wiceprezesem Agencji Restrukturyzacji i Modernizacji Rolnictwa.
Działalność polityczna.
Działał w Partii Ludowo-Demokratycznej i był szefem jej młodzieżówki – Towarzystwa Promocji Młodych. W wyborach parlamentarnych w 2001 bez powodzenia startował do Sejmu z listy SLD-UP (PLD była uczestnikiem tej koalicji). 20 kwietnia 2002 wprowadził TPM w skład Sojuszu Młodej Lewicy – ówczesnej młodzieżówki SLD.
13 marca 2005 został przewodniczącym partii Stronnictwo Gospodarcze, powołanej w miejsce rozwiązanej tego dnia PLD (kierowanej przez Romana Jagielińskiego). Ugrupowanie to posiadało 11-osobowe koło poselskie, jednak w wyborach w tym samym roku nie wprowadziło do parlamentu żadnego reprezentanta (startując z list SLD), nie złożyło za tamten rok sprawozdania finansowego i 21 września 2006 zostało wykreślone z ewidencji.

</doc>
<doc id="3057148" url="https://pl.wikipedia.org/wiki?curid=3057148" title="Mauro Calamia">
Mauro Calamia

Mauro Calamia (ur. 20 stycznia 1992 roku w Laupen) – szwajcarski kierowca wyścigowy.
Kariera.
Calamia rozpoczął karierę w wyścigach samochodowych w 2009 roku od startów w LO Formel Lista Junior, gdzie raz stanął na podium. Z dorobkiem 34 punktów uplasował się tam na dziesiątej pozycji w klasyfikacji generalnej. Rok później był jedenasty. W późniejszych latach pojawiał się także w stawce Północnoeuropejskiego Pucharu Formuły Renault 2.0, Alpejskiej Formuły Renault 2.0, Formuły 2 oraz Trofeo Maserati World Series.
W Mistrzostwach Formuły 2 wystartował w 2012. Uzbierane dwa punkty pozwoliły mu uplasować się na osiemnastym miejscu w klasyfikacji końcowej.

</doc>
<doc id="3057149" url="https://pl.wikipedia.org/wiki?curid=3057149" title="Marek Stadnicki">
Marek Stadnicki



</doc>
<doc id="3057152" url="https://pl.wikipedia.org/wiki?curid=3057152" title="Hrabstwo Kiowa (Kolorado)">
Hrabstwo Kiowa (Kolorado)

Hrabstwo Kiowa (ang. "Kiowa County") – hrabstwo w stanie Kolorado w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 1785,76 mili2 (4625,1 km2), z czego 1770,99 mili2 (4586,84 km2) stanowią lądy, a 14,76 mili2 (38,23 km2) stanowią wody. Według szacunków United States Census Bureau w roku 2012 miało 1444 mieszkańców. Jego siedzibą administracyjną jest Eads.

</doc>
<doc id="3057153" url="https://pl.wikipedia.org/wiki?curid=3057153" title="Mark O’Toole (duchowny)">
Mark O’Toole (duchowny)

Mark Anthony O’Toole (ur. 22 czerwca 1963 w Londynie) – brytyjski duchowny katolicki, biskup Plymouth w latach 2014-2022, arcybiskup metropolita Cardiff i biskup diecezjalny Menevii od 2022.
Życiorys.
Święcenia kapłańskie otrzymał 9 czerwca 1990 z rąk kardynała Basila Hume i został inkardynowany do archidiecezji westminsterskiej. Po krótkim stażu wikariuszowskim został dziekanem w archidiecezjalnym seminarium. W latach 2002-2008 pracował jako sekretarz arcybiskupi, a w kolejnych latach był rektorem seminarium.
9 listopada 2013 papież Franciszek mianował go ordynariuszem diecezji Plymouth. Sakry udzielił mu 28 stycznia 2014 emerytowany ordynariusz Plymouth - biskup Christopher Budd.
27 kwietnia 2022 papież Franciszek mianował go arcybiskupem metropolitą Cardiff oraz biskupem diecezjalnym Menevii, tym samym łącząc te diecezje unią personalną "in persona Episcopi".
Bibliografia.
 

</doc>
<doc id="3057157" url="https://pl.wikipedia.org/wiki?curid=3057157" title="Mistrzostwa Ameryki Południowej w Lekkoatletyce 2013 – rzut oszczepem mężczyzn">
Mistrzostwa Ameryki Południowej w Lekkoatletyce 2013 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas lekkoatletycznych mistrzostw Ameryki Południowej w Cartagena de Indias.
Złoty medal – pierwszy w karierze – zdobył reprezentant Paragwaju Víctor Fatecha.
Rekordy.
Tabela prezentuje rekord świata, Ameryki Południowej oraz czempionatu, a także najlepsze rezultaty w Ameryce Środkowej i na Karaibach i na świecie w sezonie 2013 przed rozpoczęciem mistrzostw
Rezultaty.
Finał.
Rozegrano tylko rundę finałową, która odbyła się 7 lipca. Złoty medal, rzutem w czwartej serii, zapewnił sobie Paragwajczyk Víctor Fatecha. 

</doc>
<doc id="3057162" url="https://pl.wikipedia.org/wiki?curid=3057162" title="Szkoła Podoficerska Łączności WOP">
Szkoła Podoficerska Łączności WOP

Szkoła Specjalistów Morskich WOP – oddział szkoleniowy Wojsk Ochrony Pogranicza.
Formowanie i zmiany organizacyjne.
W 1952 roku w Braniewie sformowano Szkołę Podoficerską Łączności WOP o stanie etatowym 474 wojskowych.
24 lipca 1958 roku szkołę przeniesiono do Zgorzelca. W 1961 roku dowództwo posiadało kryptonim Peron.
Szkołę istniejącą według etatu 348/31 rozformowano do 15 kwietnia 1968 roku. Braki kadrowe WOP w tym zakresie miało uzupełniać MON. Obiekty koszarowe przekazano batalionowi specjalnemu łączności MON.
Sztandar szkoły.
W 1962 roku społeczeństwo Zgorzelca ufundowało sztandar szkole. Aktu wręczenia dokonał 10 czerwca 1962 roku dowódca WOP gen. bryg. Eugeniusz Dostojewski. Przyjął komendant szkoły, mjr Roman Jarecki. W 1968 roku sztandar został przekazany do Muzeum Wojska Polskiego w Warszawie. Na lewej stronie płatu sztandaru, w lewym górnym rogu znajduje się herb Zgorzelca, a w prawym górnym rogu, na tarczy herbowej czterowierszowy napis: "Społeczeństwo Ziemi Zgorzeleckiej 10.VI.1962".

</doc>
<doc id="3057163" url="https://pl.wikipedia.org/wiki?curid=3057163" title="Axcil Jefferies">
Axcil Jefferies

Axcil Jefferies (ur. 14 kwietnia 1994 roku w Slough) – zimbabwejski kierowca wyścigowy.
Kariera.
Jefferies rozpoczął karierę w wyścigach samochodowycch w 2009 roku od startów w Pacyficznej Formule BMW, gdzie dwukrotnie wygrywał i sześciokrotnie stawał na podium. Z dorobkiem 163 punktów uplasował się tam na trzeciej pozycji w klasyfikacji generalnej. W późniejszych latach pojawiał się także w stawce Europejskiej Formuły BMW, Formuły 2 oraz Firestone Indy Lights.
W Mistrzostwach Formuły 2 wystartował w 2012 roku. Uzbierane siedemnaście punktów dało mu dwunastą pozycję w końcowej klasyfikacji kierowców.
Na sezon 2014 Zimbabwejczyk podpisał kontrakt z włoską ekipą Trident na starty w serii GP2. Wystartował jednak tylko podczas pierwszej rundy na torze w Bahrajnie. W głównym wyścigu nie osiągnął linii mety, a w sprincie uplasował się na 21 pozycji. Został sklasyfikowany na 34 miejscu w końcowej klasyfikacji kierowców.

</doc>
<doc id="3057169" url="https://pl.wikipedia.org/wiki?curid=3057169" title="WWF Championship">
WWF Championship



</doc>
<doc id="3057171" url="https://pl.wikipedia.org/wiki?curid=3057171" title="Konstandinos Wertudos">
Konstandinos Wertudos

Konstandinos Wertudos (ur. 5 stycznia 1986) – grecki lekkoatleta specjalizujący się w rzucie oszczepem.
W 2005 był dziesiąty podczas mistrzostw Europy juniorów, a w 2007 dziewiąty na młodzieżowych mistrzostwach Europy. Dwukrotnie startował w uniwersjadzie zajmując ósme miejsce w 2007 oraz nie awansując do finału dwa lata później. W 2013 zdobył srebrny medal mistrzostw krajów bałkańskich.
Wielokrotny medalista mistrzostw Grecji (w różnych kategoriach wiekowych), mistrz kraju z 2013.
Rekord życiowy: 75,80 (26 maja 2014, Tripoli).

</doc>
<doc id="3057173" url="https://pl.wikipedia.org/wiki?curid=3057173" title="Mikołaj Samborzecki">
Mikołaj Samborzecki

Mikołaj Samborzecki z Okrzei herbu Rawicz (zm. 1566) – surogator starosty lubelskiego w 1563 roku, wojski lubelski w latach 1560–1566, stolnik lubelski w latach 1553–1558, sekretarz królewski w 1564 roku.
Poseł na sejm piotrkowski 1550 roku, sejm warszawski 1563/1564 roku, sejm piotrkowski 1565 roku z województwa lubelskiego. Poseł na sejm 1553, sejm piotrkowski 1562/1563 roku.
Był właścicielem podlubelskich wsi: Rudnika i Jakubowic Murowanych.

</doc>
<doc id="3057174" url="https://pl.wikipedia.org/wiki?curid=3057174" title="Hector Hurst">
Hector Hurst

Hector Hurst (ur. 15 lipca 1992 roku w Lymington) – brytyjski kierowca wyścigowy.
Życiorys.
Hurst rozpoczął karierę w wyścigach samochodowych w 2011 roku od startów w Brytyjskiej Formule Renault BARC oraz Finałowej Serii Brytyjskiej Formuły Renault. Z dorobkiem odpowiednio 116 i 60 punktów uplasował się odpowiednio na trzynastej i jedenastej pozycji w klasyfikacji generalnej. W późniejszych latach pojawiał się także w stawce Formuły 2, MRF Challenge oraz European F3 Open.
W Mistrzostwach Formuły 2 wystartował w 2012 roku. Uzbierane 27 punktów pozwoliło mu zająć dziesiąte miejsce w końcowej klasyfikacji kierowców.
W 2014 roku Brytyjczyk podpisał kontrakt z brytyjską ekipą Team West-Tec na starty w Europejskiej Formule 3. Wystartował łącznie w 24 wyścigach, w ciągu których uzbierał trzy punkty. Wystarczyło to na 24 miejsce w końcowej klasyfikacji kierowców.
Wyniki.
Podsumowanie.
† – Hurst nie był zaliczany do klasyfikacji

</doc>
<doc id="3057175" url="https://pl.wikipedia.org/wiki?curid=3057175" title="Kierunek Księżyc">
Kierunek Księżyc



</doc>
<doc id="3057177" url="https://pl.wikipedia.org/wiki?curid=3057177" title="Mark O'Toole">
Mark O'Toole



</doc>
<doc id="3057179" url="https://pl.wikipedia.org/wiki?curid=3057179" title="Przedsiębiorstwo Komunikacji Samochodowej w Kaliszu">
Przedsiębiorstwo Komunikacji Samochodowej w Kaliszu

Przedsiębiorstwo Komunikacji Samochodowej w Kaliszu (PKS Kalisz) – przedsiębiorstwo transportowe w Kaliszu. Rocznie z przejazdów korzysta ok. 1,6 mln osób.
Informacje ogólne.
PKS Kalisz ma swoją siedzibę przy ulicy Wrocławskiej 30-38 w Kaliszu. Przedsiębiorstwo obsługuje autobusowe linie lokalne, głównie na terenie powiatów: kaliskiego, pleszewskiego i jarocińskiego.
Tabor.
Przedsiębiorstwo dysponuje następującymi autobusami:

</doc>
<doc id="3057180" url="https://pl.wikipedia.org/wiki?curid=3057180" title="Ałmat Bekbajew">
Ałmat Bekbajew

Ałmat Bekbajew (ur. 14 czerwca 1984 w Kyzyłordzie) – kazachski piłkarz, grający na pozycji bramkarza, reprezentant Kazachstanu. Od 2013 roku jest zawodnikiem kazachskiego klubu Tobył Kostanaj.
Kariera klubowa.
Poważną karierę rozpoczął w klubie Ordabasy Szymkent, w kolejnych latach występował kolejno w Jassy Sajram, Kajsar Kyzyłorda, Ordabasy Szymkent, Akżajyk Orał i uzbeckim FK Andijon, w żadnym z nich jednak nie przebywał dłużej niż półtora roku. W 2008 roku powrócił do Ordabasy Szymkent, w tym zespole spędził pięć lat, zaś na początku 2013 roku przeniósł się do innego kazachskiego zespołu − Tobył Kostanaj
Kariera reprezentacyjna.
W reprezentacji Kazachstanu zadebiutował 1 czerwca 2012 roku w towarzyskim meczu przeciwko Kirgistanowi. Na boisku spędził całą pierwszą połowę meczu.
Sukcesy.
Ordabasy

</doc>
<doc id="3057181" url="https://pl.wikipedia.org/wiki?curid=3057181" title="Tiamylal">
Tiamylal

Tiamylal – organiczny związek chemiczny, pochodna kwasu barbiturowego zawierająca atom siarki, otrzymany w latach pięćdziesiątych XX wieku. Tak jak pozostałe pochodne tego kwasu, wykazuje działanie uspokajające, nasenne i przeciwdrgawkowe. Używany w celu szybkiego wywołania znieczulenia ogólnego.

</doc>
<doc id="3057183" url="https://pl.wikipedia.org/wiki?curid=3057183" title="Bathyotica">
Bathyotica

Bathyotica – klad archozaurów z grupy Crurotarsi. Obejmuje nadrząd krokodylomorfów i jego grupę siostrzaną "Erpetosuchus", niewielkiego triasowego przedstawiciela Suchia. Nazwę Bathyotica ukuto w 2002 w badaniu filogenetycznym tyczącym tego właśnie "Erpetosuchus". Rodzaj uznano za blisko spokrewniony z krokodylomorfami i by zawrzeć je razem, stworzono takson Bathyotica.
Bathyotica mają kilka apomorfii, cech odróżniających je od bardziej bazalnych Crurotarsi. Zwraca uwagę opadająca ku przodowi kość kwadratowa i kwadratowo-jarzmowa na tyle czaszki. Tworzą one przestrzeń leżącą za dolnym dołem skroniowym, zagłębieniem na boku czaszki za oczodołami. Przedstawiciele Bathyotica nie mają także kości "postfrontal".
W 2012 dokonano powtórnego opisu rodzaju "Parringtonia". Uznano go za bliżej spokrewnionego z "Erpetosuchus". Połączono te dwa rodzaje w rodzinę Erpetosuchidae. Analiza filogenetyczna prezentowana w tej samej publikacji pokazała politomię Erpetosuchidae z dwiema głównymi liniami archozaurów: Pseudosuchia i Avemetatarsalia. Jest to pozycja daleka od Crocodylomorpha. Jednakże nie ma co niej pewności i właściwe miejsce "Erpetosuchus" na drzewie filogenetycznym pozostaje niejasne, ponieważ miał on wiele autapomorfii lub unikalnych cech niespotykanych u innych archozaurów. Niemniej siostrzane pokrewieństwo pomiędzy Erpetosuchidae i Crocodylomorpha wymaga dodatkowych 13 kroków w tej analizie, co czyni je mało prawdopodobnym. Nawet gdyby "Erpetosuchus granti" był używany jako jedyny reprezentant Erpetosuchidae, byłby grupą siostrzaną taksonu aetozaury + "Revueltosaurus", u podstawy Suchia.

</doc>
<doc id="3057191" url="https://pl.wikipedia.org/wiki?curid=3057191" title="Kierunek księżyc">
Kierunek księżyc



</doc>
<doc id="3057194" url="https://pl.wikipedia.org/wiki?curid=3057194" title="Jack Clarke">
Jack Clarke

Jack Clarke (ur. 1 marca 1988 roku w Effingham) – brytyjski kierowca wyścigowy.
Kariera.
Clarke rozpoczął karierę w wyścigach samochodowych w 2006 roku od startów w Brytyjskiej Formule BMW. Z dorobkiem dwóch punktów uplasował się tam na 22 pozycji w klasyfikacji generalnej. W późniejszych latach pojawiał się także w stawce Światowego Finału Formuły BMW, Formuły Palmer Audi, Formuły Palmer Audi Autumn Trophy, Brytyjskiego Pucharu Porsche Carrera, Formuły 2, NASCAR K&amp;N Pro Series, FIA World Endurance Championship, European Le Mans Series, Blancpain Endurance Series, ARCA Racing Series oraz International GT Open.
W Mistrzostwach Formuły 2 startował w latach 2009-2011. W 2010 roku trzykrotnie stawał na podium, a w 2011 wygrał już w jednym z wyścigów. Z dorobkiem odpowiednio 6, 81 i 112 punktów uplasował się odpowiednio na 18, dziewiątej oraz siódmej pozycji w końcowej klasyfikacji kierowców.
Statystyki.
† – Clarke nie był zaliczany do klasyfikacji generalnej

</doc>
<doc id="3057195" url="https://pl.wikipedia.org/wiki?curid=3057195" title="Jan Jokiel">
Jan Jokiel

Jan Inocenty Jokiel vel Karol Dawidek, pseud.: „Ligota”, „Jur” (ur. 28 lipca 1906 w Łodzi, zm. 10 czerwca 1996 w Sopocie) – oficer Wojska Polskiego, Polskich Sił Zbrojnych i Armii Krajowej, major lotnictwa, cichociemny, kuzyn pilota Jana Daszewskiego.
Życiorys.
Jan Jokiel ukończył Wyższą Szkołę Ekonomiczną w Warszawie oraz Szkołę Podchorążych Rezerwy Lotnictwa w Dęblinie. Na stopień podporucznika został mianowany ze starszeństwem z dniem 1 stycznia 1935 i 62. lokatą w korpusie oficerów rezerwy aeronautyki.
We wrześniu 1939 roku był przydzielony początkowo do 4 pułku lotniczego, a następnie do Armii „Poznań”. Od około 9 września był ewakuowany w kierunku Rumunii, 19 września przekroczył granicę polsko-rumuńską. W październiku 1939 znalazł się we Francji, gdzie został skierowany do Polskich Sił Powietrznych w Lyonie. Od lipca 1940 roku służył jako oficer taktyczny (ang. intelligence officer) w dywizjonie 302, a jako tłumacz angielskich tekstów technicznych był w tym okresie częstym gościem w dywizjonie 303, gdzie jako fotograf hobbysta wykonał wiele pamiątkowych fotografii (w tym najsłynniejsze zdjęcia polskich pilotów walczących w Bitwie o Anglię). Następnie był szkolony w polskiej szkole wywiadu (pod kamuflażem Oficerskiego Kursu Doskonalenia Oficerów Administracji).
Po przeszkoleniu konspiracyjnym w wywiadzie został zaprzysiężony 13 stycznia 1942 roku w Oddziale VI Sztabu Naczelnego Wodza. Zrzutu dokonano w nocy z 30 na 31 marca 1942 w ramach operacji „Belt”, którą dowodził kpt. naw. Antoni Voelnagel. Zrzut miał odbyć się 8 km na północny wschód od Końskich. Pomyłkowo skoczkowie lądowali 6 km na zachód od czuwającej placówki „Kopyto”, w pobliżu dobrze oświetlonego obozu jenieckiego w Baryczy. Jokiel wylądował na sośnie oddalonej zaledwie kilkadziesiąt metrów od drutów okalających obóz. Nad ranem skoczkowie skontaktowali się z placówką odbiorczą. Po skoku Jokiel otrzymał przydział do Wydziału Lotnictwa Oddziału III Operacyjnego Komendy Głównej AK jako kierownik referatu. Od kwietnia 1943 roku do lipca 1944 roku pracował w Oddziale II Informacyjno-Wywiadowczym jako referent lotniczy w biurze studiów (jednocześnie pracował na lotnisku „Okęcie” pod nazwiskiem Karol Dawidek). Przed powstaniem warszawskim został przydzielony do Bazy Lotniczej „Okęcie”.
Po wybuchu powstania warszawskiego brał udział w nieudanej próbie opanowania lotniska „Okęcie”. Do 8 sierpnia walczył na Ochocie. Został wywieziony z Warszawy przez Niemców razem z ludnością cywilną do obozu przejściowego w Pruszkowie.
Po ucieczce z obozu początkowo osiedlił się w Poznaniu, jednak już w połowie 1945 roku przyjechał do Sopotu. Nie mógł znaleźć pracy zgodnej ze swoim wykształceniem. Początkowo był inspektorem ds. UNRRA w Ministerstwie Rolnictwa, od 1950 roku pracował w Centrali Rybnej. Uzyskał tytuł magistra ichtiologii w Wyższej Szkole Rolniczej w Olsztynie. Był pomysłodawcą i budowniczym Rybackiego Ośrodka Doświadczalnego w Oliwie. Opublikował kilka prac z zakresu rybołówstwa. Swoje wojenne doświadczenia opisał w książkach: "Udział Polaków w Bitwie o Anglię" (1968/1972) i "Wróciłem najkrótszą drogą" (1990).
Został pochowany na cmentarzu katolickim w Sopocie (kwatera C4-23-18).
Życie rodzinne.
Jan Jokiel był synem Kazimierza i Jadwigi z domu Gryżewskiej. Miał brata Franciszka. Ożenił się w 1945 z Zofią Maringe (1919–2017), której stryjem był Leonard Witold Maringe. Jan i Zofia mieli 2 dzieci: Tomasza (ur. w 1946 roku) i Hannę (ur. w 1954) zamężną Falkowską.

</doc>
<doc id="3057197" url="https://pl.wikipedia.org/wiki?curid=3057197" title="Szkoła Samochodowa WOP">
Szkoła Samochodowa WOP

Szkoła Samochodowa WOP – oddział szkolny Wojsk Ochrony Pogranicza.
Formowanie i zmiany organizacyjne.
W 1956 roku w Białymstoku przy ul. Bema 100 sformowano Szkołę Samochodową WOP. Szkoła szkoliła kierowców i mechaników samochodowych dla potrzeb jednostek WOP. W 1961 roku dowództwo posiadało kryptonim Lawa.
Szkołę, istniejącą według etatu 348/35, rozformowano w terminie do 15 kwietnia 1968 roku. Braki kadrowe WOP w tym zakresie miał uzupełniać MON. Obiekty koszarowe przekazano 74 batalionowi Radioliniowo-Kablowemu WOWewn.
Sztandar szkoły.
W 1963 roku społeczeństwo Ziemi Białostockiej ufundowało sztandar szkole. Uroczystość wręczenia odbyła się 16 czerwca 1963 roku w Białymstoku na Rynku Kościuszki w obecności wojewody Juliana Horodeckiego, społeczeństwa i władz miasta. Sztandar wręczył dowódca WOP gen. bryg. Eugeniusz Dostojewski. Przyjął komendant szkoły ppłk Wiktor Dojlido. W 1968 roku sztandar został przekazany do Muzeum Wojska Polskiego w Warszawie. Na lewej stronie płatu sztandaru, w jego lewym górnym rogu wyhaftowany jest herb Białegostoku, a w prawym górnym rogu na tarczy herbowej identycznej jak tarcza herbu miasta - czterowierszowy napis: "Społeczeństwo województwa Białostockiego 10.06.1963".

</doc>
<doc id="3057201" url="https://pl.wikipedia.org/wiki?curid=3057201" title="Nawiedzeni">
Nawiedzeni

Nawiedzeni (ang. "The Haunted Hathaways", 2013-2015) – amerykański serial komediowy stworzony przez Roberta Peacocka i wyprodukowany przez Bugliari/McLaughlin Productions oraz Nickelodeon Productions. Serial kręcony jest w Paramount Studios w Hollywood w stanie Kalifornia.
Światowa premiera serialu miała miejsce 13 lipca 2013 roku na amerykańskim Nickelodeon. Początkowo pierwszy sezon miał mieć oryginalnie 20 odcinków, ale dnia 21 sierpnia 2013 roku, Nickelodeon zamówił jeszcze 6 odcinków i tym samym serial został wydłużony do 26 odcinków. W Polsce premiera serialu zadebiutowała 30 listopada 2013 roku na antenie Nickelodeon Polska.
Dnia 21 października 2013 roku Nickelodeon ogłosił, że serial "Nawiedzeni" otrzymał zamówienie na drugi sezon liczący 21 odcinki.
Opis fabuły.
Serial przedstawia historię samotnej matki Michelle Hathaway oraz jej dwóch córek – Taylor i Frankie, które przeprowadzają się z Nowego Jorku do Nowego Orleanu; zamieszkując w nawiedzonym domu. Michelle chciałaby otworzyć piekarnię i rozpocząć nowe życie. Taylor chce zostać sportsmenką, natomiast jej młodsza siostra Frankie – ma fioła na punkcie zjawisk paranormalnych. Ich nowymi współlokatorami są duchy Raya Prestona i jego dwóch synów, Milesa i Louie'ego, którzy narzekali ostatnimi czasy na wielką nudę. Obie rodziny postanawiają się dogadać oraz zaprzyjaźnić.
Wersja polska.
Wersja polska: na zlecenie Nickelodeon Polska – START INTERNATIONAL POLSKA
Reżyseria: Andrzej Chudy
Dialogi polskie: Witold Surowiak
Dźwięk i montaż: Michał Skarżyński
Kierownictwo produkcji: Elżbieta Araszkiewicz
Nadzór merytoryczny: Katarzyna Dryńska
Wystąpili:
oraz:
i inni
Piosenkę tytułową śpiewali: Beata Wyrąbkiewicz i Jacek Bończyk
Lektor: Andrzej Chudy

</doc>
<doc id="3057203" url="https://pl.wikipedia.org/wiki?curid=3057203" title="Ali Farzat">
Ali Farzat

Ali Farzat (ur. 22 czerwca 1951) – syryjski karykaturzysta polityczny.
Wyróżnienia.
W 2011 roku został uhonorowany nagrodą Sacharowa.

</doc>
<doc id="3057204" url="https://pl.wikipedia.org/wiki?curid=3057204" title="Legal Drug Money">
Legal Drug Money

Legal Drug Money – pierwszy album amerykańskiej grupy muzycznej The Lost Boyz

</doc>
<doc id="3057206" url="https://pl.wikipedia.org/wiki?curid=3057206" title="Kelvin Snoeks">
Kelvin Snoeks

Kelvin Manuel Mathijs Snoeks (ur. 12 września 1987 roku w Haarlem) – holenderski kierowca wyścigowy.
Kariera.
Snoeks rozpoczął karierę w wyścigach samochodowych w 2007 roku od startów w Północnoeuropejskim Pucharze Formuły Renault 2.0. Z dorobkiem 52 punktów uplasował się tam na 26 pozycji w klasyfikacji generalnej. Rok później w tej serii był dziesiąty. W późniejszych latach pojawiał się także w stawce Szwedzkiej Formuły Renault, International Formula Master, Formuły 2, Benelux Radical Cup, HDI-Gerling Dutch GT Championship, Mégane Trophy Eurocup oraz Avon Tyres GT4 Trophy.
W Mistrzostwach Formuły 2 startował w latach 2010-2011. Tylko w pierwszym sezonie startów stanął na podium. Uzbierane odpowiednio 48 i 40 punktów pozwoliło mu zająć odpowiednio trzynaste i dziesiąte miejsce w końcowej klasyfikacji kierowców.
Statystyki.
† – Snoeks nie był zaliczany do klasyfikacji

</doc>
<doc id="3057207" url="https://pl.wikipedia.org/wiki?curid=3057207" title="Acaenasuchus">
Acaenasuchus

Acaenasuchus (od , oznaczającego cierń) – wymarły rodzaj archozaura z grupy aetozaurów. Zamieszkiwał tereny dzisiejszego kontynentu północnoamerykańskiego (Arizona w Stanach Zjednoczonych) w okresie triasowym, od około 221,5 do 205,6 miliona lat temu.
Zwierzę żywiło się pokarmem roślinnym.
Aetozaur ten nosił na grzbiecie kolce przypominające ciernie.
Systematyka.
"Acaenasuchus" nazwany został przez Longa i Murry'ego w 1995. Gatunek typowy stanowi "Acaenasuchus geoffreyi". Przypisano go do Stagonolepididae, czego dokonał Irmis w 2005.

</doc>
<doc id="3057208" url="https://pl.wikipedia.org/wiki?curid=3057208" title="FK Radnički">
FK Radnički



</doc>
<doc id="3057209" url="https://pl.wikipedia.org/wiki?curid=3057209" title="Taewon sa">
Taewon sa

Taewon sa (대원사 Klasztor Wielkiego Początku) – koreański klasztor. Jeden z najstarszych klasztorów Korei.
Historia klasztoru.
Niektórzy uważają, że klasztor został wybudowany w roku 503 na górze Ch'ŏnbong (która zasadniczo należy do masywu góry Chiri) przez mnicha-misjonarza Ado. Klasztor nosił wtedy nazwę Chukwon. Inni powątpiewają w to, gdyż "Ado" był ogólnym terminem określającym mnicha, więc założyć klasztor mógł każdy inny mnich w tym czasie. Najpewniej klasztor powstał w 548 roku i został założony przez Yongi Yosę buddyjskiego misjonarza, być może pochodzącego z Indii, który założył także inne klasztory w tym rejonie: Hwaŏm sa i Yŏngok sa. Jego pierwotna nazwa to P'hyŏngwon sa – Klasztor Spokojnego Wzgórza.
W połowie lat 600. Chajang wybudował słynną stupę, która istnieje do dnia dzisiejszego.
W 1260 roku mistrz sŏn Wŏno Ch'ŏnyŏng (1215–1286) przebudował i znacznie rozbudował klasztor. Był on piątym opatem znajdującego się w pobliżu klasztoru Songgwang. Zmienił on także nazwę klasztoru z Chukwon na Taewon (według pierwszej wersji). Równocześnie zmienił nazwę góry z Chungbong na Ch'ŏnbong. 
W czasie japońskiej inwazji na Koreę w latach 1592–1598 został częściowo spalony. W 1685 roku mnich sŏn Ungwon przyprowadził tu swoich uczniów, z którymi odbudował klasztor i (oto druga wersja) zmienił jego nazwę z P'hyŏngwon na Taewon.
Klasztor stał się słynny ze swojej szkoły sutr.
12 stycznia 1914 roku klasztor uległ pożarowi. Do 1917 roku odbudowano 12 budynków.
W 1948 roku podczas rewolty Yŏsun w tym rejonie i potem w czasie wojny koreańskiej został opuszczony przez mnichów i niszczał. Został częściowo odbudowany w 1955 roku przez mniszkę Pŏbil. Od 1990 roku trwają dalsze prace rekonstrukcyjne na terenie klasztoru.
Klasztor otoczony jest siedmioma lotosowymi stawami.
Obecnie jest jednym z głównych klasztorów dla mniszek szkoły chogye. Podlega klasztorowi Haein.

</doc>
<doc id="3057210" url="https://pl.wikipedia.org/wiki?curid=3057210" title="Ramón Piñeiro">
Ramón Piñeiro

Ramón Piñeiro (ur. 29 października 1991 roku w Barcelonie) – hiszpański kierowca wyścigowy.
Kariera.
Piñeiro rozpoczął karierę w wyścigach samochodowych w 2008 roku od startów w Europejskiej Formule BMW. Z dorobkiem 37 punktów uplasował się tam na dwudziestej pozycji w klasyfikacji generalnej. Rok później w tej samej serii był dziewiętnasty. W późniejszych latach pojawiał się także w stawce Formuły Palmer Audi, Formuły 2 oraz European F3 Open.
W Mistrzostwach Formuły 2 startował w latach 2010-2011. W 2010 roku był 22. Rok później już trzykrotnie zwyciężał i siedmiokrotnie stawał na podium. Uzbierane 185 punktów pozwoliło mu stanąć na najniższym stopniu podium końcowej klasyfikacji kierowców.

</doc>
<doc id="3057214" url="https://pl.wikipedia.org/wiki?curid=3057214" title="Szkoła Podoficerów Sanitarnych WOP">
Szkoła Podoficerów Sanitarnych WOP

Szkoła Podoficerów Sanitarnych WOP – oddział szkolny Wojsk Ochrony Pogranicza.
W 1958 roku w Szczecinie przy ul. Żołnierskiej 4 sformowano Szkołę Podoficerów Sanitarnych WOP.
Szkoła przygotowywała podoficerów służby zdrowia dla batalionów i brygad WOP. Rozformowano ją w 1966 roku. Braki kadrowe WOP w tym zakresie miał uzupełniać MON.

</doc>
<doc id="3057215" url="https://pl.wikipedia.org/wiki?curid=3057215" title="Mikkel Mac">
Mikkel Mac

Mikkel Mac (ur. 18 grudnia 1992 roku w Nykøbing Falster) – duński kierowca wyścigowy.
Kariera.
Mac rozpoczął karierę w wyścigach samochodowych w 2009 roku od startów w Europejskiej Formule BMW, Duńskiej Formule Ford oraz Nordyckiej Formule Ford. Z dorobkiem odpowiednio 4, 129 i 20 punktów uplasował się tam odpowiednio na 23, siódmej i jedenastej pozycji w klasyfikacji generalnej. W późniejszych latach pojawiał się także w stawce Północnoeuropejskiego Pucharu Fomuły Renault 2.0, Formuły 2, Camaro Cup Sweden, Auto-G Danish Thundersport Challenge, Trofeo Maserati World Series oraz European Le Mans Series.
W Mistrzostwach Formuły 2 wystartował w 2011 roku. Uzbierane 23 punkty dały mu jedenaste miejsce w końcowej klasyfikacji kierowców.

</doc>
<doc id="3057217" url="https://pl.wikipedia.org/wiki?curid=3057217" title="Epilobium nutans">
Epilobium nutans



</doc>
<doc id="3057219" url="https://pl.wikipedia.org/wiki?curid=3057219" title="Thiemo Storz">
Thiemo Storz

Thiemo Storz (ur. 12 października 1991 roku w Tettnang) – niemiecki kierowca wyścigowy.
Kariera.
Storz rozpoczął karierę w wyścigach samochodowych w 2008 roku od startów w Włoskiej Formule Light 2000, Trofeum Zimowym Włoskiej Formuły Light 2000 oraz edycji zimowej Włoskiej Formuły Renault. Z dorobkiem odpowiednio 72, 37 i 24 punktów uplasował się tam odpowiednio na czternastej, czwartej i siódmej pozycji w klasyfikacji generalnej. W późniejszych latach pojawiał się także w stawce Włoskiej Formuły Renault, Szwajcarskiej Formuły Renault 2.0, Formuły Palmer Audi oraz Formuły 2.
W Mistrzostwach Formuły 2 wystartował w 2011 roku. Uzbierane dziewiętnaście punktów dało mu dwunaste miejsce w końcowej klasyfikacji kierowców.

</doc>
<doc id="3057220" url="https://pl.wikipedia.org/wiki?curid=3057220" title="Lista odcinków serialu Nawiedzeni">
Lista odcinków serialu Nawiedzeni

W artykule znajduje się lista odcinków serialu Nawiedzeni, który emitowany jest w USA od 13 lipca 2013 roku na amerykańskim Nickelodeon, a w Polsce od 30 listopada 2013 roku na kanale Nickelodeon Polska.

</doc>
<doc id="3057221" url="https://pl.wikipedia.org/wiki?curid=3057221" title="Iwan Krypjakewycz">
Iwan Krypjakewycz

Iwan Krypjakewycz ukr. Іван Петрович Крип'якевич, pseudonim Iwan Chołmskyj ukr. Іван Холмський (ur. 25 czerwca 1886 we Lwowie – zm. 21 kwietnia 1967 tamże) – ukraiński historyk, profesor Uniwersytetu Lwowskiego, członek rzeczywisty Towarzystwa Naukowego im. Szewczenki i Akademii Nauk USRR.
Życiorys.
Urodził się w rodzinie duchownego greckokatolickiego Petra Franca Krypjakewycza, który opuścił Chełmszczyznę i przeniósł się do Galicji po kasacie unii w Kongresówce przez władze carskie i towarzyszących kasacie prześladowaniach unitów.
W latach 1904-1909 studiował historię na Wydziale Filozoficznym Uniwersytetu Lwowskiego. Uczeń Mychajła Hruszewskiego. W 1908 rozpoczął współpracę z "Proswitą", od 1905 zaczął publikować w periodyku Towarzystwa Naukowego im. Szewczenki "Записки НТШ". W 1911 obronił pracę doktorską "Козаччина і Баторієві вольності" i uzyskał stopień naukowy doktora, został wybrany na członka rzeczywistego Towarzystwa Naukowego im. Szewczenki.
W latach 1912-1914 wykładowca ukraińskiego gimnazjum akademickiego we Lwowie, później uczył historii w gimnazjach w Żółkwi i Rohatynie. W latach 1918-1919 privatdozent na Ukraińskim Uniwersytecie Państwowym w Kamieńcu Podolskim.
Od 1920 sekretarz sekcji historycznej Towarzystwa Naukowego im. Szewczenki. W latach 1921-1924 wykładowca Tajnego Uniwersytetu Ukraińskiego we Lwowie, sekretarz senatu uczelni. Od 1924 redaktor Zapisków TNSz, od 1934 przewodniczący sekcji historycznej Towarzystwa. Działał społecznie w organizacjach ukraińskich (Komitet Opieki nad Pochówkami Wojskowymi, Towarzystwo Turystyczno-Krajoznawcze „Плай”). w latach 1934-39 wykładowca historii Ukrainy na Greckokatolickiej Akademii Teologicznej we Lwowie. Autor wielu podręczników.
Po agresji ZSRR na Polskę i okupacji Lwowa przez Armię Czerwoną został w październiku 1939 kierownikiem katedry historii Ukrainy na Uniwersytecie Jana Kazimierza (od 1940 Lwowski Państwowy Uniwersytet im.Iwana Franki), od 1941 profesor tego uniwersytetu.
W okresie okupacji niemieckiej Lwowa pracował w latach 1942-44 jako redaktor wydań naukowych Wydawnictwa Ukraińskiego we Lwowie. Po ponownej okupacji miasta przez Armię Czerwoną w lipcu 1944 został oskarżony o "burżuazyjny nacjonalizm ukraiński" i z częścią ukraińskich naukowców Lwowa deportowany do Kijowa. Przez pewien czas pracował jako starszy pracownik naukowy w Instytucie Historii Akademii Nauk USRR. W 1949 jego synteza dziejów Ukrainy "Історія України" została opublikowana pod pseudonimem Iwan Chołmskyj (ukr. Іван Холмський) w Nowym Jorku i Monachium.
W maju 1948 władze sowieckie zezwoliły mu na powrót do Lwowa, pracował w Muzeum Etnograficznym, przez pewien czas był bezrobotny. Od 1951 kierownik wydziału w Instytucie Nauk Społecznych Akademii Nauk USRR we Lwowie, w latach 1953-1962 dyrektor tego instytutu. 18 listopada 1958 wybrany na członka rzeczywistego Akademii Nauk USRR. W październiku 1961 otrzymał tytuł zasłużonego działacza nauki USRR.
Zmarł we Lwowie, pochowany na Cmentarzu Łyczakowskim (pole 59).
Żona - Maria. Miał dwóch synów: Petra-Bohdana (chemik, specjalista chemii kryształów) i Romana (inżynier mechanik, naukowiec, dysydent).
Wybrane prace.
&lt;/div &gt;

</doc>
<doc id="3057222" url="https://pl.wikipedia.org/wiki?curid=3057222" title="Love, Peace &amp; Nappiness">
Love, Peace &amp; Nappiness

Love, Peace &amp; Nappiness – drugi album amerykańskiej grupy muzycznej The Lost Boyz

</doc>
<doc id="3057224" url="https://pl.wikipedia.org/wiki?curid=3057224" title="Iwan Krypiakiewicz">
Iwan Krypiakiewicz



</doc>
<doc id="3057226" url="https://pl.wikipedia.org/wiki?curid=3057226" title="Iwan Krypiakewycz">
Iwan Krypiakewycz



</doc>
<doc id="3057227" url="https://pl.wikipedia.org/wiki?curid=3057227" title="Nemanja Kojić (piłkarz)">
Nemanja Kojić (piłkarz)

Nemanja Kojić (cyr. Heмaњa Kojић; ur. 3 lutego 1990 w Loznicy) – serbski piłkarz występujący na pozycji napastnika. Od 2015 jest zawodnikiem Gaziantep BB.
Jest wychowankiem Radu Belgrad. W pierwszej drużynie tego klubu występował w latach 2010–2013. 2 lutego 2013 został piłkarzem Partizana Belgrad.

</doc>
<doc id="3057228" url="https://pl.wikipedia.org/wiki?curid=3057228" title="Kolba okrągłodenna">
Kolba okrągłodenna

Kolba okrągłodenna – rodzaj kolby szklanej z zaokrąglonym dnem. 
Kolby okrągłodenne wykorzystywane są jako naczynia reakcyjne i mogą być zaopatrzone w szlif umożliwiający połączenie z innymi elementami aparatury bądź zamknięcie korkiem. W zależności od kształtu oraz skali, na jaką przeprowadza się daną reakcję lub proces, pojemności kolb mogą wahać się od kilku mililitrów do kilku litrów. Kolby okrągłodenne znajdują też zastosowanie w technikach laboratoryjnych np. destylacji czy ekstrakcji (z użyciem aparatu Soxhleta). Ze względu na swój kształt umożliwiają równomierne ogrzewanie, np. w czaszach grzejnych, znajdujących się w nich substancji oraz pozwalają na pracę pod zmniejszonym ciśnieniem, np. destylację próżniową lub użycie w wyparkach próżniowych.

</doc>
<doc id="3057229" url="https://pl.wikipedia.org/wiki?curid=3057229" title="Tom Gladdis">
Tom Gladdis

Tom Gladdis (ur. 24 lutego 1991 roku na Wyspie Wight) – brytyjski kierowca wyścigowy.
Kariera.
Gladdis rozpoczął karierę w wyścigach samochodowych w 2007 roku od startów w Brytyjskiej Formule BMW oraz w Formule BMW ADAC. Z dorobkiem odpowiednio 262 i ośmiu punktów uplasował się tam odpowiednio na czternastej i 32 pozycji w klasyfikacji generalnej. W późniejszych latach pojawiał się także w stawce Azjatyckiej Formuły BMW, Światowego Finału Formuły BMW, Star Mazda, Formuły 2, Radical UK Cup - Masters oraz MRF Challenge.
W Mistrzostwach Formuły 2 startował w latach 2009-2011. Uzbierał w tych sezonach odpowiednio cztery, 28 i jeden punkt. W 2010 roku został sklasyfikowany na piętnastym miejscu w klasyfikacji końcowej kierowców.
Statystyki.
† – Gladdis nie był zaliczany do klasyfikacji

</doc>
<doc id="3057231" url="https://pl.wikipedia.org/wiki?curid=3057231" title="Kościół pw. Narodzenia NPM w Igołomi">
Kościół pw. Narodzenia NPM w Igołomi



</doc>
<doc id="3057232" url="https://pl.wikipedia.org/wiki?curid=3057232" title="Kościół pw. Narodzenia Panny Marii w Gaju">
Kościół pw. Narodzenia Panny Marii w Gaju



</doc>
<doc id="3057234" url="https://pl.wikipedia.org/wiki?curid=3057234" title="Albert Baumann">
Albert Baumann

Albert Baumann (ur. w XIX wieku, zm. ?) – pierwszy szwajcarski strzelec, który wziął udział w igrzyskach olimpijskich.
Brał udział w Letnich Igrzyskach Olimpijskich 1896. Startował tylko w strzelaniu z karabinu wojskowego z odległości 200 metrów, w którym zajął ósme miejsce.

</doc>
<doc id="3057236" url="https://pl.wikipedia.org/wiki?curid=3057236" title="Gołębin-Wieś">
Gołębin-Wieś



</doc>
<doc id="3057238" url="https://pl.wikipedia.org/wiki?curid=3057238" title="Mistrzostwa Bośni i Hercegowiny w Lekkoatletyce 2013">
Mistrzostwa Bośni i Hercegowiny w Lekkoatletyce 2013

Mistrzostwa Bośni i Hercegowiny w Lekkoatletyce 2013 – zawody lekkoatletyczne, które odbyły się 8 i 9 czerwca w Zenicy.

</doc>
<doc id="3057239" url="https://pl.wikipedia.org/wiki?curid=3057239" title="Stacja kolejowa Beilen">
Stacja kolejowa Beilen



</doc>
<doc id="3057242" url="https://pl.wikipedia.org/wiki?curid=3057242" title="Kościół pw. Znalezienia Krzyża Świętego w Dobranowicach">
Kościół pw. Znalezienia Krzyża Świętego w Dobranowicach



</doc>
<doc id="3057243" url="https://pl.wikipedia.org/wiki?curid=3057243" title="Kościół pw. św. Bartłomieja w Mogilanach">
Kościół pw. św. Bartłomieja w Mogilanach



</doc>
<doc id="3057244" url="https://pl.wikipedia.org/wiki?curid=3057244" title="Kościół pw. św. Stefana w Andorze">
Kościół pw. św. Stefana w Andorze



</doc>
<doc id="3057246" url="https://pl.wikipedia.org/wiki?curid=3057246" title="Józefowo (osada w gminie Lubraniec)">
Józefowo (osada w gminie Lubraniec)

Józefowo – osada w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość administracyjnie należała do województwa włocławskiego.
Zobacz też: Józefowo

</doc>
<doc id="3057247" url="https://pl.wikipedia.org/wiki?curid=3057247" title="Kościół pw. św. Kazimierza w Rybnej">
Kościół pw. św. Kazimierza w Rybnej



</doc>
<doc id="3057249" url="https://pl.wikipedia.org/wiki?curid=3057249" title="Kościół pw św Stanisława bpa w Brzeźnicy">
Kościół pw św Stanisława bpa w Brzeźnicy



</doc>
<doc id="3057250" url="https://pl.wikipedia.org/wiki?curid=3057250" title="Kościół pw. św. Józefa w Studziannie">
Kościół pw. św. Józefa w Studziannie



</doc>
<doc id="3057252" url="https://pl.wikipedia.org/wiki?curid=3057252" title="Kościół parafialny pw. św. Apostołów Piotra i Pawła w Żychlinie">
Kościół parafialny pw. św. Apostołów Piotra i Pawła w Żychlinie



</doc>
<doc id="3057253" url="https://pl.wikipedia.org/wiki?curid=3057253" title="Kościół pw. Narodzenia Najświętszej Maryi Panny w Bebelnie">
Kościół pw. Narodzenia Najświętszej Maryi Panny w Bebelnie



</doc>
<doc id="3057255" url="https://pl.wikipedia.org/wiki?curid=3057255" title="Mako Mermaids">
Mako Mermaids



</doc>
<doc id="3057256" url="https://pl.wikipedia.org/wiki?curid=3057256" title="Kościół parafialny Świętych Apostołów Piotra i Pawła w Bolechowicach">
Kościół parafialny Świętych Apostołów Piotra i Pawła w Bolechowicach



</doc>
<doc id="3057257" url="https://pl.wikipedia.org/wiki?curid=3057257" title="Kościół parafialny Wszystkich Świętych w Rudawie">
Kościół parafialny Wszystkich Świętych w Rudawie



</doc>
<doc id="3057259" url="https://pl.wikipedia.org/wiki?curid=3057259" title="Kościół parafialny św. Piotra w Seehausen (Altmark)">
Kościół parafialny św. Piotra w Seehausen (Altmark)



</doc>
<doc id="3057261" url="https://pl.wikipedia.org/wiki?curid=3057261" title="Kościół parafialny w Krasocinie">
Kościół parafialny w Krasocinie



</doc>
<doc id="3057264" url="https://pl.wikipedia.org/wiki?curid=3057264" title="Kościół parafialny w Pysznicy">
Kościół parafialny w Pysznicy



</doc>
<doc id="3057267" url="https://pl.wikipedia.org/wiki?curid=3057267" title="Kalcymycyna">
Kalcymycyna

Kalcymycyna – organiczny związek chemiczny, antybiotyk jonoforowy z grupy jonoforów karboksylowych, produkowany przez bakterie "Streptomyces chartreusensis".

</doc>
<doc id="3057268" url="https://pl.wikipedia.org/wiki?curid=3057268" title="Centrum Szkolenia WOP">
Centrum Szkolenia WOP

Centrum Szkolenia WOP imienia kpt. Zbigniewa Plewy – zlikwidowana jednostka szkolna Wojsk Ochrony Pogranicza.
Centrum Wyszkolenia Wojsk Ochrony Pogranicza.
Na bazie rozformowanej Oficerskiej Szkoły Piechoty nr 3 w Inowrocławiu, 21 września 1946 sformowano w Ostródzie Centrum Wyszkolenia WOP o stanie etatowym 55 wojskowych.
Struktura organizacyjna.
W 1947 roku w skład centrum włączono Samodzielny Zakład Tresury Psów WOP z Rusowa).
Centrum Wyszkolenia Ochrony Pogranicza.
W 1948 roku, na bazie Centrum Wyszkolenia WOP, sformowano w Kętrzynie Centrum Wyszkolenia Ochrony Pogranicza o stanie etatowym 219 wojskowych i 42 pracowników kontraktowych.
Pierwsi absolwenci opuścili mury centrum w lipcu 1947 roku.
Oficerska Szkoła Wojsk Ochrony Pogranicza.
w 1949 roku, na bazie Centrum Wyszkolenia Ochrony Pogranicza sformowano Oficerską Szkołę WOP o stanie etatowym 231 wojskowych stanu stałego i 546 wojskowych stanu zmiennego.
Centralny Ośrodek Kształcenia Wojsk Wewnętrznych.
W 1970 roku, na bazie Oficerskiej Szkoły WOP sformowano Centralny Ośrodek Kształcenia Wojsk Wewnętrznych.
Ośrodek Szkolenia Wojsk Ochrony Pogranicza.
W 1972 roku, na bazie Centralnego Ośrodka Kształcenia Wojsk Wewnętrznych, sformowano Ośrodek Szkolenia WOP.
Centrum Szkolenia Wojsk Ochrony Pogranicza.
W 1980 roku, na bazie Ośrodka Szkolenia WOP, sformowano Centrum Szkolenia WOP. 
15 listopada 1986 roku Minister Spraw Wewnętrznych nadał centrum imię kpt. Zbigniewa Plewy. 
Z dniem 16 maja 1991 roku Centrum Szkolenia WOP przeformowano w Centrum Szkolenia Straży Granicznej w Kętrzynie. Minister Spraw Wewnętrznych i Administracji, 16 maja 2007, nadał Centrum Szkolenia SG imię Żołnierzy Korpusu Ochrony Pogranicza.
Komendanci centrum.
... (patrz: komendanci Szkoły Oficerskiej WOP)

</doc>
<doc id="3057269" url="https://pl.wikipedia.org/wiki?curid=3057269" title="Kościół parafialny Wniebowzięcia Najświętszej Maryi Panny i św. Stanisława Biskupa Męczennika w Bodzentynie">
Kościół parafialny Wniebowzięcia Najświętszej Maryi Panny i św. Stanisława Biskupa Męczennika w Bodzentynie



</doc>
<doc id="3057271" url="https://pl.wikipedia.org/wiki?curid=3057271" title="Kościół parafialny św. Marii Magdaleny w Cieszynie">
Kościół parafialny św. Marii Magdaleny w Cieszynie



</doc>
<doc id="3057272" url="https://pl.wikipedia.org/wiki?curid=3057272" title="Kościół parafialny pod wezwaniem Wniebowzięcia Najświętszej Maryi Panny w Szymanowie">
Kościół parafialny pod wezwaniem Wniebowzięcia Najświętszej Maryi Panny w Szymanowie



</doc>
<doc id="3057276" url="https://pl.wikipedia.org/wiki?curid=3057276" title="Historyja umęczenia Pana naszego Jezusa Chrystusa">
Historyja umęczenia Pana naszego Jezusa Chrystusa

Historyja umęczenia Pana naszego Jezusa Chrystusa – pierwsza drukowana książka całkowicie w języku polskim wydana w 1508 roku, wydrukowana w drukarni Jana Hallera.

</doc>
<doc id="3057278" url="https://pl.wikipedia.org/wiki?curid=3057278" title="Marian Jurecki (1911–1941)">
Marian Jurecki (1911–1941)

Marian Aleksander Jurecki vel Ryszard Romanowski pseud.: „Orawa”, „Tymon” (ur. 10 sierpnia 1911 w Stróżach Wyżnych, zm. 28 grudnia 1941 w Brzozowie Starym) – porucznik kawalerii Wojska Polskiego, Polskich Sił Zbrojnych i Armii Krajowej, pośmiertnie mianowany rotmistrzem, cichociemny.
Życiorys.
Był synem Wincentego, maszynisty kolejowego, i Antoniny z domu Wittek. W miejscowości Stróże uczęszczał do szkoły powszechnej. W maju 1930 roku uzyskał świadectwo dojrzałości w Gimnazjum Koedukacyjnym Towarzystwa Gimnazjum Humanistycznego w Grybowie, jako prymus. Pod koniec nauki w szkole był hufcowym Związku Harcerstwa Polskiego i Przysposobienia Wojskowego. W latach 1930–1932 uczył się w Szkole Podchorążych Marynarki Wojennej, w latach 1932–1933 – w Szkole Podchorążych Lotnictwa, a w latach 1934–1936 w Szkole Podchorążych Kawalerii w Grudziądzu, otrzymując awans na podporucznika z dniem 15 października 1936 roku. Od października 1936 roku służył w 10 pułku Ułanów Litewskich w Białymstoku.
We wrześniu 1939 roku walczył jako dowódca 10 szwadronu kolarzy w Podlaskiej Brygadzie Kawalerii. Był ranny 4 września pod Skollen (w Prusach Wschodnich). 17 września przez Szczuczyn i Nową Wilejkę wyruszył do Wilna, gdzie dotarł 18 września. Na wieść o agresji Sowietów, ewakuował się w kierunku granicy litewskiej, którą przekroczył 19 września. Został internowany i przyjęty do szpitala w Kownie. Tam przebywał od 20 września do 9 października, kiedy uciekł i przez Wielkiej Brytanię 21 listopada dotarł do Francji. Wstąpił do Polskich Sił Zbrojnych na Zachodzie pod dowództwem francuskim. Dostał przydział do 10 Brygady Kawalerii Pancernej, w której walczył na stanowisku dowódcy plutonu w szwadronie motocyklowym 24 pułku ułanów. Za udział w tych walkach otrzymał Virtuti Militari. Od czerwca 1940 roku walczył w szeregach tego pułku operującego z Wielkiej Brytanii. Od października 1940 roku służył w 2 Oddziale Rozpoznawczym.
Zgłosił się do służby w kraju. Po przeszkoleniu w dywersji został zaprzysiężony 4 kwietnia 1941 roku w Oddziale VI Sztabu Naczelnego Wodza. Lot do okupowanej Polski Jurecki odbył w ramach operacji „Jacket” samolotem który wystartował z lotniska Leconfield, dowódcą operacji był na pokładzie samolotu Halifax był por. nawigator Mariusz Wodzicki z 138 Dywizjonu RAF. Po odebranej depeszy z Warszawy ospaleniu placówki zrzutowej, zapadła decyzja zrzutu na "dziko" na teren Generalnej Gubernii, jednak wskutek pomyłki desant skoczków wykonano na terenie Rzeszy, w okolicy Brzozowa Starego. Jurecki był dowódcą grupy skoczków, w tej grupie byli również: kpt. Maciej Kalenkiewicz „Kotwicz”, por. Alfred Paczkowski „Wania” i por. Andrzej Świątkowski „Amurat” oraz dwóch kurierów, Tadeusz Chciuk „Celt” oraz Wiktor Strzelecki „Kotwicz”. Jurecki zginął rano w walce z niemieckimi celnikami i strażą graniczną. Kalenkiewicz (ranny w czasie tych walk) i Paczkowski oraz kurierzy przedostali się do Warszawy. Jeden z kurierów, Tadeusz Chciuk opisał to wydarzenie w książkach "Koncert. Opowiadanie cichociemnego" i "Raport z podziemia 1942", w których pisze, że Świątkowski w czasie obławy na miejscu lądowania, znajdując się w beznadziejnej sytuacji, zastrzelił rannego Orawę i siebie. Marian Jurecki był pierwszym cichociemnym, który zginął w Polsce.
Jurecki i Świątkowski zostali pochowani na tutejszym cmentarzu.

</doc>
<doc id="3057279" url="https://pl.wikipedia.org/wiki?curid=3057279" title="Mieczysławowo (gmina Lubraniec)">
Mieczysławowo (gmina Lubraniec)

Mieczysławowo – kolonia w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość administracyjnie należała do województwa włocławskiego.
Zobacz też: Mieczysławowo

</doc>
<doc id="3057280" url="https://pl.wikipedia.org/wiki?curid=3057280" title="Jerry Moss">
Jerry Moss

Jerry Moss (ur. 8 maja 1935 w Nowym Jorku w Bronxie) – amerykański współzałożyciel wytwórni płytowej A&amp;M Records.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3057282" url="https://pl.wikipedia.org/wiki?curid=3057282" title="Sarnowo (osada leśna w gminie Lubraniec)">
Sarnowo (osada leśna w gminie Lubraniec)

Sarnowo – osada leśna w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość administracyjnie należała do województwa włocławskiego.

</doc>
<doc id="3057283" url="https://pl.wikipedia.org/wiki?curid=3057283" title="Ośrodek „Brama Grodzka - Teatr NN”">
Ośrodek „Brama Grodzka - Teatr NN”



</doc>
<doc id="3057289" url="https://pl.wikipedia.org/wiki?curid=3057289" title="Gęsiec gambijski">
Gęsiec gambijski



</doc>
<doc id="3057292" url="https://pl.wikipedia.org/wiki?curid=3057292" title="Wojna birmańsko-syjamska (1764–1769)">
Wojna birmańsko-syjamska (1764–1769)

Wojna birmańsko-syjamska 1764–1769.
W latach panowania lokalnego birmańskiego władcy Alaungphayi (1714–1760) doszło do serii wypraw militarnych, które zagroziły Syjamowi. Alaungphaya nie doczekał ostatecznego triumfu, gdyż zmarł podczas oblężenia stolicy Syjamu Ayutthayi. Po śmierci władcy w Birmie miały miejsce spory o tron, z których zwycięsko wyszedł nastawiony na ekspansję terytorialną Hsinbyushin (1760–1776). Nowy władca wyruszył na czele znacznych sił na Chiang Mai (północna Tajlandia), które zdobył po krótkiej walce. Następnie obrał kurs się na północny wschód na tereny obecnego Laosu. Po podbiciu tego kraju pomaszerował w kierunku południowym z zamiarem zdobycia stolicy Syjamu Ayutthayi, oblegając je siłami 50 000 żołnierzy.
Dnia 20 stycznia 1766 r. Syjamczycy w sile 50 000 żołnierzy uderzyli na oblegających miasto Birmańczyków, jednak celna salwa z muszkietów wywołała panikę w przednich szeregach atakujących i ich gwałtowny odwrót, w wyniku którego śmierć poniosło kilka tysięcy żołnierzy syjamskich. Także przybyłej 10-tysięcznej armii posiłkowej nie udało się wyprzeć Birmańczyków z zajętych stanowisk. Wraz z nastaniem pory deszczowej walki wygasły.
W grudniu 1766 Syjamczycy podjęli ostatnią próbę przełamania oblężenia, ostrzeliwując Birmańczyków m.in. z dział umieszczonych na łodziach. Atak został ponownie odparty a atakujący ponieśli znaczne straty. Phaya Taksin (1734–1782) późniejszy król Syjamu, na czele 500 ludzi opuścił w tej sytuacji stolicę, kierując się na wschód, gdzie zajął się organizacją nowych sił.
W kwietniu 1767 r. w okresie upałów jakie ówcześnie nawiedziły południowo-wschodnią Azję, Birmańczycy wypełnili słomą i łatwopalnym drewnem doły, które wykopali pod murami oblężonego miasta. Podpalony materiał wywołał gwałtowny pożar i zawalenie się murów miasta. Wykorzystując ten fakt, Birmańczycy przypuścili gwałtowny szturm, zabijając wiele tysięcy Syjamczyków, wśród nich króla Ekathata, 30 000 jeńców poprowadzono do Birmy. Ayutthaya została całkowicie spustoszona i zrównana z ziemią. Splądrowano i zniszczono liczne świątynie, zagrabiono skarby i obrazy Buddy. Złote statuetki przetopiono, zniszczeniu uległo też archiwum królewskie.
W roku 1768 król Taksin zebrał znaczne siły, na czele których rozpoczął systematyczne wypierania Birmaczyków z kraju. Po roku walk Birmańczyków całkowicie wyparto z Syjamu.
Całkowicie zniszczona stolica państwa Ayutthaya nie nadawała się do odbudowy, Taksin zdecydował o przeniesieniu jej do Thonburi. Pierwszym celem nowego władcy było wyswobodzenie całego królestwa Tajów spod wpływów birmańskich, co doprowadziło do wybuchu kolejnej wojny birmańsko-syjamskiej (1775–1776).

</doc>
<doc id="3057293" url="https://pl.wikipedia.org/wiki?curid=3057293" title="Benjamin Lariche">
Benjamin Lariche

Benjamin Lariche (ur. 16 czerwca 1987 roku w Narbonie) – francuski kierowca wyścigowy.
Kariera.
Lariche rozpoczął karierę w wyścigach samochodowych w 2006 roku od startów w Francuskiej Formule Renault Campus, gdzie raz stanął na podium. Z dorobkiem 43 punktów uplasował się tam na dziesiątej pozycji w klasyfikacji generalnej. W późniejszych latach pojawiał się także w stawce Francuskiej Formuły Renault, Portugalskiej Formuły Renault Junior, Europejskiego Pucharu Formuły Renault 2.0, Zachodnioeuropejskiego Pucharu Formuły Renault 2.0, Formuły 2, FIA GT1 World Championship, Francuskiego Pucharu Porsche Carrera oraz Blancpain Endurance Series.
W Mistrzostwach Formuły 2 startował w latach 2010-2011. Uzbierane odpowiednio 33 i 15 punktów dało mu odpowiednio czternastą i szesnastą pozycję w końcowej klasyfikacji kierowców.

</doc>
<doc id="3057298" url="https://pl.wikipedia.org/wiki?curid=3057298" title="Laidlomycyna">
Laidlomycyna

Laidlomycyna – organiczny związek chemiczny, antybiotyk jonoforowy z grupy jonoforów karboksylowych.

</doc>
<doc id="3057302" url="https://pl.wikipedia.org/wiki?curid=3057302" title="Mun Sung-hak">
Mun Sung-hak

Mun „Tom” Sung-hak (ur. 28 lipca 1990 roku) – południowokoreański kierowca wyścigowy.
Kariera.
Mun rozpoczął karierę w wyścigach samochodowych w 2007 roku od startów w edycji zimowej Brytyjskiej Formuły Renault. Z dorobkiem 26 punktów uplasował się tam na osiemnastej pozycji w klasyfikacji generalnej. W późniejszych latach pojawiał się także w stawce Brytyjskiej Formuły Renault BARC, Pacyficznej Formuły BMW oraz Formuły 2.
W Mistrzostwach Formuły 2 wystartował w 2011 roku. W żadnym z wyścigów nie zdobywał punktów.

</doc>
<doc id="3057305" url="https://pl.wikipedia.org/wiki?curid=3057305" title="Kierunek Księżyc (książka)">
Kierunek Księżyc (książka)

Kierunek Księżyc. Kulisy amerykańskiego programu księżycowego (ang. "Moon Shot: The Inside Story of America's Race to the Moon") – popularnonaukowa książka napisana przez Alana Sheparda, Deke'a Slaytona, Jaya Barbree i Howarda Benedicta o kulisach amerykańskiego programu kosmicznego, skupiająca się głównie na załogowym programie lotu na Księżyc.
"Kierunek Księżyc" to opowieść o ludziach, którzy budowali rakiety i wysyłali je w kosmos, a także o astronautach, którzy latali na orbitę Ziemi oraz na Księżyc w misjach programu Apollo.
To także opis pierwszych lotów orbitalnych programów Mercury i Gemini, dramat załogi Apolla 1 i odyseja astronautów Apolla 13.
Alan Shepard i Deke Slayton należeli do pierwszych amerykańskich astronautów. Shepard był pierwszym Amerykaninem w kosmosie, był także dowódcą misji Apollo 14. Slayton brał udział w ostatnim locie statku Apollo, w misji Sojuz-Apollo – pierwszym załogowym locie kosmicznym realizowanym wspólnie przez ZSRR i USA. Obaj przez kilkanaście lat amerykańskiego wyścigu na Księżyc byli w NASA i odpowiadali za wyszkolenie i przygotowanie, a także skompletowanie załóg kolejnych misji.

</doc>
<doc id="3057309" url="https://pl.wikipedia.org/wiki?curid=3057309" title="Uniwersytet w Mzuzu">
Uniwersytet w Mzuzu

Uniwersytet w Mzuzu – malawijski uniwersytet publiczny znajdujący się w mieście Mzuzu. Powstał w maju 1997, a pierwszych studentów przyjął w styczniu 1999.
Uczelnia składa się z pięciu wydziałów:

</doc>
<doc id="3057310" url="https://pl.wikipedia.org/wiki?curid=3057310" title="Mzuzu University">
Mzuzu University



</doc>
<doc id="3057312" url="https://pl.wikipedia.org/wiki?curid=3057312" title="Laszkar-e-Toiba">
Laszkar-e-Toiba



</doc>
<doc id="3057315" url="https://pl.wikipedia.org/wiki?curid=3057315" title="Narazyna">
Narazyna

Narazyna () – organiczny związek chemiczny, antybiotyk jonoforowy z grupy jonoforów karboksylowych, produkowany przez bakterie "".

</doc>
<doc id="3057316" url="https://pl.wikipedia.org/wiki?curid=3057316" title="Narasyna">
Narasyna



</doc>
<doc id="3057319" url="https://pl.wikipedia.org/wiki?curid=3057319" title="Iwan Samarin">
Iwan Samarin

Iwan Aleksiejewicz Samarin (ros. Ива́н Алексе́евич Сама́рин, ur. 7 września 1988 w Moskwie) – rosyjski kierowca wyścigowy.
Kariera.
Samarin rozpoczął karierę w wyścigach samochodowych w 2004 roku od startów w Formule RUS. Z dorobkiem 44 punktów uplasował się tam na czwartej pozycji w klasyfikacji generalnej. Rok później w tej serii był już wicemistrzem. W latach 2006-2007 Rosjanin zdobył dwa mistrzowskie tytuły w Rosyjskiej Formule 1600. W późniejszych latach pojawiał się także w stawce Północnoeuropejskiej Formuły 3, Fińskiej Formuły 3, Rosyjskiej Formuły 3, Formuły 2 oraz ATS Formel 3 Cup.
W Mistrzostwach Formuły 2 wystartował w 2010 roku. Raz stanął na podium. Uzbierane 64 punkty dały mu dwunaste miejsce w końcowej klasyfikacji kierowców.

</doc>
<doc id="3057320" url="https://pl.wikipedia.org/wiki?curid=3057320" title="Fazlullah">
Fazlullah

Fazlullah (właśc. Fazal Hajat, ur. 1974 w Wadi-e Swat, zm. 14 czerwca 2018 w prowincji Kunar) – pakistański terrorysta, przywódca talibańskiego ugrupowania zbrojnego Tehrik-i-Taliban Pakistan (TTP) w dolinie Wadi-e Swat oraz dowódca generalny organizacji od 2013.
Życiorys.
Wczesne życie.
Fazlullah urodził się w 1974 w Wadi-e Swat. Poślubił córkę Sufiego Muhammada, założyciela Tehreek-e-Nafaz-e-Shariat-e-Mohammadi. Na początku lat 2000. stanął na czele tej zdelegalizowanej fundamentalistycznej organizacji.
W 2001 podczas amerykańskiej inwazji na Afganistan brał udział w walkach po stronie afgańskich talibów. Po powrocie do Pakistanu został aresztowany i skazany na 17 miesięcy więzienia.
Jego hobby była jazda konno, podczas kazań nadawanych przez lokalne stacje radiowe przedstawiał fragmenty Koranu i domagał się wprowadzenia szariatu, przez co otrzymał przydomek "Mullah Radio". Opowiadał się za turystyką w dolinie Swat, gdzie, jak twierdził, stworzył "atmosferę pokoju" dla turystów. Był przeciwko szczepieniom na polio, gdyż według niego nie były zgodne z szariatem. Twierdził, iż jest przeciwny edukacji kobiet oraz że program nauczania proponowany przez władze zawierał "nieprzyzwoite treści". Uważał, że władza prezydenta Pakistanu Perveza Musharrafa pochodzi od szatana.
Dowództwo w dolinie Wadi-e Swat.
Po założeniu przez Baitullaha Mehsuda federacji ugrupowań talibańskich Tehrik-i-Taliban Pakistan, został mianowany dowódcą w Wadi-e Swat. Przystąpił do działań zaczepnych, które doprowadziły do bitwy w Wadi-e Swat, po której stopniowo narzucał prawo szariatu i wypierał jednostki sił rządowych. Silna pozycja, jaką budował Fazlullah, doprowadziła do tego, iż 13 kwietnia 2009 prezydent Pakistanu Asif Ali Zardari wprowadził w dolinie Swat prawo szariatu. Jednak talibowie na tym nie poprzestali i zajmowali kolejne okręgi, przez co armia pakistańska podjęła operację antytalibską pod kryptonimem Czarna Burza, podczas której Fazlullah został ranny.
Ofensywa zakończyła się objęciem formalniej kontroli przez siły bezpieczeństwa nad terenami doliny, po tym jak doszło do rozproszenia i przegonienia bojówek Tehrik-i-Taliban Pakistan. Jednak już kilka miesięcy po jej zakończeniu talibowie faktycznie kontrolowali wiele jej terenów, a Fazlullah odbudowywał swoją pozycję. Ułatwiła mu to katastrofalna powódź, która nawiedziła Pakistan na przełomie lipca i sierpnia 2010. Głównymi terenami dotkniętymi przez kataklizm były tereny Chajber Pasztunchwa, w szczególności Wadi-e Swat. Podczas powodzi Fazlullah wezwał bojowników do powrotu na tereny, z których zostali wyparci. Ekstremiści zdobyli także zaufanie powodzian, gdyż ich pomoc była często efektywniejsza od pomocy niesionej przez władze.
Stał za różnymi zamachami, w tym za zamachem, w którym zginął generał Sanaullah Chan Niazi, dowódca sił wojskowych w dolinie Swat. Jego grupa bojowa stała za próbą zabójstwa, zakończoną postrzeleniem 9 października 2012 młodocianej pakistańskiej aktywistki Malali Yousafzai oraz zamordowaniem 16 grudnia 2014 r. ponad 130 kilkunastoletnich uczniów szkoły wojskowej w Peszawarze.
Lider Tehrik-i-Taliban Pakistan.
Fazlullah cieszył się uznaniem dowódców TTP Baitullaha Mehsuda i jego następcy Hakimullaha.
Sześć dni po śmierci Hakimmulaha Mehsuda w nalocie amerykańskiego drona z 1 listopada 2013 nowym liderem pakistańskich talibów został wybrany przez szurę Fazlullah. Ukrywał się prawdopodobnie wzdłuż granicy afgańsko-pakistańskiej.
Śmierć.
Fazlullah zginął, podobnie jak jego poprzednik, w nalocie amerykańskiego drona.

</doc>
<doc id="3057324" url="https://pl.wikipedia.org/wiki?curid=3057324" title="Centrum Wyszkolenia Wojsk Ochrony Pogranicza">
Centrum Wyszkolenia Wojsk Ochrony Pogranicza



</doc>
<doc id="3057325" url="https://pl.wikipedia.org/wiki?curid=3057325" title="Centrum Wyszkolenia Ochrony Pogranicza">
Centrum Wyszkolenia Ochrony Pogranicza



</doc>
<doc id="3057327" url="https://pl.wikipedia.org/wiki?curid=3057327" title="Centralny Ośrodek Kształcenia Wojsk Wewnętrznych">
Centralny Ośrodek Kształcenia Wojsk Wewnętrznych



</doc>
<doc id="3057329" url="https://pl.wikipedia.org/wiki?curid=3057329" title="Emmen (gmina)">
Emmen (gmina)

Emmen – gmina w południowo-wschodniej części holenderskiej prowincji Drenthe, tuż przy granicy z Niemcami. Gmina ma powierzchnię 346,25 km², co czyni ją największą gminą Drenthe i czwartą po Súdwest-Fryslân, Noordoostpolder i Hollands Kroon co do wielkości w Holandii. Według spisu ludności z 2013 roku gminę zamieszkuje 108.132 osób, a gęstość zaludnienia wynosi 321 os./km². Obecnym burmistrzem gminy jest Cees Bijl.
Miejscowości gminy.
Wsie:
Barger-Compascuum, Emmen, Emmer-Compascuum, Erica, Klazienaveen, Nieuw-Amsterdam, Nieuw-Dordrecht, Nieuw-Schoonebeek, Nieuw-Weerdinge, Roswinkel, Schoonebeek, Veenoord, Weiteveen, Zwartemeer
Przysiółki:
Amsterdamscheveld, Barger-Erfscheidenveen, Barger-Oosterveen, Barger-Oosterveld, Emmer-Erfscheidenveen, Ermerveen, Foxel, Klazienaveen-Noord, Middendorp, Munsterscheveld, Noordbarge, Oosterse Bos, Oranjedorp, Weerdinge, Westenesch, Westerse Bos, Wilhelmsoord, Zandpol, Zuidbarge

</doc>
<doc id="3057330" url="https://pl.wikipedia.org/wiki?curid=3057330" title="Ośrodek Szkolenia Wojsk Ochrony Pogranicza">
Ośrodek Szkolenia Wojsk Ochrony Pogranicza



</doc>
<doc id="3057331" url="https://pl.wikipedia.org/wiki?curid=3057331" title="Diadema długowąsa">
Diadema długowąsa



</doc>
<doc id="3057333" url="https://pl.wikipedia.org/wiki?curid=3057333" title="Nicola de Marco">
Nicola de Marco

Nicola de Marco (ur. 28 sierpnia 1990 roku w Pordenone) – włoski kierowca wyścigowy.
Kariera.
De Marco rozpoczął karierę w wyścigach samochodowych w 2006 roku od startów w edycji zimowej Włoskiej Formuły Renault. Z dorobkiem 50 punktów uplasował się tam na dziewiątej pozycji w klasyfikacji generalnej. W późniejszych latach pojawiał się także w stawce Formuły Azzurra, Włoskiej Formuły 3, Grand Prix Makau, Hiszpańskiej Formuły 3, Formuły 2, International GT Open oraz Spanish GT Championship.
W Mistrzostwach Formuły 2 startował w latach 2009-2010. W 2009 roku dwukrotnie stawał na podium, a rok później już dwukrotnie zwyciężał. Uzbierane odpowiednio 25 i 98 punktów dało mu odpowiednio dziesiąte i ósme miejsce w końcowej klasyfikacji kierowców.
Statystyki.
† – de Marco nie był zaliczany do klasyfikacji

</doc>
<doc id="3057340" url="https://pl.wikipedia.org/wiki?curid=3057340" title="Reprezentacja Polski U-21 w futsalu mężczyzn">
Reprezentacja Polski U-21 w futsalu mężczyzn

Reprezentacja Polski U-21 w futsalu – nieistniejący już zespół, reprezentujący Rzeczpospolitą Polską, był jednym z dwóch młodzieżowych futsalowych zespołów narodowych w kraju, powoływanym przez selekcjonera, w którym występować mogliby wyłącznie zawodnicy posiadający obywatelstwo polskie i którzy rocznikowo nie przekroczyli 21 roku życia. Powstała w 2003 roku, ostatnie zgrupowanie miało miejsce w 2018 roku. Za jej funkcjonowanie odpowiedzialny był Polski Związek Piłki Nożnej (PZPN). Ostatnim jej trenerem był Łukasz Żebrowski. Reprezentacja brała udział w kwalifikacjach do Mistrzostw Europy U-21 w futsalu 2008. Kwalifikacje odbywały się w Krośnie. Polska pokonała Litwę 7:3, Rumunię 4:2. W decydującym meczu z Ukrainą przegrała 0:5 i nie uzyskała awansu
Aktualny skład kadry.
Kadra powołana na ostatnie zgrupowanie we wrześniu 2018 roku
Rozgrywki międzynarodowe.
Mistrzostwa Europy U-21 w futsalu

</doc>
<doc id="3057343" url="https://pl.wikipedia.org/wiki?curid=3057343" title="Kazimieras Vasiliauskas (kierowca)">
Kazimieras Vasiliauskas (kierowca)

Kazimieras „Kazim” Vasiliauskas (ur. 2 sierpnia 1990 roku w Koszedarach) – litewski kierowca wyścigowy.
Kariera.
Vasiliauskas rozpoczął karierę w wyścigach samochodowych w 2008 roku od startów w edycji zimowej Włoskiej Formuły Renault, gdzie wygrał jeden z dwóch wyścigów. Uzbierane 54 punkty dały mu tytuł wicemistrza serii. W późniejszych latach pojawiał się także w stawce Włoskiej Formuły Renault, Europejskiego Pucharu Formuły Renault 2.0, Formuły Palmer Audi oraz Formuły 2.
W Mistrzostwach Formuły 2 startował w latach 2009-2010. W pierwszym sezonie startów spośród sześciu wyścigów wygrał jeden i czterokrotnie stawał na podium. Dało to mu siódme miejsce w klasyfikacji końcowej. Rok później wygrywał też raz, ale miejsc na podium miał już na swoim koncie sześć. Z dorobkiem 153 punktów uplasował się na czwartej pozycji w klasyfikacji generalnej.

</doc>
<doc id="3057344" url="https://pl.wikipedia.org/wiki?curid=3057344" title="Kazim Vasiliauskas">
Kazim Vasiliauskas

Kazimieras Vasiliauskas

</doc>
<doc id="3057348" url="https://pl.wikipedia.org/wiki?curid=3057348" title="Sung-Hak Mun">
Sung-Hak Mun



</doc>
<doc id="3057353" url="https://pl.wikipedia.org/wiki?curid=3057353" title="Paul Rees">
Paul Rees

Paul Rees (ur. 20 kwietnia 1986 roku w Oksfordzie) – brytyjski kierowca wyścigowy. Syn byłego kierowcy Formuły 1 Alana Reesa.
Życiorys.
Rees rozpoczął karierę w wyścigach samochodowych w 2003 roku od startów w edycji zimowej Brytyjskiej Formuły Renault, nie był jednak klasyfikowany. W późniejszych latach pojawiał się także w stawce Brytyjskiej Formuły BMW, Amerykańskiej Formuły BMW, Francuskiej Formuły Renault, Formuły Palmer Audi, Formuły 2, Porsche Supercup, FIA GT3 European Championship oraz International GT Open.
W Mistrzostwach Formuły 2 wystartował w 2010 roku. Z dorobkiem osiemnastu punktów uplasował się na osiemnastej pozycji w klasyfikacji generalnej.

</doc>
<doc id="3057354" url="https://pl.wikipedia.org/wiki?curid=3057354" title="Mārcis Štrobinders">
Mārcis Štrobinders

Mārcis Štrobinders (ur. 12 czerwca 1966) – łotewski lekkoatleta, w pierwszych latach kariery reprezentujący Związek Socjalistycznych Republik Radzieckich, który specjalizował się w rzucie oszczepem. 
Życiorys.
Uczestniczył w mistrzostwach Europy juniorów (1985). Odpadł w eliminacjach podczas igrzysk olimpijskich w Barcelonie w 1992 roku. W 1994 zdobył srebrny medal igrzysk dobrej woli oraz nie zaliczył ważnej próby w eliminacjach mistrzostw Europy. 
Medalista mistrzostw Łotwy oraz reprezentant kraju w pucharze Europy. 
Jego syn Rolands Štrobinders także uprawia rzut oszczepem.
Rekord życiowy: 81,78 (21 lipca 1993, Ryga). 

</doc>
<doc id="3057356" url="https://pl.wikipedia.org/wiki?curid=3057356" title="Narciarstwo backcountry">
Narciarstwo backcountry



</doc>
<doc id="3057359" url="https://pl.wikipedia.org/wiki?curid=3057359" title="Pałac w Izbicku">
Pałac w Izbicku

Pałac w Izbicku został wybudowany w XVI wieku. Pierwsze szkice pokazujące wygląd budynku są datowane na połowę XVIII wieku. Pałac był niszczony przez kilka pożarów. Pierwszy miał miejsce w roku 1748, gdy jego właścicielami była rodzina von Larish. Następny wybuchł w 1812, a zginęły w nim 3 osoby. Odbudowany został w stylu klasycystycznym. W 1921 roku podczas trzeciego powstania śląskiego pałac został spalony i splądrowany. Tym razem odremontowano go w stylu normandzkim.
Po wojnie pałac (w latach 1952–1984) służył jako siedziba Państwowej Szkoły Gospodarstwa Wiejskiego (w latach pięćdziesiątych Technikum Rolniczego). W 1984 roku rozpoczęto remont pałacu. Przyniósł on jednak skutek odwrotny do zamierzonego – budynek utracił swoje zabytkowe wyposażenie. W roku 2003 został on odkupiony od Starostwa Powiatowego w Strzelcach Opolskich i przywrócony do dawnego wyglądu przez obecnego właściciela, którym jest Hubert Palm. Otworzył on na terenie budynku hotel. Znajduje się w nim też centrum biznesowe VIP-PALM, boisko i korty tenisowe. Pałac jest otoczony przez jedenastohektarowy park.
Najstarsze udokumentowane zdjęcie pałacu pochodzi z roku 1900.
W maju 2011 roku w pałacu miały miejsce obrady Grupy Wyszehradzkiej.

</doc>
<doc id="3057361" url="https://pl.wikipedia.org/wiki?curid=3057361" title="Ansar Dine">
Ansar Dine



</doc>
<doc id="3057363" url="https://pl.wikipedia.org/wiki?curid=3057363" title="Alona Łutkowska">
Alona Łutkowska

Alona Łutkowska (ur. 15 marca 1996) – rosyjska lekkoatletka specjalizująca się w skoku o tyczce. 
W 2013 zdobyła srebrny medal podczas mistrzostw świata juniorów młodszych w Doniecku oraz została w Rieti mistrzynią Europy juniorek. Rok później stanęła na najwyższym stopniu podium juniorskich mistrzostw świata w Eugene. Medalistka mistrzostw Rosji.
Rekordy życiowe: stadion – 4,61 (21 maja 2015, Irkuck) były rekord świata juniorów; hala – 4,54 (28 lutego 2015, Zweibrücken). 

</doc>
<doc id="3057368" url="https://pl.wikipedia.org/wiki?curid=3057368" title="Ferguson Jenkins">
Ferguson Jenkins

Ferguson Arthur Jenkins, Jr. (ur. 13 grudnia 1942) – kanadyjski baseballista, który występował na pozycji miotacza przez 19 sezonów w Major League Baseball.
Kariera zawodnicza.
Jenkins podpisał kontrakt jako wolny agent z Philadelphia Phillies w 1962 roku i początkowo grał w klubach farmerskich tego zespołu, między innymi w Arkansas Travellers, reprezentującym poziom Triple-A. W MLB zadebiutował 10 września 1965 w meczu przeciwko St. Louis Cardinals, zastępując Jima Bunninga w pierwszej połowie ósmej zmiany i zaliczył zwycięstwo. W kwietniu 1966 w ramach wymiany zawodników przeszedł do Chicago Cubs. W 1967 po raz pierwszy wystąpił w All-Star Game i rozegrał najwięcej pełnych meczów spośród wszystkich miotaczy w lidze; zwyciężał w tej klasyfikacji jeszcze trzykrotnie w 1970, 1971 i 1974 roku.
W sezonie 1971 zaliczył najwięcej zwycięstw w National League (24 przy 13 przegranych), zaliczył 263 strikeouty (2. wynik w lidze) i jako pierwszy zawodnik Cubs otrzymał nagrodę Cy Young Award, jako pałkarz zdobył najwięcej spośród miotaczy w klubie home runów (6) i zaliczył najwięcej RBI (20). W październiku 1973 przeszedł do Texas Rangers.
W sezonie 1974 ustanowił dwa klubowe rekordy zwyciężając w 25 meczach i rozgrywając 328 inningów. W latach 1977–1978 grał w Boston Red Sox, zaś od 1978 do 1981 występował ponownie w Texas Rangers. W grudniu 1981 będąc wolnym agentem podpisał kontrakt z Chicago Cubs. 25 maja 1982 w meczu przeciwko San Diego Padres został siódmym zawodnikiem w historii MLB, który osiągnął pułap 3000 strikeoutów. Po raz ostatni zagrał 26 września 1983 w wieku 40 lat.
Uhonorowanie.
W 1987 został uhonorowany członkostwem w Canadian Baseball Hall of Fame, zaś cztery lata później jako pierwszy Kanadyjczyk został wybrany do National Baseball Hall of Fame. W 2007 odebrał Order Kanady, który przyznano mu w 1979 roku. W maju 2009 wziął udział w ceremonii zastrzeżenia numeru 31, w którym występował także Greg Maddux.

</doc>
<doc id="3057369" url="https://pl.wikipedia.org/wiki?curid=3057369" title="Sebastian Hohenthal">
Sebastian Hohenthal

Sebastian Hohenthal (ur. 5 listopada 1984 roku w Mora) – szwedzki kierowca wyścigowy.
Kariera.
Hohenthal rozpoczął karierę w wyścigach samochodowych w 2001 roku od startów w Szwedzkiej Formule Ford Zetec, Nordyckiej Formule Ford Zetec oraz Avon Tyres Formula Ford Eurotour. Z dorobkiem odpowiednio 39, 130 i 22 punktów uplasował się tam odpowiednio na dziesiątej, trzeciej i szóstej pozycji w klasyfikacji generalnej. W późniejszych latach pojawiał się także w stawce edycji zimowej Brytyjskiej Formuły Ford, Brytyjskiej Formuły Ford, Festiwalu Formuły Ford, Brytyjskiej Formuły Renault, Azjatyckiej Formuły Renault, Brytyjskiej Formuły 3, Formuły 2 oraz Camaro Cup Sweden.
W Mistrzostwach Formuły 2 wystartował w 2009 roku. Uzbierane siedem punktów dało mu szesnaste miejsce w końcowej klasyfikacji kierowców.

</doc>
<doc id="3057370" url="https://pl.wikipedia.org/wiki?curid=3057370" title="Alona Bugakowa">
Alona Bugakowa

Alona Bugakowa (ur. 24 kwietnia 1997) – rosyjska lekkoatletka specjalizująca się w rzucie dyskiem oraz pchnięciu kulą. 
W 2013 zdobyła srebrny medal podczas mistrzostw świata juniorów młodszych oraz zwyciężyła w olimpijskim festiwalu młodzieży Europy. Złota medalistka igrzysk olimpijskich młodzieży w Nankin (2014).
Rekord życiowy: 18,06 (14 maja 2017, Soczi). 

</doc>
<doc id="3057372" url="https://pl.wikipedia.org/wiki?curid=3057372" title="Lądowisko Mazowiecki Szpital Bródnowski">
Lądowisko Mazowiecki Szpital Bródnowski

Lądowisko Mazowiecki Szpital Bródnowski – lądowisko sanitarne w Warszawie, w dzielnicy Targówek, położone przy ul. Kondratowicza 8. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy, o dopuszczalnej masie startowej do 5700 kg.
Zarządzającym lądowiskiem jest Mazowiecki Szpital Bródnowski w Warszawie. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 230.

</doc>
<doc id="3057378" url="https://pl.wikipedia.org/wiki?curid=3057378" title="Mizuki Nakamura">
Mizuki Nakamura

 – japońska lekkoatletka specjalizująca się w biegach sprinterskich.
W 2013 została brązową medalistką mistrzostw świata juniorów młodszych w sztafecie szwedzkiej oraz odpadła podczas tej imprezy w eliminacjach biegu na 100 metrów. Cztery lata później dotarła do finału biegu na 100 metrów podczas rozgrywanych w Bhubaneswar mistrzostw Azji, jednak ostatecznie została zdyskwalifikowana.
Rekord życiowy: bieg na 100 metrów – 11,85 (21 maja 2017, Kawasaki).

</doc>
<doc id="3057381" url="https://pl.wikipedia.org/wiki?curid=3057381" title="Seika Aoyama">
Seika Aoyama

 – japońska lekkoatletka specjalizująca się w biegach sprinterskich.
W 2013 została brązową medalistką mistrzostw świata juniorów młodszych w sztafecie szwedzkiej oraz odpadła podczas tej imprezy w półfinale biegu na 200 metrów.
W 2017 roku brała udział w trzech konkurencjach w ramach mistrzostw Azji, z których przywiozła jeden medal – brązowy w biegu rozstawnym 4 × 400 metrów.
Rekord życiowy: bieg na 100 metrów – 11,88 (22 czerwca 2013, Okayama); bieg na 200 metrów – 23,78 (12 lipca 2013, Donieck); bieg na 400 metrów – 52,85 (2 września 2016, Kumagaya).

</doc>
<doc id="3057383" url="https://pl.wikipedia.org/wiki?curid=3057383" title="Karjala Cup 2013">
Karjala Cup 2013

19. edycja turnieju Karjala Cup została rozegrana w dniach 7-10 listopada 2013 roku. Wzięło w nim udział cztery reprezentacje: Czech, Szwecji, Finlandii i Rosji. Każdy zespół rozegrał po trzy spotkania, łącznie odbyło się sześć spotkań. Pięć spotkań odbyło się w hali Hartwall Areena w Helsinkach, jeden mecz rozegrany został w szwedzkim Gävle w hali Läkerol Arena. Turniej był drugim, zaliczanym do klasyfikacji Euro Hockey Tour w sezonie 2013/2014.
Zwycięzcą turnieju została reprezentacja Finlandii.
Nagrody.
Najlepsi zawodnicy na każdej pozycji wybrani przez dyrektoriat turnieju:
Skład gwiazd wybrany przez media:

</doc>
<doc id="3057384" url="https://pl.wikipedia.org/wiki?curid=3057384" title="The Labyrinth Tour Live from The O2">
The Labyrinth Tour Live from The O2



</doc>
<doc id="3057385" url="https://pl.wikipedia.org/wiki?curid=3057385" title="Dianema pasiastoogonowa">
Dianema pasiastoogonowa

Dianema pasiastoogonowa ("Dianema urostriatum") – gatunek słodkowodnej ryby sumokształtnej z rodziny kiryskowatych (Callichthyidae). Jest komercyjnie poławiana dla potrzeb akwarystyki.
Nazwa.
W literaturze często opisywano ten gatunek pod błędnie zapisywaną nazwą "Dianema urostriata". Nazwa "Dianema" jest rodzaju nijakiego, dlatego poprawny zapis epitetu gatunkowego to "urostriatum".
Występowanie.
Ameryka Południowa (Brazylia) – dorzecze Amazonki.
Budowa ciała.
Ciało wydłużone, torpedowate, osiąga do 12 cm długości całkowitej (8,4 cm SL). Od pokrewnej dianemy długowąsej odróżnia się czarno-białym poziomym paskowaniem płetwy ogonowej. Dymorfizm płciowy uwidoczniony jest w grubszych cierniach płetw piersiowych u samców.
Biologia.
Dianemy pasiastoogonowe są rybami ławicowymi. Budują gniazda z piany. Strzegą ikry oraz zajmowanego rewiru.

</doc>
<doc id="3057387" url="https://pl.wikipedia.org/wiki?curid=3057387" title="Dianema urostriatum">
Dianema urostriatum



</doc>
<doc id="3057388" url="https://pl.wikipedia.org/wiki?curid=3057388" title="Mieczysław Binom">
Mieczysław Binom



</doc>
<doc id="3057390" url="https://pl.wikipedia.org/wiki?curid=3057390" title="Pieter-Jan Hannes">
Pieter-Jan Hannes

Pieter-Jan Hannes (ur. 30 października 1992) – belgijski lekkoatleta specjalizujący się w biegach średnich.
Czwarty zawodnik olimpijskiego festiwalu młodzieży Europy w Tampere (2009). W 2013 został młodzieżowym mistrzem Europy na dystansie 1500 metrów. Uczestnik mistrzostw świata w Moskwie (2013). W tym samym roku triumfował w biegu młodzieżowców podczas mistrzostw Europy w biegach przełajowych.
Reprezentant kraju na drużynowych mistrzostwach Europy. 
Rekord życiowy w biegu na 1500 metrów: 3:34,49 (19 lipca 2014, Heusden-Zolder) rekord Belgii młodzieżowców. 

</doc>
<doc id="3057391" url="https://pl.wikipedia.org/wiki?curid=3057391" title="Chiyoko Shimakura">
Chiyoko Shimakura

 – japońska piosenkarka i aktorka.
Wyróżnienia.
Została uhonorowana nagrodą Japan Record Award.

</doc>
<doc id="3057399" url="https://pl.wikipedia.org/wiki?curid=3057399" title="Nanako Matsumoto">
Nanako Matsumoto

 – japońska lekkoatletka specjalizująca się w biegach sprinterskich. 
W 2013 zajęła szóste miejsce w biegu na 400 metrów oraz została brązową medalistką mistrzostw świata juniorów młodszych w sztafecie szwedzkiej. W 2014 zdobyła srebro igrzysk azjatyckich w biegu rozstawnym 4 × 400 metrów.
Rekord życiowy: bieg na 400 metrów – 53,59 (20 czerwca 2014, Nagoja). 

</doc>
<doc id="3057401" url="https://pl.wikipedia.org/wiki?curid=3057401" title="Klára Seidlová">
Klára Seidlová

Klára Seidlová (ur. 10 marca 1994) – czeska lekkoatletka, sprinterka. 
W 2013 zdobyła brąz w biegu na 100 metrów oraz zajęła 6. miejsce na dwa razy dłuższym dystansie podczas mistrzostwach Europy juniorów w Rieti. 

</doc>
<doc id="3057403" url="https://pl.wikipedia.org/wiki?curid=3057403" title="Marian Jurecki (pułkownik)">
Marian Jurecki (pułkownik)

Marian Jurecki (ur. 28 lipca 1896 w Pawłowce, zm. 28 września 1984) – oficer dyplomowany artylerii Wojska Polskiego II RP, Polskich Sił Zbrojnych i ludowego Wojska Polskiego, pułkownik, skazany w procesie Tatar-Utnik-Nowicki.
Życiorys.
Urodził się 28 lipca 1896 roku w Pawłowce, w rodzinie Antoniego, szlachcica, obywatela ziemskiego z Kijowszczyzny. Ukończył korpus kadetów i szkołę artyleryjską w Odessie. W czasie I wojny światowej walczył w szeregach armii rosyjskiej. Był dwa razy ranny i siedem razy odznaczony. W czasie wojny z bolszewikami walczył na froncie.
1 czerwca 1921 roku pełnił służbę w Dowództwie Obrony Przeciwlotniczej, a jego oddziałem macierzystym był dywizjon artylerii zenitowej. Razem z nim służbę pełnił jego szwagier, porucznik Aleksander Głogowski (ur. 19 października 1891). W tym samym roku obaj zostali przeniesieni do baterii zapasowej artylerii zenitowej w Warszawie.
2 września 1921 roku po kolacji w kasynie oficerskim baterii zapasowej artylerii zenitowej postrzelił z rewolweru swojego szwagra. Porucznik Głogowski w następstwie dużego upływu krwi i spóźnionej pomocy lekarskiej zmarł rankiem następnego dnia w Szpitalu Ujazdowskim w Warszawskim. Kapitan Jurecki został oskarżony o zabójstwo. 20 stycznia 1922 roku odbyła się rozprawa przed Wojskowym Sądem Okręgowym Nr I w Warszawie. Rozprawie przewodniczył pułkownik Korpusu Sądowego doktor Józef Daniec. Oskarżycielem był podprokurator, major KS Wojciech Janczewski, a obrońcą oskarżonego adwokat Stanisław Szurlej. Sąd uniewinnił go przyjmując, że działał w granicach obrony koniecznej.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 140. lokatą w korpusie oficerów artylerii, a jego oddziałem macierzystym był ponownie dywizjon artylerii zenitowej w Warszawie. W następnym roku jego oddział został przeformowany w 1 pułk artylerii przeciwlotniczej. Z dniem 1 listopada 1924 roku został przydzielony do Wyższej Szkoły Wojennej w Warszawie, w charakterze słuchacza Kursu Normalnego 1922–1924 (V promocja). 11 października 1926 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Biura Ogólno Organizacyjnego II Wiceministra Spraw Wojskowych w Warszawie. 12 kwietnia 1927 roku został mianowany majorem ze starszeństwem z dniem 1 stycznia 1927 roku i 2. lokatą w korpusie oficerów artylerii. W 1928 roku pełnił służbę w Oddziale III Sztabu Generalnego w Warszawie, pozostając w kadrze oficerów artylerii. Do końca marca 1932 roku pracował na stanowisku referenta artylerii przeciwlotniczej w Departamencie Artylerii Ministerstwa Spraw Wojskowych. Z dniem 1 kwietnia tego roku został przeniesiony do 1 pułku artylerii przeciwlotniczej w Warszawie na stanowisko dowódcy dywizjonu. 18 kwietnia 1935 roku został przeniesiony do 22 pułku artylerii lekkiej w Przemyślu na stanowisko dowódcy dywizjonu.
W 1936 roku wydał "Podręcznik obrony przeciwlotniczej". Był encyklopedystą. Został wymieniony w gronie edytorów ośmiotomowej Encyklopedii wojskowej wydanej w latach 1931–1939 gdzie zredagował hasła związane z artylerią przeciwlotniczą.
W czasie kampanii wrześniowej służył, będąc podpułkownikiem dyplomowanym, jako kierownik Referatu Obrony Przeciwlotniczej w Naczelnym Dowództwie Lotnictwa i Obrony Przeciwlotniczej. Przedostał się na Zachód. W okresie od 27 czerwca do 19 listopada 1943 roku był pierwszym dowódcą nowosformowanego 1 pułku artylerii przeciwlotniczej.
Po wojnie pracował w Ludowym Wojsku Polskim na stanowisku szefa Wydziału Artylerii Przeciwlotniczej Inspektoratu Obrony Powietrznej Państwa i w Oddziale II Sztabu Generalnego WP. 13 sierpnia 1951 roku wyrokiem Najwyższego Sądu Wojskowego został skazany na 15 lat więzienia w tzw. procesie „TUN” pod zarzutem organizowania działalności szpiegowskiej w Wojsku Polskim. W akcie oskarżenia, opublikowanym w Trybunie Ludu, pisano: "Oskarżeni, pracując na usługach wywiadu imperialistycznego, godzili bezpośrednio w siły zbrojne naszego państwa, w jego ustrój społeczny i niepodległość. Londyńska klika, reprezentowana przez oskarżonych, organizowała, przy poparciu imperialistów, dywersję i sabotaż w Polsce od pierwszych dni istnienia Polski Ludowej. Niecnej działalności szpiegów-dywersantów sprzyjała prawicowa i nacjonalistyczna polityka, której rzecznikiem na terenie wojska był były wiceminister obrony narodowej, Marian Spychalski. On otaczał tych ludzi specjalną opieką i awansował ich w wojsku, wiedząc o ich przeszłości". Wyrok uchylono 28 kwietnia 1956 roku.
Był mężem Marty Bogusławy z d. Maik (1919–2003). Zmarł 28 września 1984 roku w wieku 88 lat i został pochowany na Cmentarzu Wojskowym na Powązkach (kwatera A 40 DOD-2-4).

</doc>
<doc id="3057405" url="https://pl.wikipedia.org/wiki?curid=3057405" title="NHK Trophy 2013">
NHK Trophy 2013

NHK Trophy 2013 – czwarte w kolejności zawody łyżwiarstwa figurowego z cyklu Grand Prix 2013/2014. Zawody rozgrywano od 8 do 10 listopada 2013 roku w hali Yoyogi National Gymnasium w Tokio. 
Wśród solistów triumfował reprezentant gospodarzy Daisuke Takahashi, natomiast w rywalizacji solistek jego rodaczka Mao Asada. W konkurencji par sportowych złoty medal zdobyli Rosjanie Tetiana Wołosożar i Maksim Trańkow. W parach tanecznych triumfowali Amerykanie Meryl Davis i Charlie White.

</doc>
<doc id="3057406" url="https://pl.wikipedia.org/wiki?curid=3057406" title="Adventures of Sonic the Hedgehog">
Adventures of Sonic the Hedgehog

Przygody Jeża Sonica (ang. "Adventures of Sonic the Hedgehog") – amerykański animowany serial telewizyjny stworzony przez DIC Entertainment na podstawie serii gier wideo z serii "Sonic the Hedgehog" na konsolę Sega Mega Drive. Mimo że sam serial nie doczekał się jeszcze oficjalnie emisji w Polsce, ok. 2003 r. został wydany z dubbingiem na VHS i DVD świąteczny odcinek specjalny z 1996 roku pt. „"Sonic: Świąteczna przygoda"” (ang. "Sonic Christmas Blast"), który potem wyemitowano 24 grudnia 2009 w KidsCo.
Serial opowiada o przygodach obdarzonego super prędkością niebieskiego jeża Sonica i jego najlepszego przyjaciela, dwuogoniastego lisa Tailsa, którzy razem muszą powstrzymać złego Dr Robotnika przed zawładnięciem planetą Mobius za pomocą swoich maszyn. W celu zlikwidowania Sonica, Robotnik powołuje dwa roboty skonstruowane przez niego specjalnie do tego zadania.
Wersja polska.
"Sonic: Świąteczna przygoda".
Udźwiękowienie: KARTUNZ
Wersja polska: na podstawie tłumaczenia Magdaleny Machcińskiej-Szczepaniak – Grzegorz Pawlak
Udział wzięli:
Reżyseria: Grzegorz Pawlak
Lektor: Grzegorz Pawlak
Odcinki.
Premiery w Polsce:

</doc>
<doc id="3057408" url="https://pl.wikipedia.org/wiki?curid=3057408" title="Nana Fujimori">
Nana Fujimori

 – japońska lekkoatletka specjalizująca się w biegach przez płotki.
Kariera sportowa.
Podczas mistrzostw świata juniorów młodszych zdobyła brązowy medal w sztafecie szwedzkiej oraz dotarła do półfinału biegu na 100 metrów przez płotki. Złota medalistka azjatyckich igrzysk młodzieży (2013).
Rekord życiowy: bieg na 100 metrów przez płotki – 13,97 (2 sierpnia 2013, Ōita); bieg na 100 metrów przez płotki (76,2 cm) – 13,66 (7 października 2012, Gifu).

</doc>
<doc id="3057413" url="https://pl.wikipedia.org/wiki?curid=3057413" title="Inishkeen">
Inishkeen

Inishkeen lub Innishkeen (irl. "Inis Caoin") – wieś w hrabstwie Monaghan w Irlandii położone przy granicy z hrabstwem Louth oraz Armagh w Irlandii Północnej. Znajduje się około 17 km od Dundalk i 12 km od Carrickmacross.

</doc>
<doc id="3057416" url="https://pl.wikipedia.org/wiki?curid=3057416" title="J’aime La Vie">
J’aime La Vie



</doc>
<doc id="3057419" url="https://pl.wikipedia.org/wiki?curid=3057419" title="Robert Polkowski">
Robert Polkowski

Robert Polkowski (ur. 22 lipca 1994) – niemiecki lekkoatleta specjalizujący się w biegach sprinterskich.
Srebrny (w sztafecie 4 × 100 metrów) i brązowy (w biegu na 100 metrów) medalista juniorskich mistrzostw Europy w Rieti (2013).

</doc>
<doc id="3057422" url="https://pl.wikipedia.org/wiki?curid=3057422" title="Czerniowieckie Regionalne Muzeum Ludoznawcze">
Czerniowieckie Regionalne Muzeum Ludoznawcze

Czerniowieckie Regionalne Muzeum Ludoznawcze – skansen/muzeum na wolnym powietrzu w Czerniowcach. Założone 19 lipca 1977 roku.
Muzeum jest jednym z niewielu instytucji o tym profilu na Ukrainie. Inne skanseny znajdują się w Kijowie, Lwowie, Perejasławie-Chmielnickim, Użgorod.
Muzeum zaczęło powstawać w 1977 roku, a oficjalnie zostało otwarte 5 lipca 1986 roku. Wstępny projekt został opracowany Czerniowce oddział Instytutu „Diprotsywilprombud” (architekt G. Plegutsa). W muzeum wiele wysiłku włożyli pierwszy dyrektor, Mistrz Sztuki Ludowej Ukrainy, Taras Hertsjuk, rzeźbiarz i projektant muzeum Panas Mikolajczuk, oraz naukowcy Konstantyn Pawelczuk i Wasil Pawluk.
Obecna wystawa składa się z dwóch stref architektonicznych i etnograficznych „Ziemie chocimskie” i „Zachodnie dopływy Dniestru” (9,3790 ha). Planowana jest budowa dwóch obszarach: „Huculszczyzna”, „Przykarpacie” (6,4559 ha) i część o archeologii Bukowiny. Na terenie muzeum znajduje się ponad 35 architektonicznych eksponatów – typowe przykłady architektury ludowej z drugiej połowy XVII -pierwszej połowy XX wieku. Wśród nich – budynki mieszkalne i handlowe (domy, stodoły, koszyki, ule, kurniki, stajnie, stodoły itd.), przemysłowe i użyteczności publicznej (młyny, kuźnia, karczma, kościół, dzwonnica). Zabytki architektury uzupełniają tradycyjne wnętrza. Muzeum znajdują się półziemianki VIII w. – pierwszy obiekt archeologiczny w muzeum.
Muzeum posiada ponad 8000 eksponatów. Wśród nich stroje ludowe, tkaniny, chłopskie narzędzia i artykuły gospodarstwa domowego, meble, naczynia, wyroby artystyczne, dzieła sztuki zdobniczej, grafiki, fotografie i wiele innych.
Planuje zbudować się stajnie w górskiej dolinie, młyn wodny, grażdę, oraz inne budynki mieszkalne i handlowe, kościół z dzwonnicą, kaplice, szkołę, port do spływu drewna i tak dalej.
Muzeum prowadzi dziesiątki wystaw stałych i czasowych, a wśród nich – „Sztuka i rzemiosło Bukowiny”, „Stroje Bukowiny”, „Dywany Bukowiny”, „Pasy wyszywane Bukowiny”, „Hafty Bukowiny”, „Koraliki w strojach narodowych”, „Produkty skórzane Bukowiny”, „Ceramika Bukowiny i wyroby z drewna”, „Skrzynie Bukowiny”, „Pisanki Bukowiny”, „Ludowe instrumenty muzyczne” i inne.

</doc>
<doc id="3057425" url="https://pl.wikipedia.org/wiki?curid=3057425" title="Lądowisko Olmedica">
Lądowisko Olmedica

Lądowisko Olmedica – lądowisko sanitarne w Olecku, w województwie warmińsko-mazurskim, położone przy ul. Gołdapskiej 1. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy, o dopuszczalnej masie startowej do 5700 kg.
Zarządzającym lądowiskiem jest "OLMEDICA" w Olecku Sp.z o.o. z siedzibą w Olecku. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 229

</doc>
<doc id="3057427" url="https://pl.wikipedia.org/wiki?curid=3057427" title="Je t'adore">
Je t'adore



</doc>
<doc id="3057428" url="https://pl.wikipedia.org/wiki?curid=3057428" title="Fergie Jenkins">
Fergie Jenkins



</doc>
<doc id="3057429" url="https://pl.wikipedia.org/wiki?curid=3057429" title="Co widzisz, jak zamkniesz oczy">
Co widzisz, jak zamkniesz oczy

Co widzisz, jak zamkniesz oczy – polski film dokumentalny z 2006 w reżyserii Lidii Dudy.
Fabuła.
Film opowiada o śląskiej rodzinie. Narratorem jest nastoletni Tomek, który wraz ze swoimi starszymi braćmi – Krzysztofem, studentem reklamy i Wojciechem, uczniem szkoły policyjnej – filmuje uboższych mieszkańców okolicy. Tata Bogdan, były hutnik, przebywa na przedemerytalnym zasiłku, a matka Aniela pracuje jako sprzątaczka.

</doc>
<doc id="3057431" url="https://pl.wikipedia.org/wiki?curid=3057431" title="Silvano Canzoneri">
Silvano Canzoneri

Silvano Canzoneri (ur. 1941 – zm. 1995) – włoski entomolog, specjalizujący się w dipterologii i koleopterologii.
S. Canzoneri urodził się 4 lutego 1941 w Corleone, niedaleko Palermo. Przeniósł się później do Wenecji, gdzie pracował jako entomolog w Muzeum Historii Naturalnej. W mieście tym zmarł 5 października 1995.
W swoich badaniach zajmował się głównie chrząszczami z rodziny czarnuchowatych oraz muchówkami z rodziny Ephydridae. Napisał około 140 publikacji z dziedziny ich zoogeografii, faunistyki i taksonomii. Opisał 44 nowe taksony czarnuchowatych, z których 25 uznawanych jest dziś za poprawne oraz 63 nowe, uznawane dotąd za poprawne, taksony muchówek. Jest autorem jednej z części Fauna d'Italia, poświęconej Ephydridae i Canaceidae.

</doc>
<doc id="3057434" url="https://pl.wikipedia.org/wiki?curid=3057434" title="Sonia Malavisi">
Sonia Malavisi

Sonia Malavisi (ur. 31 października 1994) – włoska lekkoatletka specjalizująca się w skoku o tyczce.
W 2013 sięgnęła po brąz juniorskich mistrzostw Europy w Rieti. Olimpijka z Rio de Janeiro (2016).
Medalistka mistrzostw Włoch oraz reprezentantka kraju na drużynowych mistrzostwach Europy.
Rekordy życiowe: stadion – 4,51 (17 lipca 2016, Padwa) rekord Włoch młodzieżowców; hala – 4,50 (17 lutego 2019, Ankona i 2 marca 2019, Glasgow).

</doc>
<doc id="3057436" url="https://pl.wikipedia.org/wiki?curid=3057436" title="WrestleMania V">
WrestleMania V

WrestleMania V – piąta edycja gali pay-per-view WrestleManii, która została wyprodukowana przez World Wrestling Federation. Miała miejsce 2 kwietnia 1989 w Trump Plaza w Atlantic City w New Jersey. Galę komentowali Gorilla Monsoon oraz Jesse Ventura.
W walce wieczoru otytułowanej „The Mega Powers Explode” zmierzyli się Hulk Hogan i Randy Savage o WWF Championship, gdzie Hogan wygrał po wykonaniu leg dropu. W karcie znalazły się walki takie jak Rick Rude kontra The Ultimate Warrior o WWF Intercontinental Championship, The Hart Foundation (Bret Hart i Jim Neidhart) kontra Greg Valentine i The Honky Tonk Man, a także Demolition (Ax i Smash) kontra Powers of Pain i Mr. Fuji w handicap matchu o WWF Tag Team Championship.
Przygotowania.
Głównym feudem zmierzającym na WrestleManię był pomiędzy Hulkiem Hoganem i Randym Savage’em, gdzie dwójka walczyła o WWF Championship. Hogan i Savage wpierw krzyżowali swe drogi 3 października 1987 na "Saturday Night’s Main Event". Savage otrzymał walkę o Intercontinental Championship Honky Tonk Mana, lecz został zaatakowany przez The Hart Foudnation; Hogan przybiegł mu na pomoc, potwierdzając faceturn Savage’a. Na WrestleManii IV, Savage pokonał Teda DiBiasego w finale turnieju o zwakowany WWF Championship z pomocą Hogana, po czym przyszedł mu on pogratulować w ringu. Niedługo potem, duo uformowało tag team znany jako The Mega Powers. Rywalizowali oni z wieloma heelowymi tag teamami przez cały rok, sukcesywnie zdobywając zwycięstwa. Mega Powers dominowało WWF przez wiele miesięcy. Jednakże ich dominacja i tag team zaczęły się rozłamywać na początku 1989, kiedy napięcie pomiędzy nimi zaczęło wzrastać. Zaczęło się to 7 stycznia 1989 na "Saturday Night’s Main Event", kiedy Hogan został obity przez The Twin Towers po walce z Akeemem. Savage przyszedł na ratunek, czyszcząc ring za pomocą stalowego krzesła. Elizabeth wzięła Hogana na backstage, co rozwścieczyło Savage’a. Zaczął uważać, że jest piątym kołem u wozu wobec nich, co zaczęło powolny rozpad Mega Powers. Powiedział Elizabeth o tym co czuje, lecz ona zabrała Hogana na backstage. Problemy zaczęły narastać podczas Royal Rumble matchu, gdzie Hogan przypadkowo wyeliminował Savage’a, gdy ten próbował wyrzucić z ringu Bad News Browna. 3 lutego na "The Main Event", Hogan i Savage zawalczyli z The Twin Towers (Akeemem i The Big Boss Manem) w tag team matchu, podczas którego doszło do ostatecznego rozłamu tag teamu. Podczas ważnej części walki, Savage został popchnięty wprost na Elizabeth, nokautując ją. Hogan postanowił się nią zająć i zabrał ją na backstage, zostawiając Savage’a samemu w ringu przeciwko dwóm rywalom. Hogan później powrócił, lecz Savage uderzył go w twarz i poszedł ze sobą wraz ze swoim tytułem, przechodząc heelturn. Pomimo tego, Hogan zdołał wygrać walkę. Po walce, Savage zaatakował Hogana na backstage’u areny, potwierdzając swój heelturn. Hogan wyzwał Savage’a do walki o WWF Championship na WrestleManii, co Savage zaakceptował.
W drugiej ważnej rywalizacji zmierzyli się Rick Rude i The Ultimate Warrior o WWF Intercontinental Championship. Rude i Warrior zmierzyli się ze sobą w konkursie pozowania na Royal Rumble w styczniu 1989. Zwycięzca miał być wybrany na podstawie reakcji publiki, gdzie Warrior wygrał wszystkie kategorie. Po konkursie, wściekły Rude zaatakował Warriora. Doprowadziło to do walki owej dwójki o tytuł mistrzowski na WrestleManii.
W innej rywalizacji z karty walk, Demolition (Ax i Smash) feudowali z The Powers of Pain (The Barbarianem i The Warlordem) oraz Mr. Fujim. Demolition było dominującym heelowym tag teamem od czasu debiutu na początku 1987. Pokonali oni Strike Force (Tito Santanę i Ricka Martela) o WWF Tag Team Championship na WrestleManii IV. W tamtym czasie sukcesywnie pokonywali The Hart Foundation podczas wczesnego panowania. Podczas lata 1988, face’owy tag team The Powers of Pain zadebiutowali i zaczęli rywalizować z Demolition o tytuły. Na Survivor Series, menadżer Demolition Mr. Fuji odwrócił się od Demolition, dołączając do The Powers of Pain, przez co ci pierwsi wygrali. Jednocześnie doprowadziło to do podwójnego turnu, gdzie Demolition zaczęli być face’ami, zaś Powers of Pain heelami. Powers of Pain wybrali Mr. Fujiego jako swojego nowego menadżera, przez co ta trójka zmierzyła się z Demolition w 3-on-2 handicap matchu o tytuły na WrestleManii.
Produkcja.
Aby zwiększyć ilość widowni, przed WrestleManią w Trump Plaza dodano więcej siedzeń dla fanów. WrestleMania IV i V są jedynymi edycjami tej gali, które miały miejsce dwa lata pod rząd na jednej arenie. Run-D.M.C. wykonało piosenkę "WrestleMania Rap" dla widzów. Na gali zjawiły się takie osobistości jak Morton Downey Jr. i Donald Trump.
Gala.
WWF Women’s Champion Rockin’ Robin otworzyła galę wykonując „America the Beautiful”. W pierwszej walce na WrestleManii V zmierzyli się Hercules i King Haku. Haku zaatakował go zza pleców na samym początku, lecz Hercules użył swoich silnych ruchów by zdobyć przewagę, po czym wykonał clothesline’a wysyłającego rywala na podłogę. Następnie wykonał suplex już w ringu oraz serie elbow dropów. Po dominacji nad Haku, Hercules skupił się na menadżerze Haku, Bobbym Heenanie. Haku uderzył rywala od tyłu i zaatakował go dwoma backbreakerami, niemalże go przypinając. Hercules ominął diving splash od Haku i uderzył go knee liftem. Wykonał serie clothesline’ów i wykonał powerslam, zdobywając near-fall. Spróbował wykonać ruch z górnej liny, lecz Haku skontrował to savate kickiem. Hercules ominął clothesline i uderzył Haku back suplexem, po czym od razu go przypiął, zdobywając zwycięstwo.
Drugą walką był tag team match pomiędzy The Twin Towers (Akeemem i Big Boss Manem) oraz The Rockers (Shawnem Michaelsem i Martym Jannettym). Bossman uderzył w twarz Michaelsa w rogu ringu i skupił się na Jannettym, lecz gdy Bossman się odwrócił, otrzymał missile dropkick od Michaelsa. Shawn następnie uderzył Akeema i Boss Mana flying forearm smashem, po czym Bossman zmienił się z Akeemem. The Rockers atakowali ramię Akeema, lecz temu udało się uciec i zmienić się z Bossmanem. Jannetty wszedł do ringu i wykonał leapfrog. Twin Towers również się zmienili i zdominowali Jannetty’ego. Ten zaś ominął big splash od Akeema i zmienił się z Michaelsem. Rockers zaatakowali Akeema Double Flying Fistsami i Michaels niemalże przypiął rywala. Akeem wykonał Michaelsowi lariat. Boss Man dołączył do walki i próbował wykonać corner body splash na Michaelsie, lecz ten się odsunął. Face’owa drużyna wykonała Akeemowi double dropkick, zaś Boss Manowi double missile dropkick. Akeem wszedł i przygniótł Jannetty’ego. Michaels zeskoczył z górnej liny na Akeema, lecz Boss Man wykonał powerbomb na nim. Akeem zdobył przewagę i wykończył Michaelsa Air Africą, po czym przypiął i zdobył zwycięstwo dla swojej drużyny.
W trzeciej walce, który był non-title matchem, zmierzyli się Brutus Beefcake oraz Million Dollar Champion Ted DiBiase. Był to pierwszy raz, kiedy pas Million Dollar Championship pojawił się w telewizji na pay-per-view. Przed walką, DiBiase uścisnął dłoń z Donaldem Trumpem, który siedział przy pierwszych rzędach. Beefcake znokautiwał DiBiasego na podłogę, lecz ten szybko do niego wrócił. Następnie próbował zaatakować DiBiasego, lecz Virgil złapał nogę Beefcake’a. DiBiase to wykorzystał i wykonał mu clothesline, a potem zaaplikował chokehold na Beefcake’u, po czym wykonał Million Dollar Drop, zdobywając near-fall. Chwilę potem wykonał middle rope diving back elbow drop, również zdobywając near-fall. DiBiase wykonał mu Irish whip i nieudanie wykonał przypięcie inside cradle pinfall. Zmieniając przebieg walki, spróbował wykonać vertical suples, lecz Beefcake skontrował hanging suplexem. DiBiase zaaplikował Million Dollar Dream, lecz jego rywal zdołał dojść do lin, po czym rzucił DiBiasego w róg ringu i zaczął go dusić Barber’s Chairem. Virgil wspiął się na krawędź ringu, rozpraszając Beefcake’a. Beefcake zaprzestał wykonywania ruchu i zaczął skupiać się na Virgilu. DiBiase to wykorzystał i wypchnął go od tyłu na podłogę. Sędzia był zajęty DiBiasem, więc Virgil zaczął obijać Beefcake’a, lecz ten „nie sprzedawał” ruchów i zaczął gonić Virgila. DiBiase zaszedł go od tyłu i go zaatakował. Dwójka walczyła ze sobą poza ringiem i zostali przez sędziego odliczeni, przez co walka zakończyła się podwójnym wyliczeniem. Po walce kontynuowali brawl.
Czwartym pojedynkiem był tag team match pomiędzy The Bushwhackers (Lukiem Williamsem i Butchem Millerem) oraz The Fabulous Rougeaus (Jacques’em i Raymondem Rougeau). Bushwhackers złapali za kurtkę menadżera Rougeaus, Jimmy’ego Harta, lecz Rougeaus ich odepchnęli. Luke i Raymond zaczęli walkę. Luke nie trafił swoim fist dropem w Raymonda, lecz Luke i Butch po chwili wykonali mu battering ram. Luke spróbował przypiąć, ale Jacques wszedł i przypadkowo uderzył knee dropem Raymonda, przy czym spróbował po raz drugi zaatakować omijającego ruch Luke’a. Rougeaus chwilę wspólnie atakowali Luke’a, zaś sędzia był zajęty uspokajaniem Butcha. Kopnęli Luke’a poniżej pasa i zaczęli celebrować. Bushwhackers wykonali Raymondowi battering ram i rib breaker, następnie Luke przypiął Raymonda i wygrał walkę.
W piątej walce spotkali się Mr. Perfect i The Blue Blazer. Perfect atakował Blazera, dopóki ten ominął hip toss rywala. Blazer wykonał kilka ciosów Perfectowi, po czym spróbował wykonać split-legged moonsault, lecz Perfect zaatakował Blazera kolanami. Zaaplikował on chinlock na Blazerze, lecz Blue Blazer zdołał uciec i wymierzył boot to the head, następnie powerslam i belly to belly suplex, zdobywając near-fall. Postanowił przypiąć rywala crucifixem zyskując kolejny near-fall, po czym zaczął kłócić się z sędzią odnośnie do trzeciego klepnięcia. Pomogło to Perfectowi zyskać siły w międzyczasie i wykonał Blazerowi forearm club, a następnie swój finisher Perfectplex, dzięki czemu przypiął rywala i wygrał pojedynek.
Kolejną walką był handicap match o WWF Tag Team Championship, w której Demolition zmierzyło się z The Powers of Pain (The Warlordem i The barbarianem) i Mr. Fujim. Na początku, Ax i Smash zaatakowali Warlorda, dopóki Warlord nie odepchnął Smasha w ich róg ringu i zmienił się z Barbarianem. Smash chwilę zawalczył, lecz szybko zmienił się z Axem, który zaaplikował hammerlock na Barbarianie. Fuji wszedł do ringu i wykonał kilka chopów na Axie, po czym zdecydował na diving headbutt w krocze. Zmienił się z Warlordem, który przez chwilę dominował Axa, lecz zdecydował się na ponowną zmianę ze swoim menadżerem. Fuji wszedł i nie trafił Fuji Dropem. Warlord zniwelował zmianę Axa ze Smashem, lecz otrzymał forearm od niego, wskutek czego Ax ostatecznie zmienił się ze Smashem. Ax powalczył z Barbarianem, podczas gdy Smash walczył z Warlordem. Mr. Fuji chciał rzucić solą w oczy Smasha, lecz trafił w oczy Warlorda. Demolition złapało Fujiego i wykonału mu Demolition Decapitation, po czym Ax przypiął Fujiego i wygrał walkę, dodatkowo broniąc tytułów.
W siódmej walce zmierzyli się Dino Bravo i Ron Garvin. Brafo wykonał serię forearm smashe’ów w plecy Garvina i zaaplikował bearhug. Bravo rzucił rywala w róg ringu i wykonał kilka shoulder blocków. Garvin zaczął gnieść głowę Brava o turnbuckle kilka razy, po czym nieudanie próbował go przypiąć. Dodał do tego sleeper hold, lecz Bravo zdołał dojść do lin. Garvin próbował wykonać piledriver, lecz Bravo skontrował to back body dropem, jednakże Garvin zaś wykonał próbę przypięcia sunset flip pinem, również przy near-fallu. Garvin wziął go do rogu i dziesięć razy uderzył punchami. Bravo skontrował późniejszy atak inverted atomic dropem i sidewalk slamem, a na koniec udanie przypiął i wygrał walkę. Po niej, menadżer Bravo Frenchy Martin zaatakował Garvina, lecz otrzymał od niego Garvin Stomp.
Osmą walką był tag team match pomiędzy Brain Busters (Arnem Andersonem i Tullym Blanchardem) oraz Strike Force (Tito Santaną i Rickiem Martelem). Martel i Blanchard zaczęli, przy czym Anderson uderzył Martela kolanem w plecy. Brain Busters próbowali wspólnie go zaatakować w ich rogu. Strike Force wykonało Brain Busters dropkicki, wysyłając ich na podłogę. Powróciwszy do ringu, Anderson został trafiony Irish whipem i otrzymał rolling spinebuster, przy czym był near-fall. Anderson chciał wykonać Martelowi body scissors, lecz ten skontrował Boston crabem. Blanchard zainterweniował i uderzył Martela eye rakem. Blanchard zmienił się, podczas gdy Santana wykonał blind tag zmieniając się bez wiedzy Martela. Wykonał Blanchardowi bulldog i zapiął figure four leglock. Martel również zaaplikował ten ruch na Andersonie. Santana prawie przypiął rywala po back slide na Blanchardzie. Po tym, postanowił wskoczyć na górną linę i wykonać flying forearm smash na Blanchardzie, lecz przypadkowo trafił Martela. Brain Busters przejęli walkę i wspólnie atakowali Santanę. Temu zaś udało się uniknąć jednego z ruchów i gdy chciał się zmienić z partnerem, Martel odmówił i wyszedł z areny, przechodząc heelturn. Anderson i Blanchard wykonali wspólnie spike piledriven. Anderson przypiął Santanę, zyskując zwycięstwo.
Po walce odbył się segment Piper’s Pit z Mortonem Downeyem Jr. jako gościem. Przed tym jak Roddy Piper zaczął przeprowadzać wywiad z Mortonem, Brother Love wszedł ubrany jako Piper i go udawał. Prawdziwy Piper wszedł i pogonił Brother Love’a, porywając jego kilt.
W dziewiątej walce zmierzyli się Jake Roberts i André the Giant, z Big John Studdem jako sędzią specjalnym pojedynku. Studd i André byli już wieloletnimi rywalami. André dusił Robertsa, dopóki ten nie odzyskał sił i w końcu zmusił do przerwania duszczenia. Kiedy Roberts miał przewagę w walce, wziął swojego węża Damiena (gdzie André, w storyline, straszliwie bał się węży) i próbował rzucić worek z wężem w niego, lecz Studd mu na to nie pozwolił. André zaczął dominować w walce i wykonał chokehold na Robertsie. Chciał spróbować wymierzyć shoulder block na Robertsie, lecz przypadkowo uderzył siebie headbuttem. Roberts zaatakował André knee liftem i rzucił go o turnbuckle. André trafił kilka razy Robertsa chopami i znokautował go na krawędzi ringu, po czym zaczął skupiać się na dyskusji ze Studdem. Ted DiBiase i Virgil weszli na arenę by ukraść Damiena, lecz Robertsowi udało się złapać worek z wężem. W ringu, André wykonał Studdowi cheap shot od tyłu, zostając tym samym zdyskwalifikowanym. Pomimo wygrania walki, Roberts wrzucił Damiena do ringu aby uratować Studda od atakującego André, który natychmiastowo z niego uciekł.
Dziesiątą walką był tag team match pomiędzy The Hart Foundation (Bretem Hartem i Jimem Neidhartem) oraz Gregiem Valentinem i The Honky Tonk Manem. Neidhart wykonał Valentine’owi slingshow i shoulder block, zyskując near-fall. Honky wszedł do ringu, lecz został przybity do rogu przez Neidharta. Jim zmienił się i dopuścił Harta do walki, który wykonał backbreaker Honky’emu, lecz nie trafił double axe handle middle rope elbow dropem. Honky miałby wygraną w kieszeni, gdyż wykonał Shake, Rattle N’ Roll, lecz postanowił zmienić się z Valentinem zamiast przypinać Harta. Valentine zapiął figure four leglock na Harcie. Hartowi udało się wyjść z tego, lecz otrzymał Gutbuster od Honky’ego. Hart wykonał flying crossbody na Honkym, lecz Valentine zmienił się i zablokował roll-up Harta. Bret wyszedł z ringu i zmienił się z Neidhartem, który wykonał dropkick na obu rywalach, dodatkowo wymierzył shoulder block Valentine’owi, z nieudaną próbą przypięcia, gdyż zainterweniował Honky. Była następna nieudana próba pinu po lariacie. Hart i Honky zostali dopuszczeni do walki dzięki partnerom, gdzie Valentine zaczął dyskutować z Neidhartem. Sędzia pojedynku był zajęty Valentinem, więc Neidhart skorzystał i dał Bretowi megafon trzymany przez wrogiego menadżera, Jimmy’ego Harta. Hart znokautował Honky’ego i przypiął, wygrywając walkę.
W jedenastej walce stawką był WWF Intercontinental Championship, a zmierzyli się broniący mistrzostwa The Ultimate Warrior i Rick Rude. Warrior zaciągnął rywala do rogu kilkukrotnie, po czym zaaplikował bearhug. Rude wykonał missile dropkick na Warriorze i chciał wejść go przypiąć, lecz Warrior „nie sprzedał” ruchów i wykonał drugi bearhug na Rude. Rude zaczął gryźć, lecz Warrior wykonał mu back body drop. Chciał mu wykonać Warrior Splash, lecz Rude uderzył go w kolana. Rude następnie wykonał back to belly piledriver i zdobył jedynie near-fall. Rude trafił jawbreakerem i clotheslinem, ponownie near-fall. Na nic się również nie zdał Russian legsweep, gdyż kolejny raz nie udało mu się przypiąć rywala. Rude postanowił zapiąć surfboard na Warriorze, lecz ten zaciągnął się do lin. Wykorzystując siłę zrzucił Rude’a i dodał running shoulder block. Wykonał mu dodatkowo backbreaker i chciał go podnieść, lecz uderzył go ostatecznie o liny. Warrior wykonał Rude’owi serie Irish whipów w każdy narożnik ringu. Nie trafił zaś Warrior Splashem, przy czym Ryude wykonał Rude Awekening, jednakże Warrior szybko wstał i dokonał clothesline’u na krawędzi ringu. Chciał dodać suplex na środek ringu, lecz przed dokończeniem ruchu, Bobby Heenan, menadżer Rude’a, złapał za nogę Warriora będąc pod nim, przez co Rude upadł na mistrza i gdy ten nie mógł się podnieść, przypiął go wygrywając walkę. Rude stał się nowym WWF Intercontinental Championem. Była to pierwsza przegrana Warriora przez pinfall w WWF. Po walce, wkurzony Warrior dogonił Heenana i wykonał mu gorilla press drop.
W dwunastej walce zmierzyli się Jim Duggan i Bad News Brown. Silny Brown dominował Duggana na początku, lecz nie trafił swoim ruchem w narożnik ringu. Duggan wymierzył mu serię ciosów, lecz Brown po chwili zdołał wymierzyć Irish whip i przyłożyć jego głowę o turnbuckle, lecz Duggan tego ruchu „nie sprzedał”. Duggan trafił kilkoma shoulder blockami, po czym obaj upadli na podłogę, gdzie Duggan przy okazji został popchnięty w barierki. Brown wymierzył Dugganowi Ghetto Blaster, lecz ten go ominął i zrewanżował się three-point stance clotheslinem. Brown upadł na podłogę i wziął krzesełko do ringu. W międzyczasie, Duggan wniósł do ringu swoją deskę, zaś po chwili zaczęli siebie atakować przedmiotami. Sędzia postanowił ich zdyskwalifikować, więc walka zakończyła się podwójną dyskwalifikacją.
W przedostatniej walce zawalczyli Red Rooster i Bobby Heenan. Kiedy walka się zaczęła, Heenan (którego dalej bolały żebra po ataku przez Warriora), od razu zaatakował Roostera, lecz ten wymierzył mu Irish whip, jednakże Heenan skontrował skutecznie tym samym. Nie udało mu się wykonać kolejnego ruchu, gdyż Rooster popchnął go w ringpost i przypiął, wygrywając walkę w 31 sekund&lt;ref name="Rooster/Heenan"&gt;&lt;/ref&gt; After the match, Rooster was attacked by Brooklyn Brawler.
Walką wieczoru był pojedynek o WWF World Heavyweight Championship, a walczyli broniący Randy Savage i jego rywal Hulk Hogan. Hogan wykonał Savage’owi kilka shoulder blocków, przez co ten wylądował na podłodze. Savage wrócił do ringu i zaaplikował headlock na Hoganie, lecz otrzymał dwa ciosy w twarz, po czym Savage wyrzucił go z ringu. Hogan zaczął gonić za Savage’em, podczas gdy niedaleko nich stała Miss Elizabeth, będąca neutralna w tej rywalizacji. Savage powrócił do ringu i zaczął wyśmiewać Hogana. Wtedy, Hulk wykonał kolejny headlock i dodał drop toe hold, po czym wymierzył front facelock na Savage’u, który Savage skontrował w back suplex. Mistrz skoczył z górnej liny ze swoim double axe handlem, prawie przypinając Hogana. Następnie, ten chciał dodać armbar, lecz Hogan zdołał wyrzucić go na podłogę. Hogan wrzucił go z powrotem do ringu i zgniótł go w turnbuckle, dodając running clothesline i serie elbow dropów i jeden big boot. Savage odzyskując siły wykonał Irish whip i clothesline, ponownie prawie przypinając Hogana. Savage zaczęli wymieniać się ruchami – Macho Man zaatakował chinlockiem, jego rywal zaś elbowem, a Randy dodał od siebie atomic drop, lecz nie trafił elbow dropem. Savage później wykorzystał przewagę i uderzył kolanem w narożniku. Savage trafił go kilkoma Irish whipami w każdy z narożników, po czym zaczął pozować w ringu. Hogan uderzył go serią ciosów, dodając corner clothesline i ten upadł na podłogę. Elizabeth zaczęła sprawdzać stan Savage’a, jednakże ten ją odepchnął. Hogan złapał za ramię Savage’a i chciał go rzucić o ringpost, lecz Elizabeth uniemożliwiła to. Savage odzyskał siły i wykonał to, czego Hogan nie zdołał. Sędzia Dave Hebner postanowił wyrzucić Elizabeth na backstage. Kiedy Hogan zaczął wstawać, Savage wymierzył mu diving double axe handle, dodając następnie hotshot. Postanowił nie odpuścić i trafił swoim łokciem w gardło Hogana. Savage po knee dropie spróbował go przypiąć, znów bez pozytywnego rezultatu. Wszedł na górną linę i wymierzył Savage Elbow, lecz przy próbie przypięcia, Hogan natychmiastowo odzyskał siły wstając i wymierzył rywalowi kilka ciosów, big boot i leg drop, po czym przypiął i wygrał walkę, zdobywając po razu drugi WWF World Heavyweight Championship.
Wydarzenia po gali.
Hulk Hogan kontynuował swój feud z Randym Savage’em. WWF sfinansowało film w 1989 nazwany "", którym Hogan występował jako Rip, zaś Tom Lister Jr. jako zły Zeus. W walce, Rip pokonał Zeusa. Film doprowadził do feudu pomiędzy Hoganem i Zeusem w WWF, gdyż Zeus chciał rewanżu od Hogana za film w rzeczywistości. W WWF miał on ringname jako Zeus i uformował drużynę z Savage’em. Przyjaciel Hogana, Brutus Beefcake, połączył z nim siły w walce. Doprowadziło to do walki wieczoru na SummerSlam, gdzie Hogan i Beefcake pokonali Zeusa i Savage’a. Rywalizacja była kontynuowana do , gdzie Hogan i Beefcake pokonali Zeusa i Savage’a w steel cage matchu, kończąc tym samym rywalizację z Zeusem. Po No Holds Barred, Randy Savage i Hulk Hogan spotkali się po raz ostatni w rewanżu z WrestleManii V o WWF Championship na edycji z 23 lutego 1990 z "The Main Event". Przypięcie było odliczone przez mistrza w boksie, Bustera Douglasa, który uderzył Savage’a po walce.
Savage w międzyczasie, znalazł nowego menadżera. Kiedy WrestleMania zeszła z anteny, Gene Okerlund spróbował przeprowadzić wywiad z Miss Elizabeth. Sensational Sherri zainterweniowała w wywiadzie wraz z Savage’em, przez co Hogan pojawił się i otrzymał cios krzesełkiem od byłego już mistrza. Od tej pory do WrestleManii VII, Sherri serwowała jako menadżerka Savage’a i po tym, jak Savage pokonał Jima Duggana stając się Królem World Wrestling Federation we wrześniu 1989, stała się ona Queen Sherri.
Rick Martel przeszedł heel turn na gali i przybrał gimmick Modela, dodając przydomek „The Model”, jednocześnie niszcząc tag team Strike Force i zaczynając feud z byłym partnerem Tito Santaną. Martel i Kanadyjczycy The Fabulous Rougeaus Jacques i Raymond pokonali Santanę i The Rockers (Marty’ego Jannetty’ego i Shawna Michaelsa) na SummerSlam.
Rick Rude bronił swojego Intercontinental Championship, głównie przeciwko The Ultimate Warriorowi, lecz również przeciwko innym face’om takim jak Hacksaw Jim Duggan i Jimmy Snuka. Później w lecie 1989, Rude zaczął wyśmiewać Roddy’ego Pipera, który później znaczył wiele w ostatecznej utracie tytułu przeciwko The Ultimate Warriorowi.
Po sukcesywnej obronie Tag Team Championship, Demolition zaczęło nowe rywalizacje z The Twin Towers (Akeemem i Big Boss Manem) i Brain Busters (Arnem Andersonem i Tullym Blanchardem). Demolition ostatecznie utraciło tytuły na rzecz Andersona i Blancharda na "Saturday Night's Main Event" (nagrywanym 18 lipca 1989) po interwencji André the Giant; ich panowanie trwało 478 dni, najwięcej w historii tego tytułu mistrzowskiego. W międzyczasie, Powers of Pain utraciło push i zaczęło walczyć w mniej ważnych walkach, feudując z między innymi The Bushwhackers i The Rockers, lecz ostatecznie ich drużynę rozwiązano na początku 1990.
Recenzje.
WrestleMania V została zdeklarowana jako „Najgorsze Główne Wrestlingowe Show” z 1989 przez Wrestling Observer Newsletter.

</doc>
<doc id="3057438" url="https://pl.wikipedia.org/wiki?curid=3057438" title="WrestleMania 5">
WrestleMania 5



</doc>
<doc id="3057444" url="https://pl.wikipedia.org/wiki?curid=3057444" title="Puchar Świata juniorów w łyżwiarstwie szybkim 2013/2014">
Puchar Świata juniorów w łyżwiarstwie szybkim 2013/2014

Puchar Świata Juniorów w łyżwiarstwie szybkim 2013/2014 był szóstą edycją tej imprezy. Cykl rozpoczął się w Québecu 30 listopada 2013 roku, a zakończył 2 marca 2014 w Bjugn.
Puchar Świata rozegrany został w 5 miastach, w 5 krajach, na 3 kontynentach.

</doc>
<doc id="3057445" url="https://pl.wikipedia.org/wiki?curid=3057445" title="Masterpieces (album Koto)">
Masterpieces (album Koto)

Masterpieces – pierwszy album projektu muzycznego Koto, wydany w 1989. Producentem i wykonawcą wszystkich utworów był Michiel van der Kuy.
Historia nagrania.
Pierwotnie Koto było duetem włoskich instrumentalistów, w którego skład wchodzili Anfrando Maiola i Stefano Cundari. Ich utwory były publikowane wyłącznie na singlach i maxi singlach. W 1989 r. niemiecka wytwórnia ZYX Records wykupiła wydawnictwo Memory Records wraz z prawami do nazwy Koto i całego repertuaru grupy. Nowym kompozytorem został Michiel van der Kuy z grupy Laserdance. Jego pierwszym utworem pod szyldem Koto był „Time”, który później wszedł w skład pierwszego albumu Koto. Płyta zawierała nowe wersje przebojów Koto z poprzedniego składu („Visitors”, „Dragon’s Legend”, „Jabdah”, „Chinese Revenge” i „Japanese War Game”) oraz premierowe kompozycje van der Kuya („Time”, „Minoan War” i „Plain”).
Single.
Na singlach i maxi singlach opublikowano utwór „Time” w trzech wersjach.

</doc>
<doc id="3057447" url="https://pl.wikipedia.org/wiki?curid=3057447" title="Arabski Ruch Azawadu">
Arabski Ruch Azawadu

Arabski Ruch Azawadu (arab. الحركة العربية الأزوادية, "Al-Harakat al-Arabijja al-Azawadijja"; fr. "Mouvement arabe de l’Azawad", (MAA); wcześniej jako Narodowy Front Wyzwolenia Azawadu (FNLA)) – organizacja arabska powstała w kwietniu 2012, po proklamowaniu niepodległości Azawadu przez Narodowym Ruchem Wyzwolenia Azawadu (MNLA), po powstaniu Tuaregów.
Arabski Ruch Azawadu składa się z arabskich bojowników. Uznawany jest za świecką, nieterrorystyczną organizację, zabiegająca o obronę interesów ludów arabskich w północnym Mali. Opowiadają się za autonomią dla Azawadu, przeciwstawia się działalności MNLA oraz radykalnych islamistów z Ansar ad-Din i Al-Ka’idy Islamskiego Maghrebu (AQIM). Tym samym MAA nie akceptowała niezależności Azawadu ani narzuconego prawa szariatu.
W skład formacji wchodziło 500 bojowników. Ugrupowanie kierowane przez dezertera z armii malijskiej Husajna Choulama. FNLA początkowo miał trudności z uzyskaniem poparcia wśród arabskiej społeczności w północnym Mali. Liderzy ugrupowania zostali oskarżeni o trudzenie się przemytem narkotyków, wspieranie AQIM podczas bitwy o Timbuktu pod koniec czerwca 2012 i eskalowanie przemocy w regionie. MNLA oskarżało MAA o wspieranie Ruchu na Rzecz Jedności i Dżihadu w Afryce Zachodniej (MUJAO), lecz ci zaprzeczyli, gdyż twierdzili, iż walczyli przeciwko wpływom MUJAO i AQIM na terenie Azawadu.
W grudniu 2012 MAA twierdził, iż ma „bardzo dobre relacje” z Tuaregami MNLA pomimo „małych różnic” między tymi dwiema organizacjami. Jednak w 2013 pomiędzy nimi doszło do licznych potyczek. 23 lutego 2013 MAA pod dowództwem Boubacara Taliba zaatakował pozycje MLNA i Islamskiego Ruchu Azawadu (MIA) w miejscowości Al-Chalil, w pobliżu Tessalit, gdyż oskarżali tuareskich rebeliantów o grabieże i gwałty na kobietach. Arabski Ruch Azawadu na kilka godzin przejął kontrolę nad miejscowości, lecz nazajutrz, kontratak w wykonaniu Tuaregów i francuskiego lotnictwa, które prowadziło w tym czasie w północnym Mali operację antyterrorystyczną, doprowadził do odwrotu MAA.
W dniach 5-6 kwietnia 2013 MAA uczestniczyło w konferencji w mauretańskim Nawakszut, która zgromadziła przywódców różnych ugrupowań arabskich w Azawadu. Zjazd zakończył się utworzeniem nowej organizacji – Konwergencji Arabskich Ruchów i Stowarzyszeń na Rzecz Jedności i Rozwoju Azawadu, która miały za zadanie reprezentowanie interesów wszystkich społeczności arabskich w regionie. Lider Arabskiego Ruchu Azawadu został powołany na członka zarządu Konwergencji.
21 kwietnia 2013 Arabski Ruch Azawadu rozpoczął okupację miasta Ber, 50 km na północny wschód od Timbuktu. Arabska milicja była oskarżana o grabieże sklepów i domostw. MAA zaprzeczył odpowiedzialności za wydarzenia. Liderzy ugrupowania twierdzili, że za tymi czynami stali pospolici złodzieje. W dniach 17-18 maja 2013, doszło do potyczki MAA z MNLA w mieście Anefis. MAA ponownie przegrało ze względu na interwencję francuską.
Po dziesięciu dniach rokowań w Wagadugu, 18 czerwca 2013 osiągnięto układ pokojowy między władzami malijskimi a tuareskimi partyzantami. Porozumienie, której stronami były Narodowym Ruchem Wyzwolenia Azawadu (MNLA), Wysoką Radą na Rzecz Jedności Azawadu (HCUA) i Arabskim Ruchem Azawadu (MAA) oraz rząd w Bamako, zakładał restauracje malijskiej administracji w miastach kontrolowanych przez Tuaregów, wprowadzenie do nich armii na czas wyborów i rozbrojenie bojówek tuareskich. 4 listopada 2013 trzy powyższe ugrupowania zdecydowały się zjednoczyć w myśl procesu pokojowego w północnym Mali.
17 maja 2014 wspólne siły MNLA, HCUA i MAA dokonały szturmu na Kidal. Dzień później, rzecznik ugrupowania Ahmad Uld Sidi Muhammad, zaprzeczył jakoby frakcja prorządowa wzięła udział w bitwie. Był to początek rozłamu w szeregach Arabskiego Ruchu Azawadu, gdyż separatystyczna frakcja pod kierownictwem Brahim Ulda Sidiego wzięła udział w walkach. Frakcja lojalistów Muhammada, dążyła do zemsty na MNLA za porażkę w Al Chalil w lutym 2013, przypominając Tuaregom zbrodnie jakich się tam dopuścili. Z kolei separatyści pod wodzą Sidiego brali udział w walkach przeciwko prorządowym paramilitarnym ugrupowaniu Koordynacyjnego Ruchu i Frontu Oporu Patriotycznego (CM-FPR) oraz lojalistów MAA w lipcu 2014 w Anefis i Tabankort. Ostatecznie rozłamowcy MAA, pod wodzą Sidiego utworzyli 30 sierpnia 2014 separatystyczny Ludowy Ruch na rzecz Zbawienia Azawadu (MPSA).

</doc>
<doc id="3057450" url="https://pl.wikipedia.org/wiki?curid=3057450" title="Lądowisko Maków Mazowiecki-Szpital">
Lądowisko Maków Mazowiecki-Szpital

Lądowisko Maków Mazowiecki-Szpital – lądowisko sanitarne w Makowie Mazowieckim, w województwie mazowieckim, położone przy ul. Witosa 2. Przeznaczone jest do wykonywania startów i lądowań śmigłowców sanitarnych i ratowniczych o dopuszczalnej masie startowej do 5700 kg w dzień i w nocy.
Zarządzającym lądowiskiem jest Samodzielny Publiczny Zakład Opieki Zdrowotnej - Zespół Zakładów Lecznictwa Otwartego i Zamkniętego im. Duńskiego Czerwonego Krzyża w makowie Mazowieckim. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 239

</doc>
<doc id="3057451" url="https://pl.wikipedia.org/wiki?curid=3057451" title="Mathias Broothaerts">
Mathias Broothaerts

Mathias Broothaerts (ur. 12 lipca 1994) – belgijski lekkoatleta specjalizujący się w skoku w dal.
W 2013 zdobył w Rieti srebrny medal mistrzostw Europy juniorów. Medalista mistrzostw Belgii oraz reprezentant kraju na drużynowych mistrzostwach Europy.
Rekordy życiowe: stadion – 8,07 (27 lipca 2014, Bruksela); hala – 7,66 (7 lutego 2014, Gandawa). 

</doc>
<doc id="3057454" url="https://pl.wikipedia.org/wiki?curid=3057454" title="Confederação Brasileira de Futebol">
Confederação Brasileira de Futebol



</doc>
<doc id="3057455" url="https://pl.wikipedia.org/wiki?curid=3057455" title="Wojna angielsko-hiszpańska (1587–1604)">
Wojna angielsko-hiszpańska (1587–1604)

Wojna angielsko-hiszpańska (1587–1604) – konflikt pomiędzy Anglią i Hiszpanią na przełomie XVI i XVII wieku. Według niektórych źródeł rozpoczął się już w 1585 r. angielską wyprawą zbrojną do Niderlandów. Zakończyła się w 1604 r. podpisaniem pokoju londyńskiego, nie przynosząc rezultatu.
Geneza.
W latach 60. XVI wieku Filip II Habsburg, władca Hiszpanii stanął w obliczu narastających konfliktów religijnych, związanych z rosnącą rolą protestantyzmu w Niderlandach. Jako obrońca wiary katolickiej, dążył do usunięcia herezji z terytorium jego państwa, co ostatecznie doprowadziło do wybuchu otwartej rebelii w 1566 r. W tym samym czasie pogarszały się dalej stosunki angielsko-hiszpańskie, co związane było z dążeniami Elżbiety I do przywrócenia władzy królewskiej nad Kościołem anglikańskim poprzez uchwalenie Aktu Supremacji w 1559 r. Przez Katolików wydarzenie to zostało poczytane jako definitywne zerwanie Anglii z papiestwem. Nawoływanie przez angielskich Protestantów do podjęcia odsieczy niderlandzkim rebeliantom jeszcze bardziej pogorszyły stosunki Anglii z monarchią hiszpańską, podobnie jak wojny religijne we Francji, w których to oba państwa wspomagały przeciwne strony konfliktu.
Aktywność brytyjskich żeglarzy, zapoczątkowana przez Johna Hawkinsa w 1562 r., otrzymała milczące poparcie Elżbiety I. Hiszpanie twierdzili natomiast, iż handel Hawkinsa z koloniami Hiszpanii stanowi przemyt. We wrześniu 1568 r. ekspedycja prowadzona przez Hawkinsa oraz Francisa Drake’a została zaskoczona przez hiszpańską flotę. Podczas bitwy pod San Juan de Ulúa w okolicach Veracruz (Meksyk) znaczna część floty Hawkinsa została zdobyta lub zatopiona. Spowodowało to dalsze pogorszenie stosunków hiszpańsko-angielskich. W kolejnym roku w ramach rewanżu, Anglicy zatrzymali dużą liczbę statków hiszpańskich, płynących do Niderlandów w celu wsparcia armii. Ponadto Hawkins i Drake zintensyfikowali swoje działania korsarskie poprzez wielokrotne napadanie na hiszpańskie statki handlowe. Miało to spowodować osłabienie monopolu Hiszpanii na handel atlantycki.
W kolejnych latach siły angielskie wspomogły siły Antoniego de Crato podczas wojny o sukcesję portugalską. W tym samym czasie Filip II poparł irlandzką rebelię, sprzeciwiającą się reformom religijnym Elżbiety I. W 1584 r. hiszpański władca podpisał traktat w Joinville z francuską Ligą Katolicką, mający na celu zwalczanie protestantyzmu we Francji. W kolejnym roku Elżbieta I zawarła z Holendrami traktat w Nonsuch, oferując im wsparcie wojskowe. Filip II uznał ten akt za wypowiedzenie wojny Hiszpanii.
Wybuch.
W sierpniu 1585 r. Anglia włączyła się do wojny osiemdziesięcioletniej po stronie holenderskich rebeliantów. Francis Drake wyruszył do Indii Zachodnich, gdzie zdobył Santo Domingo, Cartagena de Indias i St. Augustine. Na początku października brytyjskie siły wylądowały w Galicji i zajęły Vigo oraz Baionę. Filip II planował inwazję Anglii, jednak jego plany spaliły na panewce w kwietniu 1587, kiedy Francis Drake spalił w Kadyksie 37 hiszpańskich okrętów. W tym samym roku ścięta została w Anglii Maria I Stuart, co spowodowało wzrost poparcia dla Filipa II wśród katolickich władców Europy.
Inwazja.
W ramach odwetu za egzekucję Marii, Filip II przyrzekł organizację wyprawy do Anglii w celu osadzenia na jej tronie Katolika. Na Wyspy Brytyjskie wysłał więc 130 statków wraz z 8 tys. żołnierzy i 18 tys. żeglarzy. W celu sfinansowania wyprawy papież Sykstus V zezwolił na wprowadzenie specjalnego podatku. Sykstus obiecał także dodatkowe wsparcie finansowe, jeżeli wojskom hiszpańskim uda się zejść na ląd angielski. 28 maja 1588 r. armada podniosła żagle i ruszyła w kierunku Niderlandów, gdzie miały się do niej przyłączyć dodatkowe oddziały. Zanim statki dotarły do celu, siły angielskie pokonały armadę podczas bitwy pod Gravelines, co zmusiło Hiszpanów do skierowania się na północ. Armada popłynęła wokół Szkocji, gdzie z powodu sztormów została ostatecznie zniszczona. Pokonanie Wielkiej Armady zrewolucjonizowało morską sztukę wojskową i było cennym doświadczeniem dla angielskich marynarzy. Ponadto Anglicy mogli utrzymać pomoc wojskową dla przeciwników Hiszpanów, a samo wydarzenie zostało poczytane jako znak, iż Bóg wspomaga reformację w Anglii.
Angielska Armada pod wodzą Francisa Drake’a i Johna Norreysa została wysłana do Hiszpanii w celu zniszczenia hiszpańskiej floty atlantyckiej, która przebywała w portach w Santanderze, A Coruña oraz San Sebastián. Ponadto mieli oni zdobyć nadpływającą hiszpańską flotę skarbów oraz wyprzeć siły hiszpańskie z Portugalii na rzecz Antoniego de Crato. Wyprawa zakończyła się jednak niepowodzeniem. W A Coruña Anglikom udało się zdobyć wiele statków hiszpańskich, jednak gdy podczas oczekiwania na sprzyjający wiatr zaatakowali cytadelę, zostali odparci. Ze względu na słabą organizację nie udało się także zdobyć Lizbony. Następnie zaatakowała choroba, a w okolicy Azorów część floty została rozproszona przez sztorm.
Dalszy przebieg wojny.
W kolejnym roku nastąpiło chwilowe wytchnienie, podczas którego Hiszpanie mogli odbudować i ponownie uzbroić swoją armię. Dumą ich odtworzonej floty było dwanaście nowych galeonów, zwanych "Dwunastoma Apostołami". Marynarka wojenna Hiszpanii okazała się bardziej efektywna niż w 1588 r. i szybko rozprawiła się z angielskimi korsarzami, napadającymi na ich statki. Niepowodzeniem zakończyły się więc ekspedycje Martina Frobishera, Johna Hawkinsa oraz Georga Clifforda, hrabiego Cumberland, zorganizowane na początku ostatniej dekady XVI wieku. W 1591 r. udało się natomiast Hiszpanom pokonać statki dowodzone przez Effinghama, który zamierzał wciągnąć ich w zasadzkę w okolicach Azorów. Sprawna ochrona statków handlowych pozwoliła na przykład na dostarczenie na Półwysep Iberyjski w latach 1591-1600 trzy razy więcej srebra niż w poprzedniej dekadzie.
W 1590 r. Hiszpanie wysadzili znaczące siły w Bretanii, gdzie trwał spór pomiędzy Ligą Katolicką a połączonymi siłami Anglików i francuskich Hugenotów. Udało im się wyprzeć Protestant z tego regionu, choć w rękach hugenockich pozostał Brest. Zarówno Hawkins, jak i Drake zginęli z powodu choroby podczas zgubnej ekspedycji z lat 1595-1596 przeciwko Portoryko, Panamie oraz innym regionom w Ameryce Środkowej, należących do Hiszpanii. Anglia poniosła podczas tej wyprawy dotkliwe straty. W 1595 r. natomiast Hiszpanie z Carlosem de Amésquita na czele, najechali Penzance (Kornwalia) i kilka okolicznych wsi.
W następnym roku angielsko-holenderska wyprawa pod wodzą Robertem Devereux, młodego faworyta Elżbiety I, złupiła Kadyks, zadając dotkliwe straty hiszpańskiej flocie, pozostawiając za sobą ruiny miasta i uniemożliwiając dokonania planowanego desantu sił hiszpańskich w Anglii. Devereux nie zdobył jednak zbyt wielu kosztowności, gdyż hiszpański dowódca w porę zatopił statki, na których były one przewożone. Później skarb został wydobyty z dna portu. W Anglii zwycięstwo w Kadyksie odebrano jako wielki triumf, porównywalny do pokonania Wielkiej Armady.
Na mocy podpisania przymierza pomiędzy Anglią, Francją i Holandią, Elżbieta I wysłała do Francji 2 tys. żołnierzy po tym, jak Hiszpanie zdobyli Calais. Walki trwały do 1598 r., kiedy to poprzez konwersję na Katolicyzm Henryk IV Burbon zyskał szerokie poparcie ludności francuskiej dla objęcia przez niego tronu. Straciła też sens religijna wojna domowa we Francji, w którą wmieszani byli także Hiszpanie. Podpisano więc pokój w Vervins, kończący wojny religijne z hugenotami.
Wojna angielsko-hiszpańska toczyła się także w Irlandii. W 1594 r. wybuchła tu irlandzka wojna dziewięcioletnia, kiedy tutejsze społeczeństwo wystąpiło z pomocą sił hiszpańskich przeciwko władzy angielskiej, co odzwierciedlało ingerencję Anglii w konflikt niderlandzko-hiszpański. Kiedy siły angielskie były zaangażowane w konflikt w Irlandii, Hiszpanie wysłali przeciwko nim dwie kolejne wyprawy: w 1596 i 1597 r. Pierwszą z nich pokonał sztorm na północ od Hiszpanii, a druga zakończyła się z powodu niesprzyjającej pogody w okolicy wybrzeża Wielkiej Brytanii. W 1598 r. zmarł Filip II, a wojnę kontynuował Filip III Habsburg, choć z mniejszą determinacją.
Pod koniec 1601 r. w kierunku Wysp Brytyjskich posłana została ostatnia hiszpańska wyprawa. Jej uczestnicy mieli wspomóc rebelię w Irlandii. Hiszpanie wkroczyli do miasta Kinsale w liczbie 3 tys., po czym zostali otoczeni przez Anglików. Mimo że z odsieczą przybyli Irlandczycy, brak komunikacji pomiędzy oboma sprzymierzeńcami doprowadził do ostatecznego zwycięstwa Anglików w bitwie pod Kinsale. Wojska hiszpańskie powróciły do kraju, a rebelia zakończyła się w 1603 r., niedługo po śmierci Elżbiety I. Kolejnym królem Anglii został Jakub I Stuart, który uznał się za obrońcę pokoju w Europie i jako priorytet uważał zawarcie ugody pomiędzy Anglią a Hiszpanią. Pokój londyński podpisany w 1604 r. uznawał zasadę status quo ante bellum.

</doc>
<doc id="3057457" url="https://pl.wikipedia.org/wiki?curid=3057457" title="Irving Rapper">
Irving Rapper

Irving Rapper (ur. 16 stycznia 1898 w Londynie; zm. 20 grudnia 1999 w Los Angeles) − amerykański reżyser filmowy pochodzenia brytyjskiego.

</doc>
<doc id="3057459" url="https://pl.wikipedia.org/wiki?curid=3057459" title="Longin Jurkiewicz">
Longin Jurkiewicz

Longin Romuald Jurkiewicz pseud. Mysz, Soból (ur. 10 stycznia 1920 we Lwowie, zm. w listopadzie 1943 w Wilnie) – podporucznik piechoty Polskich Sił Zbrojnych na Zachodzie i Armii Krajowej, cichociemny.
Życiorys.
Longin Jurkiewicz uczył się do 1935 roku w Państwowym Gimnazjum Koedukacyjnym im. Króla Jana Sobieskiego w Złoczowie, a następnie w Państwowym Gimnazjum im. Stanisława Staszica w Warszawie, gdzie zdał maturę w 1938 roku. Przed wojną ukończył 1. rok studiów na SGH w Warszawie.
II wojna światowa.
We wrześniu 1939 roku nie został zmobilizowany. 16 września przekroczył (wraz ze stryjem Stanisławem Jurkiewiczem) granicę polsko-rumuńską. W grudniu 1939 roku dotarł do Francji, gdzie został skierowany na kurs łączności w Camp de Coëtquidan.
Następnie służył w Samodzielnej Brygadzie Strzelców Podhalańskich jako radiotelegrafista przydzielony do 1 kompanii 2 batalionu strzelców podhalańskich 1 półbrygady. Po bitwie o Narwik został odznaczony swoim pierwszym Krzyżem Walecznych. Od czerwca 1940 roku walczył w 1 batalionie strzelców podhalańskich 1 Brygady Strzelców. Jednocześnie uczył się w Szkole Podchorążych.
Cichociemny.
Zgłosił się do służby w kraju. Po przeszkoleniu w wywiadzie (w polskiej szkole wywiadu pod kamuflażem OKDAW, Oficerskiego Kursu Doskonalącego Administracji Wojskowej) został zaprzysiężony 29 grudnia 1942 roku w Audley End. Zrzucony do okupowanej Polski w nocy z 13 na 14 marca 1943 roku w operacji lotniczej „Brick”, z samolotu Halifax DT-627 „P” (138 Dywizjon RAF). W ekipie nr XXIV razem z nim skoczyli cichociemni: mjr. Franciszek Koprowski ps. Dąb, ppor. Wojciech Lipiński ps. Lawina, ppor. Janusz Messing ps. Bekas.
Po skoku otrzymał przydział do wywiadu ofensywnego Oddziału II (Informacyjno-Wywiadowczego) Komendy Głównej AK jako oficer techniczny (ze specjalnością m.in. mikrofotografii oraz radiotelegrafii) ośrodka wywiadowczego referatu „Wschód” o kryptonimie „3 CW” (po zmianie kryptonimu „53 KK”) którego obszar działania obejmował Wileńszczyzna, Łotwę, Litwę i Białoruś.
Został aresztowany przez Gestapo w listopadzie 1943 roku przy ul. Subocz w Wilnie i zakatowany na śmierć w wileńskiej siedzibie Gestapo przy ul. Ofiarnej, nikogo nie wydawszy.
Życie rodzinne.
Longin Jurkiewicz był najstarszym dzieckiem Józefa (piekarza) i Marii z domu Boreckiej. Miał sześcioro rodzeństwa. Prawie cała jego rodzina została wywieziona w 1940 roku do Kazachstanu.
Był bratankiem Stanisława Jurkiewicza, ministra pracy i opieki społecznej w II Rzeczypospolitej.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Longin Jurkiewicz.

</doc>
<doc id="3057460" url="https://pl.wikipedia.org/wiki?curid=3057460" title="Mistrzostwa Świata w Biegach Przełajowych 2013 – bieg juniorów na 8 km">
Mistrzostwa Świata w Biegach Przełajowych 2013 – bieg juniorów na 8 km

Bieg przełajowy juniorów na 8 km – jedna z konkurencji rozegranych podczas 40. Mistrzostw Świata w Biegach Przełajowych, których areną był Leśny Park Kultury i Wypoczynku Myślęcinek w Bydgoszczy. Do rywalizacji zgłoszono 113 zawodników. Biegacze mieli do pokonania cztery okrążenia trasy, z których każde liczyło 2 kilometry.

</doc>
<doc id="3057461" url="https://pl.wikipedia.org/wiki?curid=3057461" title="Lądowisko Nowa Sól-Szpital">
Lądowisko Nowa Sól-Szpital

Lądowisko Nowa Sól-Szpital – lądowisko sanitarne w Nowej Soli, w województwie lubuskim, położone przy ul. Chałubińskiego 7. Przeznaczone jest do wykonywania startów i lądowań śmigłowców sanitarnych i ratowniczych o dopuszczalnej masie startowej do 5700 kg w dzień i w nocy.
Zarządzającym lądowiskiem jest Wielospecjalistyczny Szpital Samodzielny Publiczny Zakład Opieki Zdrowotnej w Nowej Soli. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 240

</doc>
<doc id="3057467" url="https://pl.wikipedia.org/wiki?curid=3057467" title="I Wanna Be the Guy">
I Wanna Be the Guy

I Wanna Be the Guy – niezależna gra komputerowa wydana na platformę Microsoft Windows. Gra została stworzona przez Michaela O’Reilly’ego w październiku 2007 roku.
Fabuła.
Akcja gry rozgrywa się wokół piętnastoletniego chłopca imieniem The Kid. Główny bohater ma tylko jedno marzenie – chce zostać The Guyem. Aby mógł tego dokonać, musi wyruszyć w niebezpieczną podróż, która najeżona jest pułapkami oraz pokonać siedmiu bossów, a na samym końcu – obecnego The Guya, jakim jest ojciec The Kida, oraz zająć jego miejsce.
Rozgrywka.
Gracz, sterując The Kidem, może chodzić w prawo i lewo, skakać, wykonać podwójny skok oraz strzelać. "I Wanna Be the Guy" zawiera grafikę, która została stworzona specjalnie na potrzeby gry, natomiast reszta grafiki to nawiązania do starych gier na platformę Nintendo Entertainment System, m.in. "Tetris", "Ghosts’n Goblins", "The Legend of Zelda", "Castlevania", "Kirby", "Mega Man", "Metroid" i wiele innych. Pod koniec każdego poziomu, gracz staje do walki z siedmioma bossami. Są to: Mike Tyson, Mecha Birdo, Dracula, Kraidgief, Mother Brain, Bowser, Wart oraz Dr. Willy w Koopa Clown Car, a także potwór będący mieszanką Mecha Dragona z "Mega Mana 2" oraz Yellow Devila z "Mega Mana 1" i "Mega Mana 3". Pod koniec gry gracz staje do walki z finałowym bossem, jakim jest ojciec The Kida. Gra zawiera również kilka oryginalnych utworów oraz kompozycje pochodzące z innych dzieł.
Gra "I Wanna Be the Guy" ma również wysoki poziom trudności dla gracza. Mimo że gracz ma nieskończoną liczbę żyć, The Kid zawsze ginie, spadając między innymi na kolce, jabłka itp.; potem eksploduje, pozostawiając po sobie masę krwi, a na samym środku ukazuje się napis Game Over. Gracz może ponownie rozpocząć próbę pokonania trasy tam, gdzie zginął ostatnio (początek i zapis gry).
Gra posiada także cztery poziomy trudności: Medium, Hard, Very Hard i Impossible. Różnice między poziomem trudności zawiera również liczba zapisów gry, od 62, 41, 22 do 0 w zależności od tego, jaki wybrał gracz.

</doc>
<doc id="3057468" url="https://pl.wikipedia.org/wiki?curid=3057468" title="William B. Johnson">
William B. Johnson

William B. Johnson (ur. 5 grudnia 1944 w Palo Alto) – amerykański matematyk specjalizujący się w analizie funkcjonalnej (w szczególności, w teorii przestrzeni Banacha) oraz rachunku prawdopodobieństwa.
Życiorys.
Johnson ukończył Southern Methodist University w 1966, a następnie uzyskał doktorat na Iowa State University w 1969 pod kierunkiem Jamesa A. Dyera. Pracował w University of Houston, and Ohio State University; od 1984 pracuje na uniwersytecie Texas A&amp;M.
W 2007 odznaczony medalem im. Stefana Banacha przez Polską Akademię Nauk. Od 2012 członek rzeczywisty American Mathematical Society. Od nazwiska Johnsona pochodzą nazwy lematu Johnsona-Lindenstraussa oraz przestrzeni Johnsona-Lindenstraussa.
W 2018 roku wygłosił wykład sekcyjny na Międzynarodowym Kongresie Matematyków w Rio de Janeiro.

</doc>
<doc id="3057469" url="https://pl.wikipedia.org/wiki?curid=3057469" title="Jack Mulhall">
Jack Mulhall

Jack Mulhall (ur. 7 października 1887, zm. 1 czerwca 1979) – amerykański aktor filmowy i telewizyjny.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3057470" url="https://pl.wikipedia.org/wiki?curid=3057470" title="Czarodzieje Honoratki">
Czarodzieje Honoratki

Czarodzieje Honoratki – polski film z 2012 roku. Pierwszy polski film fabularny z premierą wyłącznie w internecie. Premiera odbyła się 1 sierpnia 2012 roku w internetowym serwisie filmowym Iplex.
Opis fabuły.
Blisko 40 osobistości tworzących pejzaż polskiej powojennej kinematografii wspomina czasy „Honoratki” – kultowej, lecz już nieistniejącej – łódzkiej kawiarni przy ul. Moniuszki, w której w latach 50. i 60. XX w. spotykali się filmowcy i studenci tamtejszej Szkoły Filmowej.

</doc>
<doc id="3057471" url="https://pl.wikipedia.org/wiki?curid=3057471" title="Plays Synthesizer World Hits">
Plays Synthesizer World Hits

Plays Synthesizer World Hits – drugi album projektu muzycznego Koto, wydany w 1990. Producentem i wykonawcą wszystkich utworów był Michiel van der Kuy. 
Album zawiera instrumentalne interpretacje znanych przebojów muzyki pop (m.in. Mike’a Oldfielda i Gazebo), muzyki elektronicznej (m.in. Kraftwerk, Vangelisa i Jean Michela Jarre’a) oraz muzyki filmowej (m.in. z filmów o Rambo i Jamesie Bondzie), zrealizowane w stylu spacesynth. Pomysłodawcą płyty był Reinhard Piel, wówczas zatrudniony na stanowisku A&amp;R w ZYX Records, odpowiedzialny za kontakt między wytwórnią a van der Kuyem. Autorem grafiki na okładce albumu był Norbert Lösche.

</doc>
<doc id="3057473" url="https://pl.wikipedia.org/wiki?curid=3057473" title="William T. Gowers">
William T. Gowers



</doc>
<doc id="3057475" url="https://pl.wikipedia.org/wiki?curid=3057475" title="Sagittario-Sparganietum emersi">
Sagittario-Sparganietum emersi

Sagittario-Sparganietum emersi – zespół roślinności słodkowodnej budowany głównie przez jeżogłówkę pojedynczą i strzałkę wodną. Niektóre płaty są zdominowane przez jeden z tych gatunków, a niektóre przez oba w podobnym stopniu. W systemie Władysława Matuszkiewicza należy do związku "Phragmition" (w grupie szuwarów typowych ze znacznym udziałem gatunków wodnych i brakiem nawiązań do szuwarów wielkoturzycowych), podczas gdy Henryk Tomaszewicz włączał go do niewydzielanego przez Matuszkiewicza związku "Eleocharido-Sagittarion" (związku szuwarów właściwych budowanych przez niskie byliny). Ponadto Tomaszewicz sugeruje, że trzecim gatunkiem charakterystycznym może być łączeń baldaszkowy.
Charakterystyka.
Szuwar zajmujący stosunkowo płytkie wody stojące lub płynące (zwykle do 1 m głębokości). W zbiornikach występuje w różnych strefach szuwarów, w wodach płynących zwykle sąsiaduje ze zbiorowiskami typowo wodnymi. Rozległe płaty tworzy rzadko. Podłoże mineralne, rzadziej mineralno-organiczne. Woda zasadowa. Zbiorowisko o niewielkiej roli w lądowaceniu jezior.

</doc>
<doc id="3057476" url="https://pl.wikipedia.org/wiki?curid=3057476" title="Mistrzostwa Świata w Biegach Górskich 2013">
Mistrzostwa Świata w Biegach Górskich 2013

29. Mistrzostwa Świata w Biegach Górskich – zawody lekkoatletyczne, których gospodarzem była 8 września 2013 Krynica-Zdrój. Areną zmagań były zbocza Jaworzyny Krynickiej. Zawody towarzyszyły IV Festiwalowi Biegowemu Forum Ekonomicznego. 
Organizację mistrzostw przyznano Krynicy-Zdroju we wrześniu 2011 w Tiranie podczas mistrzostw świata w biegach górskich.

</doc>
<doc id="3057480" url="https://pl.wikipedia.org/wiki?curid=3057480" title="Wysoka Rada na rzecz Jedności Azawadu">
Wysoka Rada na rzecz Jedności Azawadu

Wysoka Rada na rzecz Jedności Azawadu (fr: "Haut Conseil pour l’unité de l’Azawad", HCUA) – organizacja polityczną separatystów w północnym Mali, powstała 2 maja 2013, jako Najwyższa Rada Azawad (HCA), przemianowana 19 maja 2013 w Wysoką Radę na rzecz Jedności Azawadu. Doprowadziła do podpisania układu pokojowego z Wagadugu (18 czerwca 2013), kończącego wojnę domową Tuaregów z rządem Mali.
Organizacja powstała podczas wojny domowej w Mali, reprezentowała Tuaregów i chciała zachęcić malijski rząd do rozmów pokojowych. Liderem ugrupowania został Tuareg Intalla Ag Attaher, który opuścił Narodowy Ruch Wyzwolenia Azawadu (MNLA). Wysoka Rada doprowadziła 19 maja 2013 do rozwiązania Islamskiego Ruchu Azawadu (MIA), rozłamowców z Ansar ad-Din. Organizacja opowiadała się za pojednaniem wszystkich Tuaregów.
Wysoka Rada na rzecz Jedności Azawadu reprezentowała Tuaregów podczas rokowań z rządem malijskim w Wagadugu pod egidą prezydenta Burkiny Faso, Blaise’a Compaoré. Rozmowy trwały w dniach 8–18 czerwca 2013 i zakończyły się podpisaniem układu pokojowego między Tuaregami, a rządem w Bamako.

</doc>
<doc id="3057482" url="https://pl.wikipedia.org/wiki?curid=3057482" title="Augustyn Brzeżański">
Augustyn Brzeżański

Augustyn Ludwik Michał Brzeżański (ur. 6 września 1789 w Oborzyskach Starych, zm. 25 lutego 1855 w Gnieźnie) – pułkownik wojsk polskich powstania listopadowego.
Życiorys.
Augustyn Ludwik Michał Brzeżański był synem Michała (właściciel części Oborzysk) oraz Augustyny z domu Dzierżbińska. Jako uczeń wstąpił ochotniczo w 1806 do wojska. Awansował stopniowo w kampanii napoleońskiej lat 1807–1814: na podporucznika (1807), porucznika (1809) i kapitana (1811). Jako kapitan pułku 5-go jazdy wojsk polskich został odznaczony Krzyżem Kawalerskim Orderu Virtuti Militari.
Od 1816 gospodarował w swych majątkach Gorzykowo i Czachórki koło Gniezna. Udał się do Warszawy po wybuchu powstania listopadowego. Został awansowany na podpułkownika, a później pułkownika (1831). W 2 pułku strzelców konnych objął dowództwo szwadronów jazdy poznańskiej, przekształconych następnie w odrębny pułk jazdy ochotników poznańskich z którym odbył kampanię 1831. M.in. uczestniczył w wyprawie na Litwę i brał udział w odwrocie grupy generała Henryka Dembińskiego do Warszawy. Przeszedł do Prus po upadku powstania i powrócił do pracy na roli po odbyciu kary więzienia. 
W latach 1843 i 1845 był z powiatu średzkiego posłem na sejm prowincjonalny w Poznaniu. Brał udział w akcji 1848 jako organizator powstańczych sił zbrojnych powiatu średzkiego. Przeszedł 13 kwietnia do obozu Ludwika Mierosławskiego i poddał się jego rozkazom (aczkolwiek niechętnie). Uczestniczył w bitwie pod Miłosławiem, a kawalerią powstańczą dowodził pod Sokołowem. Był przeciwny przedłużaniu walki. Odmówił przyjęcia naczelnego dowództwa na radzie wojennej w Skąpem. Prowadził pertraktacje z ramienia władz powstańczych z pruskimi władzami wojskowymi i 9 maja podpisał kapitulację w Bardzie. Unikając wzburzenia kosynierów, opuścił obóz i przez pewien czas przebywał za granicą. W swym majątku spędził ostatnie lata życia. Opracował pamiętnik z kampanii 1831 i 1848 (wyd. Kraków 1893). Zmarł w marcu 1855 roku i został pochowany w Gnieźnie.

</doc>
<doc id="3057483" url="https://pl.wikipedia.org/wiki?curid=3057483" title="Maksym Bohdan">
Maksym Bohdan

Maksym Bohdan (ur. 27 lutego 1994) – ukraiński lekkoatleta specjalizujący się w rzucie oszczepem.
W roku 2013 został w Rieti wicemistrzem Europy juniorów. Młodzieżowy wicemistrz Europy z Tallinna (2015).
Medalista mistrzostw Ukrainy i reprezentant kraju w zimowym pucharze Europy.
Rekord życiowy: 83,41 (16 marca 2014, Leiria).

</doc>
<doc id="3057484" url="https://pl.wikipedia.org/wiki?curid=3057484" title="Ptaki i ptaszyska">
Ptaki i ptaszyska

Ptaki i ptaszyska (wł. "Uccellacci e uccellini") – włoski film z 1966 roku w reżyserii Piera Paola Pasoliniego.
Fabuła.
Ojcu i synowi - Toto i Ninetto zostaje opowiedziana historia o dwóch zakonnikach z XIII wieku - Ciccillo i Ninetto, którzy motywowani przez św. Franciszka z Asyżu, postanowili głosić Dobrą Nowinę ptakom i zakończyć spory pomiędzy jastrzębiami i wróblami. Praca okazała się syzyfową, jednak to zakonników nie zniechęcało. Całą historię o zakonnikach opowiada gadający kruk.

</doc>
<doc id="3057487" url="https://pl.wikipedia.org/wiki?curid=3057487" title="Piotr Łobodziński">
Piotr Łobodziński

Piotr Łobodziński (ur. 4 lipca 1985 w Bielsku Podlaskim) – polski lekkoatleta, biegacz przełajowy i górski. Trener biegania. Od sezonu 2011 specjalizujący się w bieganiu po schodach.
Osiągnięcia.
Mistrz Świata z 2015 i sześciokrotny zdobywca Pucharu Świata (2013–2017 i 2019) oraz sześciokrotny Mistrz Polski w tej dyscyplinie (2011, 2012, 2016-2019). Mistrz Europy w bieganiu po schodach 2014, Wicemistrz 2016 oraz brązowy medalista 2012. Zwycięzca cyklu Vertical World Circuit (2014-2019) organizowanego przez International Skyrunning Federation (ISF). Zwycięzca prestiżowych biegów na Empire State Building 2017 i 2019 w Nowym Jorku oraz na Wieżę Eiffla (2015-2019) w Paryżu.
Uczestnik Mistrzostw Świata w Biegach Górskich rozgrywanych w 2013 w Krynicy-Zdroju (60. miejsce) oraz Mistrzostw Europy rozgrywanych we włoskim Arco w 2016 roku - 16 miejsce. Złoty medalista Mistrzostw Polski w Biegach Górskich na krótkim dystansie z 2014 roku (Bieg na Ślężę). Brązowy medalista Mistrzostw Polski w Biegach Przełajowych Kraków 2014 (4km), złoty medal drużynowo LŁKS „Pferbet Śniadowo” Łomża. Brązowy medalista Mistrzostw Polski w Biegach Górskich w stylu anglosaskim z Ustrzyk Dolnych w 2011 roku. Brąz MP w Biegu na Orientację - Kraków 2015 (dystans sprinterski). Mistrz Świata 2015 (Doha, Katar) oraz Mistrz Europy w bieganiu po schodach 2014 (Wiedeń, Brno, Bratysława). Mistrz Polski w bieganiu po schodach z 2011 i 2012 roku. Srebrny medalista Mistrzostw Polski w drużynie LŁKS „Pferbet Śniadowo” Łomża w biegach przełajowych – Bydgoszcz 2013, złoto Kraków 2014 i srebro Iława 2015. Medalista Mistrzostw Polski w Crossduathlonie 2013 (brąz). W 2013-2017 i 2019 zwycięzca Pucharu Świata w bieganiu po schodach ("Towerrunning World Cup"). Zwycięzca cyklu Vertical World Circuit 2014-2019 w bieganiu po schodach organizowanego przez International Skyrunning Federation (ISF).

</doc>
<doc id="3057488" url="https://pl.wikipedia.org/wiki?curid=3057488" title="Fața">
Fața

Fața – wieś w zachodniej Rumunii, w północno-zachodniej części okręgu Alba, w gminie Albac, na obszarze Masywu Biharu. Według stanu na 2002 rok wieś liczyła 262 mieszkańców.

</doc>
<doc id="3057489" url="https://pl.wikipedia.org/wiki?curid=3057489" title="Saint-Ouen (Charente-Maritime)">
Saint-Ouen (Charente-Maritime)



</doc>
<doc id="3057490" url="https://pl.wikipedia.org/wiki?curid=3057490" title="Pleşeşti">
Pleşeşti

Pleşeşti – wieś w zachodniej Rumunii, w północno-zachodniej części okręgu Alba, w gminie Albac, na obszarze Masywu Biharu. Według stanu na 2002 rok wieś liczyła 104 mieszkańców.

</doc>
<doc id="3057492" url="https://pl.wikipedia.org/wiki?curid=3057492" title="Islamski Ruch Azawadu">
Islamski Ruch Azawadu

Islamski Ruch Azawadu (, MIA) – ugrupowanie militarne powstałe 24 stycznia 2013 w wyniku rozłamu Ansar ad-Din. Islamski Ruch Azawadu zadeklarował przystąpienie do pokojowych negocjacji, mających na celu zakończenie wojnę domową w Mali.
Ugrupowanie składające się jedynie z malijskich umiarkowanych islamistów potępiło i odrzuciło praktyki terrorystyczne, czynione przez Ansar ad-Din i pobratymców z Al-Ka’idy Islamskiego Maghrebu (AQIM) oraz Ruchu na Rzecz Jedności i Dżihadu w Afryce Zachodniej (MUJAO), którzy walczyli z tuareskim Narodowym Ruchem Wyzwolenia Azawadu (MNLA), a także armią malijską wspieraną przez afrykańską koalicję AFISMA z Francuzami na czele.
Rozłamowcy zaapelowali do prowadzących ofensywę islamistów o wstrzymanie, przygotowań do ataku na Kidal i Menakę, gdzie przebywali członkowie Islamskiego Ruchu Azawadu, co pomogłoby stworzyć klimat pokoju pozwalający nam na rozpoczęcie wszechstronnego dialogu politycznego. 28 stycznia 2013 bojownicy z MIA wraz z Narodowym Ruchem Wyzwolenia Azawadu weszli do miasta Kidal. Podobna sytuacja miała miejsce w Lere, gdzie bojownicy MIA połączyli się z MNLA. Do sojuszu doszło także w miastach Tessalit i In Chalil przy granicy z Algierią. Po wejściu do Kidalu Francuzów (30 stycznia 2013), MIA i MNLA wysłali wspólną delegację do Wagadugu na negocjacje z malijskimi władzami.
19 maja 2013 dowódca ugrupowania Alghabasse Ag Intalla ogłosił jego rozwiązanie i przyłączenie się do politycznej Wysokiej Rady na Rzecz Jedności Azawadu (HCUA) na czele której stał jego brat Intalla Ag Attaher. Wysokiej Rady na Rzecz Jedności Azawadu prowadziła następnie rokowania z rządem malijskim, które doprowadziły do podpisania traktatu pokojowego w Wagadugu z 18 czerwca 2013 kończącego wojnę domową między Tuaregami a siłami rządowymi z Bamako.

</doc>
<doc id="3057493" url="https://pl.wikipedia.org/wiki?curid=3057493" title="William Ralph Maxon">
William Ralph Maxon

William Ralph Maxon (ur. 1877, zm. 1948) – amerykański botanik, specjalizujący się w pteridologii.
W. R. Maxon urodził się 2 lutego 1877 w Oneidzie w stanie Nowy Jork. Był najstarszym synem Sylvii Louisy i Samuela Alberta Maxonów. Jego ojciec był redaktorem w lokalnej gazecie Oneida Democratic Union. Ukończył szkołę średnią w 1894, z wyróżnieniem z angielskiego i łaciny. W 1898 ukończył Syracuse University, pracując już jako asystent w New York Botanical Garden, gdzie studiował paprotniki z L. M. Underwoodem. W 1898 zaczął współpracę z United States National Museum, skąd odszedł na emeryturę w 1946. Stopień doktora uzyskał na swojej alma mater w 1921. Odbył 9 dużych wypraw na Jamajkę, Kubę i do Ameryki Środkowej. Zmarł 25 lutego 1948 w Terra Ceia na Florydzie.
W czasie swoich badań stworzył liczący około 150 000 okazów zbiór. Był redaktorem Journal of the Washington Academy of Sciences w latach 1919-17, prezesem American Fern Society w latach 1919-33 oraz redaktorem American Fern Journal w latach 1934-44. Był jednym z założycieli Washington Biologists’ Field Club w 1900 oraz jego wiceprezesem w latach 1919-21 i prezesem w 1922-24. Był także członkiem Cosmos Club, Delta Kappa Epsilon, Washington Academy of Sciences, Botanical Society of Washington oraz American Association for the Advancement of Science.
Na jego cześć nazwano blisko 80 gatunków roślin oraz rodzaj "Maxonia".

</doc>
<doc id="3057494" url="https://pl.wikipedia.org/wiki?curid=3057494" title="Albac (wieś)">
Albac (wieś)

Albac – wieś w zachodniej Rumunii, w północno-zachodniej części okręgu Alba, w gminie Albac, na obszarze Masywu Biharu. Według stanu na 2002 rok wieś liczyła 509 mieszkańców. Stanowi siedzibę administracyjną gminy.

</doc>
<doc id="3057495" url="https://pl.wikipedia.org/wiki?curid=3057495" title="Gierman Komarow">
Gierman Komarow

Gierman Komarow (ur. 14 grudnia 1994) – rosyjski lekkoatleta specjalizujący się w rzucie oszczepem.
W 2011 odpadł w eliminacjach mistrzostw świata juniorów młodszych, a dwa lata później w Rieti zdobył brązowy medal mistrzostw Europy juniorów.
Rekord życiowy: 79,60 (10 czerwca 2015, Petersburg).

</doc>
<doc id="3057497" url="https://pl.wikipedia.org/wiki?curid=3057497" title="Sojusz Pięciorga Oczu">
Sojusz Pięciorga Oczu

Sojusz pięciorga oczu ("UKUSA Agreement, Five Eyes" (Pięcioro Oczu)) – tajne porozumienie instytucji szpiegowskich zawarte w roku 1946, początkowo między agencją amerykańską i angielską (NSA i GCHQ) i dotyczące przekazywania sobie danych wywiadowczych, w szczególności z nasłuchu elektronicznego i rezygnacji z wzajemnego szpiegowania.
Wspólne działania wywiadowcze obu państw miały miejsce już w czasie II wojny światowej (od 1943) i polegały na wspólnym złamaniu kodów marynarek wojennych Niemiec i Japonii. Po wojnie do sojuszu dołączyły się trzy agencje wywiadowcze z innych państw (Kanada – 1948, 1956 – Australia i Nowa Zelandia). Sojusz był tak tajny, że w roku 1973 nawet premier Australii nie wiedział o jego istnieniu. Porozumienie zostało ujawnione dopiero w roku 2010 i podane do wiadomości przez Archiwum Narodowe Wielkiej Brytanii ("The National Archives"), a pierwsza informacja o jego istnieniu pojawiła się dopiero w roku 2005.
Największa ze 130 obecnie istniejących stacji nasłuchowych sieci Echelon znajduje się w Menwith Hill i zatrudnia 1800 pracowników w tym 1200 amerykanów. Sieć stacji nasłuchowych początkowo przechwytywała tylko fale elektromagnetyczne, a dziś również rozmowy telefoniczne, komunikację internetową i satelitarną. Wszystkie zebrane informacje trafiają do siedziby głównej NSA w Fort Meade, gdzie są przetwarzane i kategoryzowane na stopnie tajemnicy i dostępności. System ten potrafi przechwycić i zanalizować (podobno) nawet 90% połączeń telefonicznych, teleksowych, faksowych i internetowych w ruchu międzynarodowym, a być może nawet połączenia krajowe.
W rok 2000 wyszło na jaw, że amerykański wywiad elektroniczny szpieguje europejskie koncerny (Thomson CSF, Airbus), co wywołało ogromne oburzenie w Unii Europejskiej.
W roku 2003, przed inwazją na Irak, amerykańskie służby w mailu do GCHQ przesłały polecenie "Chcemy Kofiego Annana", którego treść ujawniła tłumaczka agencji Katharine Gun. Wiadomość dotyczyła też podsłuchiwania przedstawicieli Angoli, Bułgarii, Kamerunu, Chile, Gwinei i Pakistanu, gdyż głosy tych państw miały zaważyć na ostatecznej decyzji ONZ w sprawie inwazji na Irak. Amerykańskie prawo nie zezwala na szpiegowanie dyplomatów, ale brytyjskie jest tu o wiele bardziej liberalne. Podobnie jest, kiedy Brytyjczycy chcą podsłuchiwać swoich to proszą o to Amerykanów np. w roku 1952 Brytyjczycy na amerykańskie zamówienie, tropili komunistyczne sympatie Charliego Chaplina i kiedy ten przyjechał do Londynu nie pozwolono mu na powrót do kraju, a w roku 1983 Amerykanie na prośbę Margaret Thatcher tropili dwóch ministrów z jej rządu.
W czerwcu 2013 r. Komisja Europejska była zaniepokojona informacjami o tym, że brytyjski wywiad podsłuchiwał międzynarodowe rozmowy telefoniczne i inwigilował internautów w ramach tajnego programu „Tempora”. Wysłano list do brytyjskiego rządu z prośbą o wytłumaczenie się z tej sprawy. Wyjaśnień domaga się także rząd Niemiec. Informacje o programie „Tempora” przekazał „Guardianowi” Edward Snowden.
Według „Der Spiegel” amerykański wywiad elektroniczny, zapisuje codziennie od 2 do 4 mln rozmów telefonicznych w Polsce, gdzie tak przynajmniej było w grudniu 2012 r., jak to wskazują dokumenty wykradzione przez Edwarda Snowdena. Według tych dokumentów NSA podsłuchiwała przez ponad dziesięć lat (od 2002) telefony kanclerz Niemiec Angeli Merkel i innych ważnych w Europie osób.
Operację podsłuchiwania Merkel miała wykonywać jednostka "Special Collection Services" (SCS), która ma filię na terenie ambasady USA w Berlinie.
W czasie gdy Niemcy zażądali wyjaśnień w kwestii podsłuchu, Amerykanie poinformowali ich, że już wkrótce zakończy się budowa nowego centrum przetwarzania danych NSA na terenie Niemiec w Wiesbaden-Erbenheim, wartego 126 milionów dolarów.

</doc>
<doc id="3057498" url="https://pl.wikipedia.org/wiki?curid=3057498" title="Le Bouchet">
Le Bouchet



</doc>
<doc id="3057499" url="https://pl.wikipedia.org/wiki?curid=3057499" title="Stożek (rejon krzemieniecki)">
Stożek (rejon krzemieniecki)

Stożek (ukr. Стіжок) – wieś na Ukrainie w rejonie krzemienieckim obwodu tarnopolskiego.

</doc>
<doc id="3057501" url="https://pl.wikipedia.org/wiki?curid=3057501" title="Sojuz TMA-15M">
Sojuz TMA-15M

Sojuz TMA-15M – misja statku załogowego Sojuz do Międzynarodowej Stacji Kosmicznej, której celem było dostarczenie na orbitę i sprowadzenie na ziemię trojga kosmonautów. Był to 124. lot kapsuły Sojuz i jej 40. podróż na MSK.
Start odbył się z kosmodromu Bajkonur 23 listopada 2014 r. o 21:01 UTC przy pomocy rakiety nośnej Sojuz-FG, dla której był to 50. start w tej wersji (i 40. w konfiguracji bez członu Fregat). Statek pozostał na MSK w charakterze kapsuły ewakuacyjnej i wylądował z tą samą załogą 11 czerwca 2015 r.
Na początku misji lądowanie kapsuły TMA-15M planowane było na 16 maja. Powrót został odłożony o prawie miesiąc z powodu nie dotarcia statku transportowego Progress M-27M w wyniku problemu z rakietą nośną Sojuz 2.1a w kwietniu tego roku. Opóźnienie zaowocowało m.in. pobiciem rekordu czasu pobytu na orbicie kosmonauty z Europy zachodniej oraz trwania lotu kobiety.
Ostatecznie statek odłączył się od MSK 11 czerwca o 10:20 UTC i wylądował w Kazachstanie już po trzech godzinach 24 minutach.

</doc>
<doc id="3057504" url="https://pl.wikipedia.org/wiki?curid=3057504" title="American Fern Society">
American Fern Society

American Fern Society – międzynarodowe stowarzyszenie pterydologiczne.
American Fern Society zostało założone w 1893 roku i obecnie zrzesza około 900 członków, będąc jednym z największych na świecie stowarzyszeń gromadzących botaników zajmujących się paprotnikami. Jego założycielem był naturalista Willard Nelson Clute Stowarzyszenie wydaje czasopismo naukowe "American Fern Journal" (dawne "The Fern Bulletin"), biuletyn "Fiddlehead Forum", czasopismo przeglądowe "Annual Review of Pteridological Research" oraz serię książek pod banerem "Pteridologia".

</doc>
<doc id="3057506" url="https://pl.wikipedia.org/wiki?curid=3057506" title="From the Dawn of Time">
From the Dawn of Time

From the Dawn of Time – trzeci album projektu muzycznego Koto, wydany w 1992. Kompozytorem, producentem i wykonawcą wszystkich utworów był Michiel van der Kuy. W przeciwieństwie do poprzednich albumów Koto, "From the Dawn of Time" zawiera wyłącznie autorskie utwory Michiela van der Kuya.
Pochodzenie tytułu albumu.
W tytułowym utworze albumu trzykrotnie wykorzystano przetworzone dźwiękowo słowa, wypowiedziane przez Seana Connery’ego w prologu filmu Nieśmiertelny (1986). Pierwsze słowa "From the Dawn of Time" posłużyły za tytuł utworu i zarazem całego albumu. Nie był to jednak pełny cytat. Za pierwszym i trzecim razem wykorzystano słowa:
"From the dawn of time we came,"
"moving silently"
"down through the centuries."
"No one has ever known we were among you..."
"until now."
Za drugim razem użyto lekko zmienionej formy:
"From the dawn of time we came,"
"Living many secret lives,"
"No one has ever known we were among you..."
"until now."
Ponadto w tym utworze zacytowano fanfary ze słynnej kompozycji Richarda Straussa Also sprach Zarathustra.
Single.
Dwa obecne na albumie utwory były wcześniej opublikowane na singlach i maxi singlach: „Time” (1989) oraz „Acknowledge” (1990). Wraz z albumem, na maxi singlach wydano dwa kolejne, „Mechanic Sense” oraz „Mind Machine”, każdy w trzech wersjach.

</doc>
<doc id="3057511" url="https://pl.wikipedia.org/wiki?curid=3057511" title="Saint-Sulpice (Tarn)">
Saint-Sulpice (Tarn)



</doc>
<doc id="3057512" url="https://pl.wikipedia.org/wiki?curid=3057512" title="Kukuruku">
Kukuruku



</doc>
<doc id="3057515" url="https://pl.wikipedia.org/wiki?curid=3057515" title="Grand Prix Stanów Zjednoczonych 2013">
Grand Prix Stanów Zjednoczonych 2013

Grand Prix Stanów Zjednoczonych 2013 (oficjalnie 2013 United States Grand Prix) – osiemnasta runda Mistrzostw Świata Formuły 1 w sezonie 2013.
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing-Reference
!Nr
!Kierowca
!Okrążenia
!Suma

</doc>
<doc id="3057517" url="https://pl.wikipedia.org/wiki?curid=3057517" title="Bosentan">
Bosentan

Bosentan – organiczny związek chemiczny z grupy sulfonamidów, lek sierocy stosowany w leczeniu tętniczego nadciśnienia płucnego. Jest podwójnym antagonistą receptora endotelinowego (ERA). Został wyprodukowany w szwajcarskiej firmie farmacetycznej Actelion. Na rynku występuje pod nazwą handlową "Tracleer".

</doc>
<doc id="3057526" url="https://pl.wikipedia.org/wiki?curid=3057526" title="Dorota Nowosielska">
Dorota Nowosielska

Dorota Nowosielska, po mężu Dziewior (ur. 24 stycznia 1967 w Gdyni) – polska siatkarka, mistrzyni Polski (1993) i reprezentantka Polski.
Życiorys.
W reprezentacji Polski seniorek debiutowała 25 kwietnia 1991 w towarzyskim spotkaniu ze Szwajcarią. Wystąpiła dwukrotnie na mistrzostwach Europy (1991 - 9 m., 1995 - 9 m.). Zakończyła karierę reprezentacyjną meczem mistrzostw Europy z Niemcami - 28 września 1995. Łącznie w I reprezentacji Polski wystąpiła w 104 spotkaniach.
Była zawodniczką Startu Gdynia, z którym wywalczyła awans do I ligi w 1989. Po likwidacji drużyny przeszła do Gedanii, z którą wywalczyła wicemistrzostwo Polski w 1991. Od 1992 występowała w Pałacu Bydgoszcz, z którym została mistrzynią Polski w 1993.

</doc>
<doc id="3057527" url="https://pl.wikipedia.org/wiki?curid=3057527" title="Królestwo Myinsaing">
Królestwo Myinsaing

Królestwo Myinsaing (birm. //) – królestwo władające środkową Birmą od 1297 r. do 1310 r.
Zostało założone przez trzech braci pochodzenia szańsko-birmańskiego i było jednym z wielu miniaturowych królestw, jakie wyłoniły się po upadku imperium Paganu w 1287 r.
Na początku lat 90. XIII w. trzech braci – Athinhkaya, Yazathingyan i Thihathu – byłych dowódców wojsk Paganu, zdobyło władzę nad ważnym, będącym ryżowym spichlerzem Birmy, regionem Kyaukse. W grudniu 1297 r. bracia sformalizowali swą władzę nad środkową Birmą wymuszając abdykację na nominalnym królu Paganu, Kyawswie (który był mongolskim wasalem) i rządząc jako koregenci – każdy ze swojego pałacu znajdującego się odpowiednio w Myinsaing, Mekkara i Pinle. W 1301 r. bracia odparli kolejny (i ostatni) najazd Mongołów pragnących przywrócić Kyawswę na tron. Po opuszczeniu przez Mongołów w 1303 r. Tagaung, ich bazy w Górnej Birmie, pod władzą regentów znalazła się cała środkowa Birma. Jednak w dalszym ciągu Myinsaing, wraz z królestwami Hanthawaddy i Taungngu oraz różnymi mniejszymi państwami Szanów było zaledwie jednym z wielu małych królestw, jakie powstawały w całej Birmie po upadku Imperium Paganu.
Okres ten nazywany jest zwykle w historii Birmy Wiekiem Trzech Szańskich Braci (birm. //), co podkreśla wzrost znaczenia Szanów w birmańskich dziejach. W roku 1310 Thihathu został jedynym władcą królestwa i w 1313 r. przeniósł stolicę do Pinya. W 1315 r. nowe królestwo podzieliło się na Królestwo Pinya oraz Królestwo Sikongu.
Początki.
Założycielami królestwa byli trzej dowódcy pozostający na służbie króla Narathihapate w schyłkowym okresie Paganu. Ich ojciec, Theinkhabo, był młodszym bratem szańskiego saopha z Wyżyny Szan, który jako uchodźca polityczny znalazł schronienie w Kyaukse w 1260 r. Matka braci była córką birmańskiego finansisty z Myinsaing. Bracia wstąpili na służbę do króla we wczesnym wieku męskim. Po kilku latach służby otrzymali niższej rangi tytuły szlacheckie i zostali wyznaczeni wspólnymi dowódcami garnizonu w ich rodzinnym mieście – Myinsaing. Ich jedyna siostra została nawet żoną syna króla, księcia Thihathu, późniejszego gubernatora Pyain.
Po upadku Paganu (1287–1297).
W 1287 r. Narathihapate uciekł z Paganu, który został następnie zdobyty przez siły mongolskich najeźdźców. Będąc już doświadczonymi dowódcami, trzej bracia wzmocnili swój garnizon w Myinsaing. Po odejściu Mongołów, Kyawswa objął tron po swoim ojcu Narathihapate. Był on jednak jedynie królem nominalnym, gdyż jego władza sięgała zaledwie kilka mil poza mury Paganu. W istocie, Imperium Paganu przestało już istnieć. Realna władza w środkowej Birmie spoczęła w rękach braci, którzy za pomocą swej małej, ale zdyscyplinowanej armii kontrolowali dystrykt Kyaukse – najważniejszy region rolniczy zwany spichrzem Paganu. Kyawswa nie miał innego wyboru niż uznać ich za panów Kyaukse. 19 lutego 1293 r. (12. dzień Przybywania Księżyca miesiąca Tabaung 654 ME) król mianował najstarszego z braci wicekrólem Myinsaing, kolejnego – wicekrólem Mekkara, a trzeciego – wicekrólem Pinle.
Niezależnie od tego bracia zachowywali się już jak suwerenni królowie. Kiedy król Wareru z Hanthawaddy (Dolnej Birmy) został w 1294 r. uznany za hołdownika królestwa Sukhothai to właśnie bracia, a nie Kyawswa, wysłali wojsko aby odzyskać to dawne terytorium Paganu. Chociaż ich próba odbicia Hanthawaddy nie była udana, nie pozostawiła ona wątpliwości kto dzierży realną władzę w środkowej Birmie.
Najmłodszy z braci, Thihathu, był z nich najbardziej ambitny i nie satysfakcjonował go tytuł jedynie wicekróla. W latach 1295 i 1296 przybrał on tytuły odpowiednio Pana Białego Słonia i Wielkiego Pana. Zaalarmowany tymi oczywistymi manifestacjami siły Thihathu, Kyawswa wysłał w styczniu 1297 r. swego syna, następcę tronu, do stacjonujących w Tagaung Mongołów z deklaracją posłuszeństwa i prośbą o uznanie. 20 marca 1297 r. cesarz Mongołów uznał Kyawswę za króla Birmy, a braciom nadał chińskie tytuły.
Nowe rola mongolskich wasali rozgniewała braci, gdyż ograniczała bezpośrednio ich władzę. W grudniu 1297 r. zaprosili oni króla do swej stolicy, Myinsaing, aby wziął udział w ceremonii poświęcenia wybudowanego przez nich klasztoru. Król, będąc przekonanym o swej nietykalności ze względu na mongolskie poparcie, przybył do Myinsaing i przewodniczył uroczystości. Jednak wkrótce po jej zakończeniu został uwięziony, zdetronizowany i zmuszony do zostania mnichem w tym samym klasztorze, który właśnie poświęcił.
Najazd Mongołów (1301).
O detronizacji Kyawswy Mongołowie dowiedzieli się dopiero w czerwcu-lipcu 1298 r. W Paganie syn Kyawswy Sawhnit został przez osamotnioną królową Saw obrany królem, jednak wkrótce był już tylko gubernatorem pod władzą Myinsaing. Inny syn Kyawswy, Kumara Kassapa, we wrześniu 1299 r. uciekł do Chin. W styczniu 1300 r. dowodzone przez Athinhkayę siły Myinsaing zaatakowały znajdujące się na północ od Mandalaj mongolskie garnizony Nga Singu i Male. 22 czerwca 1300 r. cesarz Mongołów ogłosił Kumara Kassapę prawowitym królem Birmy i wysłał z Junnanu armię do Birmy. Licząca 12.000 żołnierzy armia osiągnęła Male 15 stycznia 1301 r. Mongołowie ponieśli duże straty na skutek ataków birmańskiej partyzantki oraz chorób, ale zdołali dotrzeć do Myinsaing i 25 stycznia 1301 r. rozpoczęli oblężenie. Jednak obrońcy twierdzy wytrzymali napór najeźdźców i 6 kwietnia 1301 r. Mongołowie zostali przekonani do przerwania najazdu dzięki znacznemu okupowi, który potraktowali jako daninę. Kumara Kassapa wycofał się wraz Mongołami do Tagaung. Władze w Junnanie, które wysłały najeźdźczą armię, niezadowolone z przebiegu kampanii straciły po powrocie wojsk wszystkich dowódców, ale nie zdecydowały się już na posłanie kolejnych ekspedycji. W kwietniu 1303 r. Mongołowie zlikwidowali prowincję Chiang-Mien ze stolicą w Tagaung w północnej Birmie i wycofali się całkowicie z Górnej Birmy.
Zasięg geograficzny.
Po wycofaniu się Mongołów z ich bazy w Tagaung, Myinsaing stało się ośrodkiem dominującym w środkowej Birmie. Wedle standardów Paganu oraz czasów późniejszych obszar kontrolowany przez to królestwo był raczej niewielki, obejmując jedynie centralną, suchą strefę Birmy. Na południu znajdowały się niezależne, mające własnych władców królestwa Hanthawaddy i Taungoo. Na zachodzie położony był również niezależny Arakan. Do całej ciągnącej się łukowato z północnego zachodu na wschód części granicy królestwa przylegały Państwa Szanów. Szanowie, w odróżnieniu od Mongołów, nie odeszli i zostali głównymi graczami w birmańskiej (i południowo-wschodnioazjatyckiej) historii.
Koniec królestwa Myinsaing.
Thihathu, najmłodszy z braci, nie chciał się dzielić władzą, nawet ze swymi braćmi. W październiku 1309 r. koronował się hucznie na króla. Gdy środkowy brat umarł, 13 kwietnia 1310 r. Thihathu otruł najstarszego i został królem Górnej Birmy. W lutym 1313 r., idąc za radą dworskich astrologów, Thihathu przeniósł stolicę do nowego miasta Pinya nad rzeką Irawadi. Jednak w czerwcu 1315 r. królestwo podzieliło się na Królestwo Pinya oraz Królestwo Sikongu.

</doc>
<doc id="3057532" url="https://pl.wikipedia.org/wiki?curid=3057532" title="Puchar Dalekowschodni w narciarstwie alpejskim 2013/2014">
Puchar Dalekowschodni w narciarstwie alpejskim 2013/2014

Sezon 2013/2014 Pucharu Dalekowschodniego w narciarstwie alpejskim rozpocznie się 4 grudnia 2013 roku w chińskim Wanlong. Ostatnie zawody z tego cyklu zostaną rozegrane między 9 a 11 marca 2014 roku w japońskim Shiga Kōgen. Zaplanowano 7 startów dla kobiet i mężczyzn.
Puchar Dalekowschodni w narciarstwie alpejskim kobiet.
Wśród kobiet Pucharu Dalekowschodniego z sezonu 2012/2013 broni Japonka Moe Hanaoka.
Puchar Dalekowschodni w narciarstwie alpejskim mężczyzn.
Wśród mężczyzn Pucharu Dalekowschodniego z sezonu 2012/2013 broni Japończyk Tomoya Ishii.

</doc>
<doc id="3057534" url="https://pl.wikipedia.org/wiki?curid=3057534" title="...Plays Science-Fiction Movie Themes">
...Plays Science-Fiction Movie Themes

...Plays Science-Fiction Movie Themes – czwarty album projektu muzycznego Koto, wydany w 1993. Producentem i wykonawcą wszystkich utworów był Michiel van der Kuy. 
Album zawiera zrealizowane w stylu spacesynth instrumentalne interpretacje tematów muzyki filmowej, napisanych do filmów i seriali science fiction. Podobnie, jak w przypadku płyty Koto Plays Synthesizer World Hits, pomysłodawcą płyty był Reinhard Piel, wówczas zatrudniony na stanowisku A&amp;R w ZYX Music, odpowiedzialny za kontakt między wytwórnią, a van der Kuyem. Pomimo deklaracji zawartej w tytule, na albumie znalazły się także tematy muzyczne z dzieł nie należących do gatunku SF – seriali Airwolf i MacGyver oraz filmów Atak na posterunek 13 oraz Czas apokalipsy. 
Był to ostatni album Koto wydany w dekadzie lat 90. XX wieku, po jego wydaniu nastąpiła wieloletnia przerwa w działalności projektu zakończona w grudniu 2021 roku wydaniem krążka Return of the Dragon.

</doc>
<doc id="3057537" url="https://pl.wikipedia.org/wiki?curid=3057537" title="Saint-Amant">
Saint-Amant



</doc>
<doc id="3057540" url="https://pl.wikipedia.org/wiki?curid=3057540" title="Liure">
Liure

Liure – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 11 tys. mieszkańców. Siedzibą administracyjną jest miejscowość Liure.
Położenie.
Gmina położona jest w zachodniej części departamentu. Graniczy z 6 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące wsie:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3057542" url="https://pl.wikipedia.org/wiki?curid=3057542" title="Neuron koszyczkowy">
Neuron koszyczkowy

Neuron koszyczkowy – typ morfologiczny neuronu. Jego zakończenia aksonu tworzą charakterystyczny kształt "koszyczka" wokół ciała komórki docelowego neuronu, na który działają hamująco przez wydzielanie neuroprzekaźnika GABA.
Neurony koszyczkowe występują przede wszystkim w warstwie drobinowej kory móżdżku, gdzie tworzą synapsy na ciałach komórkowych komórek Purkiniego. Poza tym są również obecne w hipokampie (w warstwie CA3) oraz korze mózgu, gdzie wywierają hamujący wpływ na neurony piramidowe.

</doc>
<doc id="3057543" url="https://pl.wikipedia.org/wiki?curid=3057543" title="Neurony koszyczkowe">
Neurony koszyczkowe



</doc>
<doc id="3057549" url="https://pl.wikipedia.org/wiki?curid=3057549" title="Ignacy (Karagjozow)">
Ignacy (Karagjozow)



</doc>
<doc id="3057551" url="https://pl.wikipedia.org/wiki?curid=3057551" title="Komórka Purkiniego">
Komórka Purkiniego



</doc>
<doc id="3057557" url="https://pl.wikipedia.org/wiki?curid=3057557" title="Onesse-et-Laharie">
Onesse-et-Laharie



</doc>
<doc id="3057563" url="https://pl.wikipedia.org/wiki?curid=3057563" title="Wszystko">
Wszystko

Wszystko – polski krótkometrażowy film fabularny z 2011 roku. Pierwszy polski film finansowany przez internautów
. Film od 16 maja 2012 roku jest dostępny za darmo na stronie chcezobaczycwszystko.net
Opis fabuły.
Film przedstawia historię młodego chłopaka podkochującego się w dziewczynie, która skądinąd go lubi i tego jak po pewnym czasie oboje zbliżają się do siebie.

</doc>
<doc id="3057564" url="https://pl.wikipedia.org/wiki?curid=3057564" title="Meyssiès">
Meyssiès



</doc>
<doc id="3057568" url="https://pl.wikipedia.org/wiki?curid=3057568" title="Kyawswa (ujednoznacznienie)">
Kyawswa (ujednoznacznienie)

Kyawswa (birm. ကျော်စွာ) jest często nadawanym imieniem birmańskim. Dawniej, w czasach birmańskich monarchii, było tytułem królewskim. Może się ono odnosić do:
Nie należy mylić tego imienia z imieniem Kyaswa (birm. ကျစွာ), będącym również tytułem królewskim.

</doc>
<doc id="3057570" url="https://pl.wikipedia.org/wiki?curid=3057570" title="Kyaswa (ujednoznacznienie)">
Kyaswa (ujednoznacznienie)

Imię birmańskie (birm. ကျစွာ), które dawniej, w czasach birmańskich monarchii, było tytułem królewskim. Może się ono odnosić do: 
Nie należy mylić tego imienia z często nadawanym birmańskim imieniem Kyawswa (birm. ကျော်စွာ), które także było w przeszłości tytułem królewskim. 

</doc>
<doc id="3057572" url="https://pl.wikipedia.org/wiki?curid=3057572" title="Zagórzanie">
Zagórzanie

Zagórzanie "(górale zagórzańscy)" – góralska grupa etnograficzna narodowości polskiej zamieszkująca część Beskidu Wyspowego i północną stronę Gorców. Stolicą regionu zagórzańskiego jest miasto Mszana Dolna. Zagórzanie posiadają własny folklor, bogatą tradycję, strój oraz gwarę.
Zasięg terytorialny.
Zagórzanie zamieszkują północną stronę Gorców i część sąsiadującego z nimi Beskidu Wyspowego. Od południa graniczą z Podhalanami, od północnego wschodu z Lachami Limanowskimi, od południowego wschodu z Góralami Białymi, natomiast na północnym zachodzie z Kliszczakami.
Niegdyś tereny zamieszkiwane przez górali zagórzańskich obejmowały tereny Rabki Zdroju i okolicznych wsi, jednak w ostatnich latach owe tereny uległy silnemu wpływowi kultury podhalańskiej
Strój ludowy.
Strój męski składał się z tzw. "hazuki", uszytej z sukna samodziałowego czarnego lub brązowego, sukiennych białych spodni oraz krótkiego białego serdaka ze skór owczych bez rękawów, wkładanego na koszulę (spinaną niegdyś mosiężną spinką) i pod hazukę. Spodnie miały dwa przypory, zdobione parzenicą w kolorze czerwonym i niebieskim. Na nogi wkładano kierpce przytrzymywane skórzanymi rzemieniami. Gdy wychodzili na zewnątrz ubierali na siebie kożuchy z owczej skóry (kubraki) aby ochronić się przed zimnem. Głowę okrywał filcowy kłobuk.
Kobiety nosiły białe spódnice zdobione wzorami. Plecy okrywała tzw. "łoktuszka", a głowę mężatek "czepiec". Zamożne gospodynie miały spódnice i zapaski z wełny i jedwabiu. Na nogi wkładały kierpce, zaś od święta buty z miękkimi cholewami.
Folklor.
Folklor zagórzański zachował się stosunkowo słabo do dzisiejszych czasów, ulegając wpływom z sąsiedniego Podhala czy też Lachów.
Tradycyjna muzyka zagórzańska ma wiele wspólnego z muzyką wszystkich górali karpackich (m.in. obecność tzw. skali góralskiej). Od zawsze wykonywana była w składzie: skrzypce-prym, skrzypce-sekund oraz basy. W nielicznych już tradycyjnych melodiach zagórzańskich dominują durowe, wysokie brzmienia. Zachowały się jeszcze żywiołowe melodie pasterskie. Tradycyjna muzyka tego regionu, najbardziej autentyczna i prawdziwa, po dzień dzisiejszy grywana jest przez starszych mieszkańców regionu.
W zapomnienie odeszły tradycyjne instrumenty pasterskie, takie jak: fujarki, piszczałki i dudy. Podobnie w szczątkowym stanie zachowały się tańce pasterskie i solowe. Lepiej zachowały się tańce „od Lachów” takie jak np. polki. Na terenie zagórzan czasami tańczone były tańce zapożyczone z Podhala (cyfrowany, zbójnicki).

</doc>
<doc id="3057574" url="https://pl.wikipedia.org/wiki?curid=3057574" title="Kublicki">
Kublicki

Kublicki (albo "Pietuch" cz. "Piotuch") – polski herb szlachecki, herb własny rodziny dawniej litewskiej, znanej w połockiem z początku XVI wieku oraz następnie w rzeczyckiem, odmiana herbu Prus III. Wedł. S. Uruskiego w połockiem istniałа również rodzina Kublickich herbu Ostoja odm.
Opis herbu.
Na środku tarczy dwudzielniej - półtora srebrnego krzyża bez prawego dolniego ramienia, między półksężycem złotym rogami do krzyża, a między polową srebrniej podkowy barkiem do góry w polu prawem czerwoniem pierwsze, a w polu lewem błękitnym drugie. Klejnot: nad hełmiem w koronie noga zbrojna piętą w lewo do góry zgięta w kolanie. Labry: z prawej czerwone, podbite złotem; z lewej błękitne, podbite srebrem.
Herbowni.
Według Uruskiego: Kublicki-Piotuch. Według Gajla: Kublicki, Piotuch.

</doc>
<doc id="3057576" url="https://pl.wikipedia.org/wiki?curid=3057576" title="Zaginieni">
Zaginieni

Zaginieni (ang. Disappeared) to amerykański serial dokumentalny poświęcony osobom, które zniknęły bez śladu. Zarówno w Polsce, jak i w USA, program jest emitowany przez kanał Investigation Discovery. Dotychczas wyprodukowano i wyemitowano pięć sezonów tego serialu. Twórcy serialu otworzyli witrynę "findthedisappeared.com", której misją jest wyjaśnienie tajemniczych zaginięć w USA.

</doc>
<doc id="3057577" url="https://pl.wikipedia.org/wiki?curid=3057577" title="IAAF World Relays 2014">
IAAF World Relays 2014

1. IAAF World Relays – zawody lekkoatletyczne w biegach sztafetowych, organizowane pod egidą Międzynarodowego Stowarzyszenia Federacji Lekkoatletycznych (IAAF), które odbywały się 24 i 25 maja 2014 na Thomas Robinson Stadium w stolicy Bahamów Nassau.
Pierwsze osiem zespołów z biegów 4 × 100 metrów oraz 4 × 400 metrów (wśród kobiet i mężczyzn) uzyskało automatyczną kwalifikację do startu w lekkoatletycznych mistrzostwach świata w Pekinie (w sierpniu 2015).
Uczestnicy.
Reprezentacje 43 państw wzięły udział w pierwszej edycji IAAF World Relays.

</doc>
<doc id="3057580" url="https://pl.wikipedia.org/wiki?curid=3057580" title="At Full Force">
At Full Force

At Full Force – album koncertowy Elvisa Presleya, składający się z utworów nagranych w Dallas 28 grudnia 1976 r. Elvis miał na sobie Indian Feather suit. Wydany w 2010 roku.

</doc>
<doc id="3057584" url="https://pl.wikipedia.org/wiki?curid=3057584" title="Cette fois">
Cette fois

„Cette fois” – singel francuskiej piosenkarki Mélissy M.

</doc>
<doc id="3057585" url="https://pl.wikipedia.org/wiki?curid=3057585" title="John Merle Coulter">
John Merle Coulter

John Merle Coulter (ur. 20 listopada 1851 w Ningbo, Chiny, zm. 23 grudnia 1928 w Yonkers (Nowy Jork) – amerykański botanik, naukowiec i nauczyciel akademicki związany z University of Chicago.
Życiorys.
Dzieciństwo i młodość.
Urodził się w roku 1851 w Chinach, gdzie jego rodzice, Moses i Caroline Coulterin, byli prezbiteriańskimi misjonarzami. Uczył się w Hanover College, otrzymując stopień A.B. w roku 1870 i M.A. w roku 1873, a następnie studiował w Indiana State University, otrzymując w roku 1882 stopień doktora (PhD).
Praca zawodowa.
W czasie studiów doktoranckich John M. Coulter pracował jako profesor nauk przyrodniczych w Hanover College (1874–1879) i wykładał biologię w Wabash College (1879–1891). W następnych latach był rektorem Indiana State University (1891–1893) i Lake Forest College (1893-1896) oraz dziekanem Wydziału Botaniki University of Chicago (1896–1925, do odejścia na emeryturę). Jako emeryt pracował w Boyce Thompson Institute for Plant Research w Yonkers (Nowy Jork).
Poza akademicką pracą naukowo-dydaktyczną John M. Coulter działał m.in. jako:
Publikacje (wybór).
Wybór według Biodiversity Heritage Library (autorstwo i współautorstwo):
W zbiorach bibliotek amerykańskich są przechowywane również inne dokumenty, m.in. korespondencja Johna M. Coultera z rodzicami, dokumenty osobiste rodziców z czasów misji w Chinach, listy i pamiątki szkolne, projekty wielu wykładów i artykułów
Pisma są udostępniane w wersji cyfrowej (zob. np. artykuł nt. "A Preliminary Revision of the North American Species of Cactus, Anhalonium and Lophophora Living Rocks of Mexico").
Wyróżnienia.
W roku 1909 John M. Coulter został wybrany do National Academy of Sciences. Otrzymał tytuł członka honorowego takich towarzystw naukowych, jak: 
i w każdym z nich pełnił okresowo funkcję przewodniczącego.

</doc>
<doc id="3057586" url="https://pl.wikipedia.org/wiki?curid=3057586" title="Konflikt w Mali (2012-2013)">
Konflikt w Mali (2012-2013)



</doc>
<doc id="3057590" url="https://pl.wikipedia.org/wiki?curid=3057590" title="Linia kolejowa Angermünde – Schwedt">
Linia kolejowa Angermünde – Schwedt

Linia kolejowa Angermünde – Schwedt – jednotorowa, zelektryfikowana linia kolejowa o długości 23,1 km położona w kraju związkowym Brandenburgia. Linia była pierwotnie zbudowana i eksploatowana przez "Berlin-Stettiner Eisenbahn-Gesellschaft" (BStE). W latach 90. kilka stacji zostało zamkniętych ze względu na brak popytu. Jednocześnie zamknięto dworzec Schwedt West i zastąpiono go położonym bliżej centrum przystankiem kolejowym Schwedt Mitte. Ponieważ linia nadal nie była zelektryfikowana, pociągi z Berlina ciągnięte elektrowozami BR143 na stacji Angermünde zastępowane były lokomotywami spalinowymi BR232 lub BR 119, które ciągnęły skład do Schwedt. Dodatkowo skrócone relacje pomiędzy Angermünde i Schwedt obsługiwane były szt Baureihe 628.
Ponieważ obsługa połączeń spalinowozami była bardzo droga, władze Brandenburgii postanowiły pod koniec 2004 roku o elektryfikacji i modernizacji toru za około 7,4 mln euro.
Oprócz instalacji sieci trakcyjnej zabezpieczono wszystkie główne przejazdy kolejowo-drogowe oraz podniesiono maksymalną prędkość do 80 km/h. Od zmiany rozkładu jazdy w grudniu 2005 roku linia obsługiwana jest wyłącznie składami elektrycznymi.
Po linii kursuje obecnie w takcie dwugodzinnym pociąg Regional-Express linii RE 3 do Wünsdorf-Waldstadt przez Angermünde i Berlin. Wraz ze zmianą rozkładu w grudniu 2014 roku pociągi w relacji Angermünde–Schwedt zostaną zastąpione nową linią RB 61 przewoźnika Niederbarnimer Eisenbahn, podczas gdy ruch w kierunku Berlina będzie nadal obsługiwany przez RE 3 DB Regio.

</doc>
<doc id="3057594" url="https://pl.wikipedia.org/wiki?curid=3057594" title="Hans Andresen">
Hans Andresen

Hans Edmund Andresen (ur. 3 października 1927 w Gammel Holte, zm. 7 lutego 2014) – duński kolarz szosowy i torowy, srebrny medalista szosowych mistrzostw świata
Kariera.
Największy sukces w karierze Hans Andresen osiągnął w 1954 roku, kiedy zdobył srebrny medal w wyścigu ze startu wspólnego amatorów podczas szosowych mistrzostw świata w Solingen. W zawodach tych wyprzedził go jedynie Belg Emiel Van Cauter, a trzecie miejsce zajął Holender Martin van der Borgh. Był to jednak jedyny medal wywalczony przez Andersena na międzynarodowej imprezie tej rangi. W 1950 roku został mistrzem Danii wśród amatorów, w 1955 roku zwyciężył w Tour d'Egypte, a w 1953 roku zajął drugie miejsce w klasyfikacji generalnej Wyścigu Pokoju. Trzykrotnie zdobywał medale mistrzostw krajów nordyckich, w tym złoty w wyścigu drużynowym w 1951 roku. W 1948 roku wystąpił na igrzyskach olimpijskich w Londynie, gdzie był piąty w torowym wyścigu tandemów. Na rozgrywanych cztery lata później igrzyskach w Helsinkach był dziewiąty w wyścigu ze startu wspólnego oraz szósty w wyścigu drużynowym. Jako zawodowiec startował w 1956-1961.

</doc>
<doc id="3057595" url="https://pl.wikipedia.org/wiki?curid=3057595" title="Mistrzostwa Świata Juniorów Młodszych w Lekkoatletyce 2015">
Mistrzostwa Świata Juniorów Młodszych w Lekkoatletyce 2015

9. Mistrzostwa Świata Juniorów Młodszych – zawody lekkoatletyczne dla sportowców do lat 18 (urodzonych w 1998 i 1999), które odbyły się od 15 do 19 lipca 2015 w Cali w Kolumbii.
Cali zostało wybrane gospodarzem mistrzostw przez Radę Międzynarodowego Stowarzyszenia Federacji Lekkoatletycznych (IAAF) 23 listopada 2012 w Barcelonie – miasto było jedynym kandydatem do przeprowadzenia zawodów.
Rada IAAF w lipcu 2014 roku w Eugene podjęła decyzję, że w programie mistrzostw sztafeta szwedzka zostanie zastąpiona mieszanym biegiem rozstawnym 4 × 400 metrów (2 chłopców + 2 dziewczyny).
Przypisy.
 

</doc>
<doc id="3057598" url="https://pl.wikipedia.org/wiki?curid=3057598" title="Rewolucja kopernikańska">
Rewolucja kopernikańska



</doc>
<doc id="3057601" url="https://pl.wikipedia.org/wiki?curid=3057601" title="Centrum Kongresowe ICE Kraków">
Centrum Kongresowe ICE Kraków

Centrum Kongresowe ICE Kraków (ang. "International Conferences and Entertainment") – wielofunkcyjny obiekt, zlokalizowany nad Wisłą, przy Rondzie Grunwaldzkim w Krakowie, u zbiegu ulic Marii Konopnickiej i Monte Cassino, na obszarze Dębnik. Otwarty w 2014.
Centrum przystosowane jest do organizacji kongresów, konferencji, koncertów, spektakli, wystaw i innych wydarzeń społeczno-kulturalnych. Operatorem ICE Kraków jest spółka Kraków5020. 
Koncepcja.
ICE Kraków dysponuje trzema głównymi salami: Audytoryjną, Teatralną oraz Kameralną, mieszczącymi maksymalnie odpowiednio 1915, 596 i 400 użytkowników. Poza Salą Audytoryjną na szczególną uwagę zasługuje druga co do wielkości Sala Teatralna: jej składane trybuny pozwolą na zwiększenie powierzchni podłogi w przypadku wykorzystania jej na bankiety czy wystawy.
Centrum, mogące pomieścić 3200 uczestników, dysponuje także zespołem sal konferencyjnych z regulowanymi przesuwnymi ściankami, przeszklonym, 3-poziomowym foyer z widokiem na Wawel, wielofunkcyjną salą wystawową i powierzchniami pomocniczymi.
Wokół Centrum powstał specjalny układ komunikacyjny obejmujący parkingi naziemne, terminal 
autobusowy i mikrobusowy, plac dla wozów transmisyjnych oraz dwupoziomowy parking podziemny dla 360 samochodów. Dojazd z lotniska zajmuje około 20 minut, a z głównego dworca kolejowego i autobusowego dotrzeć można do ICE zaledwie w kwadrans.
Sala Audytoryjna.
Największa spośród trzech sal Centrum, Sala Audytoryjna o powierzchni sceny 340 m², 28 m długości, 20 m szerokości i 15,5 m wysokości, zapewnia wszechstronne możliwości realizacji przedsięwzięć w najbardziej elastycznym wymiarze – od wielkich koncertów symfonicznych, przez spektakle muzyczne, koncerty muzyki popularnej, spektakle baletowe i projekcje filmowe, aż po kongresy i konwencje z maksymalną liczbą miejsc do 1915. Dla Sali Audytoryjnej przyjęto sprawdzony w wielu realizacjach typ sali "vineyard – part surround", z częściowo otaczającą i częściowo frontalną aranżacją miejsc widowni wokół estrady. Bezpośrednio do sali przylegają 10 kabin do tłumaczeń.
Od maja 2018 roku: Sala Audytoryjna im. Krzysztofa Pendereckiego.
Podczas projektowania, w kwietniu 2009 powstał precyzyjny model Sali Audytoryjnej w skali 1:50, który wysłano na szczegółowe testy akustyczne do instytutu "Arup Acoustics" w Cambridge w Wielkiej Brytanii.
Sala Teatralna.
Wielofunkcyjna sala na planie prostokąta (shoebox), wyposażona w scenę typu pudełkowego (portal sceniczny, regulowane proscenium, kurtyna i zaplecze).
Liczba miejsc na widowni może podlegać modyfikacjom, a w maksymalnym wariancie dochodzi do 600. Składana trybuna na najniższym poziomie pozwala uzyskać płaską powierzchnię na wystawy i bankiety. Składana trybuna na najniższym poziomie pozwala uzyskać płaską powierzchnię na wystawy i bankiety. Sala Teatralna dysponuje odpowiednią akustyką o zmiennych parametrach; rozbudowane zaplecze techniczne i technologiczne umożliwia także montaż dodatkowych elementów nagłośnienia, oświetlenia i scenografii.
Sala Kameralna.
Zlokalizowana na trzecim piętrze Centrum Kongresowego ICE Kraków Sala Kameralna to pomieszczenie z płaską podłogą i 400 miejscami siedzącymi. Ściana akustyczna umożliwia podział przestrzeni na dwie niezależne części. Sala wyposażona jest w mobilne, składane trybuny, dwie niezależne kabiny reżyserskie i kabiny do tłumaczeń symultanicznych, dające możliwość niezależnej obsługi każdej z dwóch części sali.
Zespół Sal Konferencyjnych.
Sąsiadujący z Salą Kameralną Zespół Sal Konferencyjnych z dostępem do światła dziennego oraz pięknym widokiem na zamek królewski na Wawelu obejmuje przestrzeń konferencyjną o powierzchni ok. 500 m2, którą można elastycznie dzielić za pomocą systemu ścian akustycznych nawet na 10 mniejszych sal. Zespół Sal Konferencyjnych uzupełniają pokoje dla organizatorów, toalety i hol z bufetem. Istnieje również możliwość zamontowania nagłośnienia.
Realizacja.
Plany.
Plany budowy nowoczesnego obiektu umożliwiającego profesjonalną organizację kongresów i wydarzeń artystycznych w okolicy Ronda Grunwaldzkiego istniały od około roku 2000. Intensywny rozwój Krakowa coraz bardziej determinował konieczność przeprowadzenia takiej inwestycji, potrzebnej zarówno szeroko rozumianej sferze biznesowej, a także coraz liczniejszym przedsięwzięciom o charakterze konferencyjno-artystycznym.
Ówczesny kandydat na Prezydenta Krakowa, Jacek Majchrowski, podczas kampanii wyborczej w 2002 zapowiedział powstanie Centrum Kongresowego. Szansa na realizację projektu w perspektywie najbliższych dziesięciu lat pojawiła się 16 marca 2004, kiedy krakowski magistrat otrzymał decyzję o warunkach zabudowy. Problemy z prywatnymi inwestorami Centrum trwały trzy lata, choć nie brakował firm chcących wybudować obiekt. Wiele z nich jednak chciało przyćmić obiekt dużym centrum handlowym nastawionym na konsumpcję, a takie rozwiązane nie było popierane przez władze miasta. W maju 2007 Urząd Miasta Krakowa zadecydował, że to Miasto będzie inwestorem Centrum.
2007–2010: Konkurs i projekt.
17 maja 2007 Urząd Miasta Krakowa ogłosił międzynarodowy dwuetapowy konkurs na opracowanie koncepcji urbanistyczno-architektonicznej Centrum Kongresowego w Krakowie. Na działce o powierzchni 1,14 ha; w rejonie Ronda Grunwaldzkiego zaplanowano obiekt, którego głównym elementem miała być sala audytoryjna o pojemności 1 800 miejsc, sala duża (sceniczna) dla 600 osób, oraz sala kameralna dla 300 osób. Zgodnie z warunkami konkursu, w centrum miały się znaleźć m.in.: garaż o pojemności minimum 290 samochodów osobowych (zalecana wielkość garażu to 600 stanowisk), podjazdy dla samochodów i autokarów oraz zatoki oczekiwania dla autokarów i postoju taksówek. I nagrodę - dla uczestnika konkursu zaproszonego do udziału w postępowaniu o udzielenie zamówienia publicznego – ustanowiono na 150 000 PLN. Przewodniczącym sądu konkursowego został architekt Bohdan Paczowski z Luksemburga. Termin składania prac konkursowych zaplanowano na 24 września 2007.
W drugim etapie konkursu znalazło się 18 uczestników, w tym 4 uczestników z zagranicy. 12 listopada 2007 ogłoszono wyniki konkursu. Autorem zwycięskiej koncepcji okazała się krakowska pracownia "Krzysztof Ingarden, Jacek Ewý Architekci sp. z o.o." wraz z japońskim konsultantem projektowym "Arata Isozaki &amp; Associate" z Tokio. Wcześniej oba biura współpracowały przy projekcie Muzeum Sztuki i Techniki Japońskiej „Manggha” w Krakowie, stojącym w sąsiedztwie planowanego Centrum Kongresowego.
Zwycięska koncepcja urbanistyczno-architektoniczna przewidywała następujące funkcje Centrum Kongresowego:
Ówczesne plany zakładały: w 2008 – powstanie projektu budowlanego i uzyskanie pozwolenia na budowę, w 2009 – wyłonienie wykonawca i rozpoczęcie budowy, a w 2010 – oddanie Centrum do użytkowania. Drobne zmiany w projekcie spowodowały, że dopiero 20 maja 2008 Prezydent Krakowa Jacek Majchrowski podpisał z pracownią "Ingarden &amp; Ewý Architekci" umowę na wykonanie dokumentacji projektowej Centrum Kongresowego. Ustalono również, że pracownia będzie sprawowała nadzór autorski nad budową. W następnych miesiącach pozyskano niezbędne decyzje administracyjne. W 2009 przeprowadzono badania archeologiczne, przygotowano podziemną infrastrukturę i przeprowadzono konsultacje społeczne.
2010-2011: I etap budowy.
3 marca 2010 Centrum Kongresowe uzyskało ostateczną decyzję w sprawie pozwolenia na budowę.
Majowa powódź spowodowała znaczne podniesienie poziomu wód gruntowych w okolicy Ronda Grunwaldzkiego, dodatkowo komplikując i tak geologicznie trudny teren. Aby zabezpieczyć Centrum Kongresowe przez skutkami ewentualnej powodzi, zaprojektowano specjalny układ konstrukcyjny.
21 października 2010, w ramach I etapu budowy, podpisano umowę z firmą "Warbud S.A." z Warszawy na wykonanie wraz z robotami towarzyszącymi głównego elementu układu konstrukcyjnego, tj. żelbetowej ściany szczelinowej o długości 400 m, grubości 80-100 cm i zagłębieniu 16 m. 28 października 2010 odbyła się uroczystość oficjalnego wmurowania kamienia węgielnego pod budowę Centrum Kongresowego. Prace zakończyły się w lipcu 2011, miesiąc przed terminem.
2011-2014: II etap budowy.
28 stycznia 2010 miasto ogłosiło przetarg na wykonawcę drugiego i ostatniego etapu budowy Centrum Kongresowego. 20 września 2011 w krakowskim magistracie podpisano umowę z wyłonionym w dwuetapowym przetargu polsko-hiszpańskim konsorcjum "Budimex S.A." z Warszawy i "Ferrovial Agroman S.A." z Madrytu na wykonanie gmachu Centrum i infrastruktury towarzyszącej.
Wraz z realizacją obiektu zostanie przebudowany układ drogowy w rejonie ronda Grunwaldzkiego. Uporządkowana zostanie niewykorzystana przestrzeń. Powstaną nowe ulice, parkingi naziemne i plac dla wozów transmisyjnych. Wybudowany zostanie też nowy terminal dla autobusów i mikrobusów, który zastąpi starą pętlę, działającą u zbiegu ulic Monte Cassino i Konopnickiej.
Zgodnie z zawartą umową prace potrwają 30 miesięcy. Oddanie do użytku centrum zaplanowano na przełom września i października 2014.
2014: inauguracja działalności.
ICE Kraków rozpoczęło działalność 16 października 2014 koncertem "2014. Tu i teraz" (muzyka Zbigniew Preisner, libretto: Ewa Lipska).
Działalność.
Centrum Kongresowe ICE Kraków jest miejscem organizacji konferencji, kongresów, koncertów oraz spektakli. Zorganizowano tutaj ponad 1000 wydarzeń, w których uczestniczyło 1 200 000 gości. W ramach stałej współpracy odbywają się tutaj m.in. wydarzenia organizowane przez KBF – byłego operatora Centrum Kongresowego ICE Kraków: Festiwal Muzyki Filmowej, Festiwal Opera Rara, Festiwal Misteria Paschalia oraz kwartalne spotkania grupy KRAKÓW NETWORK. ICE Kraków jest stałą lokalizacją dla wielu wydarzeń międzynarodowych, w tym m.in.: Kongresu Gospodarczego Impact’, Kongresu Open Eyes Economy Summit, Europejskiego Forum Cyberbezpieczeństwa CYBERSEC, spotkań kardiologów New Frontiers in Interventional Cardiology, Digital Dragons, Konferencji Stowarzyszenia ASPIRE, Invest Cuffs oraz Europejskiego Kongresu Samorządów.
Wybrane realizacje:
2015
2016
2017
2018
2019
2020
2021
2022
Projekty realizowane przez ICE Kraków.
ICE Classic.
Seria koncertów muzyki klasycznej. Wszystkie koncerty z cyklu odbywają się w Sali Audytoryjnej im. Krzysztofa Pendereckiego.
Kraków Network.
Inicjatywa mająca na celu tworzenie silnej grupy biznesowej z różnych sektorów branży turystycznej, której działania wpłyną na zwiększenie liczby wydarzeń biznesowych realizowanych w stolicy Małopolski. Organizatorem cyklu jest spółka Kraków5020 – operator ICE Kraków. KRAKÓW NETWORK obejmuje 6 grup tematycznych: Kraków Future Lab, Kraków Business Food, grupę hotelową, grupę eventową, grupę Ambasadorów, grupę PR.
Dzień dobry ICE Kraków.
Kwartalne wydarzenie dla rodzin, podczas którego w Centrum Kongresowym ICE Kraków odbywają się warsztaty z animatorami, spotkania z przedstawicielami służb ratowniczych, zwiedzanie obiektu oraz pokaz filmu niespodzianki.
POWER of 4.
Porozumienie obiektów konferencyjnych średniej wielkości współpracujących w zakresie działań promocyjnych, wymiany doświadczeń oraz tworzenia wspólnej bazy klientów. Sygnatariuszami porozumienia są: Centrum Kongresowe ICE Kraków, Centrum Konferencyjne Kopernik w Centrum Nauki Kopernik, Lubelskie Centrum Konferencyjne i Europejskie Centrum Solidarności.
Aleja Kongresowa.
To cykl wydarzeń, w trakcie których przedstawiciele Miasta Krakowa, Centrum Kongresowego ICE Kraków oraz organizatorzy kongresów realizowanych w ICE Kraków, symbolicznie sadzą drzewa przy ulicy Monte Cassino. Średnio co miesiąc sadzone jest jedno drzewo, co pozwala zaprezentować stałą współpracę Miasta Krakowa, ICE Kraków oraz podkreślić zaangażowanie branży spotkań w kwestię dbania o środowisko. Każde drzewo upamiętnia ważne wydarzenie organizowane przez miasto - pierwsze z 30 planowanych drzew zostało zasadzone po 41. sesji Komitetu Światowego Dziedzictwa UNESCO w lipcu 2017 r.
Wydarzenia hybrydowe.
W 2020 roku w Centrum Kongresowym ICE Kraków powstało studio nagraniowe dla wydarzeń hybrydowych. Studio zostało później przeniesione do podziemi obiektu, a następnie nowocześnie zaaranżowane i doposażone w nowoczesny sprzęt. Otwarcie nowego studia nastąpiło w 2022 roku. Przestrzeń oferuje realizację streamingu wybranego wydarzenia dzięki zaawansowanym możliwościom technologicznym. Wykorzystywane jest ono także przez platformę Play Kraków..
Finansowanie.
Całkowity koszt projektu "Centrum Kongresowe (Rondo Grunwaldzkie)" określono na poziomie 357 539 043,63 PLN. Inwestorem projektu jest Gmina Miejska Kraków.
Projekt został dofinansowany kwotą 82 930 000,00 PLN przez Unię Europejską w ramach Małopolskiego Regionalnego Programu Operacyjnego na lata 2007-2013.
Międzynarodowe stowarzyszenia branżowe.
Centrum Kongresowe ICE Kraków jest członkiem stowarzyszeń:
Obecność ICE Kraków w wydarzeniach branży MICE.
Centrum Kongresowe ICE Kraków uczestniczy w takich wydarzeniach, jak:

</doc>
<doc id="3057602" url="https://pl.wikipedia.org/wiki?curid=3057602" title="Pinnow (stacja kolejowa)">
Pinnow (stacja kolejowa)

Pinnow (Uckermark) – stacja kolejowa w Pinnow, w kraju związkowym Brandenburgia, w Niemczech. 
Znajduje się tu 1 peron. Jest to stacja przelotowa linii kolejowej z Angermünde. Na stacji istnieje możliwość mijania się pociągów, ale peron znajduje się tylko przy jednym torze.

</doc>
<doc id="3057606" url="https://pl.wikipedia.org/wiki?curid=3057606" title="A Hot Winter Night in Dallas">
A Hot Winter Night in Dallas



</doc>
<doc id="3057608" url="https://pl.wikipedia.org/wiki?curid=3057608" title="Pałac w Porażynie">
Pałac w Porażynie

Pałac w Porażynie znajduje się we wsi Porażyn w województwie wielkopolskim, w części wsi położonej w pobliżu przystanku kolejowego Porażyn.
Zbudowany został ok. 1880-1882 r. jako pałac-willa "Eichenhorst" (dosł. gniazdo dębów) dla właściciela dóbr opalenickich - Franza Heinricha von Beyme. Projekt powstał w znanej berlińskiej firmie architektonicznej Hermanna von der Hude i Juliusa Hennicke. Był on w tamtych czasach wysoko oceniany i znalazł się jako wzór do naśladowania w znanym czasopiśmie architektonicznym "Architektonisches Skizzenbuch". Wpływ na to miała wysoka ocena kompozycji całości i dekoracji wnętrz. Na elewacji zewnętrznej występuje typowe zestawienie kolorystyczne czerwonej cegły i białego tynku detali architektonicznych. Kolumnowy portyk został przebudowany na półkolistą część wejściową. Pałac był dwukrotnie przebudowywany - około 1900 roku oraz podczas II wojny światowej.
W 1920 nieruchomość (wraz z parkiem i kilkoma okolicznymi majątkami) zakupił generał Kazimierz Sosnkowski z przeznaczeniem na rezydencję. Po II wojnie światowej w pałacu kształcili się leśnicy: od 1 listopada 1945 funkcjonował jako szkoła leśna, natomiast od 1971 mieściło się w nim Policealne Studium Leśne. We wrześniu 1993 szkoła została przeniesiona do Technikum Leśnego w Goraju. Pałac przekazano Nadleśnictwu Grodzisk i utworzono w nim ośrodek szkoleniowo-wypoczynkowy oraz hotel.
Kompleks pałacowy uzupełniają: zabytkowa masztalarnia (wybudowana w stylu podobnym do głównego budynku) oraz leśny park, w którym można spotkać m.in. buki i dęby.

</doc>
<doc id="3057609" url="https://pl.wikipedia.org/wiki?curid=3057609" title="Martin van der Borgh">
Martin van der Borgh

Martin van der Borgh (ur. 28 października 1934 w Koningsbosch, zm. 12 lutego 2018 w Brunssum) – holenderski kolarz szosowy, brązowy medalista mistrzostw świata
Kariera.
Największy sukces w karierze Martin van der Borgh osiągnął w 1954 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Solingen. W zawodach tych wyprzedzili go jedynie Belg Emiel Van Cauter oraz Duńczyk Hans Andresen. Był to jednak jedyny medal wywalczony przez van der Borgha na międzynarodowej imprezie tej rangi. W tym samym roku wygrał holenderski Ronde van Limburg, w 1960 roku belgijski Ronde van Haspengouw, a rok później zwyciężył we francuskim Tour du Nord. Był także trzeci w klasyfikacji generalnej Tour de Luxembourg w 1963 roku. Trzykrotnie startował w Tour de France, ale tylko raz dotarł do mety – w 1960 roku zajął 34. miejsce w klasyfikacji generalnej. Nigdy nie wystąpił na igrzyskach olimpijskich. Jako zawodowiec startował w 1957–1964.

</doc>
<doc id="3057611" url="https://pl.wikipedia.org/wiki?curid=3057611" title="José Gregorio Monagas">
José Gregorio Monagas

José Gregorio Monagas (ur. 4 maja 1795 w Aragua de Barcelona, zm. 15 lipca 1858 w Maracaibo) – prezydent Wenezueli, generał w czasach walk o niepodległość, polityk, żołnierz. Wyzwoliciel niewolników w Wenezueli. Znajdował się pod dużym politycznym wpływem swego brata José Tadeo Monagasa.
Podczas wojny o wyzwolenie brał udział w wielu ważnych kampaniach przeciwko wojskom hiszpańskich rojalistów. Odznaczył się wielką odwagą w bitwie pod Carabobo u boku Simón Bolívara, który nazwał go "pierwszą lancą wschodu".
W 1851 roku José Gregorio zastąpił swojego brata José Tadeo na stanowisku prezydenta kraju. Podczas swych rządów musiał stawić czoła kilku wojskowym buntom. Najpierw politycznie zdystansował się od swojego brata, ale potem poparł jego starania o kolejną prezydenturę. Prezydencje obu braci są powszechnie znane jako rządy dynastii Monagas lub "Monagato". 
Bardzo mocno przeciwstawiał się konserwatywnej oligarchii. Najważniejszym dziełem José Gregorio było ogłoszenie Wenezueli, 24 marca 1854 roku, krajem wolnym od niewolnictwa.
Po ponownym wyborze jego brata José Tadeo na prezydenta osiadł w Barcelonie i wycofał się życia politycznego. Wrócił jednak w 1857 roku i jako szef sił zbrojnych pomagał swemu bratu w walce przeciw Juliánowi Castro.
W marcu 1858 roku Castro zdołał obalić rząd José Tadeo. José Gregorio został aresztowany w Barcelonie na rozkaz generała Justo Briceño i wysłany do zamku Puerto Cabello. Potem przeniesiono go do San Carlo, gdzie ciężko się rozchorował. W lipcu gubernator José Serrano nakazał przeniesienie do Maracaibo. Zmarł podczas podróży, w dniu 15 lipca 1858 roku. 
13 listopada 1872 roku jego prochy zostały przeniesione do Panteonu Narodowego.

</doc>
<doc id="3057613" url="https://pl.wikipedia.org/wiki?curid=3057613" title="Cortinarius caperatus">
Cortinarius caperatus



</doc>
<doc id="3057614" url="https://pl.wikipedia.org/wiki?curid=3057614" title="Herb Amöneburga">
Herb Amöneburga

Herb Amöneburga stanowi w polu niebieskim siedzącą na białym koniu postać świętego Marcina prawą ręką przecinającego swój czerwony płaszcz. Koń z uniesioną prawą, przednią nogą stąpa po zielonej trawie w heraldycznie prawą stronę, święty Marcin odwraca się w stronę żebraka. Za koniem z lekko ugiętą prawą nogą stoi, zwrócony w prawą stronę, półnagi żebrak prawą ręką przytrzymujący skraj płaszcza. W górnym prawym rogu stylizowana litera "A", w lewym drewniane koło z sześcioma szprychami.
Stylizowana litera "A" nawiązuje do nazwy miasta.
Koło stanowi symbol jednoczący z miastem Moguncja i nawiązuje do jego herbu.

</doc>
<doc id="3057616" url="https://pl.wikipedia.org/wiki?curid=3057616" title="Bartek Biedrzycki">
Bartek Biedrzycki

Bartek Biedrzycki, pseud. godai (ur. 3 czerwca 1978 w Warszawie) – polski pisarz fantastyki, redaktor i wydawca&lt;ref name="ef/mr"&gt;&lt;/ref&gt;&lt;ref name="lc/zp"&gt;&lt;/ref&gt;, scenarzysta i publicysta komiksowy; jeden z pierwszych polskich podcasterów. Z wykształcenia nauczyciel języka angielskiego, z zawodu pracownik IT. Jest autorem trylogii postapokaliptycznej wydanej w latach 2014–2017, rozgrywającej się w zniszczonej wojną Warszawie.
Życiorys.
Urodzony w Warszawie, całe życie mieszka w rodzinnym Konstancinie-Jeziornie z żoną i dwójką dzieci. Ukończył XXVIII Liceum Ogólnokształcące im. Jana Kochanowskiego w Warszawie w 1997; w 2001 uczył się w Szkole Podoficerów Służby Zasadniczej w Centrum Szkolenia Łączności i Informatyki, służbę wojskową ukończył w 2002 w stopniu starszego kaprala; absolwent kolegium nauczycielskiego na Uniwersytecie Warszawskim. Pracował m.in. jako anglista w warszawskich liceach, w warszawskich klubach studenckich, a następnie przez ponad dekadę w działach IT w produkcji telewizyjnej. Honorowy dawca krwi, w latach 2006-2022 wikipedysta&lt;ref name="DW/NK"&gt;&lt;/ref&gt;.
Działalność.
Jeszcze w liceum utrzymywał kontakty z warszawską sceną zinową, czego efektem była publikacja w 1995 zina „Proletaryat”&lt;ref name="ef/bb"&gt;&lt;/ref&gt; (spadkobiercy zina „Łomiarz”). Jako publicysta debiutował w 1996 w magazynie „Guliwer” artykułem o Batmanie i przemocy w komiksach. W latach 1997–1998 był redaktorem zina „Manga Rider”, reaktywowanego w 2019. Pisze także dla takich portali jak Kolorowe Zeszyty, Komiksomania, Motyw Drogi, Sztukater, ComixGrrrlz, Komiks Polter czy magazynu Smash!. Współpracuje od początku z tygodnikiem „Kultura Liberalna”. Jego teksty pojawiały się także w przedrukach na stronach takich periodyków jak „Rzeczpospolita”, „Polska The Times”, „Zwierciadło”, Wiadomości24.pl. Wypowiada się także o komiksach na falach radia, a od lutego 2015 do końca emisji gościł na antenie Polsat News 2 w programie "Widzimisię" Michała Figurskiego i Mariusza Rokosa. Pisuje o podboju kosmosu (szczególnie o programach radzieckich), a prelekcje o tej samej tematyce wygłasza na festiwalach fantastycznych.
Od 2007 zajmuje się nieprzerwanie podcastingiem. Jest redaktorem portalu lokalnego Konstancin.com, pod którego egidą prowadzi od kilku lat archiwum zdjęciowe swojego rodzinnego miasta na licencji Creative Commons.
Wraz z Janem Mazurem i Robertem Sienickim jeden z założycieli i redaktor naczelny istniejącego w latach 2008–2015 wydawnictwa Dolna Półka zajmującego się publikacją komiksów polskich twórców. W latach 2007–2012 redaktor magazynu komiksowego Kolektyw. Autor kilku komiksów internetowych i scenariuszy komiksowych. Związany przez cały okres jej istnienia z grupą netKolektyw. Założyciel (wraz z Konradem Hildebrandem) i przez cały okres istnienia redaktor Polskiego Centrum WebKomiksu.
W 2013 roku wyprodukował i użyczył głosu jednej z postaci w serialu animowanym „Kwadrat” dla Endemol Shine Polska.
W 2014 zadebiutował w serii Fabryczna Zona powieścią osadzoną w realiach postapokaliptycznych. Na podstawie świata stworzonego przezeń w swoich powieściach powstało polskie uniwersum postapokaliptyczne, wydawane w serii Fabryczna Zona. Pierwszą książką innego autora była "Upadła świątynia" Dominiki Węcławek, wydana w styczniu 2016. Jego opowiadania pojawiają się w „Nowej Fantastyce” i antologiach.
W 2015 został jednym z głównych bohaterów powieści "Szczury Wrocławia" Roberta Szmidta. W wydanym w 2019 roku serialu audio na podstawie powieści zagrał go Jacek Braciak. W 2016 był jurorem w konkursie Kryształowe Smoki, organizowanym w ramach wrocławskich Dni Fantastyki.
W styczniu 2018 wraz z Krzysztofem Sokołowskim reaktywowali magazyn „Fenix” pod nazwą „Fenix Antologia”. Latem 2019 z jego inicjatywy i pod jego redakcją powstał zin „Żar-ptak”, zaś po zamknięciu „Fenixa Antologii”, jesienią 2020 rozpoczął wydawanie „Rocznika Fantastycznego”&lt;ref name="EF/RF"&gt;&lt;/ref&gt;.
W 2021 roku wydał drukiem pierwotnie opublikowaną w formie elektronicznej antologię komiksową "Gniazdo Światów". Dochód ze sprzedaży komiksu przeznaczony został na cele charytatywne. W 2022 roku dochód ze sprzedaży ebooka "Zrobiłem, co musiałem" przeznaczony został na pomoc Ukrainie.
W styczniu 2022 roku wypuścił darmową grę przygodową przeznaczoną na konsole Game Boy/Game Boy Color i uruchomienia w przeglądarce pt. „Labirinth”, w której celem gracza jest pomaganie spotkanym na swojej drodze, przypadkowym osobom. Kolejnymi produkcjami były gra "point and click" „Europa rescue!” rozgrywająca się na uszkodzonej stacji kosmicznej i "kinetic novel" „Hamsters in space”, adaptację komiksu „Chomiki w kosmosie”.
Twórczość.
Od początku XXI wieku zajmował się publicystyką komiksową, początkowo jako bloger, potem z wykorzystaniem podcastingu; pisywał także dla pism i portali branżowych oraz magazynów kulturalnych. Tworzył scenariusze komiksowe – głównie humorystyczne i obyczajowe&lt;ref name="GS/A"&gt;&lt;/ref&gt;.
W 2014 opublikował pierwszą powieść, otwierającą trylogię postapokaliptyczną, której akcja ma miejsce w Warszawie po wojnie atomowej i obejmuje ponad dwie dekady. Głównym bohaterem jest stalker Borys Dobrowolski – w chwili wybuchu wojny czteroletni – desperacko poszukujący ojca-żołnierza najemnik zabijaka. Prócz niego w trylogii pojawia się galeria postaci wszelkich typów. Biedrzycki porusza w niej archetypiczny motyw zmagań dobra ze złem w ludzkiej duszy&lt;ref name="LC/KS"&gt;&lt;/ref&gt; oraz zmagania się człowieka z wrogim światem&lt;ref name="CG/K"&gt;&lt;/ref&gt;. Ten sam motyw – jednostka kontra świat – pojawia się w serii opowiadań o polskich kosmonautach, gdzie bohaterowie mierzą się z potęgą kosmosu&lt;ref name="LK/O"&gt;&lt;/ref&gt;, ułomnościami technologii i przytłaczającym wszystko porządkiem społecznym. Analizuje także reakcje jednostek i społeczeństw zarówno w obliczu apokaliptycznego upadku cywilizacji i zaniknięcia tradycyjnego porządku moralnego jak i zmian wywołanych rozwojem technologii, która wpływa na życie bohaterów.
Inne popularne motywy to dorastanie – zarówno do ról społecznych, jak i campbellowskie dorastanie bohatera, czasem wykorzystuje w tym celu pozornie naiwne spojrzenie na świat oczami dziecka, stąd takie postacie jak Tracy z "Jak smakuje benzyna?", bohaterki "Klastra", nieheteronormatywne Vir z "Comfirmatio Vir Llamki"&lt;ref name="LC/KStop"&gt;&lt;/ref&gt; czy Janka z opowiadania "Ostatnia posługa". Szczególnie ostatnia wpisuje się też archetyp nieznanego, wywołującego strach obcego. Silnie zaznaczone są też wątki dotyczące więzi międzyludzkich, rodzinnych – wzajemne relacje rodzeństwa Zary i Hanoiego, poszukiwanie ojca i dorastanie do bycia ojcem i mężem Borki, rozdarcie między miłością a wiernością Glorii Dobrowolskiej, eskapizm i substytucja emocjonalna Jolki i Tanii z „Klastra” oraz rola matki i żony w życiu Glorii i Liu Yuxi. Ostatnie dwie bohaterki pochodzą z cyklu krótszych tekstów będącego melanżem hard science fiction i space opery, osadzonego w alternatywnej utopijnej rzeczywistości rozpoczętego w 2017 dobrze przyjętym przez czytelników "Lotem pułkownika", a zebranego w 2020 roku w docenionym przez krytykę zbiorze "Zimne światło gwiazd"&lt;ref name="p/pl"&gt;&lt;/ref&gt;.
W swojej twórczości wykorzystuje czasem fakt bycia ojcem. Jego syn, Bruno, stał się pierwowzorem postaci małego Borki z trylogii "Kompleksu"&lt;ref name="NK/K7215"&gt;&lt;/ref&gt; i głównego bohatera opowiadania "Kamienne kręgi", pisze także do "Manga Ridera". Córka, Zuza, stoi za powstaniem "Chomików w kosmosie"&lt;ref name="EF/ChwK"&gt;&lt;/ref&gt;, współpracowała także jako ilustratorka - przy "Fenixie Antologii" i "Żar-ptaku".
W swoich pracach sięga po różnorodną stylistykę i gatunki, od postapokalipsy przygodowej, space opery, przez dystopię, dark future, po cyberpunk, odwołując się do olschoolowej stylistyki i tematyki&lt;ref name="LC/old"&gt;&lt;/ref&gt;.
Publikacje.
Komiksy.
Formy krótkie.
W magazynie "Kolektyw", – redakcja, scenariusze (2007–2012, wyd. Dolna Półka)
Pozostałe

</doc>
<doc id="3057618" url="https://pl.wikipedia.org/wiki?curid=3057618" title="Kaplica pw. św. Stanisława Biskupa w Krzeszowicach">
Kaplica pw. św. Stanisława Biskupa w Krzeszowicach



</doc>
<doc id="3057619" url="https://pl.wikipedia.org/wiki?curid=3057619" title="Kościół Narodzenia Św. Jana Chrzciciela w Korzkwi">
Kościół Narodzenia Św. Jana Chrzciciela w Korzkwi



</doc>
<doc id="3057622" url="https://pl.wikipedia.org/wiki?curid=3057622" title="Abloux">
Abloux

Abloux – rzeka we Francji, przepływająca przez tereny departamentów Indre i Creuse, o długości 49,7 km. Stanowi prawy dopływ rzeki Anglin. Przepływa przez obszar następujących gmin:

</doc>
<doc id="3057626" url="https://pl.wikipedia.org/wiki?curid=3057626" title="USP">
USP



</doc>
<doc id="3057627" url="https://pl.wikipedia.org/wiki?curid=3057627" title="Na skrzydłach marzeń (film 2013)">
Na skrzydłach marzeń (film 2013)

Na skrzydłach marzeń – polski film animowany z 2013 roku. Pierwszy polski film zrealizowany metodą fulldome, która pozwala wyświetlić film na ekranie okalającym widownię ze wszechstron. Film wyprodukowało Centrum Nauki Kopernik w Warszawie. Utwór opowiada o dążeniach ludzi do wzniesienia się w przestworza. 
Film znajduje się w repertuarze Planetarium Niebo Kopernika w Centrum Nauki Kopernik w Warszawie. W 2016 film otrzymał Nagrodę Publiczności podczas Fiske Fulldome Festival 2016 w Boulder w stanie Kolorado.

</doc>
<doc id="3057628" url="https://pl.wikipedia.org/wiki?curid=3057628" title="Ukraińska Partia Socjalistyczna">
Ukraińska Partia Socjalistyczna

Zobacz też:

</doc>
<doc id="3057630" url="https://pl.wikipedia.org/wiki?curid=3057630" title="Donald J. Sanborn">
Donald J. Sanborn



</doc>
<doc id="3057631" url="https://pl.wikipedia.org/wiki?curid=3057631" title="Zamek w Stożku">
Zamek w Stożku

 
Zamek w Stożku – twierdza graniczna zbudowana w XIII w. w Stożku.
Historia.
Prawdopodobnie w 1261 r., podobnie jak wiele innych dawnych posterunków, była to silna twierdza graniczna, chroniona przez fosy, wały i drewniane umocnienia. Zgodnie z warunkami umowy zawartej pomiędzy księciem Danielem Halickim a wodzem mongolskim Burundajem, gubernatorem ziem zachodnich Złotej Ordy, który zażądał zniesienia umocnień grodów i zrównania z ziemią okopów, fortyfikacje zamku w Stożku zostały zniszczone.
W 1288 r. Stożek pełnił rolę rezydencji Mścisława Daniłowicza (1289-1305), księcia łuckiego. W XIV w. przez krótki czas był rezydencją króla Polski Kazimierza Wielkiego. W 1366 r. Stożek stał się własnością Lubarta, księcia łuckiego. W 1392 r. Stożek znalazł się pod władzą księcia Świdrygiełły. W 1545 r. właścicielem miasta był ks. Wasyl Czetwertyński.
Pod koniec XVI w. twierdza została zniszczona podczas ataku wojsk tatarskich. Obecnie po fortyfikacjach nie pozostały żadne ślady.

</doc>
<doc id="3057632" url="https://pl.wikipedia.org/wiki?curid=3057632" title="Pietro Gandolfi">
Pietro Gandolfi

Pietro Gandolfi (ur. 21 kwietnia 1987 roku w Parmie) – włoski kierowca wyścigowy.
Kariera.
Gandolfi rozpoczął karierę w wyścigach samochodowych w 2005 roku od startów w edycji zimowej Włoskiej Formuły Renault, gdzie jednak nie był klasyfikowany. W późniejszych latach pojawiał się także w stawce Włoskiej Formuły Renault, Szwajcarskiej Formuły Renault 2.0 oraz Formuły 2.
W Mistrzostwach Formuły 2 wystartował w 2009 roku, jednak nigdy nie zdobywał punktów.

</doc>
<doc id="3057634" url="https://pl.wikipedia.org/wiki?curid=3057634" title="Bug-out bag">
Bug-out bag

Bug-out bag – podręczna torba, której zawartość ma zapewnić środki na przeżycie w przeciągu krótkiego okresu (zazwyczaj do 72 godzin) w przypadkach, gdy konieczne jest niezwłoczne opuszczenie swojego domu – np. podczas klęsk żywiołowych. Polskie odpowiedniki nazwy to: plecak ucieczkowy, torba rychłej ucieczki (TRU), plecak ewakuacyjny. 
Używa się również skrótu BOB, oraz nazw angielskich „bail-out bag”, „grab bag”, „battle box”, „get-out-of-dodge (GOOD) bag”, „personal emergency relocation kit (PERK)”, „72h kit”.
Przeznaczenie.
"Bug-out bag" ma zapewnić środki na przeżycie w przypadkach, gdy konieczne jest niezwłoczne opuszczenie swojego domu – np. podczas klęsk żywiołowych, zamieszek, wojny atomowej. Torba ta jest popularna wśród ruchów prepper i survival. Może być też przydatna w razie rozległej awarii sieci elektrycznej.
Typowa zawartość.
Torba powinna być maksymalnie lekka (aby pozwolić na szybkie zabranie jej i przenoszenie na większe odległości), a jednocześnie powinna zawierać środki na przetrwanie w warunkach braku wielu zdobyczy cywilizacyjnych, np. stałego dostępu do energii elektrycznej. 
Typowa torba "bug-out bag" powinna zawierać:

</doc>
<doc id="3057635" url="https://pl.wikipedia.org/wiki?curid=3057635" title="Usp">
Usp



</doc>
<doc id="3057638" url="https://pl.wikipedia.org/wiki?curid=3057638" title="Jerzy Hawrot">
Jerzy Hawrot

Jerzy Stanisław Hawrot (ur. 5 kwietnia 1911 w Samborze, zm. 15 marca 1962 we Wrocławiu) – polski historyk sztuki, architekt.
Życiorys.
Był synem starosty samborskiego Stanisława Hawrota i Emilii z Gańczakowskich, do szkoły średniej uczęszczał do Tarnopola. Po jej ukończeniu w 1929 wyjechał na rok studiować w Grenoble, po powrocie rozpoczął naukę na Wydziale Architektury Politechniki Lwowskiej. Dyplom ukończenia zdobył w 1939, po mobilizacji walczył podczas kampanii wrześniowej, a następnie powrócił do Lwowa i został pracownikiem naukowym lwowskiego Muzeum Lubomirskich. Rok później przeszedł do Muzeum Przemysłu Artystycznego, a po wkroczeniu do miasta wojsk hitlerowskich przedostał się do Krakowa. Podjął pracę inżyniera-konstruktora w niemieckim przedsiębiorstwie związanym z kinematografią, równocześnie korzystał z możliwości prowadzenia pierwszych prac badawczych w opactwie w Tyńcu. Po wkroczeniu do Krakowa Armii Czerwonej rozpoczął pracę w Urzędzie Wojewódzkim na stanowisku kierownika biura projektowego, równocześnie zaangażował się w organizację Wydziału Architektury w nowo powstałej Politechniki Krakowskiej. Na wniosek pełnomocnika Ministra Oświaty Stanisława Kulczyńskiego został skierowany do Wrocławia, gdzie we wrześniu 1945 powierzono mu funkcję koordynatora prac związanych z przygotowaniem gmachów szkolnych do rozpoczęcia w nich zajęć lekcyjnych i wykładów. Dwa miesiące później został pracownikiem naukowym Politechniki Wrocławskiej i inicjatorem powstania Wydziału Architektury. Od połowy grudnia 1945 był adiunktem w Katedrze Budowy Miast i Osiedli, gdzie współpracował z Tadeuszem Wróblem. Uczył rysunku architektonicznego oraz prowadził ćwiczenia z form architektonicznych. W 1946 poślubił Jadwigę z Turowskich, która zmarła tydzień po porodzie w grudniu tego samego roku, miesiąc później zmarł nowo narodzony syn Jan. Tragedia ta miała ogromny wpływ na pozostałe życie Jerzego Hawrota. Od 1947 był adiunktem w Katedrze Budownictwa Utylitarnego, w 1950 obronił doktorat, była to pierwsza praca doktorska obroniona na Politechnice Wrocławskiej. W 1951 wyjechał do Szczecina, gdzie w Wyższej Szkole Inżynierskiej kierował Katedrą Historii Architektury Powszechnej, w 1953 po likwidacji tej katedry powrócił do Wrocławia. Początkowo pracował w Katedrze Historii Architektury, od 1 marca 1954 zajmował stanowisko kierownika Zakładu Historii Architektury Starożytnej i Średniowiecznej. W 1955 został adiunktem na Wydziale Budownictwa, a rok później docentem. Zmarł po krótkiej chorobie 15 czerwca 1962.

</doc>
<doc id="3057639" url="https://pl.wikipedia.org/wiki?curid=3057639" title="Jens Höing">
Jens Höing

Jens Höing (ur. 21 lutego 1987 roku w Münster) – niemiecki kierowca wyścigowy.
Kariera.
Höing rozpoczął karierę w wyścigach samochodowych w 2005 roku od startów w Formule BMW ADAC. Z dorobkiem dwóch punktów uplasował się tam na 23 pozycji w klasyfikacji generalnej. W późniejszych latach pojawiał się także w stawce Światowego Finału Formuły BMW, ATS Formel 3 Cup oraz Formuły 2.
W Mistrzostwach Formuły 2 wystartował w 2009 roku, jednak nigdy nie zdobywał punktów.

</doc>
<doc id="3057640" url="https://pl.wikipedia.org/wiki?curid=3057640" title="Germán Sánchez (kierowca wyścigowy)">
Germán Sánchez (kierowca wyścigowy)

Germán Sánchez (ur. 4 lipca 1989 roku w Alicante) – hiszpański kierowca wyścigowy.
Kariera.
Sánchez rozpoczął karierę w wyścigach samochodowych w 2006 roku od startów w Hiszpańskiej Formule 3. Z dorobkiem 17 punktów uplasował się tam na trzynastej pozycji w klasyfikacji generalnej. Za to w Copa de España F300 zdobył mistrzowski tytuł. W późniejszych latach pojawiał się także w stawce Formuły 2. Startował tam w 2009 roku, jednak nigdy nie zdobywał punktów.

</doc>
<doc id="3057642" url="https://pl.wikipedia.org/wiki?curid=3057642" title="Jason Moore">
Jason Moore

Jason Moore (ur. 10 października 1988 roku w Bedford) – brytyjski kierowca wyścigowy.
Kariera.
Moore rozpoczął karierę w wyścigach samochodowych w 2008 roku od startów w Formule Palmer Audi, gdzie pięciokrotnie stawał na podium. Z dorobkiem 251 punktów uplasował się tam na piątej pozycji w klasyfikacji generalnej. W Autumn Trophy był również piąty. Rok później w tej samej serii był już mistrzem. W 2009 roku wystartował w 15 wyścigach z cyklu Formuły 2. Uzbierane trzy punkty dały mu 22 miejsce w klasyfikacji końcowej.

</doc>
<doc id="3057643" url="https://pl.wikipedia.org/wiki?curid=3057643" title="Prawosławna metropolia halicka">
Prawosławna metropolia halicka

Prawosławna metropolia halicka – metropolia cerkwi prawosławnej z siedzibą w Haliczu, istniejąca w latach 1303–1347 oraz 1371–1401.
Została utworzona na ziemiach księstwa halicko-włodzimierskiego dzięki zabiegom księcia Lwa Halickiego i Jerzego I w 1303. 
List nadający status metropolii podpisali patriarcha Konstantynopola Atanazy I i cesarz bizantyjski Andronik II Paleolog. W skład metropolii weszły prawosławne eparchie: halicka, przemyska, włodzimierska, chełmska, łucko-ostrogska i turowska. Pierwszym metropolitą został Grek Nifont (do 1305).
W sierpniu 1347, wskutek zabiegów metropolity kijowskiego Teognosta, decyzją patriarchy Izydora I i cesarza Jana VI Kantakuzena metropolia halicka została zlikwidowana.
Odnowienie prawosławnej metropolii halickiej nastąpiło za rządów Kazimierza Wielkiego. Dzięki jego staraniom patriarcha Konstantynopola Filoteusz Kokkinos w 1371 odnowił metropolię, a metropolitą został biskup halicki Antoni (1371–1391). Do początków XV wieku metropolię halicką uznawała Mołdawia, a jej biskupi podlegali metropolicie halickiemu (1371 – Józef, 1376 – Melecjusz). W 1401 biskup halicki Józef został pierwszym metropolitą mołdawskim (z siedzibą w Suczawie).
Ostatnim prawosławnym metropolitą halickim był biskup łucki Iwan (1391–1401). Nie został on zatwierdzony przez metropolitę moskiewskiego Cypriana, pozbawiony godności, i uwięziony w monastyrze. W związku z tym metropolia przestała istnieć, a Cyprian zaczął używać tytułu „metropolita kijowski, halicki, i całej Rusi”.
Kontynuatorką prawosławnej metropolii halickiej była greckokatolicka metropolia halicka, istniejąca w latach 1807–2005.

</doc>
<doc id="3057647" url="https://pl.wikipedia.org/wiki?curid=3057647" title="Jan Kamieński">
Jan Kamieński

Jan Kamieński pseud. „Frant”, „Cozas” (błędnie „Cozaś”), „Konar”, „Litwin”, „Klimaszewski” (ur. 17 czerwca 1906 w Klewinowie, zm. 29 maja 1987 w Spring Hill na Florydzie) – oficer Wojska Polskiego II RP, Armii Krajowej, NIE i NSZ, dyplomowany podpułkownik piechoty służby stałej, cichociemny.
Życiorys.
W latach 1922–1928 uczył się w Gimnazjum Państwowym im. T. Kościuszki w Słonimiu, gdzie zdał maturę. Od lipca 1928 do maja 1929 roku uczył się w Szkole Podchorążych Rezerwy Piechoty w Berezie Kartuskiej, Szkole Podchorążych Saperów oraz Szkole Podchorążych Piechoty w Ostrowi Mazowieckiej (1 września 1929 – 15 sierpnia 1931). Od 1931 roku służył w 62 pułku piechoty. W latach 1937–1939 studiował w Wyższej Szkole Wojennej (XVIII promocja).
We wrześniu 1939 roku walczył jako oficer operacyjny w 4 Dywizji Piechoty. 17 września przekroczył granicę polsko-węgierską. Na Węgrzech był internowany. W styczniu 1940 roku znalazł się we Francji, gdzie walczył w 1 Dywizji Grenadierów jako oficer sztabu w Oddziale III sztabu. Był ranny. W tym czasie był 4-krotnie odznaczony Krzyżem Walecznych. W okresie 21 czerwca – 16 września 1940 roku przebywał w szpitalu w niewoli niemieckiej. Po ucieczce, od 21 września przez rok organizował nielegalną ewakuację polskich żołnierzy z Lyonu do Wielkiej Brytanii, był w tym czasie kierownikiem placówki ewakuacyjnej. Od kwietnia 1941 roku pod pseudonimem „Frant” kierował również placówką wywiadowczą Oddziału II w Lyonie. W styczniu 1942 roku przez Hiszpanię, Portugalię i Gibraltar przedostał się do Wielkiej Brytanii. 16 lutego został przydzielony do 3 kompanii strzeleckiej I Oficerskiego Baonu Szkolnego i wyznaczony na stanowisko wykładowcy na kursie dowódców kompanii. Następnie pełnił służbę w Oddziale VI Sztabu Naczelnego Wodza, w którym do listopada 1943 roku był szefem Wydziału Wyszkolenia.
Został zaprzysiężony 16 maja 1942 roku, po listopadzie 1943 roku został przeniesiony do Głównej Bazy Przerzutowej w Brindisi we Włoszech. Zrzutu dokonano w nocy z 8 na 9 kwietnia 1944 roku w ramach operacji „Weller 7”, którą dowodził kpt. Kazimierz Wünsche. Zrzut przyjęła placówka odbiorcza „Jodła 1” położona 12 km na północny wschód od Dobieszyna, w powiecie kozienickim. Po skoku Kamieński dostał przydział do Oddziału III Operacyjnego Komendy Głównej AK jako oficer oddziału.
W czasie powstania warszawskiego należał do I rzutu Komendy Głównej AK, był oficerem oddziału. Przeszedł szlak bojowy Wola – Stare Miasto – kanały – Śródmieście Północ – Śródmieście Południe. Po kapitulacji powstania wyszedł z miasta z ludnością cywilną. Od października 1944 roku był szefem Oddziału III KG AK.
Po rozwiązaniu AK przeszedł do NIE: do 21 marca 1945 roku na stanowisku komendanta Obszaru Zachodniego tej organizacji. Do 6 sierpnia 1945 roku był komendantem Okręgu Kraków Delegatury Sił Zbrojnych na Kraj. Jednocześnie działał w NSZ: był inspektorem Inspektoratu Południowego NSZ (województwa: krakowskie, rzeszowskie, kieleckie, śląsko-dąbrowskie i wrocławskie). Działał wtedy pod pseudonimami: „Litwin” (w DSZ) i „Klimaszewski” (w NSZ).
Po rozwiązaniu DSZ na Kraj 6 sierpnia 1945 roku „Litwin” opuścił Polskę i przedostał się do 2 Korpusu we Włoszech, a następnie przybył do Londynu i 7 września 1945 roku zameldował się w Oddziale VI Sztabu Naczelnego Wodza. Został ponownie skierowany do kraju, gdzie przybył na początku 1946 roku. Mieszkał m.in. w Zakopanem. Zagrożony aresztowaniem, po kilku miesiącach wyjechał i 17 sierpnia 1946 roku przyjechał do Wielkiej Brytanii, później osiedlił się we Francji (farma Maynadarie), i ostatecznie w Stanach Zjednoczonych.
W pierwszych latach powojennych (od 1946 do co najmniej 1955 roku) Jan Kamieński był dysponentem części funduszy, którymi gen. Władysław Anders finansował kilka kolejnych rządów RP na uchodźstwie.
Życie prywatne.
Jan Kamieński był synem Michała i Amelii z domu Matel. W 1935 roku ożenił się z Aliną Konarzewską. Mieli dwie córki, jedną z nich była Halina Teresa (ur. w 1937 roku).
Jego ciało po śmierci zostało sprowadzone do Polski i pochowane na cmentarzu w Tryczówce.
Upamiętnienie.
We wsi Grabów nad Pilicą, gdzie znajdował się rejon zrzutu cichociemnych, w tym Jana Kamieńskiego, odsłonięto pomnik w postaci głazu z tablicą upamiętniającą operację „Weller 7”.

</doc>
<doc id="3057648" url="https://pl.wikipedia.org/wiki?curid=3057648" title="Ollie Hancock">
Ollie Hancock

Ollie Hancock (ur. 25 sierpnia 1987 roku w Windsor) – brytyjski kierowca wyścigowy.
Kariera.
Hancock rozpoczął karierę w wyścigach samochodowych w 2003 roku od startów w edycji zimowej Classic Formula Ford 2000. W kolejnych dwóch latach startów w tej serii zdobywał tytuły wicemistrzowskie. W późniejszych latach pojawiał się także w stawce Brytyjskiej Formuły Renault BARC, Sports Racing Masters, World Sportscar Masters, edycji zimowej Brytyjskiej Formuły Renault, Formuły 2, V de V Challenge Endurance Moderne - Proto, FIA GT4 European Cup, Avon Tyres British GT Championship, Grand American Rolex Series oraz Blancpain Endurance Series.
W Mistrzostwach Formuły 2 startował w 2009 roku, jednak nigdy nie zdobywał punktów.

</doc>
<doc id="3057653" url="https://pl.wikipedia.org/wiki?curid=3057653" title="Biblioteka akademicka">
Biblioteka akademicka

Biblioteka akademicka, biblioteka szkoły wyższej, in. biblioteka uczelniana, biblioteka uniwersytecka – biblioteka naukowa, której organizatorem jest szkoła wyższa i która stanowi jednostkę organizacyjną szkoły wyższej, podobnie jak np. wydział.
Jej działania opierają się na wspomaganiu realizacji celów dydaktycznych uczelni poprzez kształcenie umiejętności pracy z tekstem naukowym oraz przekazywanie treści wyznaczonych przez program studiów. Biblioteka stanowi wyodrębnioną strukturę organizacyjną szkoły wyższej.
Historia bibliotek akademickich.
Pierwsze kolegium z księgozbiorem założył w Paryżu Robert de Sorbon. Wówczas biblioteka podzielona była na część najczęściej używanych ksiąg ("duża książnica"), przytwierdzonych łańcuchami do pulpitów oraz część z księgami wypożyczanymi za kaucją ze względu na ich rzadkość oraz dubletami ("mała książnica"). Drugą ważną biblioteką uczelnianą był Księgozbiór Kolegium w Nawarze. 
Przy uniwersytetach powstawały zakłady zajmujące się wytwarzaniem książki: pisarze ("bibliographrii"), iluminatorzy ("rubricatores"), pergameniści ("pergolamini"), introligatorzy ("bibliopeges") oraz księgarze ("stationarii"). Wszystkie zawody związane z wyrobem książki na potrzeby uniwersytetów były poddane ścisłym przepisom i kontroli uczelni. Zachowały się przepisy regulaminowe dla stacjonariuszy w Bolonii z r. 1259 oraz w Paryżu z 1275 i 1323.
Polska.
W Polsce biblioteki szkół wyższych są bibliotekami publicznymi. Najstarszą biblioteką uniwersytecką w Polsce jest Biblioteka Jagiellońska w Krakowie, założona w 1364; Biblioteka Uniwersytecka w Warszawie została założona w 1818.
W Polsce wykaz bibliotek naukowych prowadzi Biblioteka Narodowa. Bibliotekami naukowymi są biblioteki, 
których organizatorami są szkoły wyższe, PAN i PAU oraz jednostki badawczo-rozwojowe, a także Biblioteka Narodowa i Zakład Narodowy im. Ossolińskich&lt;ref name="http://kangur.uek.krakow.pl/"&gt;&lt;/ref&gt;.

</doc>
<doc id="3057654" url="https://pl.wikipedia.org/wiki?curid=3057654" title="Ławeczka Jana Karskiego w Warszawie">
Ławeczka Jana Karskiego w Warszawie

Ławeczka Jana Karskiego w Warszawie – jedna z serii sześciu ławeczek-pomników Jana Karskiego znajdująca się na warszawskim Muranowie, na skwerze przy Muzeum Historii Żydów Polskich, w pobliżu pierwszego pomnika Bohaterów Getta.
Opis.
Pomnik został zaprojektowany przez Karola Badynę. Upamiętnia Jana Karskiego, kuriera władz Polskiego Państwa Podziemnego, który jako jeden z pierwszych poinformował świat o zagładzie Żydów w okupowanej Polsce.
Na bocznej ścianie pomnika (od strony ul. Anielewicza) umieszczono napis o treści:
Na poręczy ławeczki znajduje się egzemplarz książki Karskiego, "Story of a Secret State" (pol. Tajne Państwo).
Jest to trzecia ławeczka pomnikowa upamiętniająca Jana Karskiego w Polsce (po Łodzi i Kielcach) oraz szósta na świecie (po Waszyngtonie, Nowym Jorku i Tel Awiwie).
Warszawskie upamiętnienie to pierwsza ławeczka Karskiego wyposażona w aparaturę do odtwarzania dźwięku – po naciśnięciu przycisku znajdującego się w fotelu rzeźby można wysłuchać jego wspomnień o latach przedwojennych oraz jego późniejszej pracy w Ministerstwie Spraw Zagranicznych.
Pomnik został odsłonięty 11 czerwca 2013 na skwerze przy Muzeum Historii Żydów Polskich, w pobliżu pierwszego pomnika Bohaterów Getta. Inicjatorem powstania monumentu było Muzeum Historii Polski. Prace sfinansowało miasto stołeczne Warszawa.

</doc>
<doc id="3057660" url="https://pl.wikipedia.org/wiki?curid=3057660" title="Małgorzata Kossut">
Małgorzata Kossut

Małgorzata Kossut (ur. 10 marca 1950 w Warszawie) – polska neurobiolożka specjalizująca się w neuroplastyczności układu nerwowego oraz neuronalnych mechanizmach uczenia się i pamięci, profesor nauk przyrodniczych, kierownik Zakładu Neurobiologii Molekularnej i Komórkowej oraz Pracowni Neuroplastyczności Instytutu Biologii Doświadczalnej im. Marcelego Nenckiego PAN, członek Polskiej Akademii Nauk.
Życiorys.
W 1973 ukończyła studia biologiczne na Uniwersytecie Warszawskim. Następnie podjęła studia doktoranckie w Instytucie Biologii Doświadczalnej im. Marcelego Nenckiego PAN w Warszawie, podczas których zajmowała się badaniem zmian zachodzących w korze mózgowej zwierząt u których zastosowano deprywację sensoryczną. W 1976 uzyskała tytuł doktora, a w 1989 tytuł doktora habilitowanego. W 1994 uzyskała tytuł profesora nauk przyrodniczych. Od 1976 pracuje w Instytucie Biologii Doświadczalnej im. Marcelego Nenckiego PAN, obecnie jako kierownik Zakładu Neurobiologii Molekularnej i Komórkowej oraz Pracowni Neuroplastyczności.
Od 1998 jest członkiem stowarzyszenia European DANA Alliance for the Brain, które zainicjowało akcję Tydzień Mózgu w Europie.
W latach 2005–2008 była przewodniczącą Komitetu Neurobiologii Polskiej Akademii Nauk. Została wybrana na członka zarządu European Brain and Behaviour Society w kadencji 2012–2015.
Od 2009 jest kierownikiem Katedry Psychofizjologii Procesów Poznawczych Szkoły Wyższej Psychologii Społecznej w Warszawie.
Żona polskiego fizyka prof. Jacka Kossuta.
Działalność naukowa.
Badania prowadzonego przez nią zespołu koncentrują się na molekularnych mechanizmach neuroplastyczności wywołanej przez uczenie się u gryzoni, podczas rozwoju układu wzrokowego u kotów oraz po udarze i podczas starzenia się u ludzi.

</doc>
<doc id="3057661" url="https://pl.wikipedia.org/wiki?curid=3057661" title="Ilunga Makabu">
Ilunga Makabu

Ilunga Makabu "Junior" (ur. 8 listopada 1988 w Kanandze) – reprezentujący Republikę Konga zawodowy bokser, były mistrz świata WBC wagi junior ciężkiej.
Kariera zawodowa.
Zawodową karierę rozpoczął 20 czerwca 2008 od przegranej czterorundowej walki (przez techniczny nokaut w pierwszej rundzie) z południowoafrykańskim bokserem Khayeni Hlungwane (debiut). Walka odbyła się w Carousel Hotel &amp; Casino w mieście Temba w prowincji North-West (RPA).
13 września 2008 odnosi pierwsze swoje zwycięstwo przez techniczny nokaut w pierwszej rundzie nad reprezentantem Zimbabwe Elvisem Moyo (debiut).
19 listopada 2011 zmierzył się z Brazylijczykiem Pedrem Otasem (23-1-0, 19KO). Dwunastorundową walkę zorganizowano w Monte Casino, w Johannesburg (RPA) z udziałem Michaela Buffera. Przeważający Makabu zakończył pojedynek przez techniczny nokaut w jedenastej rundzie.
Walka z Dmytro Kucherem – o pas WBC Silver wagi junior ciężkiej.
Do pojedynku doszło 13 lipca 2013 w "The Casino" w Monte Carlo w Monako. W dwunastorundowej wyrównanej walce "Junior" zwyciężył na punkty stosunkiem dwa do remisu z uchodzącym za faworyta Ukraińcem Dmytro Kucherem (21-0-0, 15 KO), zdobywając pas WBC Silver wagi junior ciężkiej. Była to jego piętnasta walka na zawodowym ringu.
31 sierpnia 2013 w Emperor's Palace, Kempton Park, Gauteng w Południowej Afryce, wygrał z Amerykaninem Erikiem Fieldsem (22-2, 16 KO) przez nokaut w piątej rundzie, trafieniem lewym sierpowym na głowę. Tym samym Ilunga obronił "Srebrny" pas federacji WBC.
1 lutego 2014 w Monte Carlo pokonał przez nokaut w drugiej rundzie Argentyńczyka Rubena Angela Mino (20-1, 20 KO).
28 czerwca 2014 w Kinszasie w stolicy Demokratycznej Republice Konga pokonał przez techniczny nokaut w dziewiątej rundzie Jamajczyka byłego Mistrza świata wagi półciężkiej IBF Glena Johnsona (54-18-2, 37 KO). Stawką pojedynku był pas WBC International wagi junior ciężkiej.
5 grudnia 2014 w Luxembourgu pokonał przez techniczny nokaut w trzeciej rundzie Węgra Tamasa Bajzatha (10-12-1, 5 KO).
Walka z Thabiso Mchunu – eliminator do walki o mistrzostwo świata federacji WBC.
16 maja 2015 w Durbanie w Republice Południowej Afryki w pojedynku o status oficjalnego pretendenta do tytułu WBC w wadze junior ciężkiej, reprezentant Kongo znokautował w jedenastej rundzie Thabiso Mchunu (17-1, 11 KO). Po pierwsze czterech rundach wygrywał na punkty Mchunu (39:37 i 40:36, 40:36). W połowie pojedynku przewagę zaczął uzyskiwac Makabu, który w jedenastej rundzie po lewy podbródkowy poparty lewym sierpem zakończył starcie.
Walka z Tonym Bellewem o mistrzostwo świata federacji WBC.
Mistrz świata Grigorij Drozd dwukrotnie wycofał się z powodu kłopotów zdrowotnych z konfrontacji z reprezentantem Konga. Władze WBC postanowiły nadać Rosjaninowi status "Mistrza w zawieszeniu" i wytypować Makabu do walki o wakat z kolejnym zawodnikiem w rankingu, Tonym Bellewem (26-2-1, 16 KO). Walka odbyła się 29 maja 2016 na stadionie Goodison Park w Liverpoolu. Na początku trzeciej rundy Brytyjczyk znokautował faworyzowanego pięściarza z Kongo, zdobywając tytuł mistrza świata.
Kolejne pojedynki.
28 kwietnia 2017 w Brakpan znokautował w piątej rundzie pięściarza z Zimbabwe, Chamunorwa Gonorenda (9-12-0, 6 KO).
25 sierpnia 2017 w Harare, znokautował w czwartej rundzie reprezentanta Malawi Mussę Ajibu (28-10-5, 24 KO).
25 sierpnia 2018 w Kinshasie pokonał przez techniczny nokaut w piątej rundzie Gabończyka Taylora Mabikę (19-3-1, 10 KO) zdobywając pas WBC International.
16 czerwca 2019 w Jekaterynburgu pokonał przez techniczny nokaut w piątej rundzie Rosjanina Dimitrija Kudriaszowa (23-3, 23 KO).
24 sierpnia 2019 w Czelabińsku pokonał stosunkiem głosów dwa do remisu (114:114 i dwukrotnie 115:113) Rosjanina Aleksieja Papina (11-1, 10 KO).
Walka o mistrzostwo świata WBC z Michałem Cieślakiem.
31 stycznia 2020 roku w Kinszasie przystąpił do walki o wakujący pas mistrza świata WBC wagi junior ciężkiej z Michałem Cieślakiem (19-1, 13 KO). Wygrał tę walkę jednogłośnie na punkty (114-112, 116-111, 115-111) i został nowym czempionem.
Utrata mistrzowskiego tytułu.
26 lutego 2023 roku w Diriyah Arena w Dżudzie przegrał przez TKO w 12. rundzie walkę ze Szwedem Badou Jackiem (28-3-3, 17 KO) i stracił w ten sposób w piątej obronie tytuł mistrza świata federacji WBC w wadze junior ciężkiej.
Pozycje w rankingach.
We wrześniu 2013 roku zajmował 3. miejsce w rankingu WBA. 
Poza ringiem.
Makabu urodził się w bokserskiej rodzinie. Ojciec był mistrzem DRK, walczył pod pseudonimem "Makumba Foreman". W Republice Południowej Afryki poślubił drugą żonę, pierwsza pozostała w Demokratycznej Republice Konga. Ma ośmioro dzieci.

</doc>
<doc id="3057667" url="https://pl.wikipedia.org/wiki?curid=3057667" title="Mistrzostwa Grecji w Lekkoatletyce 2013">
Mistrzostwa Grecji w Lekkoatletyce 2013

Mistrzostwa Grecji w Lekkoatletyce 2013 – zawody lekkoatletyczne, które odbyły się 20 i 21 lipca w Atenach.

</doc>
<doc id="3057671" url="https://pl.wikipedia.org/wiki?curid=3057671" title="December Club">
December Club

December Club – założony w 1936 roku klub polityczny skupiający 35 posłów torysowskich, przeciwników polityki ustępstw wobec III Rzeszy i faszystowskich Włoch w brytyjskiej Izbie Gmin.
Jego członkowie byli przeciwnikami prowadzonej polityki rządu wobec m.in.: remilitaryzacji Nadrenii, Anschlussu Austrii, Układu monachijskiego i aneksji Czech.
Członkami klubu byli m.in.: Robert Boothby, Ronald Cartland, Paul Emrys-Evans.
Nazwa klubu nawiązywała do miesiąca w którym negocjowano Pakt Hoare-Laval

</doc>
<doc id="3057679" url="https://pl.wikipedia.org/wiki?curid=3057679" title="Droga magistralna Wostok">
Droga magistralna Wostok



</doc>
<doc id="3057681" url="https://pl.wikipedia.org/wiki?curid=3057681" title="Moskiewska Szkoła Badań Politycznych">
Moskiewska Szkoła Badań Politycznych



</doc>
<doc id="3057683" url="https://pl.wikipedia.org/wiki?curid=3057683" title="Antonina z Saksonii-Altenburga">
Antonina z Saksonii-Altenburga

Antionette Charlotte Marie Jospehine Karoline Frida (ur. 17 kwietnia 1838 w Bambergu, zm. 11 grudnia 1908 w Berchtesgaden) – księżniczka Saksonii-Altenburg, od śmierci teścia księcia Leopolda IV 22 maja 1871 księżna Anhaltu. Pochodziła z rodu Wettynów.
Urodziła się jako bratanica księcia Saksonii-Altenburg Józefa. Jej rodzicami byli młodszy brat monarchy książę Edward i jego żona księżna Amalia.
22 kwietnia 1854 w Altenburgu poślubiła przyszłego księcia Anhaltu Fryderyka I. Para miała sześcioro dzieci:

</doc>
<doc id="3057689" url="https://pl.wikipedia.org/wiki?curid=3057689" title="Stranger in This Town">
Stranger in This Town

Stranger In This Town – rockowo-bluesowy, solowy album gitarzysty amerykańskiego zespołu Bon Jovi, Richiego Sambory.
Na swoim pierwszym solowym albumie, Sambora eksperymentował z bluesem. Śpiewał główny wokal i grał na gitarze, wspierany przez swoich kolegów z zespołu Bon Jovi; perkusistę Tico Torres i klawiszowca David Bryan, basistą był Tony Levin. Gościnnie solo gitarowe w utworze "Mr.Bluesman" zagrał Eric Clapton.
Piosenki "Ballad Of Youth", "One Light Burning" oraz "The Answer" zostały napisane wspólnie z kolegami z byłego klubowego zespołu Shark Frenzy. Utwór "Rosie" pierwotnie miał być przeznaczony dla Bon Jovi do czwartego albumy "New Jersey".
"Stranger In This Town" został wydany w 1991, gdy Bon Jovi miało siedemnastomiesięczną przerwę w działalności. W tym okresie (1990) Jon Bon Jovi także wydał swój solowy album pt. "Blaze Of Glory".
Okazjonalnie "Stranger In This Town" jest grany przez Samborę podczas tras koncertowych Bon Jovi, ostatnio zagrany na trasie koncertowej Lost Highway w 2008 roku.
Album uplasował się na 36. miejscu na liście The Billboard 200 oraz na 20. miejscu na liście UK Albums Chart. Singiel "Ballad Of Youth" osiągnął wysokie miejsce (63.) na Billboard Hot 100 a także 59. w Wielkiej Brytanii. Tytułowy utwór "Stranger In This Town" zdobył 38. miejsce na zwykłych listach przebojów, a "One Light Burning" nie odniósł żadnego sukcesu. Do wszystkich trzech singli zostały nakręcone teledyski.

</doc>
<doc id="3057693" url="https://pl.wikipedia.org/wiki?curid=3057693" title="Anna Diemidowa">
Anna Diemidowa

Anna Stiepanowna Diemidowa (ur. 1878, zm. 17 lipca 1918 w Jekaterynburgu) – pokojówka carycy Aleksandry.
Jej ojcem był kupiec Stiepan Diemidow z Czerepowca. Ukończyła Jarosławski Instytut Pokojówek. Przyjaźniła się z Jelizawietą Ersberg, pokojówką na carskim dworze i przez pewien czas była zaręczona z jej bratem Nikołajem. Dzięki wstawiennictwu Jelizawiety została zatrudniona na dworze w 1900. Podczas służby na dworze podkochiwała się w Charlesie Gibbesie, nauczycielu języka angielskiego dzieci cara.
Po abdykacji cara Mikołaja II pozostała przy rodzinie carskiej i towarzyszyła jej podczas więzienia przez bolszewików. 17 lipca 1918 została zamordowana w Jekaterynburgu razem z rodziną cara i towarzyszącymi im osobami. Nie zginęła od kul plutonu egzekucyjnego, więc dobito ją bagnetami. W 1981 została uznana za świętą przez Rosyjski Kościół Prawosławny poza granicami Rosji.

</doc>
<doc id="3057694" url="https://pl.wikipedia.org/wiki?curid=3057694" title="Darja Żukowa">
Darja Żukowa

Darja Aleksandrowna Żukowa (; ; ur. 8 czerwca 1981 w Moskwie) – rosyjska przedsiębiorczyni, filantropka, projektantka mody oraz wydawczyni żydowskiego pochodzenia. Wcześniej była modelką. Dyrektorka Ośrodka Kultury Współczesnej „Garaż” (ros.: Центр современной культуры «Гараж»; ang.: Garage Center for Contemporary Culture), który jest połączeniem galerii, klubu i sali konferencyjnej.
Życiorys.
Urodziła się w Moskwie w zamożnej rodzinie. Jej matka jest mikrobiologiem, a ojciec – Aleksander Radkin Żukow – to potentat na rynku paliwowym. W wieku dziewięciu lat przeniosła się do USA razem z matką Eleną, która jako naukowiec mikrobiologii otrzymała stanowisko na Uniwersytecie Kalifornijskim (UCLA) w Los Angeles. Dasza odbyła studia medyczne na Uniwersytecie Kalifornijskim w Santa Barbara, a potem, zafascynowana homeopatią, wstąpiła do College of Naturopathic Medicine.
Przez pewien czas spotykała się z tenisistą Maratem Safinem. Wśród jej kochanków był także lord Frederick Windsor. Była partnerką Romana Abramowicza. Ma dwoje dzieci. W 2009 r. przyszedł na świat syn Daszy i Romana Abramowicza - Aaron Alexander Abramowicz, a 8 kwietnia 2013, w jednym z nowojorskich szpitali, urodziła córkę Leah Lou.
Postanowiła zostać mecenasem sztuki. We wrześniu 2008 r. w budynku zabytkowej zajezdni autobusowej powstał założony przez Daszę Żukową Centrum Kultury Współczesnej „Garage”, który wkrótce został jednym z najmodniejszych miejsc w Moskwie. Na otwarciu Ośrodka zaśpiewała Amy Winehouse, za której występ Abramowicz zapłacił milion funtów. Na 8,5 tysiącach metrów kwadratowych znajdują się przestrzeń wystawiennicza, księgarnia, sala kinowa, medioteka, kawiarnia. W 2011 r. odbyły się tu m.in. wystawy Marka Rothko i Mariny Abramović. Żukowa świetnie promuje sztukę i zajmuje 85. miejsce w rankingu brytyjskiego magazynu „Art Review” na sto najbardziej wpływowych ludzi w świecie sztuki.
Przez dwa lata (do 2010 r.) była redaktorką naczelną brytyjskiego magazynu „Pop”. Jej nominację na naczelną znanego magazynu mody media poddały krytyce, ponieważ Żukova przyjęła to stanowisko po założycielce pisma, cenionej Katie Grand, nie mając żadnego dziennikarskiego doświadczenia. Żukowa wydała tylko trzy numery, porzuciła posadę i otwarła swój magazyn „Garage”. Od kilku lat prowadzi portal plotkarski Spletnik.ru, który bije rekordy popularności w Rosji.
Podczas przygotowań do charytatywnego pokazu mody w Moskwie przyszedł Daszy Żukowej do głowy pomysł na własny biznes. Na skutek powstała założona przez Daszę Żukową wraz z koleżanką Christiną Tang firma modowa "Kova &amp; T" (Kova od końcówki nazwiska Żukova, T to inicjał nazwiska Christiny Tang). W dzisiejszej dobie tę markę odzieżową można znaleźć w 83 ekskluzywnych butikach na całym świecie. Wspólnie z Wendi Deng inwestuje w serwis internetowy Artsy.
W styczniu 2014 r. Żukowa wywołała skandal zdjęciem, na którym siedziała w fotelu w formie niemal nagiej ciemnoskórej kobiety w wyzywającej pozie. Fotografię opublikowano w poniedziałek, w Dzień Martina Luthera Kinga. Natychmiast zaczęła się burza, Internet zahuczał, a nagłówki krzyczały: „Dziewczyna Abramowicza rasistką!”. W odpowiedzi na kontrowersyjne zdjęcie gejowski aktywista i artysta Alexander Kargaltsev, który musiał wyprowadzić się z Rosji ze względu na dyskryminację homoseksualistów, stworzył własną wersję fotografii, na której to czarnoskóry mężczyzna siedzi na białoskórym.

</doc>
<doc id="3057695" url="https://pl.wikipedia.org/wiki?curid=3057695" title="Dasza Żukowa">
Dasza Żukowa



</doc>
<doc id="3057697" url="https://pl.wikipedia.org/wiki?curid=3057697" title="Droga A113 (Rosja)">
Droga A113 (Rosja)

Droga federalna A113, Centralna Obwodnica Drogowa, CKAD (od ) – planowana autostrada o statusie drogi federalnej. Będzie znajdować się na obszarze obwodu moskiewskiego oraz miejscami Moskwy.
Budowa pierwotnie miała rozpocząć się w 2011, ale została przesunięta na 2014. 
Numer A113 planowana autostrada otrzymała w 2010, w trakcie reformy systemu numeracji dróg na terenie Rosji. W czasach radzieckiej numeracji oznaczenie to posiadała inna droga: Jarosław–Kostroma–Iwanowo–Włodzimierz (na północny zachód od Moskwy). Następnie w latach 90 XX w. odcinek Jarosław–Kostroma posiadał oznaczenie M8, a Iwanowo–Włodzimierz oznaczany był jako "M7". Pozostały fragment trasy, między Kostromą a Iwanowem, miał numer A113 do 2010. Obecnie odcinek ten jest oznaczany jako droga R600 ().

</doc>
<doc id="3057699" url="https://pl.wikipedia.org/wiki?curid=3057699" title="Petros János Weiszmüller">
Petros János Weiszmüller



</doc>
<doc id="3057700" url="https://pl.wikipedia.org/wiki?curid=3057700" title="Petros János Weißmüller">
Petros János Weißmüller



</doc>
<doc id="3057701" url="https://pl.wikipedia.org/wiki?curid=3057701" title="Peter Weissmuller">
Peter Weissmuller



</doc>
<doc id="3057702" url="https://pl.wikipedia.org/wiki?curid=3057702" title="Edmond Abelé">
Edmond Abelé

Edmond-Marie-Henri Abelé (ur. 4 marca 1925 r. w Châlons-sur-Marne, zm. 27 września 2017) – francuski duchowny katolicki. Święcenia kapłańskie przyjął 21 października 1951 roku. 27 czerwca 1972 nominowany przez Pawła VI na ordynariusza ówczesnej diecezji Monako, przyjął sakrę biskupią 15 października 1972. Po 8 latach posługi, został mianowany ordynariuszem diecezji Digne. 2 czerwca 1987 zrezygnował z pełnienia tej funkcji. Od tego czasu pozostawał biskupem seniorem tejże diecezji.

</doc>
<doc id="3057705" url="https://pl.wikipedia.org/wiki?curid=3057705" title="Asa Dogura">
Asa Dogura

 – japońska lekkoatletka, sprinterka.
Podczas igrzysk olimpijskich w Los Angeles (1932) odpadła w eliminacjach w biegu na 100 metrów (z czasem 12,9 zajęła 4. miejsce w swoim biegu, awans uzyskiwała czołowa trójka z każdej serii) oraz zajęła 5. miejsce w sztafecie 4 × 100 metrów (Japonki biegnące w składzie: Mie Muraoka, Michi Nakanishi, Dogura i Sumiko Watanabe ustanowiły wynikiem 48,9 rekord Japonii, który przetrwał do 1958 roku, rezultat ten był także przez lata rekordem Azji).
Jej mężem był Naoto Tajima.

</doc>
<doc id="3057710" url="https://pl.wikipedia.org/wiki?curid=3057710" title="Ronald Cartland">
Ronald Cartland

John Ronald Hamilton Cartland (ur. 3 stycznia 1907 w Birmingham, zm. 30 maja 1940 w okolicach Cassel) brytyjski polityk Partii Konserwatywnej. Był posłem do Izby Gmin z okręgu King’s Norton w Birmingham od 1935 do śmierci w 1940 roku.
Życiorys.
Ronald Cartland był synem majora Bertrama Cartlanda i Mary Hamilton Scobell, i młodszym bratem pisarki Barbary Cartland. 
Jego dziadek ze strony ojca był bogatym finansistą w Birmingham. Z powodu bankructwa popełnił samobójstwo cztery lata przed narodzinami Ronalda. Bez szans na uzyskanie spadku na sfinansowanie rodziny, ojciec Ronalda i jego rodzina przeniosła się do wynajętego domu w pobliżu miasta Pershore, w Worcestershire. W 1910 Bertram Cartland udał się do pracy w lokalnym biurze Partii Konserwatywnej. Podczas wyborów parlamentarnych w 1910 kierował kampanią kandydata na posła torysów. Po zwycięstwie zaproponował Bertramowi stanowisko osobistego sekretarza w Westminsterze. Gdy w 1914 wybuchła I wojna światowa Bertram zgłosił się na ochotnika do służby wojskowej i został wysłany do Francji. Zginął w pobliżu Berry-au-Bac w 1918 roku, tylko pięć miesięcy przed Armistice.
W 1919 roku Mary Cartland - wraz z Ronaldem, jej 18-letnią córką Barbarą i 8-letnim synem Anthonym - przenieśli się do Londynu. Ronald zdobył stypendium w Charterhouse School. Chociaż nie wyraził pragnienia, aby stać się posłem konserwatystów - równocześnie głosił postępowe poglądy, które były sprzeczne z linią partii torysów i panującymi normami społecznymi. W dzieciństwie, Mary Cartland brała go ze sobą do pracy w ubogich obszarach Pershore. Bieda wywarła na Cartlandzie duże wrażenie. Po opuszczeniu Charterhouse, Mary Cartland nie mogła sobie pozwolić, aby wysłać syna na studia, więc Ronald poszedł do pracy w Centrali Partii Konserwatywnej w Londynie.
Kariera polityczna.
W 1933 po decyzji Lionela Beaumonta Thomasa o przejściu na emeryturę z powodów zdrowotnych, Cartland został wybrany jako następca w dawnym okręgu Herberta Austina z Norton King, Birmingham. Jego wybór był wspierany przez rodzinę Chamberlain, będącą długo najpotężniejszą siłą w konserwatywnych kręgach Birmingham. Cartland wygrał wybory w 1935, stając się jednym z najmłodszych posłów w Izbie Gmin.
Cartland do czasu usunięcia w maju 1936 r. krytykował rząd ministra a następnie premiera Stanleya Baldwina, m.in. mniej niż entuzjastyczne nastawienie w pomoc „zagrożonym obszarom” - tych częściach Wielkiej Brytanii które cierpią z powodu ekstremalnych trudności gospodarczych, z bezrobocia nawet do 40%. Mimo że Chamberlain odegrał dużą rolę w wyborze Cartlanda jako kandydata na posła do Izby Gmin w 1936 roku wygłosił on naganę do Skarbu Państwa potępiając próby zachowania równowagi budżetu kosztem biednych, atakując Neville’a Chamberlaina, gdy był kanclerzem skarbu w rządzie Baldwina.
Po nominacji Chamberlaina, Winston Churchill jak również Cartland byli jednymi z przeciwników prowadzonej przez jego rząd polityki ustępstw wobec III Rzeszy i faszystowskich Włoch. Przed wyborami w 1935 Cartland i jego siostra Barbara odwiedzili Niemcy. Ronald był przerażony prześladowaniami Żydów.
Po powrocie, ostrzegł swoich kolegów posłów o hitlerowskich planach ekspansji w Austrii i innych krajach Europy Środkowej. Twierdził, że prędzej czy później, Wielka Brytania byłaby w stanie wojny z Niemcami.
W okresie rządów Neville’a Chamberlaina pełnił rolę Backbenchera. W swoim najbardziej znanym przemówieniu, w sierpniu 1939 roku, oskarżył premiera o „bycie dyktatorem”. Chamberlain postanowił odroczyć posiedzenie Izby Gmin do 3 października i powiedział konserwatywnym deputowanym, że większość głosów za odroczeniem obrad będzie postrzegana jako wotum zaufania dla rządu. Wywołało to oburzenie w Izbie Gmin, skłoniło młodego Cartlanda, aby wstać i wygłosić mowę, która okazała się prorocza:" „Jesteśmy w sytuacji, że w ciągu miesiąca możemy być walczyć - i możemy być może zginąć”."
Kariera wojskowa.
Ronald Cartland osiągnął rangę majora w British Army. W 1937 roku dołączył do Armii Terytorialnej.
W sierpniu 1939 r. był porucznikiem. Ćwiczył z żołnierzami służby ochotniczej z Worcestershire i Oxfordshire. Kiedy naziści najechali Holandię, Belgię i Francję w maju 1940. Cartland został majorem służył w 53. Pułku Artylerii Przciwpancernej. Jednostka została przyporządkowana do obrony miasta Cassel, na wzgórzu miejscu w pobliżu jednej z głównych dróg prowadzących do Dunkierki. Cartland i jego ludzie powstrzymali Niemców na prawie cztery dni, od 27 do 29 maja.
Wieczorem 29 maja 1940 r., Cartland i jego jednostka podzielona, i dołączył wycofującego się Brytyjskiego Korpusu Ekspedycyjnego kierunku Dunkierki. 30 maja 1940 r., podczas próby ewakuacji z pozycji został zastrzelony podczas odwrotu do Dunkierki.
Ponieważ żołnierze z jednostki dostali się do niewoli Major Cartland był początkowo na liście zaginionych w akcji, i jego rodzina w Anglii nie otrzymała informacji o jego prawdziwym losie aż do 4 stycznia 1941 roku. Mary Cartland otrzymała 2 telegramy z informacją o zaginięciu Rolanda i Tony’ego. 
Informację o okolicznościach śmierci Rolanda przekazała matka jednego z oficerów której syn przebywał w niewoli.
Był pierwszym członkiem parlamentu Brytyjskiego, który poległ podczas II wojny światowej.
Jego brat, James AH, zmarł dzień wcześniej i jest pochowany w Zuidschote Msza żałobna za Ronalda Cartlanda odbyła się w dniu 18 lutego 1941 roku w Londynie, w kościele St-Martin-in-the-Fields. Pochowany jest na cmentarzu wojennym w Hotton, niedaleko Liège w Belgii.

</doc>
<doc id="3057715" url="https://pl.wikipedia.org/wiki?curid=3057715" title="Aragua de Barcelona">
Aragua de Barcelona

Aragua de Barcelona – miejscowość, stolica gminy Aragua.
Historia.
Miasto założone 20 lutego 1734 pod nazwą "Nuestra Señora de Belén de Aragua" przez gubernatora Nowej Andaluzji, Don Carlosa de Sucre. Miejscowość była ważnym centrum politycznym, kulturowym i "duchowym" epoki kolonializmu. Z tego okresu zachowało się zabytkowe stare miasto z kościołem Świętego Jana Chrzciciela wpisanym na listę Historycznego Narodowego Dziedzictwa Wenezueli, a także wiele domów kolonialnych. Na ulicy Colon jest dom, w którym jak głosi legenda, Simón Bolívar tańczył całą noc, a na ulicy Anzoategui drzewo Cotoperí (Melicoccus bijugatus), do którego przywiązał konia i wypoczywał pod nim.
18 sierpnia 1814 roku w czasie , Aragua był miejscem jednej z najbardziej krwawych bitew w konflikcie. Około 3000 republikańskich obrońców dowodzonych przez pułkownika José Francisco Bermúdeza przeciwstawiło się atakowi prowadzonemu przez około 8000 realistów hiszpańskich pod dowództwem generała Francisco Tomása Moralesa. Według historyka Francisco Alejandro Vargasa, podczas krwawej bitwy, prowadzonej od domu do domu zginęło około 1700 obrońców i mieszkańców miasta a około 2000 zostało rannych. Wiele osób zostało później bez litości zabitych przez wojska Moralesa zgodnie z instrukcjami wydanymi przez komendanta generała wojsk królewskich, José Bovesa. W sumie zginęło 4711 osób z obu stron.
Ekonomia.
Gospodarka Aragua de Barcelona jest typową dla trawiastych Llanos bezpośrednio związaną z rolnictwem i hodowlą zwierząt. Przeważa hodowla bydła jak również uprawa kukurydzy i sorgo. Inną ważną działalnością rolniczą jest produkcja mleka z którego wytwarza się sery.
Ciekawostki.
W okolicy znajduje się zbiornik "La Estancia", który dostarcza wodę pitną do gminy. Zbiornik ten jest źródłem wielu historii. Jedna z nich opowiada, że mieszka w nim ogromny wielogłowy wąż, który czasami pożera niczego nie podejrzewających kąpiących się.

</doc>
<doc id="3057716" url="https://pl.wikipedia.org/wiki?curid=3057716" title="Robert A. Schwartz">
Robert A. Schwartz

Robert Allen Schwartz (ur. 30 czerwca 1947 w Oakland) – amerykański lekarz, profesor nauk medycznych, specjalista dermatolog. 
Absolwent Uniwersytetu Kalifornijskiego w Berkeley. Wykładowca Uniwersytetu Rutgersa. Pionier w zakresie badań zespołów paraneoplastycznych i nowotworów skóry, w tym głównie mięsaka Kaposiego. Autor ponad 1000 publikacji naukowych. Członek honorowy 21 towarzystw naukowych na świecie. 
W 2021 powołany na konsula honorowego RP w Newark. 
Żonaty z Kamilą Krysicką-Janniger (ur. 1959) – lekarzem dermatologiem. Ich synem jest Edmund Janniger, który w 2015 w wieku 20 lat został powołany na doradcę Ministra Obrony Narodowej RP, Antoniego Macierewicza.

</doc>
<doc id="3057726" url="https://pl.wikipedia.org/wiki?curid=3057726" title="Petro Fiłonenko">
Petro Fiłonenko

Petro Fiłonenko, ukr. Петро Філоненко (ur. 12 grudnia 1896 r., zm. 1 sierpnia 1960 r. w Detroit) – ukraiński wojskowy (sotnik), antybolszewicki dowódca partyzancki, działacz emigracyjny.
Po wybuchu I wojny światowej ochotniczo wstąpił do armii rosyjskiej. Służył w 1 Dywizjonie Artylerii Konnej. W 1917 r. przeszedł do tzw. Dzikiej Dywizji. Pod koniec 1917 r. wstąpił do nowo formowanych wojsk ukraińskich. Stanął na czele wydziału mobilizacyjnego komendantury Nowogrodu Wołyńskiego. W 1919 r. sformował oddział partyzancki, walczący z oddziałami bolszewickimi na odcinku Korosteń-Szepietówka. Wszedł on w skład powstańczej brygady atamana Sokołowskiego. Trafił do niewoli bolszewickiej, ale udało mu się zbiec. Odtworzył oddział partyzancki, który wiosną 1920 r. został włączony do 6 Siczowej Dywizji Strzeleckiej. Otrzymał stopień sotnika. Przed 2 marszem zimowym oddziałów gen. Jurko Tiutiunnyka na jesieni 1921 r. przeszedł na czele oddziału partyzanckiego na sowiecką Ukrainę. Po kilkuletnich walkach w sierpniu 1924 r. powrócił do Polski, gdzie zamieszkał na Wołyniu. Po ataku wojsk niemieckich na ZSRR 22 czerwca 1941 r., został w stopniu pułkownika mianowany dowódcą Ukraińskiego Wojska Wyzwoleńczego. Następnie z ramienia Ukraińskiego Wolnego Kozactwa organizował ukraińskie oddziały partyzanckie w rejonie Owrucza. Po zakończeniu wojny wyemigrował do USA.

</doc>
<doc id="3057727" url="https://pl.wikipedia.org/wiki?curid=3057727" title="Iwan Wołoszyn-Berczak">
Iwan Wołoszyn-Berczak

Iwan Wołoszyn-Berczak, ukr. Іван Волошин-Берчак (ur. ?, zm. w 1942 r. na Wołyniu) – ukraiński wojskowy (generał-chorąży), działacz emigracyjny, ataman wojskowy Ukraińskiego Wolnego Kozactwa podczas II wojny światowej.
Służył w Armii Czynnej Ukraińskiej Republiki Ludowej, dochodząc do stopnia generała chorążego. Na emigracji zamieszkał w Polsce. Działał w Ukraińskim Wolnym Kozactwie (UWK). Używał fałszywego nazwiska Krawczenko. Od 1936 r. pełnił funkcję pisarza generalnego UWK przy atamanie Iwanie Połtawcu-Ostrianicy. Jednocześnie był atamanem koszowym II Kosza UWK na Wołyniu. Po ataku wojsk niemieckich na ZSRR 22 czerwca 1941 r., zaangażował się w formowanie oddziałów wojskowych złożonych z Ukraińców i Kozaków na służbie niemieckiej. Mianowano go atamanem wojskowym UWK. W 1942 r. zginął na Wołyniu podczas walk z sowiecką partyzantką.

</doc>
<doc id="3057729" url="https://pl.wikipedia.org/wiki?curid=3057729" title="José Francisco Bermúdez">
José Francisco Bermúdez

José Francisco Bermúdez (ur. 23 stycznia 1782 w San José de Areocuar, zm. 15 grudnia 1831 w Cumaná). Generał, uczestnik wojen .
W 1810 roku przystąpił do oddziałów walczących o niepodległość Wenezueli. W 1812 otrzymał awans na podpułkownika i razem z Vicente Sucre uczestniczył w kampanii w prowincji Barcelona. 25 lipca 1812 roku po kapitulacji wojsk Mirandy wyemigrował na Trynidad. Rok później wrócił do kraju wraz z Santiago Mariño. Brał udział w bitwach: Bocachica (31 marca 1814), Arao (16 kwietnia), Carabobo (28 maja) i La Puerta (15 czerwca). Potem po ewakuacji na wschód walczył pod Aragua (17 sierpnia), El Salado (16 października), Urica (5 grudnia) i Maturín (11 grudnia 1814).
Po klęsce II Republiki uciekł na Antyle Holenderskie, uczestniczył w ekspedycji Los Cayos. Z powodu różnicy poglądów z Bolivarem, w listopadzie 1816 dołączył do oddziałów generała Santiago Mariño a później w randze dowódcy armii wschodniej walczył pod rozkazami Rafaela Urdaneta. 11 sierpnia 1818 w Barcelonie został pokonany przez pułkownika José Pereira. W 1821 roku pod rozkazami Bolivara prowadził działania militarne między Caracas a dolinami Aragua. Po Carabobo został awansowany do stopnia naczelnego generała (general en jefe) i wysłany do Cumaná z zadaniem wyzwolenia tego miasta od rojalistów. W 1823 roku przyjmował kapitulację Francisco Tomás Moralesa w Ríohacha i Maracaibo. W tym samym roku wraz generałem José Antonio Páezem brał udział w operacjach, które doprowadziły 10 listopada do zdobycia Puerto Cabello. Następnie powrócił do Cumana, gdzie pełnił funkcję burmistrza i komendanta departamentu Orinoko. W 1828 i 1830 zwalczał rojalistyczne reakcje, które zagrażały systemowi konstytucyjnemu po czym przeszedł na emeryturę. 12 grudnia 1831 roku zginął zamordowany w Cumaná. 24 października 1877 jego szczątki umieszczono w Narodowym Panteonie Wenezueli.
Jego nazwiskiem zostały nazwane położone w stanie Sucre, gmina i Port lotniczy Carúpano.

</doc>
<doc id="3057730" url="https://pl.wikipedia.org/wiki?curid=3057730" title="Bitwa pod Araguą">
Bitwa pod Araguą

Bitwa pod Aragua de Barcelona – jedna z bitew w czasie stoczona 17 sierpnia 1814 roku pomiędzy siłami Drugiej Republiki Wenezueli a Cesarstwem Hiszpanii.
Po zwycięstwie sił rojalistycznych José Bovesa w drugiej bitwie pod La Puertą, patrioci dowodzeni przez Simóna Bolívara wraz z większością ludności miasta, obawiającej się hiszpańskiego odwetu, 6 lipca opuścili Caracas. Rozpoczęła się ewakuację miasta i ucieczka na wschód. Następnego dnia Boves wszedł do miasta i postanowił wysłać swojego zastępcę Francisco Tomása Moralesa w pościg za uciekającymi. 29 lipca uchodźcy przybyli do Barcelony tracąc wielu ludzi w związku z niekorzystnymi warunkami podróży, jak i ciągłymi atakami rojalistów.
Bolivar zdając sobie sprawę z groźby sytuacji, związanej z nadciągającym Moralesem i z wielkimi stratami własnymi, zaczął zbierać zdatnych do walki. Oprócz resztek swojego wojska powołał pod broń uchodźców i mieszkańców miasta, a także tysiąc żołnierzy pułkownika José Francisco Bermúdeza przybyłych z Cumaná. Bolivar proponował bitwę w otwartym polu, gdzie kawaleria mogłaby powstrzymać Moralesa a piechota manewrować. Bermudez wolał pozostać w okopach. Te wzajemne nieporozumienia doprowadziły do katastrofy.
17 sierpnia Morales z kawalerią przeszedł rzekę i natychmiast zaatakował osadę ze wszystkich stron, podczas gdy jego piechota powoli zdobywała pozycje Republikanów. Widząc niemożność dalszej obrony patrioci rzucili się do ucieczki pozostawiając miasto bez obrony. Zginęło wielu republikańskich dowódców, między innymi: Francisco Carvajal i Pedro Salias. Po dwóch godzinach walki klęska była zupełna. Ludność pozostawiona sama sobie została bestialsko zmasakrowana na rozkaz José Bovesa, miasto splądrowane a wielu wziętych do niewoli patriotów ściętych. Pozostali z armii republikańskiej 20 sierpnia przybyli do Cumaná. 

</doc>
<doc id="3057731" url="https://pl.wikipedia.org/wiki?curid=3057731" title="Puchar Dalekowschodni w narciarstwie alpejskim kobiet 2013/2014">
Puchar Dalekowschodni w narciarstwie alpejskim kobiet 2013/2014

Puchar Dalekowschodni w narciarstwie alpejskim kobiet w sezonie 2013/2014 jest kolejną edycją tego cyklu. Pierwsze zawody odbędą się 4 grudnia 2013 roku w chińskim Wanlong, a ostatnie rozegrane zostaną 11 marca 2014 roku w japońskim Shiga Kōgen.
W poprzednim sezonie wszystkie konkurencje Pucharu Dalekowschodniego wygrały dwie reprezentantki Japonii. Klasyfikację generalną wygrała Moe Hanaoka, triumfując przy okazji w klasyfikacji slalomu, supergiganta i superkombinacji. W klasyfikacji gigantu triumfowała Sakurako Mukougawa.

</doc>
<doc id="3057732" url="https://pl.wikipedia.org/wiki?curid=3057732" title="Kielanodon">
Kielanodon

Kielanodon – rodzaj wymarłego ssaka. Jego szczątki znaleziono w górnojurajskich skałach na terenie Portugalii. Był względnie niewielkim członkiem również wymarłego rzędu wieloguzkowców, w obrębie którego umieszcza się go w obrębie podrzędu Plagiaulacida i rodziny Paulchoffatiidae.
Rodzajowi nadano nazwę "Kielanodon". Dokonał tego Hahn w 1987. Oznacza ona „ząb Kielan” i honoruje profesor Zofię Kielan-Jaworowską. Hahn wyróżnił w tym rodzaju gatunek "Kielanodon hopsoni", znany ze skamielin pochodzących z kimerydzkiej warstwy z Guimarota w Portugalii. Zidentyfikowano go na podstawie trzech szczęk.

</doc>
<doc id="3057733" url="https://pl.wikipedia.org/wiki?curid=3057733" title="Puchar Dalekowschodni w narciarstwie alpejskim mężczyzn 2013/2014">
Puchar Dalekowschodni w narciarstwie alpejskim mężczyzn 2013/2014

Puchar Dalekowschodni w narciarstwie alpejskim mężczyzn w sezonie 2013/2014 jest kolejną edycją tego cyklu. Pierwsze zawody odbędą się 4 grudnia 2013 roku w chińskim Wanlong, a ostatnie rozegrane zostaną 11 marca 2014 roku w japońskim Shiga Kōgen.
W poprzednim sezonie Puchar Dalekowschodni wygrał reprezentant Japonii Tomoya Ishii, triumfując też w klasyfikacji supergigantu. Klasyfikację slalomu wygrał Kentaro Minagawa, a w klasyfikacji gigantu zwyciężył Japończyk Sho Sato. W klasyfikacji superkombinacji zwyciężył Koreańczyk Jung Dong-Hyun.

</doc>
<doc id="3057735" url="https://pl.wikipedia.org/wiki?curid=3057735" title="Dendrophryniscus berthalutzae">
Dendrophryniscus berthalutzae

Dendrophryniscus berthalutzae – gatunek płaza bezogonowego z rodziny ropuchowatych.
Systematyka.
"Dendrophryniscus berthalutzae" zalicza się do rodziny ropuchowatych.
Cykl życiowy.
Płaz rozmnaża się dzięki roślinom ananasowatym. Występuje stadium larwalne.
Rozmieszczenie geograficzne.
Płaz ten jest endemitem Brazylii. Posiada jednak obszerny zasięg występowania, który obejmuje Serra do Mar, Serra do Tabuleiro, Serra Geral i Rio Grande do Sul.
Ekologia.
Płaz bytuje na wysokościach pomiędzy 300 a 1100 m nad poziomem morza. Siedlisko tego gatunku to wilgotny las deszczowy, w obrębie którego "D. berthalutzae" żyje w ściółce.
Zagrożenia i ochrona.
Z jednej strony płaz cechuje się szerokim zasięgiem występowania, z drugiej – nie należy do zwierząt pospolitych. Dodatkowo wciąż odławia się go. W efekcie całkowita liczebność gatunku obniża się.
Płaz zagrożony jest utratą środowiska naturalnego. Występuje jednak na kilku obszarach objętych ochroną.

</doc>
<doc id="3057736" url="https://pl.wikipedia.org/wiki?curid=3057736" title="Akina Nakamori">
Akina Nakamori

Akina Nakamori (ur. 13 lipca 1965) – japońska piosenkarka popowa.
Życiorys.
Akina Nakamori urodziła się 13 lipca 1965 roku. W wieku czterech lat uczęszczała do szkoły podstawowej na lekcje baletu. W maju 1982 roku został wydany jej pierwszy singel "Slow Motion", który sprzedał się w 420.000 egzemplarzy. Jej kolejny singel Shojo wywołał kontrowersje i zadebiutował na piątym miejscu wśród najlepiej sprzedających się płyt. Jej następny singel "Solitude" zadebiutował na pierwszym miejscu sprzedając się ponad 300.000 egzemplarzy. Po nieudanej próbie samobójczej w 1989 roku zrobiła przerwę w karierze.

</doc>
<doc id="3057737" url="https://pl.wikipedia.org/wiki?curid=3057737" title="Amazophrynella bokermanni">
Amazophrynella bokermanni

Amazophrynella bokermanni – gatunek płaza bezogonowego z rodziny ropuchowatych (Bufonidae).
Systematyka.
"Amazophrynella bokermanni" zalicza się do rodziny ropuchowatych.
Cykl życiowy.
Płaz rozmnaża się dzięki roślinom ananasowatym. Występuje stadium larwalne. Samica składa jaja na korzeniach powietrznych znajdujących się nad nietrwałymi istniejącymi tylko czasowo zbiornikami wodnymi. Z jaj wylęgają się larwy, które rozwijają się we wspomnianych zbiornikach wody.
Rozmieszczenie geograficzne.
Płaz ten jest endemitem Brazylii. W przeciwieństwie do "Dendrophryniscus berthalutzae" o szerokim zasięgu występowania bezogonowy ten znany jest jedynie ze swej lokalizacji typowej: Parintins w stanie Amazonas oraz jeszcze Rio Trombetas w Pará. Międzynarodowa Unia Ochrony Przyrody podejrzewa jednak, że zwierzę może występować szerzej, niż to wynika z obserwacji.
Ekologia.
Siedlisko tego gatunku to stary las, w obrębie którego żyje on w ściółce.
Zagrożenia i ochrona.
Z jednej strony płaz cechuje się bardzo ograniczonym zasięgiem występowania, z drugiej – występuje na nim obficie. Jego całkowita liczebność utrzymuje się na stałym poziomie.
Płaz zagrożony jest utratą środowiska naturalnego. Chodzi tutaj głównie o wylesianie: las niszczony jest pod pastwiska dla bydła bądź dla pozyskania drewna Występuje jednak na kilku obszarach objętych ochroną: rezerwacie Rio Trombetas i w National Forest.

</doc>
<doc id="3057738" url="https://pl.wikipedia.org/wiki?curid=3057738" title="Zbrojówka kolumbijska">
Zbrojówka kolumbijska



</doc>
<doc id="3057739" url="https://pl.wikipedia.org/wiki?curid=3057739" title="24h Le Mans 2013">
24h Le Mans 2013

24h Le Mans 2013 – 24–godzinny wyścig rozegrany na torze Circuit de la Sarthe 22–23 czerwca 2013 roku. Wyścig ten był rozgrywany w ramach mistrzostw FIA World Endurance Championship. Podczas tego wyścigu zginął Allan Simonsen
Wyniki kwalifikacji do Le Mans 24 Godziny 2013.
Pole position w każdej klasie jest zaznaczone jako pogrubione. Najszybszy czas jest zaznaczony w każdym zgłoszeniu w kolorze szarym.

</doc>
<doc id="3057740" url="https://pl.wikipedia.org/wiki?curid=3057740" title="Zbrojówka peruwiańska">
Zbrojówka peruwiańska



</doc>
<doc id="3057741" url="https://pl.wikipedia.org/wiki?curid=3057741" title="Zbrojówka chilijska">
Zbrojówka chilijska



</doc>
<doc id="3057742" url="https://pl.wikipedia.org/wiki?curid=3057742" title="PZ Zweegers &amp; Zonen">
PZ Zweegers &amp; Zonen

PZ Zweegers &amp; Zonen – były holenderski producent maszyn rolniczych z Geldrop. Obecnie fabryka nosi nazwę Kuhn-Geldrop B.V. i jest częścią francuskiej Kuhn Group.
Historia.
Firma została założona jako rodzinny biznes przez Piet Zweegers w 1937 w Geldrop roku.
W 1963 Piet Zweegers eksperymentował ze zgrabiarką siana z krótkimi łańcuchami pod bębnami. Podczas testów odkrył, że maszyna kosi trawę i transportuje ją do tyłu. Zastąpił łańcuchy nożami i zwiększył prędkość pracy powodując, że trawa była koszona bez niszczenia jej tworząc doskonałe pokosy.
W 1964 swój wynalazek kosiarkę bębnową wprowadził na rynek a dzięki licznym licencjom mogła być produkowana przez takie firmy jak Fahr, Vicon, Agrostroj.
W 1967 wynalazł kosiarkę dyskową.
W 1970 została wprowadzona uniwersalna przetrząsaczo-zgrabiarka PZ Strela znana po dziś jako Haybob.
Około 1970 roku Piet Zweegers wynalazł kosiarkę czołową, którą można było zaczepić z przodu ciągnika rolniczego a napęd kosiarki był przekazywany z tyłu ciągnika.
W 1974 została wprowadzona sieczkarnia samobieżna PZ Harvall.
W 1985 wprowadzenie na rynek zmiennokomorowej prasy PZ Roball.
W 1988 PZ zostaje włączone do Greenland Group. Odtąd fabryka nosi nazwę Greenland Geldrop B.V.
W 1998 fabryka zostaje przejęta przez Kverneland Group.
W 2009 fabryka wraz ze wszystkimi patentami zostaje zakupiona przez Bucher Industries i staje się częścią Grupy Kuhn. Dla uczczenia wynalazcy, wszystkie kosiarki bębnowe Kuhn w nazwie posiadają prefix PZ.

</doc>
<doc id="3057743" url="https://pl.wikipedia.org/wiki?curid=3057743" title="Postacie z serialu &quot;Family Guy&quot;">
Postacie z serialu &quot;Family Guy&quot;



</doc>
<doc id="3057745" url="https://pl.wikipedia.org/wiki?curid=3057745" title="Dendrophryniscus brevipollicatus">
Dendrophryniscus brevipollicatus

Dendrophryniscus brevipollicatus – gatunek płaza bezogonowego z rodziny ropuchowatych.
Sustematyka.
"Dendrophryniscus berthalutzae" zalicza się do rodziny ropuchowatych.
Cykl życiowy.
Płaz rozmnaża się dzięki roślinom ananasowatym. Żyje na nich stadium larwalne.
Rozmieszczenie geograficzne.
Płaz ten jest endemitem Brazylii, żyje na południu kraju. Jego zasięg występowania obejmuje przynajmniej dwa stany: Rio de Janeiro i São Paulo. Istenieją również doniesienia z Rio Grande do Sul, ale International Union for Conservation of Nature uważa je za należące do innego gatunku płaza.
Ekologia.
Płaz należy do gatunków nizinnych: bytuje na wysokościach nie przekraczających 900 m nad poziomem morza. Siedlisko tego gatunku to las deszczowy zalewany pierwotnie, wtórnie bądź sezonowo, w obrębie którego "D. berthalutzae" żyje wśród roślin ananasowatych. Gatunek nie potrafi przetrwać w środowisku zdegradowanym działalnością ludzką.
Zagrożenia i ochrona.
Płaz występuje pospolicie, a całkowita liczebność gatunku utrzymuje się na stałym poziomie.
Płaz zagrożony jest utratą środowiska naturalnego. Traci siedliska na skutek wylesiania, wypasu zwierząt gospodarskich, osadnictwa ludzkiego i zbioru anasowatych. Zwierzę odnotowano na kilku obszarach objetych ovhroną.

</doc>
<doc id="3057750" url="https://pl.wikipedia.org/wiki?curid=3057750" title="Wodnicha oliwkowobiała">
Wodnicha oliwkowobiała

Wodnicha oliwkowobiała ("Hygrophorus olivaceoalbus " (Fr.) Fr.) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Takson ten oficjalnie po raz pierwszy opisany został w 1815 r/ przez Eliasa Friesa jako "Agaricus olivaceoalbus", w 1838 r. tenże sam autor przeniósł go do rodzaju "Hygrophorus" (wodnicha) i ta nazwa według Index Fungorum jest obecnie aktualna. 
Niektóre synonimy naukowe:
Nazwę polską podali Barbara Gumińska i Władysław Wojewoda w 1983 r. 
Morfologia.
Średnica 3-7 cm, za młodu półkulisty lub dzwonkowaty, później łukowaty, a u starszych okazów płaski lub wklęsły. Na środku posiada tępy garb. Powierzchnia o barwie od siwobrązowej do oliwkowobrązowej, środek kapelusza ciemniejszy. Jest bardzo śluzowaty i posiada ciemniejsze włókienka, widoczne jednak tylko u okazów podsuszonych.
Dość grube i rzadkie, zbiegające na trzon, dość często pofałdowane. Kolor od białego do kremowego. Przy trzonie czasami połączone są poprzecznymi anastomozami.
Wysokość od 4 do 12 cm, średnica od 5 do 12 mm, walcowaty, wysmukły, zwężający się ku podstawie, pełny, głęboko osadzony w podłożu. Powierzchnia biaława (z wyjątkiem otrębiastego miejsca pod kapeluszem) i pokryta resztkami śluzowatej osłony tworzącej zygzakowaty wzór.
Na wierzchołku kapelusza żółtawy, poza tym biały. Jest cienki, miękki i soczysty. Smak i zapach niewyraźny. 
Wysyp zarodników jest biały. Zarodniki elipsoidalne, gładkie, o rozmiarach 12.5-16 × 7-8.5 µm. Nie są amyloidalne; odczynnik Melzera barwi je na żółto. Podstawki 4-zarodnikowe z krótkimi, przysadzistymi sterygmami. Mają rozmiary 46–62 µm. Cheilocystyd i pleurocystyd brak. Skórka ma grubość 250-450 µm i zbudowana jest z ciemnych strzępek o grubości 2-3 µm.
Występowanie i siedlisko.
Występuje w całej Ameryce Północnej oraz w Europie. W Europie Środkowej gatunek dość częsty.
Rośnie w wilgotnych lasach iglastych, na kwaśnych glebach, głównie pod świerkami.
Znaczenie.
Grzyb mikoryzowy. Jest grzybem jadalnym i mimo niewielkich rozmiarów może mieć dla grzybiarzy znaczenie, gdyż często występuje gromadnie. W celach spożywczych przed gotowaniem należy ściągnąć śluzowatą skórkę. Opinie co do przydatności spożywczej i wartości smakowych tych grzybów są podzielone. Cenione są szczególnie w Hiszpanii, zwłaszcza w Katalonii.
Grzyb ten jako metabolity wtórne wytwarza pochodne cyklopentanów o działaniu przeciwgrzybiczym i przeciwbakteryjnym, szczególnie w odniesieniu do bakterii Gramm dodatnich. Może być źródłem antybiotyków, szczególnie ważnych z tego względu, że działają one na szczepy bakterii opornych na metycylinę, cyprofloksacynę i wankomycynę.
Gatunki podobne.
Można je rozróżnić reakcjami chemicznymi: 

</doc>
<doc id="3057753" url="https://pl.wikipedia.org/wiki?curid=3057753" title="Bronisław Kamiński (cichociemny)">
Bronisław Kamiński (cichociemny)

Bronisław Kamiński pseud. „Golf”, „Zapadka” (ur. 15 listopada 1918 w Binarowej, zm. 8 maja 1944 w Krakowie) – podporucznik piechoty Polskich Sił Zbrojnych i Armii Krajowej, cichociemny, kawaler Orderu Virtuti Militari.
Życiorys.
Był synem Jana Kamińskiego, wybitnego działacza ludowego, i Katarzyny z domu Wszołek. Po ukończeniu gimnazjum w Gorlicach, zdaniu tam matury w 1937 roku odbył służbę wojskową na Dywizyjnym Kursie Podchorążych Rezerwy 22 DP przy 5 pułku strzelców podhalańskich w Przemyślu.
We wrześniu 1939 roku służył w 2 pułku strzelców podhalańskich. Przekroczył granicę polsko-węgierską 20 września 1939 roku. Był internowany na Węgrzech. W lutym 1940 roku znalazł się we Francji, gdzie walczył w 3 Dywizji Piechoty. W czerwcu 1940 roku przedostał się do Wielkiej Brytanii, gdzie został przydzielony do 2 Batalionu Strzelców.
Zgłosił się do służby w kraju. Po przeszkoleniu w dywersji został zaprzysiężony 4 sierpnia 1943 roku w Oddziale VI Sztabu Naczelnego Wodza. Zrzutu dokonano w nocy z 14 na 15 kwietnia 1944 roku w ramach operacji „Weller 11” dowodzonej przez kpt. naw. Stanisława Daniela. Dostał przydział do Kedywu Podokręgu Rzeszów AK. W nocy z 7 na 8 maja 1944 roku został przerzucony na „melinę” w Łęgu, gdzie znajdował się również magazyn broni. Poległ 8 maja w walce z Gestapo w obronie tego magazynu.
Upamiętnienie.
W Łęgu przy ul. Centralnej, na skwerze obok domów nr 3 i 4 w 1979 roku odsłonięto pomnik upamiętniający żołnierzy Armii Krajowej zgrupowania „Żelbet” oraz osoby cywilne poległe w czasie akcji 8 maja 1944 roku. Na rozległej prostokątnej podstawie ustawiony jest słup złożony z 4 granitowych ciosów. Na czole jednego z nich przytwierdzona jest mosiężna tablica z symbolem Polski Walczącej i napisem: "SKOCZEK SPADOCHRONOWY / PPOR. "GOLF" / BRONISŁAW KAMIŃSKI / SKOCZEK SPADOCHRONOWY / PPOR. POWIŚLAK / WŁODZIMIERZ LECH / SKOCZEK SPADOCHRONOWY / PPOR. "JELITO"/ JÓZEF WĄTRÓBSKI / SZER. "CHRYSTIAN" / LESZEK KOROL / SZER. TYGRYS / ZYGMUNT SZEWCZYK / SZER. "WALIGÓRA" / HENRYK WALCZAK / ŻOŁNIERZE ARMII KRAJOWEJ / ZGRUPOWANIA "ŻELBET" KRAKÓW / POLEGLI 8 MAJA 1944 / W WALCE Z ODDZIAŁAMI / ŻANDARMERII NIEMIECKIEJ". Z boku niżej położonego ciosu znajduje się tabliczka z napisem: "PODCZAS AKCJI 8 MAJA 1944 R. / PONIOSŁY ŚMIERĆ OSOBY CYWILNE / ANNA STACHOWICZ LAT 50 / ELEONORA TYNOR LAT 75 / KAZIMIERZ TYNOR LAT 13". Na postumencie obok pomnika umieszczony jest znicz w kształcie obręczy z napisem: "PREFABET KRAKÓW 1979".

</doc>
<doc id="3057754" url="https://pl.wikipedia.org/wiki?curid=3057754" title="Jean Muir">
Jean Muir

Jean Muir (właśc. Jean Muir Fullarton; ur. 13 lutego 1911 w Suffern, zm. 23 lipca 1996 w Mesa) – amerykańska aktorka filmowa i teatralna.
Wybrana filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3057755" url="https://pl.wikipedia.org/wiki?curid=3057755" title="Hygrophorus olivaceoalbus">
Hygrophorus olivaceoalbus



</doc>
<doc id="3057756" url="https://pl.wikipedia.org/wiki?curid=3057756" title="Dener Jaanimaa">
Dener Jaanimaa

Dener Jaanimaa (ur. 8 sierpnia 1989 w Tallinnie) – estoński piłkarz ręczny, reprezentant kraju, prawy rozgrywający. Obecnie występuje w Bundeslidze, w drużynie ThSV Eisenach.

</doc>
<doc id="3057757" url="https://pl.wikipedia.org/wiki?curid=3057757" title="GAZ-SYSTEM">
GAZ-SYSTEM



</doc>
<doc id="3057758" url="https://pl.wikipedia.org/wiki?curid=3057758" title="Kent Robin Tønnesen">
Kent Robin Tønnesen

Kent Robin Tønnesen (ur. 5 czerwca 1991 w Partille w Szwecji) – norweski piłkarz ręczny szwedzkiego pochodzenia, reprezentant kraju, prawy rozgrywający. Obecnie występuje w węgierskiej drużynie Pick Szeged.
Kariera.
Urodził się w Partille niedaleko Göteborga w Szwecji. Jako dziecko wyjechał z rodzicami do Norwegii, gdzie w 2008 w wieku 17 lat zaczął profesjonalną karierę w Haslum HK. Już w pierwszym sezonie gry na najwyższym szczeblu rozgrywek norweskiej piłki ręcznej zdobył złoty medal mistrzostw kraju w sezonie 2008/2009. Sukces ten powtórzył ponownie w sezonie 2010/2011. Zdobył także wicemistrzostwo Norwegii w sezonie 2011/2012. Następnie przeniósł się do Szwecji do Elitserien, w której w sezonie 2012/2013 występował w IK Sävehof. Niestety klub z Partille odpadł na poziomie półfinałów w krajowych rozgrywkach nie zdobywając medalu mistrzostw. Od sezonu 2013/2014 reprezentuje barwy niemieckiego HSG Wetzlar.

</doc>
<doc id="3057762" url="https://pl.wikipedia.org/wiki?curid=3057762" title="Wiktor Grzywo-Dąbrowski">
Wiktor Grzywo-Dąbrowski

Wiktor Grzywo-Dąbrowski (ur. 15 sierpnia 1885 w Zadońsku, zm. 21 grudnia 1968 w Warszawie) – polski lekarz, specjalista medycyny sądowej, profesor medycyny sądowej na Uniwersytecie Warszawskim, kierownik Biblioteki Głównej Akademii Medycznej w Warszawie.
Życiorys.
Syn geometry Kazimierza i Stanisławy z Dąbrowskich, miał brata Waleriana. Uczęszczał do gimnazjum klasycznego w Saratowie, ukończył je w 1904 roku. W latach 1905–1911 studiował medycynę na Uniwersytecie Jagiellońskim. Dyplom nostryfikował na Uniwersytecie w Kazaniu (1912). 
Od 1918 roku do 1921 była zatrudniony w pracowni neurobiologicznej Edwarda Flataua w Towarzystwie Naukowym Warszawskim.
W 1921 został profesorem nadzwyczajnym medycyny sądowej na Uniwersytecie Warszawskim, w 1929 został profesorem zwyczajnym. W latach 1932/1933 i 1938/1939 był dziekanem Wydziału Lekarskiego Uniwersytetu Warszawskiego.
Redagował „Czasopismo Sądowo-Lekarskie” i „Archiwum Medycyny Sądowej, Psychiatrii Sądowej i Kryminalistyki”.
11 listopada 1937 został odznaczony Złotym Krzyżem Zasługi "za zasługi na polu pracy zawodowej". Od 1946 członek zwyczajny Towarzystwa Naukowego Warszawskiego. 
Został pochowany na cmentarzu Powązkowskim w Warszawie (kwatera 38-2-27).
Jest jedną z drugoplanowych postaci spektaklu telewizyjnego "Pseudonim Anoda" z 2008 roku (reż. Mariusz Malec). W jego rolę wcielił się Krzysztof Wakuliński.

</doc>
<doc id="3057763" url="https://pl.wikipedia.org/wiki?curid=3057763" title="Richard Mulligan">
Richard Mulligan

Richard Mulligan (ur. 13 listopada 1932 w Nowym Jorku, zm. 26 września 2000 w Los Angeles) – amerykański aktor filmowy i telewizyjny. Został uhonorowany nagrodą Złotego Globu i dwukrotnie nagrodą Emmy, a także otrzymał dwukrotnie nominację do nagrody Złotego Globu i trzykrotnie do nagrody Emmy. Od 3 września 1993 posiada również swoją gwiazdę na Hollywoodzkiej Alei Gwiazd. 
Życiorys.
Urodził się w Nowym Jorku jako syn policjanta Jamesa Mulligana. Miał dwóch braci: Roberta (1925-2008) i Jamesa. Początkowo był studentem dramaturgii na Uniwersytecie Columbia. Następnie rozpoczął karierę aktorską w teatrze regionalnym, a wkrótce potem zadebiutował na Broadwayu w uhonorowanej nagrodą Pulitzera sztuce "All the Way Home". Oprócz kontynuacji kariery w Broadwayu, Mulligan z powodzeniem ujawnił swój talent komediowy w telewizji i filmie. 
Na dużym ekranie pojawił się w takich filmach jak "Mały Wielki Człowiek" ("Little Big Man", 1970), "Harvey" (1972) i "Atomowy autobus" ("The Big Bus", 1976), "Nauczyciele" ("Teachers", 1984) i "Facet z nieba" ("The Heavenly Kid", 1985). Występował także w komediach Blake’a Edwardsa, w tym "S.O.B." (1981), "Niezły bajzel" ("A Fine Mess", 1986), "Micki &amp; Maude" (1984) i "Na tropie Różowej Pantery" ("Trail of the Pink Panther", 1982). Mulligan wystąpił w wielu gościnnych rolach telewizyjnych. Rola Burta Campbella w nietuzinkowej komedii "Witt-Thomas-Harris Soap" (1977) przyniosła mu pierwszą nagrodę Emmy. 
Zagrał także w dramacie wojennym ABC "Pueblo" (1973) z Halem Holbrookiem, sitcomie ABC "Reggie" (1983) jako Reggie Potter, telewizyjnym westernie CBS "Pokerzystka Alicja" ("Poker Alice", 1987) z Elizabeth Taylor i komedii fantasy NBC "Guess Who's Coming for Christmas?" (1990) z Beau Bridgesem. 
Był cztery razy żonaty. W 1954 poznał Patricię Jones. Pobrali się w 1955. Mają syna Jamesa (ur. 1983). Jednak w 1960 doszło do rozwodu. Od 3 stycznia 1966 do 1973 jego żoną była Joan Hackett. Od 25 czerwca 1978 do 1990 był w związku małżeńskim z Lenore Stevens. W 1991 spotykał się z gwiazdą porno Rachel Ryan. Pobrali się 27 kwietnia 1992, ale w 1993 rozwiedli.
Zmarł 26 września 2000 w Los Angeles w wieku 67 lat na raka jelita grubego.

</doc>
<doc id="3057764" url="https://pl.wikipedia.org/wiki?curid=3057764" title="Kiryśnikowate">
Kiryśnikowate



</doc>
<doc id="3057765" url="https://pl.wikipedia.org/wiki?curid=3057765" title="Zełenyj Jar">
Zełenyj Jar

Zełenyj Jar (ukr. Зелений Яр; niem. "Landestreu") – wieś na Ukrainie, w obwodzie iwanofrankiwskim, w rejonie kałuskim. W 2001 roku liczyła 176 mieszkańców.
Miejscowość została założona w dobrach kameralnych kałuskich w procesie kolonizacji józefińskiej przez osadników niemieckich (zobacz: Niemcy galicyjscy) wyznania luterańskiego w 1783. W II Rzeczypospolitej miejscowość należała do gminy Nowica. 24 maja 1939 roku zmieniono nazwę wsi na "Mazurów". W styczniu 1940 miejscowa ludność niemiecka zgodnie z traktatem o granicach i przyjaźni między III Rzeszą a ZSRR została przesiedlona do "Kraju Warty" w ramach akcji "Heim ins Reich".

</doc>
<doc id="3057766" url="https://pl.wikipedia.org/wiki?curid=3057766" title="Landestreu">
Landestreu



</doc>
<doc id="3057769" url="https://pl.wikipedia.org/wiki?curid=3057769" title="Lista U-Bootów zatopionych przez alianckie okręty podwodne podczas II wojny światowej">
Lista U-Bootów zatopionych przez alianckie okręty podwodne podczas II wojny światowej

Spośród około 300 niemieckich U-Bootów zatopionych podczas II wojny światowej przez alianckie okręty (uwzględniając zniszczone podczas współdziałania z lotnictwem) 22 (ok. 7%) padło ofiarą okrętów podwodnych przeciwnika. Niektóre z zatopień były wynikiem przypadkowego spotkania na morzu, inne – efektem zaplanowanych operacji, przeprowadzonych na podstawie rozszyfrowanych przez brytyjską Ultrę bądź amerykański Magic danych z nasłuchu radiowego. Szczególną uwagę zwraca zatopienie U-864 przez – jedyne w historii znane zatopienie zanurzonego okrętu podwodnego przez inną zanurzoną jednostkę tej samej klasy.

</doc>
<doc id="3057771" url="https://pl.wikipedia.org/wiki?curid=3057771" title="I liga polska w hokeju na lodzie (2004/2005)">
I liga polska w hokeju na lodzie (2004/2005)

I liga polska w hokeju na lodzie 2004/2005 – 50. sezon zmagań drugiego poziomu ligowego hokeja na lodzie w Polsce. Został rozegrany na przełomie 2004 i 2005 roku.
Formuła.
W I lidze 2004/2005 brało udział 9 zespołów. Awans do ekstraligi w sezonie 2005/2006 uzyskał Zagłębie Sosnowiec.
Play-off.
Finał.
Awans do Ekstraligi: Zagłębie Sosnowiec

</doc>
<doc id="3057773" url="https://pl.wikipedia.org/wiki?curid=3057773" title="Mistrzostwa Węgier w Lekkoatletyce 2013">
Mistrzostwa Węgier w Lekkoatletyce 2013

118. Mistrzostwa Węgier w Lekkoatletyce – zawody lekkoatletyczne, które odbywały się od 26 do 28 lipca 2013 w Budapeszcie.

</doc>
<doc id="3057775" url="https://pl.wikipedia.org/wiki?curid=3057775" title="Pərdis Fərcad-Azad">
Pərdis Fərcad-Azad

Pərdis Fərcad-Azad, "Pardis Fardjad-Azad" (ur. 12 kwietnia 1988 w Berlinie) – azerski piłkarz, grający na pozycji napastnika, reprezentant Azerbejdżanu.
Kariera klubowa.
Profesjonalną karierę rozpoczął w Niemczech, a więc kraju urodzenia. Nie występował jednak w najwyższej klasie rozgrywkowej, reprezentował barwy jedynie klubów z niższych lig: Carl Zeiss Jena, VFC Plauen i Berliner AK 07. W 2012 roku przeniósł się do Azerbejdżanu. Podpisał umowę z klubem Sumqayıt FK. W 2016 przeszedł do klubu İnter Baku. Następnie grał w Zirə Baku i Viktorii Berlin.
Kariera reprezentacyjna.
W reprezentacji Azerbejdżanu zadebiutował 1 lutego 2013 roku w towarzyskim meczu przeciwko Uzbekistanowi. Na boisku pojawił się w 53 minucie meczu.

</doc>
<doc id="3057776" url="https://pl.wikipedia.org/wiki?curid=3057776" title="Zbór luterański w Bandrowie">
Zbór luterański w Bandrowie

Zbór luterański w Bandrowia – były zbór luterański (parafia) założony przez kolonistów józefińskich na mocy Patentu Tolerancyjnego w kolonii Bandrów, w austriackiej prowincji Galicji.
Historia.
W procesie kolonizacji józefińskiej w latach 80. XVIII wieku w dobrach kameralnych dobromilskich osadnicy wyznania luterańskiego (augsburskiego) oraz reformowanego (helweckiego) uczestniczyli w powstaniu kolonii Bandrów (1783, luteranie i reformowani), Falkenberg (1783, luteranie), Hohberg (1783, luteranie i reformowani), Prinzenthal (1784, luteranie i reformowani), Steinfels (1784, luteranie i reformowani), Siegenthal (1788, luterańska), oraz Obersdorf (1784; od 1938 Wyżne). Na mocy Patentu Tolerancyjnego zawiązał się dla nich zbór luterański z siedzibą w Bandrowie Kolonii oraz zbór filialny w Makowej/Hohbergu. W strukturze Kościoła ewangelickiego austriackiej Przedlitawii podlegał on powstałej w 1784 superintendenturze morawsko-śląsko-galicyjskiej, a od 1804 do superintendenturze lwowskiej (seniorat średni/środkowy).
Pierwszy drewniany dom modlitwy zbudowano ok. 1788, a rozebrano w 1860. Następnie obok wybudowano murowany w 1867, podobnie w 1868 wybudowano filialny dom modlitwy w Makowej.
Według schematyzmu kościelnego z 1875 roku zbór zrzeszał 891 ewangelików (886 wyznania augsburskiego i 5 helweckiego), z czego 467 w Bandrowie a pozostali w miejscowościach Steinfels, Siegenthal, Obersdorf, Prinzenthal i Makowa (filia). Pastorem był Johann Rottas. Na terenie zboru znajdowały się dwie szkoły ewangelickie: w Bandrowie i Makowej. Po upadku Austro-Węgier zbór przystąpił do samodzielnego Kościoła Ewangelickiego Augsburskiego i Helweckiego Wyznania w Małopolsce i jego senioratu średniego/środkowego. Posiadał wówczas filie w Makowej, Siegenthal, Obersdorfie oraz stacje kaznodziejskie w Jałowej i Prinzenthal.
Zbór przestał praktycznie funkcjonować w związku z wydarzeniami II wojny światowej, kiedy to miejscowi luteranie zostali przesiedleni bądź wyjechali.

</doc>
<doc id="3057778" url="https://pl.wikipedia.org/wiki?curid=3057778" title="Leptagonus decagonus">
Leptagonus decagonus



</doc>
<doc id="3057779" url="https://pl.wikipedia.org/wiki?curid=3057779" title="Open street map">
Open street map



</doc>
<doc id="3057780" url="https://pl.wikipedia.org/wiki?curid=3057780" title="Dasha Zhukova">
Dasha Zhukova



</doc>
<doc id="3057781" url="https://pl.wikipedia.org/wiki?curid=3057781" title="I liga polska w hokeju na lodzie (2005/2006)">
I liga polska w hokeju na lodzie (2005/2006)

I liga polska w hokeju na lodzie 2005/2006 – 51. sezon zmagań drugiego poziomu ligowego hokeja na lodzie w Polsce. Został rozegrany na przełomie 2005 i 2006 roku.
Formuła.
W I lidze 2005/2006 brało udział 10 zespołów. Awans do ekstraligi w sezonie 2006/2007 uzyskał KTH Krynica.
Play-off.
Finał.
Awans do Ekstraligi: KTH Krynica

</doc>
<doc id="3057782" url="https://pl.wikipedia.org/wiki?curid=3057782" title="Julia Chmielnik">
Julia Chmielnik

Julia Chmielnik (ur. 16 kwietnia 1981 w Łodzi) – kompozytorka, wokalistka, trener dykcji i śpiewu, aktorka.
Wykładowca Akademii Teatralnej im. Aleksandra Zelwerowicza w Warszawie oraz PWSTviT w Łodzi.
Życiorys.
W 2000 ukończyła Liceum Muzyczne w Krakowie w klasie rytmiki i fortepianu. W 2005 ukończyła studia na Akademii Muzycznej w Krakowie na wydziale Twórczości, Interpretacji i Edukacji Muzycznej ze specjalizacją – prowadzenie zespołów wokalnych i wokalno-instrumentalnych. Dyrygenturę studiowała pod kierunkiem prof. Stanisława Krawczyńskiego. .
W 2005 zadebiutowała jako aktorka (główna rola – Sonia Walsk) w polskiej prapremierze broadwayowskiego musicalu „Grają naszą piosenkę” Neila Simona i Marvina Hamlisha w Gliwickim Teatrze Muzycznym. Współpracowała z warszawskim Teatrem Kwadrat, gdzie przygotowywała m.in. oprawę muzyczną jubileuszu Jana Kobuszewskiego. W 2006 wzięła udział w serialu "Będziesz moja".
W latach 2010–2013 współpracowała jako wykładowca dykcji i piosenki ze Szkołą Aktorską ROE w Warszawie. Od 2013 prowadzi mistrzowskie zajęcia wokalne w Szkole Muzycznej w Warszawie „Czas na Muzykę”. Była jurorką muzyczną w precastingach do programu telewizyjnego "Must Be the Music. Tylko muzyka". Tworzy oprawę muzyczną spektakli teatralnych i programów telewizyjnych, m.in. „Sylwester z Polsatem 2014/2015”. Przygotowywała wokalnie uczestników w pierwszej, drugiej i trzeciej edycji programu "Twoja twarz brzmi znajomo".
Życie prywatne.
Jest córką aktora Jacka Chmielnika. W latach 2009–2013 była żoną Huberta Urbańskiego, z którym ma córki Stefanię (ur. 2009) i Danutę (ur. 2011). W 2019 wyszła za mąż za Marcina Przybylskiego.

</doc>
<doc id="3057783" url="https://pl.wikipedia.org/wiki?curid=3057783" title="Darya Zhukova">
Darya Zhukova



</doc>
<doc id="3057784" url="https://pl.wikipedia.org/wiki?curid=3057784" title="Nurtas Kurgulin">
Nurtas Kurgulin

Nurtas Kurgulin (ur. 20 września 1986 w Tarazie) – kazachski piłkarz, grający na pozycji pomocnika, reprezentant Kazachstanu. Od 2013 roku jest zawodnikiem kazachskiego klubu Tobył Kostanaj.
Kariera klubowa.
Kurgulin karierę rozpoczął w klubie z rodzinnego miasta FK Taraz, w którym występował aż do 2012 roku. Wówczas to przeniósł się do FK Astana, gdzie jednak nie potrafił wywalczyć miejsca w podstawowym składzie, ani razu nie pojawił się na boisku i po zaledwie kilku miesiącach postanowił odejść. Przed rozpoczęciem sezonu 2013 roku związał się z klubem Tobył Kostanaj.
Kariera reprezentacyjna.
W reprezentacji Kazachstanu zadebiutował 7 października 2011 roku w meczu eliminacji mistrzostw Europy przeciwko Belgii. Na boisku pojawił się od pierwszej minuty i przebywał na nim do 59 minuty, kiedy to otrzymał czerwoną kartkę.

</doc>
<doc id="3057787" url="https://pl.wikipedia.org/wiki?curid=3057787" title="Sebastian Steblecki">
Sebastian Steblecki

Sebastian Steblecki (ur. 16 stycznia 1992 w Krakowie) – polski piłkarz występujący na pozycji pomocnika, zawodnik polskiego klubu Chrobry Głogów. 
Życiorys.
Syn Romana Stebleckiego, hokeisty Cracovii oraz reprezentanta Polski.
Kariera klubowa.
Wychowanek Armatury Kraków i Cracovii.
W latach 2011–2014 reprezentował barwy Cracovii. 1 września 2014 podpisał kontrakt z holenderskim klubem SC Cambuur, kwota odstępnego 50 tys. euro. 6 stycznia 2016 przeszedł na pół roku do 14-krotnego mistrza Polski Górnika Zabrze, bez odstępnego. 1 lipca 2016 podpisał kontrakt z Cracovią, kwota odstępnego 30 tys. euro. W 2018 był zawodnikiem Chojniczanki Chojnice. 
9 lipca 2018 podpisał kontrakt z polskim klubem GKS Tychy, umowa do 31 lipca 2020 (przedłużona do 30 czerwca 2022 z opcją na kolejny rok); bez odstępnego. 
Kariera reprezentacyjna.
W 2013 reprezentant Polski w kategorii U-21. W reprezentacji Polski U-21 zadebiutował 6 września 2013 na stadionie Swedbank Stadion (Malmö, Szwecja) w przegranym 1:3 meczu podczas eliminacji do Mistrzostw Europy U-21 (2015) z reprezentacją Szwecji. 

</doc>
<doc id="3057789" url="https://pl.wikipedia.org/wiki?curid=3057789" title="Stina Troest">
Stina Troest

Stina Troest, "Stina Trøst" (ur. 17 stycznia 1994) – duńska lekkoatletka specjalizująca się w długich biegach płotkarskich.
Srebrna medalistka biegu na 400 metrów przez płotki podczas igrzysk olimpijskich młodzieży w Singapurze (2010). W 2013 sięgnęła po brąz mistrzostw Europy juniorów w Rieti. W 2015 została wicemistrzynią Europy młodzieżowców. Siódma zawodniczka mistrzostw Starego Kontynentu (2016) oraz piąta na jego halowym odpowiedniku w Belgradzie (2017).
Złota medalistka mistrzostw Danii na różnych dystansach oraz reprezentantka kraju na drużynowych mistrzostwach Europy.
Rekord życiowy w biegu na 400 metrów przez płotki: 55,56 (23 sierpnia 2015, Pekin).

</doc>
<doc id="3057791" url="https://pl.wikipedia.org/wiki?curid=3057791" title="Stina Trøst">
Stina Trøst



</doc>
<doc id="3057799" url="https://pl.wikipedia.org/wiki?curid=3057799" title="I liga polska w hokeju na lodzie (2007/2008)">
I liga polska w hokeju na lodzie (2007/2008)

I liga polska w hokeju na lodzie 2007/2008 – 53. sezon zmagań drugiego poziomu ligowego hokeja na lodzie w Polsce. Został rozegrany na przełomie 2007 i 2008 roku.
Formuła.
W I lidze 2007/2008 brało udział 9 zespołów. Awans do ekstraligi w sezonie 2008/2009 uzyskał JKH Jastrzębie.
Play-off.
Finał.
Awans do Ekstraligi: JKH Jastrzębie

</doc>
<doc id="3057801" url="https://pl.wikipedia.org/wiki?curid=3057801" title="Taesŭng sa">
Taesŭng sa

Taesŭng sa (대승사 Klasztor Mahajany) – koreański klasztor.
Historia klasztoru.
Legenda głosi, że we wczesnym okresie Trzech Królestw podobno spadła z nieba skała zawinięta w jedwab. Każda z jej czterech stron miała wyrzeźbionego Buddę. W 587 roku król Chinp'yŏng (진평왕, pan. 579-632) odwiedził to miejsce i nakazał mniszce składać ofiarowania i to był początek klasztoru. Klasztor powstał na zachodnim stoku góry Sabul (Góra Czterech Buddów). Najwyższy szczyt tej góry także ma nazwę buddyjską - Kongdŏkbong (Szczyt Cnoty - 912 m). Ów tajemniczy kamień nadal znajduje się na tej górze, chociaż czas spowodował zatarcie wizerunków Buddy. 
W XII wieku w tym klasztorze mistrz sŏn i ch'ŏnt'ae Chinjŏng Ch'ŏnchaek (ur. 1206) założył w tym klasztorze Społeczność Białego Lotosu, która przetrwała do momentu wchłonięcia szkoły ch'ŏnt'ae przez sŏn na początku okresu Chosŏn.
W ciągu swojej historii klasztor ten został spalony, a następnie odbudowany. Latem 1922 roku klasztor został częściowo spalony, ale został odbudowany w 1927 roku dzięki wysiłkowi takich mnichów jak Uiun, Chwiwol i Tŏksan. 
W styczniu 1956 roku potężny pożar zniszczył prawie wszystkie budynki (oprócz Kŭkrakjŏn, Myŏngbujŏn i Sansingak) i natychmiast rozpoczęto odbudowę.
Dzisiaj klasztor składa się m.in. z następujących budynków: główny Budynek Buddy (Taeungjŏn), Budynek Bodhisattwy Awalokiteśwary (Kwanŭmjŏn), Budynek Patriarchow (Taejojŏn), Budynek Maitrei (Mirŭkjŏn), Eungjinjŏn i Budynek Arhatów (Nahanjŏn).

</doc>
<doc id="3057803" url="https://pl.wikipedia.org/wiki?curid=3057803" title="EW58">
EW58



</doc>
<doc id="3057805" url="https://pl.wikipedia.org/wiki?curid=3057805" title="Sfera dyssypacji">
Sfera dyssypacji



</doc>
<doc id="3057806" url="https://pl.wikipedia.org/wiki?curid=3057806" title="EW60">
EW60



</doc>
<doc id="3057810" url="https://pl.wikipedia.org/wiki?curid=3057810" title="Dendrophryniscus carvalhoi">
Dendrophryniscus carvalhoi

Dendrophryniscus carvalhoi – gatunek płaza bezogonowego z rodziny ropuchowatych.
Systematyka.
"Dendrophryniscus berthalutzae" zalicza się do rodziny ropuchowatych.
Cykl życiowy.
Płaz rozmnaża się dzięki roślinom ananasowatym. Żyje na nich stadium larwalne.
Rozmieszczenie geograficzne.
Płaz ten jest endemitem Brazylii, żyje na południu kraju. Jego zasięg występowania obejmuje przynajmniej dwa miejsca w stanie Espírito Santo. Lokalizację typową stanowi Santa Tereza, kolejna leży w okolicy Fundão. Prawdopodobnie gatunek w rzeczywistości zajmuje nieznacznie szersze tereny.
Ekologia.
Płaz bytuje na wysokościach około 800 m nad poziomem morza. Siedlisko tego gatunku to las deszczowy pierwotny i wtórny. Zamieszkuje ściółkę Jego istnienie zależy od roślin z rodziny ananasowatych. Tworzą one zbiorniki wody. W obrębie tych roślin składane są jaja, a następnie dojrzewają w nich kijanki. Płaz nie radzi sobie w środowiskach zdegradowanych działalnością ludzką..
Zagrożenia i ochrona.
Płaz należy do zwierząt rzadkich. Całkowita liczebność gatunku maleje.
Płaz zagrożony jest utratą środowiska naturalnego. Traci siedliska na skutek rozwoju rolnictwa, wylesiania, wypasu zwierząt gospodarskich, osadnictwa ludzkiego i zbioru anasowatych. Zwierzę odnotowano na kilku obszarach objetych ochroną. Jako dodatkowe zagrożenie IUCN wymienia plantacje kawy w Fundão.
Występowanie płaza na obszarach chronionych nie zostało dowiedzione, aczkolwiek może on zamieszkiwać Estacion Biólogica Santa Lucia i Reserva Biólogica Augusto Ruschi. Płaz zamieszkuje tereny przyległe do obszarów objętych ochroną, z których pobrano ananasowate i przeniesiono na tereny podlegające ochronie. IUCN podaje możliwość, że wraz z nimi dokonano przeniesienia larw.

</doc>
<doc id="3057811" url="https://pl.wikipedia.org/wiki?curid=3057811" title="Puchar Świata Juniorów w saneczkarstwie 2013/2014">
Puchar Świata Juniorów w saneczkarstwie 2013/2014

Sezon 2013/2014 Pucharu Świata Juniorów w saneczkarstwie rozpocznie się 29 listopada 2013 roku w niemieckim mieście Altenberg. Ostatnie zawody z tego cyklu zostaną rozegrane również w Niemczech 25 stycznia 2014 roku na torze w Oberhofie.

</doc>
<doc id="3057812" url="https://pl.wikipedia.org/wiki?curid=3057812" title="Joseph-Marie Sardou">
Joseph-Marie Sardou

Joseph-Marie Sardou SCJ (ur. 25 października 1922 w Marsylii, zm. 19 września 2009 w Rzymie) – francuski duchowny katolicki, w latach 1985-2000 arcybiskup Monako. Święcenia kapłańskie przyjął w Marsylii w 1949 roku. Mianowany przez papieża Jana Pawła II arcybiskupem Monako, sakrę przyjął 30 września 1985. 16 maja 2000 roku papież zaakceptował rezygnację złożoną przez niego w związku z ukończeniem 75 roku życia i wyznaczył na następcę Bernarda Barsiego, dotychczasowego wikariusza generalnego Nicei. Joseph Sardou zmarł w Rzymie 19 października 2009 roku.

</doc>
<doc id="3057813" url="https://pl.wikipedia.org/wiki?curid=3057813" title="Joseph Sardou">
Joseph Sardou



</doc>
<doc id="3057814" url="https://pl.wikipedia.org/wiki?curid=3057814" title="Jacobsoniidae">
Jacobsoniidae

Jacobsoniidae – rodzina chrząszczy zaliczana do podrzędu wielożernych (Polyphaga) i infrarzędu Derodontiformia. Do niedawna traktowana jako "incertae sedis" w infrarzędzie Bostrichiformia.
Lista gatunków:

</doc>
<doc id="3057815" url="https://pl.wikipedia.org/wiki?curid=3057815" title="Defilada Armii Czerwonej 7 listopada 1941 roku">
Defilada Armii Czerwonej 7 listopada 1941 roku

Tradycyjna defilada wojskowa Armii Czerwonej na placu Czerwonym w Moskwie z okazji 24. rocznicy wybuchu rewolucji październikowej odbyła się w niezwykłych okolicznościach. 22 czerwca 1941 rozpoczął się atak nazistowskich Niemiec na Związek Radziecki (Operacja Barbarossa); w wyniku sukcesów odniesionych w pierwszej fazie bitwy pod Moskwą, Wehrmacht znalazł się na początku listopada w odległości 30–70 kilometrów od stolicy ZSRR.
Pomysłodawcą defilady był Józef Stalin, który 6 listopada po wygłoszeniu przemówienia na akademii na stacji metra Majakowskaja z okazji rocznicy rewolucji, poinformował Ławrientija Berię i Wiaczesława Mołotowa o zamiarze zorganizowania uroczystej parady wojskowej którą miał dowodzić marszałek Siemion Budionny. 
7 listopada Stalin wygłaszając przemówienie do zgromadzonych żołnierzy powiedział między innymi: Po przemówieniu piechota, kawaleria, artyleria i bataliony robotnicze przemaszerowały przed Mauzoleum Lenina. Na koniec przejechało 200 czołgów T-34 i KW-1, które Stawka Najwyższego Naczelnego Dowództwa oddała do dyspozycji Frontu Zachodniego. Wszystkie oddziały biorące udział w defiladzie zaraz po jej zakończeniu udały się na front.

</doc>
<doc id="3057816" url="https://pl.wikipedia.org/wiki?curid=3057816" title="Dendrophryniscus krausae">
Dendrophryniscus krausae

Dendrophryniscus krausae – gatunek płaza bezogonowego z rodziny ropuchowatych.
Systematyka.
"Dendrophryniscus berthalutzae" zalicza się do rodziny ropuchowatych i do rodzaju "Dendrophryniscus". W jego obrębie wiąże się go z grupą "Dendrophryniscus brevipollicatus".
Cykl życiowy.
Płaz prawdopodobnie rozmnaża się dzięki roślinom ananasowatym, na których żyje stadium larwalne.
Rozmieszczenie geograficzne.
Płaz ten jest endemitem Brazylii, zamieszkuje pojedynczy stan Rio Grande do Sul. International Union for Conservation of Nature wymienia następujące lokalizacje występowania tego gatunku: Reserva Biológica da Serra Geral, Barra do Ouro, gmina Maquiné i Itaimbezinho Canyon, Park Narodowy dos Aparados da Serra, gmina Cambará do Sul.
Ekologia.
Płaz bytuje na wysokościach pomiędzy 800 a 870 m nad poziomem morza. Siedlisko tego gatunku to atlantycki las deszczowy. Zamieszkuje ściółkę, skały i bromeliowate (ananasowate) na wysokości około 1,5 m. W obrębie tych roślin prawdopodobnie dojrzewają kijanki.
Zagrożenia i ochrona.
Nie istnieją dokładne informacje dotyczące całkowitej liczebności gatunku ani jej trendów.
Płaz zagrożony jest utratą środowiska naturalnego. Traci siedliska na skutek między innymi urbanizacji i rozwoju rolnictwa.
Płaz zamieszkuje następujące obszary chronione: Park Narodowy dos Aparados da Serra i Reserva Biológica da Serra Geral.

</doc>
<doc id="3057817" url="https://pl.wikipedia.org/wiki?curid=3057817" title="Willard Nelson Clute">
Willard Nelson Clute

Willard Nelson Clute (ur. 1869, zm. 1950) – amerykański botanik, specjalizujący się w paprotnikach i roślinach nienaczyniowych.
Urodził się 26 lutego 1869 w Painted Post w stanie Nowy Jork, jako syn George N. i Ruth Wright Clute. Ukończył Butler University w Indianapolis, gdzie później pracował od 1928 jako profesor botaniki oraz kurator ogrodu botanicznego. Poślubił Idę Martin, która zilustrowała niektóre z jego prac.
Clute zbierał mszaki, paprotniki i widłaki Ameryki Północnej, Jamajki i Nowej Zelandii. Jego kolekcja znajduje się obecnie w 131 różnych zbiorach. Część z niej znajduje się we Freisner Herbarium przy Butler University. Opisał 12 nowych taksonów. Obok publikacji naukowych napisał wiele podręczników i przewodników po florze zarówno paprotników jak i roślin kwiatowych.
Clute jest współzałożycielem American Fern Society. Był redaktorem "The Fern Bulletin" oraz "The American Botanist".

</doc>
<doc id="3057822" url="https://pl.wikipedia.org/wiki?curid=3057822" title="Kobieta ze złotej bramy">
Kobieta ze złotej bramy

Kobieta ze złotej bramy (chiń. 金門女, ang. "Golden Gate Girl") – chińsko-amerykański film z 1941 roku. Pierwszy film w języku chińskim, który był kręcony w Chinatown w San Francisco.
W filmie jako trzymiesięczne dziecko wystąpił Bruce Lee, trzymany na rękach przez ojca
Fabuła.
Córka sklepikarza wymyka się z domu, by obejrzeć chińska operę, potem zaś wymyka się również do klubu z pracownikiem ojca chcąc spotkać w klubie śpiewaka owej opery. Spotkanie to przeradza się po pewnym czasie w wielkie uczucie zakończone ślubem. Ojciec jest bardzo zły na córkę a swojego pracownika zwalnia za to że pomagał jej się wymykać. Śpiewak wkrótce musi wracać do Chin pozostawiając dziewczynę w ciąży samą. Dziewczyna umiera w czasie porodu urodziwszy córeczkę, która wyrośnie na bardzo podobną do matki dziedzicząc również po niej brzemię matczynego nieszczęścia.

</doc>
<doc id="3057827" url="https://pl.wikipedia.org/wiki?curid=3057827" title="Puchar Polski w hokeju na lodzie 2001">
Puchar Polski w hokeju na lodzie 2001

Puchar Polski w hokeju na lodzie 2001 – 4. edycja Pucharu Polski w hokeju na lodzie została rozegrana w dniach od 8 sierpnia do 28 grudnia 2001 roku.
Większość klubów zrezygnowało z udziału w rozgrywkach z powodu problemów finansowych. Dla finalisty rywalizacji, GKS Katowice – wskutek walkowerów – mecz rozstrzygający o puchar był zarazem pierwszym spotkaniem w tej edycji pucharu. Triumfator, ekipa GKS Tychy, otrzymała pamiątkowy puchar. Za uczestnictwo w rywalizacji nie były przewidziane gratyfikacje finansowe.
Plan rozgrywek.
Rozgrywki składały się w trzech części:

</doc>
<doc id="3057830" url="https://pl.wikipedia.org/wiki?curid=3057830" title="Associatie van Universiteit en Hogescholen Antwerpen">
Associatie van Universiteit en Hogescholen Antwerpen

Associatie van Universiteit en Hogescholen Antwerpen (AUHA) – belgijskie (flamandzkie) stowarzyszenie szkół wyższych skupiające się wokół Uniwersytetu w Antwerpii.
Stowarzyszenie koncentruje się na sprawach regionu, organizacji różnych kursów (np. tańca, kurs morski etc.) jak również na kierunkach artystycznych i kulturalnych (sztuki wizualne, teatr, taniec, muzyka etc.).
Przewodniczącym AUHA jest Alain Verschoren, będący również rektorem Uniwersytetu w Antwerpii.
Członkowie.
Członkami Stowarzyszenia są:
Wydziały.
Współpraca członków stowarzyszenia ma swoje odwzorowanie w działaniach uniwersytetów w ramach istniejących zajęć. Wykłady te odbywają się na następujących wydziałach:

</doc>
<doc id="3057831" url="https://pl.wikipedia.org/wiki?curid=3057831" title="Chińska pułapka na palce">
Chińska pułapka na palce

Chińska pułapka na palce – rodzaj zabawki w postaci niewielkiej rurki zrobionej z bambusowej plecionki. Po włożeniu palców wskazujących do środka, zostają one uwięzione. Chińska pułapka jest często formą łamigłówki lub żartu na osobie, która nie wie jak ją zdjąć.
Nie ma pewności co do dokładnej historii tej zabawki. Według jednej z wersji była znana już w starożytnych Chinach, co tłumaczyłoby pochodzenie jej nazwy. Według innej, została stworzona w USA.
Rozwiązanie.
Pierwszą reakcją jest zwykle próba wyciągnięcia palców do zewnątrz, jednak to tylko zacieśnia pułapkę. Wszelkie siłowe próby pokonania pułapki są w większości przypadków nieskuteczne.
Prawidłową metodą wyciągnięcia palców jest zbliżenie palców do siebie i ściśnięcie rurki przy wylotach. Wtedy pułapka rozszerza się i uwalnia palce.
W kulturze masowej.
Chińska pułapka na palce jest czasem używana jako metafora problemu, którego siłowe rozwiązywanie powoduje tylko pogorszenie sytuacji.
Pułapka na palce pojawiła się także w:
Sprzęt działający na podobnej zasadzie co chińska pułapka na palce bywa też używany w medycynie.

</doc>
<doc id="3057835" url="https://pl.wikipedia.org/wiki?curid=3057835" title="Lunataspis">
Lunataspis

Lunataspis – rodzaj staroraka, najstarszy znany przedstawiciel ostrogonów, należący do grupy przodków dzisiejszych Limulidae. Pierwszy formalny opis tego zwierzęcia pochodzi z pracy Davida Rudkina, Grahama Younga i Godfreya Nolana. Powstał dzięki skamieniałościom z północnej Manitoby z Kanady. Publikacja ukazała się w 2005. Osady, wśród których znaleziono szczątki, datuje się na ordowik późny, mogą mieć około 445 milionów lat.

</doc>
<doc id="3057836" url="https://pl.wikipedia.org/wiki?curid=3057836" title="LaToy Williams">
LaToy Williams

LaToy Williams (ur. 28 maja 1988) – bahamski lekkoatleta specjalizujący się w biegach sprinterskich.
W 2010 zdobył srebrny medal młodzieżowych mistrzostw NACAC w Miramar. Mistrz Ameryki Środkowej i Karaibów w sztafecie 4 × 400 metrów (2011). W tym samym roku startował na mistrzostwach świata w Daegu. Dwa lata później zdobył srebro mistrzostw Ameryki Środkowej i Karaibów oraz na eliminacjach zakończył obydwa swoje starty podczas światowego czempionatu w Moskwie. Srebrny medalista IAAF World Relays 2014. W tym samym roku zdobył srebro w biegu rozstawnym oraz zajął 5. miejsce na 400 metrów podczas igrzysk Wspólnoty Narodów. Srebrny medalista mistrzostw NACAC (2015). Medalista mistrzostw Bahamów.
Rekord życiowy w biegu na 400 metrów: 44,73 (23 maja 2009, Hutchinson).

</doc>
<doc id="3057840" url="https://pl.wikipedia.org/wiki?curid=3057840" title="Cities XL">
Cities XL

Cities XL – komputerowa gra strategiczno–ekonomiczna z serii o tym samym tytule wyprodukowana przez francuskie studio Monte Cristo i wydana przez Namco Bandai Games na platformę PC 9 października 2009.
Rozgrywka.
W grze zawarte zostały trzy style architektoniczne, azjatycki, amerykański i europejski co pozwala na wiele możliwości tworzenia miasta. Na fikcyjnych planetach ustanowiono różne strefy klimatyczne i krajobrazy.
Gracz może zaplanować i zbudować infrastrukturę miejską. Musi zadbać o mieszkańców poprzez tworzenie miejsc pracy, terenów rekreacyjnych, świadczeń socjalnych czy imprezy kulturalne. Koncepcja miasta musi zostać przemyślana i uwzględniać kierunki rozwoju miasta.
W grze zawarty został płatny tryb gry wieloosobowej umożliwiający grę przez Internet. Gracz może współpracować i zawierać umowy partnerskie z innymi graczami. Dzięki opcji Avatar gracz może stworzyć bohatera, który będzie pojawiać się na dowolnych imprezach kulturalnych lub jako turysta w miastach pozostałych graczy. 8 marca 2010 roku serwery gry zostały wyłączone z powodu nikłego zainteresowania graczy, wszystkie funkcje gry wieloosobowej stały się niedostępne.

</doc>
<doc id="3057841" url="https://pl.wikipedia.org/wiki?curid=3057841" title="Ballinamore">
Ballinamore

Ballinamore (irl. "Béal an Átha Móir") – miasto w hrabstwie Leitrim w Irlandii, położone przy drodze R202, kilkanaście kilometrów od granicy z Irlandią Północną. W 2011 roku liczba mieszkańców wynosiła 889 osób.

</doc>
<doc id="3057842" url="https://pl.wikipedia.org/wiki?curid=3057842" title="Bezwyznaniowość w Stanach Zjednoczonych">
Bezwyznaniowość w Stanach Zjednoczonych

Bezwyznaniowość w Stanach Zjednoczonych – tradycje bezwyznaniowości w Stanach Zjednoczonych są najsilniejsze na Zachodzie. Kilka zachodnich stanów określono mianem pasa bezwyznaniowego. W 2012 roku 26% mieszkańców Zachodu, 21% Północnego-Wschodu, 19% Środkowego Zachodu i 15% mieszkańców Południa określiło siebie jako niereligijnych.
Udział procentowy w społeczeństwie.
Według Instytutu Gallupa w 2008 roku dla 34% Amerykanów religia nie była ważną częścią ich życia. Według badań przeprowadzonych przez Barna Group w 2007 roku 20 milionów Amerykanów określiło siebie jako agnostyków bądź nie posiadających wiary, z czego 5 milionów określiło siebie jako ateistów. Według badań przeprowadzonych przez American Religious Identification Survey (ARIS) 34,8 milionów Amerykanów (15,2%) nie jest związanych z żadną religią.
W latach 2007-2012 liczba ludzi niereligijnych wzrosła o 20%. 48% Amerykanów stwierdziło (spośród 4000 badanych), że jest to złe zjawisko, 39% że nie powoduje żadnej różnicy. Prawie jedna piąta badanych (19%) określających siebie jako niereligijni oceniła zjawisko wzrostu jako złe, 1/4 jako dobre (24%), a ponad połowa (55%), że nie powoduje żadnej różnicy. Największy procent negatywnych ocen tego zjawiska pada ze strony białych ewangelikalnych chrześcijan (78%). Wśród hiszpańsko-języcznych katolików 36% oceniło to zjawisko jako złe.
Według badań z roku 2012 20% białych, 16% latynosów i 15% Afroamerykanów nie było związanych z żadną religią.
Niewiara wśród naukowców.
Badania przeprowadzane w Stanach Zjednoczonych wśród tamtejszych naukowców dowodzą, że wiara w Boga jest odwrotnie skorelowana z posiadaniem wykształcenia naukowego. Według badań statystycznych z 1914 odsetek naukowców w USA negujących bądź wątpiących w istnienie Boga wynosił 58%, podczas gdy wśród naukowców „wybitnych” odsetek ten wynosił 70%. W takich samych badaniach statystycznych powtórzonych w 1934 roku odsetki te powiększyły się odpowiednio do 67% i 85%. Wpływ „wybitności” albo jej brak na religijność został dalej zbadany w 1998 roku. Wedle ankiety przeprowadzonej wśród członków National Academy of Sciences (wśród jej 2100 członków i 380 zagranicznych współpracowników jest niemal 200 zdobywców nagrody Nobla; dla porównania, wśród wszystkich absolwentów uniwersytetów Cambridge i oksfordzkiego od 1901 roku jest łącznie 140 laureatów), 7% z nich wierzyło w Boga. Badania statystyczne przeprowadzone w 1996 roku a opublikowane w Nature wskazały, że wśród naukowców 1/3 jest ateistami, 1/3 agnostykami, 1/3 teistami. Badania statystyczne przeprowadzone w latach 2005-2006 ujawniły, iż jako niewierzący bądź wątpiący deklaruje się 64% naukowców (w tym 34% całkowicie odrzuca istnienie siły nadprzyrodzonej, a 30% twierdzi, że nie wie i nie ma możliwości poznania czy istnieje jakaś siła nadprzyrodzona). Dalsze badania statystyczne potwierdziły, że im członek uniwersytetu jest na nim dłużej, tym szansa, że jest ateistą jest większa. Wyniki badań statystycznych wskazują również, że istnieje istotna rozbieżność pomiędzy odsetkiem niewierzących wśród profesorów nauk przyrodniczych a odsetkiem niewierzących wśród profesorów nauk społecznych.
Korelację między wykształceniem naukowym a niewiarą w Boga odzwierciedla też fakt, że według statystyk podczas gdy 1/3 amerykańskich naukowców nie wierzy w Boga (37,6% dla przedstawicieli nauk ścisłych, 31,2% dla przedstawicieli nauk humanistycznych), wśród przeciętnych obywateli USA odsetek ten wynosi od 8% do 14%. Wnioski te potwierdza badanie Pew Research Center z 2009 roku.
W polityce.
Według sondaży biali Amerykanie nie związani z żadną religią głosują na Partię Demokratyczną, podczas gdy religijni biali Amerykanie głosują na Partię Republikańską. W wyborach prezydenckich z 2008 71% niereligijnych białych oddało głos na Baracka Obamę, podczas gdy 74% białych ewangelikalnych na Johna McCaina. 
W styczniu 2007, kalifornijski kongresmen Pete Stark został pierwszym członkiem Kongresu, który publicznie przyznał się do ateizmu. W styczniu 2013 Kyrsten Sinema została pierwszą kobietą członkinią Kongresu, która przyznała się, że nie jest teistką. Reprezentuje stan Arizona.
Filantropia i tolerancja.
Robert D. Putnam, profesor z Harvard University wykazał, że religijni Amerykanie są trzy lub cztery razy bardziej chętni do uczestniczenia w akcjach dobroczynnych i charytatywnych, uczęszczają na publiczne spotkania, głosują w lokalnych wyborach, uczestniczą w demonstracjach i wiecach politycznych. Z drugiej strony badania wykazały, że ludzie religijni są mniej tolerancyjni.
Większość Amerykanów nie darzy zaufaniem ludzi niereligijnych. Jednak badania rozmaitych grup wykazały, że Amerykanie nie umieszczają ateistów na czele listy najbardziej problemowych mniejszości. Według "Religion and Public Life Survey" (2002) 54 procent Amerykanów nie darzy zaufaniem ateistów, a 28 procent ma nie najlepszą opinię o osobach niereligijnych.
Wiara a moralność.
O ile wśród generalnej populacji USA udział zadeklarowanych ateistów wynosi 1,6%, a agnostyków i osób nie deklarujących związku z żadną religią 14,5%, to w wśród osadzonych w więzieniach osoby deklarujące ateizm stanowią 0,21% spośród osób deklarujących swoje wyznanie. Zaznaczyć jednak należy, że o 19,74% więźniów jest brak informacji o stosunku do religii.
Według badań Pew Research Center bycie osobą religijną koreluje dodatnio z przyzwoleniem, by używać tortur jako narzędzia do wydobywania informacji. Zgodnie z ich wynikami 63% populacji USA zezwala na użycie tortur, podczas gdy u osób świeckich odsetek ten wynosi 51%, wśród protestantów 65%, a wśród katolików – 72%.
Według badań statystycznych Gallup Poll osoby wyznające katolicyzm i protestantyzm częściej popierają karę śmierci od osób bez preferencji religijnych. Zgodnie z ich wynikami z końca 2004 roku, poparcie dla kary śmierci wśród protestantów wynosi 71%, wśród katolików 66%, a wśród osób bez religijnych preferencji – 57%. W przypadku praktyk religijnych odsetek osób popierających karę śmierci wynosi 59% wśród osób praktykujących i 73% wśród osób niepraktykujących. Odsetek osób wierzących popierających karę śmierci najczęściej nie przewyższa znacząco średniej danej populacji. Takie wyniki mogą wynikać z tego, że zakaz kary śmierci jako uniwersalny standard wyszedł z laickich źródeł.
Według badań statystycznych przeprowadzonych w USA rozwody wśród osób wierzących (poza katolikami i luteranami) są częstsze niż w przypadku ateistów i agnostyków. Zgodnie z ich wynikami, częstotliwość rozwodów wśród żydów wynosi 30%, wśród ewangelikalnych protestantów – 27%, wśród pozostałych chrześcijan – 24%, a wśród agnostyków i ateistów – 21%. Ron Barrier, członek American Atheists, tak skomentował te wyniki:
Strayhorn i Strayhorn (2009) w oparciu o publicznie dostępne dane wykazali, że zwiększona religijność obywateli USA była silnie i pozytywnie związana z ciążami nastolatek: r = 0,73 (p &lt; 0,0005). Jednocześnie, silniejsza religijność była negatywnie związana z aborcją: r = -0,45, p = 0,002.
W 1997 przeprowadzono badania wśród osadzonych w więzieniach przestępców. Liczba wszystkich osadzonych w więzieniach wynosiła 96 968 osób, z tej liczby 18 381 osób odmówiło odpowiedzi na pytanie o swój stosunek do religii. Jako ateistów określiło siebie 156 więźniów, co stanowiło 0,209% osadzonych. Najliczniejszą grupę stanowili katolicy (29 267 osób i 39,164%). Pozostałe grupy: protestanci (26 162 osób i 35,008%), muzułmanie (5435 osób i 7,273%), amerykańscy Indianie (2408 osób i 3.222%), narodowcy (1734 osób i 2,320%), Ruch Rastafari (1485 osób i 1,987%), Żydzi (1325 osób i 1,773%), wyznawcy kościołów Chrystusowych (1303 osób i 1,744%), zielonoświątkowcy (1093 osób i 1,463%), buddyści (882 osób i 1,180%), Świadkowie Jehowy (665 osób i 0,890%), adwentyści (621 osób i 0,831%), prawosławni (375 osób i 0,502%), mormoni (298 osób i 0,399%).

</doc>
<doc id="3057846" url="https://pl.wikipedia.org/wiki?curid=3057846" title="Strandhill">
Strandhill

Strandhill (irl. "An Leathros") – miasto w hrabstwie Sligo w Irlandii, położone na zachodnim zboczu Knocknarea na półwyspie Cúil Irra, około 8 km na zachód od Sligo. W 2011 roku liczba mieszkańców wynosiła 1596 osób.

</doc>
<doc id="3057851" url="https://pl.wikipedia.org/wiki?curid=3057851" title="Pelle Svanslös">
Pelle Svanslös

Pelle Svanslös – szwedzki film animowany w reżyserii Jana Gissberga oraz Stiga Lasseby’ego. Film został oparty na serii książek Gösty Knutssona. W 1985 roku powstał sequel zatytułowany "Peter-No-Tail in Americat".
Daty premier.
Szwedzka premiera "Pelle Svanslös" miała miejsce 25 grudnia 1981. Poniżej przedstawiono daty premier w innych państwach.

</doc>
<doc id="3057852" url="https://pl.wikipedia.org/wiki?curid=3057852" title="Puchar Polski w hokeju na lodzie 2002/2003">
Puchar Polski w hokeju na lodzie 2002/2003

Puchar Polski w hokeju na lodzie 2002 – 5. edycja Pucharu Polski w hokeju na lodzie została rozegrana w dniach od 28 sierpnia 2002 roku do 4 lutego 2003 roku.
Większość klubów zrezygnowało z udziału w rozgrywkach z powodu problemów finansowych.
Plan rozgrywek.
Rozgrywki składały się w czterech części:

</doc>
<doc id="3057853" url="https://pl.wikipedia.org/wiki?curid=3057853" title="Pelle Svanslös i Amerikatt">
Pelle Svanslös i Amerikatt

Pelle Svanslös i Amerikatt – szwedzki film animowany z 1985 w reżyserii Jana Gissberga oraz Stiga Lasseby’ego. Film został oparty na podstawie książek Gösty Knutssona o przygodach Filonka Bezogonka.
Daty premier.
Szwedzka premiera "Pelle Svanslös i Amerikatt" miała miejsce 14 grudnia 1985. Poniżej przedstawiono daty premier w innych państwach.

</doc>
<doc id="3057854" url="https://pl.wikipedia.org/wiki?curid=3057854" title="Strzemięcin">
Strzemięcin



</doc>
<doc id="3057857" url="https://pl.wikipedia.org/wiki?curid=3057857" title="Łyżwiarskie rekordy świata">
Łyżwiarskie rekordy świata



</doc>
<doc id="3057861" url="https://pl.wikipedia.org/wiki?curid=3057861" title="Rekordy Polski w łyżwiarstwie szybkim">
Rekordy Polski w łyżwiarstwie szybkim

Lista rekordów Polski w łyżwiarstwie szybkim. Stan na 19 grudnia 2022.

</doc>
<doc id="3057862" url="https://pl.wikipedia.org/wiki?curid=3057862" title="Marzia Caravelli">
Marzia Caravelli

Marzia Caravelli (ur. 23 października 1981 w Pordenone) – włoska lekkoatletka specjalizująca się w sprinterskich biegach przez płotki.
Półfinalistka mistrzostw Europy w Barcelonie (2010). Rok później odpadła w eliminacjach podczas mistrzostw świata w Daegu. Szósta zawodniczka biegu na 60 metrów przez płotki w trakcie halowego czempionatu globu w Stambule. Półfinalistka igrzysk olimpijskich w Londynie (2012). W 2013 dotarła do półfinału halowego czempionatu Europy i mistrzostw świata oraz zdobyła złoty medal igrzysk śródziemnomorskich. 
Wielokrotna mistrzyni Włoch oraz reprezentantka kraju na drużynowych mistrzostwach Europy i w meczach międzypaństwowych.

</doc>
<doc id="3057865" url="https://pl.wikipedia.org/wiki?curid=3057865" title="Wojna birmańsko-syjamska (1775–1776)">
Wojna birmańsko-syjamska (1775–1776)

Wojna birmańsko-syjamska (1775–1776) – konflikt pomiędzy syjamskim Królestwem Thonburi rządzonym przez króla Taksina a birmańskim Królestwem Ava pod rządami Hsinbyushina z dynastii Konbaung.
Po klęsce w Królestwie Ayutthaya w trakcie wojny z Birmą w latach 1764–1769, król Syjamu Taksin (1734–1782) zreorganizował swoje siły wypierając ostatecznie z terytorium Syjamu birmańskie siły króla Hsinbyushina oraz zajmując ziemie Królestwa Thonburi.
Wkrótce jego uwaga skupiona została na terytorium królestwa Lanna, które od XVII w. było wasalem Królestwa Ava. Mieszkańcy Lanny wykorzystywani byli przez władców Birmy jako siła robocza. Dodatkowo zmuszano ich do zaopatrywania wojsk birmańskich w żywność. Lanna stała się ważną bazą wypadową dla birmańskich ataków na Syjam. Celem Taksina stało się zatem wyparcie Birmańczyków z tych terenów. Armia Taksina wyruszyła w roku 1775 na Chiang Mai. Po drodze dołączyły do niej wojska Królestwa Lanna dowodzone przez Phraye Chabana oraz Chao Kavili z Lampang. Połączone siły przezwyciężając gwałtowny opór Birmańczyków, dotarły do Chiang Mai. Wiosną 1776 roku wojska Hsinbyushina rozpoczęły kontrofensywę, kierując się na Phitsanulok. Atak birmański został odparty a Hsinbyushin zmuszony został do wycofania się z Chiang Mai.
W wyniku konfliktu Lanna została wasalem Syjamu. O sporne tereny stoczono jeszcze kilka konfliktów. Władcy Królestwa Ava nie zrezygnowali z przejęcia kontroli nad tym syjamskim terytorium. W roku 1785 miał miejsce atak Birmańczyków króla Bodawpayi, który zapoczątkował kolejną wojnę z Syjamem (1785–1792).

</doc>
<doc id="3057868" url="https://pl.wikipedia.org/wiki?curid=3057868" title="Puchar Polski w hokeju na lodzie 2003/2004">
Puchar Polski w hokeju na lodzie 2003/2004

Puchar Polski w hokeju na lodzie 2003 – 6. edycja Pucharu Polski w hokeju na lodzie została rozegrana w dniach od 5 września 2003 roku do 31 stycznia 2004 roku.
Plan rozgrywek.
Rozgrywki składały się w czterech części: 
Runda wstępna.
Wolny los: Dwory SA Unia Oświęcim, Wojas Podhale SSA Nowy Targ, GKS Stoczniowiec Gdańsk, GKS Katowice

</doc>
<doc id="3057871" url="https://pl.wikipedia.org/wiki?curid=3057871" title="Humble Bundles">
Humble Bundles



</doc>
<doc id="3057873" url="https://pl.wikipedia.org/wiki?curid=3057873" title="Elliot A. Norse">
Elliot A. Norse

Elliot A. Norse (ur. 1947) – amerykański biolog morski, ekolog i działacz na rzecz ochrony środowiska.
Urodził się w 1947 na nowojorskim Brooklynie. Od 1965 do 1969 studiował na Wydziale Biologii Brooklyn Collage, który ukończył z tytułem licencjackim (B.Sc.). W latach 1969-75 studiował na wydziale nauk biologicznych University of Southern California, gdzie uzyskał tytuł doktorski. W latach 1975-78 na stypendium podoktorskim na wydziale zoologii University of Iowa.
Następnie pracował w United States Environmental Protection Agency, White House Council on Environmental Quality, Ecological Society of America, The Wilderness Society oraz Ocean Conservancy. W 1966 założył Marine Conservation Biology Institute w Bellevue, którego od 1996 jest prezesem. W 1988 wybrany na członka Washington Biologists’ Field Club.
W 1996 otrzymał "Evergreen Award for Dedication to Quality of Life in Washington State", w 2006 "NOAA Fisheries’ Nancy Foster Award for Habitat Conservation", a w 2012 Seattle Aquarium Medal.
Jest autorem ponad 140 publikacji w literaturze naukowej, popularnej i politycznej, w tym książek:

</doc>
<doc id="3057879" url="https://pl.wikipedia.org/wiki?curid=3057879" title="Daniela Alvarez">
Daniela Alvarez

Daniela Alvarez (ur. 28 grudnia 1983 w Santa Cruz) – boliwijska tenisistka, reprezentantka kraju w Fed Cup.
Karierę tenisową rozpoczęła w 1998 roku, reprezentując kraj w rozgrywkach Fed Cup. Szczególne osiągnięcia odnotowała w grze podwójnej w zawodach rozgrywanych w 2007 roku, wygrywając wszystkie cztery mecze.
Uczestniczyła głównie w rozgrywkach rangi ITF, w których wygrała cztery turnieje w grze podwójnej.

</doc>
<doc id="3057883" url="https://pl.wikipedia.org/wiki?curid=3057883" title="Organizacja wiedzy">
Organizacja wiedzy

Organizacja wiedzy – dyscyplina naukowa obejmująca rozległy obszar zagadnień związanych z porządkowaniem informacji o wyodrębnionych obiektach rzeczywistości oraz zapewnieniem jej skutecznego wyszukiwania. Za jej cel zaś podaje się doskonalenie systemów, metod i procedur porządkowania zasobów informacji we wszystkich dziedzinach.

</doc>
<doc id="3057885" url="https://pl.wikipedia.org/wiki?curid=3057885" title="Daniella Álvarez">
Daniella Álvarez



</doc>
<doc id="3057886" url="https://pl.wikipedia.org/wiki?curid=3057886" title="Gnidosz stepowy">
Gnidosz stepowy

Gnidosz stepowy ("Pedicularis kaufmannii" Pinzger) – gatunek rośliny zielnej z rodziny zarazowatych ("Orobanchaceae").
Rozmieszczenie geograficzne.
Występuje w Europie północno-wschodniej i wschodniej od Polski na zachodzie po Syberię na wschodzie. W Polsce znaleziono go dopiero niedawno (w 2000 r.) i jest prawdopodobnie gatunkiem rodzimym. Znany jest tylko z jednego stanowiska położonego w Kulasznem w Bieszczadach Niskich. Najbliższe stanowiska znajdują się na Ukrainie.
Biologia i ekologia.
Bylina, hemikryptofit, półpasożyt. Rośnie w murawach. Kwitnie od maja do lipca, kwiaty zapylane są przez owady. Rozmnaża się także wegetatywnie. Drobne nasiona rozsiewane są przez wiatr (anemochoria).
Zagrożenia i ochrona.
Roślina była objęta w Polsce ścisłą ochroną gatunkową w latach 2012–2014. Umieszczona w Polskiej Czerwonej Księdze Roślin w kategorii CR (krytycznie zagrożony). Tę samą kategorię posiada na polskiej czerwonej liście.
W 1999 r. jedyna znana w Polsce populacja tego gatunku liczyła około 20 osobników i zajmowała powierzchnię około 10 m². Stanowisko to jest ciągle zagrożone robotami drogowymi, koszeniem i zadeptywaniem, znajduje się bowiem w murawie przydrożnej w pobliżu cmentarza.

</doc>
<doc id="3057887" url="https://pl.wikipedia.org/wiki?curid=3057887" title="Pedicularis kaufmannii">
Pedicularis kaufmannii



</doc>
<doc id="3057888" url="https://pl.wikipedia.org/wiki?curid=3057888" title="Puchar Polski w hokeju na lodzie 2004">
Puchar Polski w hokeju na lodzie 2004

Puchar Polski w hokeju na lodzie 2004 – 7. edycja Pucharu Polski w hokeju na lodzie została rozegrana w dniach od 5 września do 30 grudnia 2004 roku.
Plan rozgrywek.
Rozgrywki składały się w czterech części:

</doc>
<doc id="3057889" url="https://pl.wikipedia.org/wiki?curid=3057889" title="U-639">
U-639

U-639 – niemiecki okręt podwodny (U-Boot) typu "VIIC" z okresu II wojny światowej. Okręt wszedł do służby w 1942 roku. Jedynym dowódcą był "Oblt". Walter Wichmann. 
Historia.
Okręt został włączony do 5. Flotylli U-Bootów (Kilonia) celem szkolenia i zgrania załogi. Od kwietnia 1943 roku jako jednostka bojowa w składzie 11. (Bergen), później 13. Flotylli (Trondheim).
U-639 odbył cztery patrole bojowe na wodach arktycznych, podczas których nie zatopił żadnej jednostki przeciwnika. Ostatni z nich, rozpoczęty 11 sierpnia 1943 roku w Narwiku, miał na celu stawianie min w Zatoce Obskiej (Morze Karskie). 28 sierpnia 1943 roku na północny wschód od Nowej Ziemi niemiecka jednostka została wykryta za pomocą sonaru przez radziecki okręt podwodny S-101, który wystrzelił w jej kierunku salwę trzech torped. W wyniku ataku zginęła cała, 47-osobowa załoga U-Boota.

</doc>
<doc id="3057891" url="https://pl.wikipedia.org/wiki?curid=3057891" title="Luis Merzbacher">
Luis Merzbacher



</doc>
<doc id="3057892" url="https://pl.wikipedia.org/wiki?curid=3057892" title="Dennis Muren">
Dennis Muren

Dennis Muren (ur. 1 listopada 1946) – amerykański konsultant do spraw efektów specjalnych.
Nagrody.
Został ośmiokrotnie uhonorowany Oscarem, a także posiada swoją gwiazdę na Hollywoodzkiej Alei Gwiazd.

</doc>
<doc id="3057894" url="https://pl.wikipedia.org/wiki?curid=3057894" title="American Arachnological Society">
American Arachnological Society

American Arachnological Society – amerykańskie stowarzyszenie arachnologiczne.
Stowarzyszenie zostało założone 1972 roku w celu promowania współpracy pomiędzy amatorami i profesjonalnymi arachnologami oraz wydawania publikacji. Obecnie stowarzyszenie wydaje newsletter "American Arachnology" oraz czasopismo naukowe "Journal of Arachnology". Wydane zostały również książki, w tym:

</doc>
<doc id="3057897" url="https://pl.wikipedia.org/wiki?curid=3057897" title="Inwazja kórlików">
Inwazja kórlików

Inwazja kórlików (ang. "Rabbids Invasion") – amerykańsko-francuski serial animowany, powstały na podstawie gry komputerowej "Kórliki Go Home i Rayman Szalone Kórliki" firmy Ubisoft. Wyprodukowany przez Ubisoft Motion Pictures i Nickelodeon Animation Studios.
Światowa premiera serialu miała miejsce 3 sierpnia 2013 roku na amerykańskim Nickelodeon. W Polsce premiera serialu zadebiutowała 30 grudnia 2013 roku na antenie Nickelodeon Polska. Od 20 stycznia 2014 roku serial był emitowany na kanale Nickelodeon HD.
Opis fabuły.
Serial opowiada o losach antropomorficznych stworzeń zwanych kórlikami, które przybyły na Ziemię, siejąc spustoszenie w świecie ludzi. Kórliki mają tylko jeden cel, czyli dobrą zabawę.

</doc>
<doc id="3057902" url="https://pl.wikipedia.org/wiki?curid=3057902" title="Puchar Wielkich Mistrzów 2013 (składy)">
Puchar Wielkich Mistrzów 2013 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Pucharze Wielkich Mistrzów 2013 w Japonii.
Brazylia.
Trener: Bernardo RezendeAsystent: Roberley Leonaldo
Rosja.
Trener: Andriej WoronkowAsystent: Sergio Busato
Stany Zjednoczone.
Trener: John SperawAsystent: Matt Fuerbringer
Włochy.
Trener: Mauro BerrutoAsystent: Andrea Brogioni

</doc>
<doc id="3057905" url="https://pl.wikipedia.org/wiki?curid=3057905" title="Famarol">
Famarol

Famarol – producent maszyn rolniczych z siedzibą w Słupsku. Obecnie jako UNIA-FAMAROL Sp. z o.o. jest jedną z fabryk Grupy Kapitałowej Unia.

</doc>
<doc id="3057906" url="https://pl.wikipedia.org/wiki?curid=3057906" title="Kirysek brodaty">
Kirysek brodaty



</doc>
<doc id="3057907" url="https://pl.wikipedia.org/wiki?curid=3057907" title="Callichthys barbatus">
Callichthys barbatus



</doc>
<doc id="3057908" url="https://pl.wikipedia.org/wiki?curid=3057908" title="Stanisław Kazimierczak">
Stanisław Kazimierczak

Stanisław Kazimierczak vel Alfred Drozd vel Stanisław Chuda, pseud.: „Ksiądz”, „Żebrak”, „Stos” (ur. 10 grudnia 1912 w Warszawie, zm. prawdop. w 1943) – sierżant łączności Wojska Polskiego, Polskich Sił Zbrojnych i Armii Krajowej, cichociemny.
Życiorys.
Po ukończeniu dwóch klas Państwowej Wyższej Szkoły Budowy Maszyn i Elektrotechniki im. H. Wawelberga i S. Rotwanda w Warszawie wstąpił do czynnej służby w pułku radiotelegraficznym. Od 1935 roku pracował w Komendzie Głównej Straży Granicznej, a od 1937 (albo 1938) roku został odkomenderowany jako radiotelegrafista do Komisariatu Straży Granicznej „Grajewo”.
We wrześniu 1939 roku do 6 września służył w Straży Granicznej. Przekroczył granicę polsko-węgierską 19 września 1939 roku. Był internowany na Węgrzech. W kwietniu 1940 roku znalazł się we Francji, gdzie służył w Centrum Wyszkolenia Łączności i w kompanii łączności 3 Dywizji Piechoty. W czerwcu 1940 roku przedostał się do Wielkiej Brytanii, gdzie został przydzielony do 11 kompanii łączności.
Po przeszkoleniu w łączności radiowej i dywersji został zaprzysiężony 5 października 1942 roku w Oddziale VI Sztabu Naczelnego Wodza. Zrzutu dokonano w nocy z 16 na 17 lutego 1943 roku w ramach operacji „Vice” dowodzonej przez por. naw. Radomira Walczaka. Kazimierczak dostał przydział do Oddziału V Łączności Komendy Głównej AK jako radiotelegrafista batalionu „Iskry”. Następnie służył jako radiotelegrafista kompanii „Kram”, a w maju 1943 roku – kompanii „Omnibus”. Został wtedy odkomenderowany jako okręgowy inspektor łączności radiowej do Okręgu Wilno albo Okręgu Nowogródek AK. Kiedy jechał z Warszawy na placówkę, został aresztowany w wyniku kontroli dokumentów na granicy Generalnego Gubernatorstwa (w Małkini albo Ostrołęce). Odtąd ślad po nim zaginął. Według niepotwierdzonych informacji został przewieziony do obozu koncentracyjnego Auschwitz-Birkenau, a stamtąd do obozu koncentracyjnego Neuengamme, gdzie został zdekonspirowany.
Życie rodzinne.
Był synem Mariana i Anieli z domu Wyszyńskiej. Ożenił się z Czesławą Szejnik. Mieli córkę Hannę zamężną Kulińską (ur. w 1939 roku).
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Stanisław Kazimierczak.

</doc>
<doc id="3057909" url="https://pl.wikipedia.org/wiki?curid=3057909" title="Corydoras eigenmanni">
Corydoras eigenmanni



</doc>
<doc id="3057910" url="https://pl.wikipedia.org/wiki?curid=3057910" title="Corydoras kronei">
Corydoras kronei



</doc>
<doc id="3057911" url="https://pl.wikipedia.org/wiki?curid=3057911" title="Ralph Vary Chamberlin">
Ralph Vary Chamberlin

Ralph Vary Chamberlin (ur. 1879 – zm. 1967) – amerykański zoolog specjalizujący się w zoologii bezkręgowców.
Urodził się w 1879 w Salt Lake City w Utah. Studiował na University of Utah w latach 1902-1904. Stopień doktorski otrzymał w 1905 na Cornell University. Został profesorem zoologii na Brigham Young University między 1908 a 1911. W latach 1911-13 był profesorem na University of Pennsylvania, po czym wyjechał na Harvard University, gdzie pracował w Museum of Comparative Zoology do 1926. W tymże roku wrócił na University of Utah, gdzie pozostał do śmierci w 1967.
Opublikował wiele prac z dziedziny zoologii, w których opisał ponad 1000 nowych gatunków bezkręgowców lądowych i morskich, z różnych grup taksonomicznych.
Jego bratankiem był entomolog i arachnolog Joseph Conrad Chamberlin, a jego studentami Willis John Gertsch oraz Wilton Ivie.

</doc>
<doc id="3057914" url="https://pl.wikipedia.org/wiki?curid=3057914" title="Technische Hochschule Mittelhessen">
Technische Hochschule Mittelhessen

Technische Hochschule Mittelhessen, THM () – niemiecka uczelnia zawodowa (niem. "Fachhochschule") w środkowej Hesji. Zlokalizowana zasadniczo w trzech kampusach w miastach Friedberg, Gießen oraz Wetzlar. THM kształci około 14 tys. studentów. Częścią uczelni jest zlokalizowane w Wetzlar "Studium Plus", prowadzące tzw. studia dualne polegające na kształceniu z dużym udziałem praktyk przemysłowych.
Historia.
Kampus Gießen.
Zalążki obecnego THM sięgają roku 1838, kiedy to w Gießen założono szkołę rysunku technicznego, przekształconą w 1846 w szkołę handlową. W 1909 wprowadzono w szkole egzamin państwowy, a w 1919 wyodrębniono kształcący w systemie czterosemestralnym Wydział Inżynierii Mechanicznej. W 1925 szkoła nazywana była Przemysłową Państwową Szkołą Inżynierską miasta Gießen. Obejmowała ona wydziały budownictwa, mechaniczny, sztuki przemysłowej, linii kolejowych oraz elektrotechniki. W grudniu 1944 budynek szkoły, podobnie jak większość miasta, został całkowicie zniszczony w wyniku bombardowania. W 1946 szkoła przemianowana na „Polytechnikum Gießen” wznowiła działalność. Inauguracja obejmowała pięć kierunków (dwa mechaniczne, dwa budownictwa i jeden elektrotechniki) oraz 216 studentów. W 1971 szkoła liczyła 59 nauczycieli i kształciła 950 studentów.
Kampus Friedberg.
Założycielem prywatnej Akademii Handlowej we Friedbergu był w 1901 architekt Robert Schmidt. Akademia jako szkoła techniczna obejmowała kierunki inżynierii mechanicznej, elektrycznej, budowy maszyn, inżynierii lądowej oraz chemii i metalurgii. Schmidt sprzedał w 1908 szkołę miastu Friedberg, które przemianowało szkołę na Miejski Politechniczny Instytut Edukacyjny. W latach 1917–1919 szkoła była zamknięta ze względu na wojnę. W 1925 w Instytucie kształciło się ponad 500 studentów. W maju 1933 szkole nadano tytuł „Adolf-Hitler-Polytechnikum”, a w 1940 zmieniono go na „Adolf-Hitler-Ingenieurschule”. W 1945 na polecenie administracji amerykańskiej szkołę zamknięto.
Po naprawach szkód w budynkach szkolnych, wynikających z działań wojennych w 1946 otwarto ponownie Szkołę Politechniczną we Friedbergu z wydziałami mechanicznym, elektrycznym i budownictwa. Ze względu na kłopoty finansowe miasta, od 1 kwietnia 1958 szkoła zarządzana i finansowana była przez władze landu Hesja.
Uczelnia współcześnie.
1 sierpnia 1971 powołano do życia Fachhochschule Gießen obejmujące szkoły techniczne z Gießen i Friedberga oraz Instytut Pedagogiczny w Fuldzie (włączony w 1974 do Hochschule Fulda). W 1978 zmieniono nazwę szkoły na „Fachhochschule Giessen-Friedberg”, która funkcjonowała do 2010.
W 2001 w Wetzlar na terenie dawnych koszar wojskowych utworzono jednostkę uniwersytecką pod nazwą Studium Plus. W ramach Studium prowadzone są tzw. studia dualne, prowadzone we współpracy przedsiębiorstw przemysłowych, w których studenci realizują praktyki przemysłowe, realizowane w znacznie większym wymiarze, niż dla klasycznych studiów.
Oferta szkoły jest stale rozbudowywana. Obecnie uczelnia kształci studentów na dwóch stopniach: inżynierskim i magisterskim. Rośnie także liczba studentów. W roku akademickim 2007/08 (semestr zimowy) uczelnia kształciła około 9700 studentów, w roku 2010/11 około 12 600 studentów, a obecnie (semestr zimowy 2012/13) liczba studentów wynosi około 14 000 studentów.
Struktura.
Struktura uczelni podzielona jest na następujące jednostki (wydziały):
W kampusie Gießen:
W kampusie Friedberg:
Wspólnie w kampusie Gießen i Friedberg:
W kampusie Wetzlar – Studium Plus (struktura wewnętrzna nie stanowi odrębnych wydziałów):

</doc>
<doc id="3057920" url="https://pl.wikipedia.org/wiki?curid=3057920" title="Puchar Polski w hokeju na lodzie 2007">
Puchar Polski w hokeju na lodzie 2007

Puchar Polski w hokeju na lodzie 2007 – 10. edycja Pucharu Polski w hokeju na lodzie została rozegrana w dniach od 4 września do 29 grudnia 2007 roku.
Plan rozgrywek.
Rozgrywki składały się w czterech części:

</doc>
<doc id="3057922" url="https://pl.wikipedia.org/wiki?curid=3057922" title="Urządzenie techniczne">
Urządzenie techniczne



</doc>
<doc id="3057924" url="https://pl.wikipedia.org/wiki?curid=3057924" title="Cities XL 2011">
Cities XL 2011

Cities XL 2011 – druga gra komputerowa z serii "Cities XL" wyprodukowana przez francuskie studio Focus Home Interactive i wydana przez nie na platformę PC 14 października 2009.
Rozgrywka.
W porównaniu z "Cities XL" do gry dodano 45 dodatkowych map oraz setki budynków i struktur. Rozbudowano także opcje transportu publicznego (autobusy, koleje podziemne itp.) oraz systemu podatkowego. Nową funkcją jest także możliwość zarabiana poprzez handel z innymi miastami. W grze poprawiono błędy oraz udostępniono płatne elementy z podstawowej wersji gry.

</doc>
<doc id="3057928" url="https://pl.wikipedia.org/wiki?curid=3057928" title="Przyjaciele wesołego diabła">
Przyjaciele wesołego diabła

Przyjaciele wesołego diabła – polski serial telewizyjny dla dzieci, zrealizowany w 1988 roku. Adaptacja powieści Kornela Makuszyńskiego pt. "Przyjaciel wesołego diabła".

</doc>
<doc id="3057929" url="https://pl.wikipedia.org/wiki?curid=3057929" title="Vitas Vasiliauskas">
Vitas Vasiliauskas

Vitas Vasiliauskas (ur. 15 czerwca 1973 w Kownie) – litewski prawnik, adwokat, urzędnik państwowy, wiceminister finansów w latach 2001–2004, prezes Banku Litwy od 2011.
Życiorys.
W 1996 ukończył studia prawnicze na Uniwersytecie Wileńskim, a w 2004 uzyskał stopień doktora nauk społecznych w zakresie prawa.
Od 1995 do 1998 pracował w Państwowej Inspekcji Podatkowej przy Ministerstwie Finansów jako prawnik i naczelnik wydziału odzyskiwania podatku. W latach 1998–2001 był dyrektorem Departamentu Podatków Ministerstwa Finansów, a od 2001 do 2004 pełnił funkcję wiceministra finansów. Od 2004 pracował jako adwokat w kancelarii "LAWIN Lideika, Petrauskas, Valiūnas ir partneriai".
Od 16 kwietnia 2011 pełni funkcję prezesa zarządu Banku Litwy.

</doc>
<doc id="3057931" url="https://pl.wikipedia.org/wiki?curid=3057931" title="Wiedenki">
Wiedenki



</doc>
<doc id="3057935" url="https://pl.wikipedia.org/wiki?curid=3057935" title="Willis John Gertsch">
Willis John Gertsch

Willis John Gertsch (ur. 1906 – zm. 1998) – amerykański arachnolog i taksonom.
Urodził się 4 października 1906 w Montpelier w stanie Idaho. W szkole średniej zbierał motyle. W 1924 przeprowadził się z rodziną do Salt Lake City, gdzie zaczął badać pajęczaki pod okiem Ralpha V. Chamberlina na University of Utah. W 1928 uzyskał tam stopień licencjacki, a w 1930 magisterski. Dwuletnie studia doktorskie odbył na University of Minnesota. Tam poznał Jean Moore, z którą wziął ślub w 1932. Tam też spotkał dr. Franka E. Lutza, prezesa Wydziału Entomologii Muzeum Historii Naturalnej w Nowym Jorku, który zaproponował mu tam posadę kuratora nadzwyczajnego. W 1935 otrzymał stopień doktora z University of Minnesota. W 1968 odszedł na emeryturę i przeprowadził się do Portal w Arizonie. Zmarł w 1998.
Gertsch, w trakcie swoich badań, podróżował po całych Stanach Zjednoczonych, a także do Meksyku i na Karaiby. Jego publikacje obejmowały opisy nowych taksonów, rewizje taksonomiczne, sprawozdania z wypraw oraz książkę "American Spiders". Opisał blisko 1000 nowych gatunków pajęczaków, głównie pająków, ale także: skorpionów, rozłupnogłowców i kapturców.
Był jednym z współtwórców American Arachnological Society oraz redaktorem Journal of Arachnology. Uczestniczył w spotkaniach American Association for the Advancement of Science oraz Entomological Society of America.

</doc>
<doc id="3057939" url="https://pl.wikipedia.org/wiki?curid=3057939" title="Bitwa pod San Juan de Ulúa">
Bitwa pod San Juan de Ulúa

Bitwa pod San Juan de Ulúa – bitwa stoczona 23 września 1568 r. pomiędzy siłami hiszpańskimi a angielskimi korsarzami. Bitwa ta zakończyła kampanię prowadzoną przez Francisa Drake'a i Johna Hawkinsa, którzy systematycznie pojawiali się na Karaibach i prowadzili nielegalny handel, również niewolnikami.

</doc>
<doc id="3057940" url="https://pl.wikipedia.org/wiki?curid=3057940" title="Puchar Polski w hokeju na lodzie 2008">
Puchar Polski w hokeju na lodzie 2008

Puchar Polski w hokeju na lodzie 2008 – 11. edycja Pucharu Polski w hokeju na lodzie została rozegrana w dniach od 19 sierpnia do 30 grudnia 2008 roku.
Plan rozgrywek.
Rozgrywki składały się w czterech części:

</doc>
<doc id="3057941" url="https://pl.wikipedia.org/wiki?curid=3057941" title="Pilmet">
Pilmet

Pilmet – był największym polskim producentem maszyn do środków ochrony roślin z siedzibą we Wrocławiu. Od 2006 roku produkcja zostaje przeniesiona do Brzegu gdzie funkcjonuje w ramach Grupy Kapitałowej UNIA jako Agromet Pilmet Sp. z o.o. w Brzegu.

</doc>
<doc id="3057942" url="https://pl.wikipedia.org/wiki?curid=3057942" title="Dendrophryniscus leucomystax">
Dendrophryniscus leucomystax

Dendrophryniscus leucomystax – gatunek płaza bezogonowego z rodziny ropuchowatych.
Systematyka.
Płaz ten zalicza się do rodziny ropuchowatych.
Cykl życiowy.
Płaz rozmnaża się w zbiornikach wodnych powstających na ziemi po opadach deszczu.
Rozmieszczenie geograficzne.
Płaz ten jest endemitem Brazylii. Spotyka się go w stanach Rio de Janeiro, São Paulo, Parana i Santa Catarina (w tym ostatnim przypadku na północy). International Union for Conservation of Nature widzi jednak potrzebę przeprowadzenia dalszych badań w tej kwestii.
Ekologia.
Gatunek bytuje na terenach położonych bardzo nisko nad poziomem morza. Siedlisko tego gatunku to lasy pierwotne i wtórne. Płazy te spotyka się na liściach oraz na bagnie. Nie wspinają się one zbyt wysoko nad poziom gruntu. Zwierzęcia nie odnotowano jeszcze w siedliskach zmodyfikowanych działalnością człowieka.
Zagrożenia i ochrona.
Płaz występuje obficie. Jednak jego całkowita liczebność spada.
"D. leucomystax" zagrożony jest utratą środowiska naturalnego. Chodzi tutaj głównie o wylesianie i hodowlę zwierząt.
Gatunek żyje na kilku terenach chronionych.

</doc>
<doc id="3057945" url="https://pl.wikipedia.org/wiki?curid=3057945" title="MKS Legion Częstochowa">
MKS Legion Częstochowa

Międzyszkolny Klub Sportowy Legion Częstochowa – częstochowski klub sportowy działający od 1943 do 1949 roku.
Historia.
W 1943 roku grupa młodzieży z Gimnazjum Stowarzyszenia Kupców Polskich i uczniów tajnego nauczania utworzyła Klub Sportowy Goal, który rok później przekształcono w Międzyszkolny Klub Sportowy Legion Częstochowa. Jako że wśród członków i sympatyków klubu było wielu uczestników ruchu oporu, jego działalność była tępiona przez niemieckiego okupanta. Po wyzwoleniu klub otworzył obok piłki nożnej inne sekcje. W 1949 roku nastąpiła fuzja MKS Legion Częstochowa z CKS Związkowiec w nowy klub Brygada Częstochowa.

</doc>
<doc id="3057947" url="https://pl.wikipedia.org/wiki?curid=3057947" title="Cities XL 2012">
Cities XL 2012

Cities XL 2012 – trzecia gra komputerowa z serii "Cities XL" wyprodukowana przez francuskie studio Focus Home Interactive i wydana przez nie na platformę PC 20 października 2009 roku.
Rozgrywka.
W porównaniu z "Cities XL 2011" liczba struktur i unikalnych elementów została zwiększona do 1000. W grze zawarto ponad 60 nowych map, część z nich zostało ustylizowana na lokalizacje istniejące w rzeczywistości. Są nimi m.in. wyspy Kajmany oraz jezioro Powell w Wielkim Kanionie Kolorado.

</doc>
<doc id="3057948" url="https://pl.wikipedia.org/wiki?curid=3057948" title="Krucini (herb szlachecki)">
Krucini (herb szlachecki)

Krucini (Krzyż, Krzyż III, Kruczyn, Krucyni, Kruszyna, Tryumf) − polski herb szlachecki.
Opis herbu.
Opis zgodnie z klasycznymi zasadami blazonowania:
"W polu czerwonym pod krzyżem kawalerskim złotym, gwiazda srebrna. Klejnot - krzyż kawalerski złoty. Labry czerwone, podbite złotem."
Najwcześniejsze wzmianki.
Herb wymieniany po raz pierwszy przez Niesieckiego, ale tylko z nazwy, bez opisu. Opis po raz pierwszy pojawia się u Piotra Nałęcz-Małachowskiego w "Zbiorze nazwisk szlachty", ale autor we wpisie poświęconym herbowi "Krucini" opisuje kilka różnych, podobnych herbów w tym Krucina, Krucina (Dolewski), Grzybowski, Skorobohaty. Rysunek oraz opis herbu zamieścił także Juliusz Karol Ostrowski, pod hasłem Krzyż III.
Herbowni.
Tadeusz Gajl wymienia następujące rodziny herbownych uprawnionych do herbu Krucini:
Dalecki, Dalewski, Dolewski, Gembarzewski, Gembarzowski, Jęzor, Kasztulski, Kosztulski, Kruszyna, Krzyżanowski, Kulczycki, Nawrot, Onichin, Onychin, Pietrowicz, Pitschman, Reisner, Rejsner, Sebastjanowicz, Szczepkowski, Sztokajło, Świentopełk, Wojszko, Wrzerzewski, Wrzeżewski, Wyszatrawka, Wyszetrawka.
Należy zwrócić uwagę, że z powodu dużej ilości herbów o podobnej nazwie i podobnych godłach, część występujących tutaj nazwisk może w istocie przynależeć do innego herbu, tym bardziej że w niektórych wzmiankach historycznych nie czyniono rozróżnienia między podobnymi herbami. Tak jest w przypadku Niesieckiego, który rodzinie Korniaktów przypisuje herb zwany "Krucini" zaś Dalewskim herb zwany "Krucyni albo Krzyż". Ponieważ autor nie zamieścił rysunków ani opisów herbów Korniaktów i Dalewskich, na podstawie jednego tylko Niesieckiego można wysnuć wniosek, że Korniaktowie i Dalewscy używali tego samego herbu. Nie powinno to być możliwe inaczej niż przez pomyłkę, ponieważ herb Korniaktów Krucina pochodził z nobilitacji, a więc należał tylko do jednej rodziny.

</doc>
<doc id="3057949" url="https://pl.wikipedia.org/wiki?curid=3057949" title="Amazophrynella minuta">
Amazophrynella minuta

Amazophrynella minuta – gatunek płaza bezogonowego z rodziny ropuchowatych (Bufonidae).
Systematyka.
Płaz ten zalicza się do rodziny ropuchowatych. Czasami umieszczany w rodzaju "Dendrophryniscus".
Rozważa się możliwość, że chodzi tutaj o kilka gatunków.
Cykl życiowy.
Aktywność tego zwierzęcia przypada na dzień.
Płaz rozmnaża się w zbiornikach wodnych powstających naturalnie. Mogą one istnieć tylko tymczasowo. Samica składa jaja, umieszczając je na korzeniach roślin, znajdujących się nad zbiornikiem wodnym, w którym przebiega później rozwój kijanek.
Rozmieszczenie geograficzne.
W przeciwieństwie do wielu swych krewnych, endemitów Brazylii, płaz ten obejmuje swym zasięgiem występowania liczne kraje. Prócz Brazylii spotyka się go w Boliwii, Kolumbii, Ekwadorze, Gujanie Francuskiej, Gujanie, Surinamie i Peru. Na zachodzie sięga podnóża Andów, występuje zarówno w zlewisku Amazonki, jak i Orinoko.
Ekologia.
Gatunek zazwyczaj żyje na wysokościach nie przekraczających 300 m nad poziomem morza, jednakże w okolicy Puyo na terenie Ekwadoru spotyka się go na wysokości 1000 m nad poziomem morza. Bytuje na dnie lasu.
Zagrożenia i ochrona.
Płaz występuje obficie (wyjątek stanowi tutaj Boliwia, na terenie której zwierzę stanowi rzadkość). Jego całkowita liczebność utrzymuje się na stałym poziomie. International Union for Conservation of Nature w 2004 przyznała mu status gatunku najmniejszej troski (LC – least Concern).
Wśród zagrożeń dla gatunku IUCN wymienia czynniki zagrażające lasom, w których żyje: pozyskiwanie drewna, zmiany zachodzące w lesie i trawiące go pożary.
Z uwagi na szeroki zasięg występowania gatunek żyje na licznych terenach chronionych.

</doc>
<doc id="3057950" url="https://pl.wikipedia.org/wiki?curid=3057950" title="Sam na sam (album)">
Sam na sam (album)



</doc>
<doc id="3057951" url="https://pl.wikipedia.org/wiki?curid=3057951" title="EW55">
EW55



</doc>
<doc id="3057955" url="https://pl.wikipedia.org/wiki?curid=3057955" title="Dendrophryniscus stawiarskyi">
Dendrophryniscus stawiarskyi

Dendrophryniscus stawiarskyi – gatunek płaza bezogonowego z rodziny ropuchowatych.
Systematyka.
"Dendrophryniscus stawiarskyi" zalicza się do rodziny ropuchowatych.
Cykl życiowy.
Cykl życiowy gatunku nie został poznany przez naukę. Podejrzewa się jedynie, że występuje w nim stadium larwalne.
Rozmieszczenie geograficzne.
Dokładny zasięg występowania tego gatunku nie jest znany. Spotkano go dotychczas jedynie w jego lokalizacji typowej: Bituruna w stanie Parana w Brazylii. Płaz jest więc endemitem tego kraju. Nie można wykluczyć, że występuje szerzej, niż tylko w tej jednej wskazanej lokalizacji.
Ekologia.
Lokalizacja typowa zwierzęcia leży na wysokości 980 m nad poziomem morza. Siedlisko tego gatunku to wilgotny las deszczowy. Zwierzę zamieszkuje jego ściółkę.
Zagrożenia i ochrona.
Całkowita liczebność gatunku nie jest znana, podobnie trudno określić jej tendencje. Cała wiedza o gatunku opiera się o 3 okazy zebrane jeszcze w latach osiemdziesiątych XX wieku.
Płaz zagrożony jest utratą środowiska naturalnego. Chodzi tutaj głównie o wylesianie, wypas zwierząt gospodarskich (gospodarstwa małorolne), pozysk drewna.
International Union for Conservation of Nature zauważa potrzebę dokładniejszych badań mających na celu określenie rzeczywistego zasięgu występowania gatunku, a także stworzenia w celu ochrony gatunku nowego obszaru chronionego.

</doc>
<doc id="3057959" url="https://pl.wikipedia.org/wiki?curid=3057959" title="Wypuczki">
Wypuczki

Wypuczki (ukr. Випучки, niem. "Ugartsberg") – dawna wieś na Ukrainie, 5 km na północ od Medenic, w rejonie drohobyckim obwodu lwowskiego.
Miejscowość została założona w dobrach kameralnych drohobyckich w procesie kolonizacji józefińskiej przez osadników niemieckich (zobacz: Niemcy galicyjscy) wyznania reformowanego (helweckiego) w 1785. Kolonię lokowano na planie krzyża a nadano jej nazwę "Ugartsberg" co w języku niemieckim oznacza "Górę Ugarta", od nazwiska Ugarte'go - wicegubernatora prowincji. W okresie międzywojennym miejscowość należała do Polski, od 1934 do gminy Horucko. W styczniu 1940 miejscowa ludność niemiecka została stąd wysiedlona w ramach akcji Heim ins Reich. Po tym wydarzeniu miejscowość nie odrodziła się.

</doc>
<doc id="3057960" url="https://pl.wikipedia.org/wiki?curid=3057960" title="Ugartsberg">
Ugartsberg



</doc>
<doc id="3057963" url="https://pl.wikipedia.org/wiki?curid=3057963" title="Kazimierz Głowniak">
Kazimierz Głowniak

Kazimierz Głowniak (ur. 6 czerwca 1941 w Żakowoli Radzyńskiej, woj. lubelskie) – polski profesor nauk farmaceutycznych (spec. farmakognozja, fitochemia, lek naturalny) i psycholog, związany z Uniwersytetem Medycznym w Lublinie.
Życiorys.
Uczęszczał do szkoły podstawowej w Kąkolewnicy (3,5 km od rodzinnej wsi), a następnie Liceum Ogólnokształcące w Radzyniu Podlaskim. Po maturze (1958) studiował farmację na Wydziale Farmaceutycznym Akademii Medycznej w Lublinie, uzyskując stopień magistra w roku 1963.
Pracę zawodową rozpoczął w lubelskiej aptece, lecz wkrótce (1964) został zatrudniony na etacie asystenta naukowo-dydaktycznego w Katedrze Farmakognozji macierzystej uczelni. Równocześnie studiował na Wydziale Psychologii Katolickiego Uniwersytetu Lubelskiego. Wykonał pracę magisterską dotyczącą reakcji na placebo (1970).
W roku 1972 obronił pracę doktorską w dziedzinie nauk farmaceutycznych i otrzymał stanowisko adiunkta, które zajmował do roku 1988. Został habilitowany w roku 1989. W następnych latach kierował Katedrą i Zakładem Farmakognozji z Pracownią Roślin Leczniczych. Tytuł profesora i stanowisko profesora zwyczajnego otrzymał w roku 1998. Pełnił funkcje:
Odbył staże naukowe i zawodowe w Danii i Holandii. Nawiązał współpracę naukową z placówkami o podobnym profilu w Austrii, Chinach, Grecji, Indiach, Kanadzie, Malezji, Meksyk, Mongolii, USA, i na Węgrzech. Wyniki swoich badań referował na 150 konferencjach naukowych (głównie zagranicznych). Był współorganizatorem 7. ogólnopolskich konferencji naukowych nt. „Zastosowanie metod chromatograficznych w badaniach fitochemicznych i biomedycznych” oraz 4. międzynarodowych sympozjów nt. „The Application of Chromatographic Methods in Phytochemical &amp; Biomedical Analysis”.
Jest założycielem Polskiego Towarzystwa Fitochemicznego (był jego pierwszym przewodniczącym) oraz członkiem kilkunastu innych towarzystw naukowych, polskich i zagranicznych (American Society of Pharmacognosy, Gesellschaft für Arzneipflanzenforschung, Phytochemical Society of North America, Phytochemical Society of Europe, Indian Association for Cancer Research).
Należał do Podkomisji Farmakognostycznej w Komisji Farmakopei Polskiej (1998–2004) i Podkomisji Leku Naturalnego w Komisji Rejestracji Leków (1996–2003). Jest członkiem:
Pełni funkcję wiceprzewodniczącego Komitetu Nauk o Leku PAN i Komisji Nauk Medycznych Oddziału PAN w Lublinie.
Tematyka pracy naukowej.
W ramach pracy habilitacyjnej Kazimierz Głowniak zajmował się badaniami kumaryn – m.in. koncentracją furanokumaryn w poszczególnych organach roślin, zmiennością tych zawartości w okresie wegetacji, ich zależnością od odmian i form tego samego gatunku i wpływu środowiska (np. strefy geograficznej). W kolejnych latach kilka zespołów zespół kierowanych przez Kazimierza Głowniaka badało lokalizację i koncentrację furanokumaryn i olejków eterycznych w roślinach rodziny selerowatych i rutowatych. Zakres badań obejmował oceny aktywności biologicznej wyizolowanych mieszanin związków oraz składników tych mieszanin (określanie możliwości ich wykorzystania w lecznictwie, jako antyoksydantów, fitohormonów i cytostatyków). Opracowywano metody rozdzielania mieszanin w skali preparatywnej i półprzemysłowej. Badano możliwości stosowania stymulatorów biosyntezy pożądanych metabolitów wtórnych. Część prac badawczych jest wykonywana we współpracy z innymi jednostkami krajowymi i zagranicznymi, np. tematy:
Publikacje.
Kazimierz Głowniak jest autorem ponad 140. publikacji naukowych w renomowanych czasopismach, współautorem 6. monografii, autorem haseł w międzynarodowych encyklopediach chromatograficznych. Wydał 4 skrypty z zakresu ćwiczeń laboratoryjnych z fitochemii i farmakognozji.
W latach 2010–2012 opublikował m.in. artykuły (współautorstwo):
Odznaczenia i wyróżnienia.
Odznaczenia i wyróżnienia:
Medale:

</doc>
<doc id="3057968" url="https://pl.wikipedia.org/wiki?curid=3057968" title="Mychajło Kołodzynśkyj">
Mychajło Kołodzynśkyj



</doc>
<doc id="3057969" url="https://pl.wikipedia.org/wiki?curid=3057969" title="Pogyŏng sa">
Pogyŏng sa

Pogyŏng sa (보경사 Klasztor Buddyjskich Sutr) – koreański klasztor.
Historia klasztoru.
Mnich Taedŏk Chimyŏng po powrocie z Chin pod koniec VI wieku, podczas spotkania z królem Chinpyŏngiem wręczył mu buddyjskie pisma i powiedział, że jeśli na wschodnim wybrzeżu znajdzie wspaniałą górę, zakopie tam te pisma i następnie wybuduje klasztor, kraj będzie ochroniony przed atakami piratów japońskich oraz wreszcie będzie można zjednoczyć cały półwysep w jedno państwo. Tak więc król ufundował klasztor Pogyŏng na górze Naeyŏn. Podobno te pisma są w dalszym ciągu zakopane pod Taejŏkgwangjŏn.
Najwyższym szczytem góry jest Hyangnobong, który sięga 930 metrów wysokości.
W 1214 roku zamieszkał w klasztorze mistrz sŏn Wonjin Sunghyong (1171-1221). Należał on do jednej z Dziewięciu górskich szkół sŏn – hŭiyang. Rozbudował on klasztor, aby moc pomieścić wszystkich uczniów.
Za klasztorem znajduje się dolina, którą płynie rzeka tworząca trzynaście wodospadów, z największym 30-metrowej wysokości.

</doc>
<doc id="3057970" url="https://pl.wikipedia.org/wiki?curid=3057970" title="Kim Yoo-jin">
Kim Yoo-jin

Kim Yoo-jin, znany również jako sOs (kor. 김유진, ur. 16 października 1993 roku) – południowokoreański e-sportowiec grający w StarCrafta II, zawodnik drużyny Woongjin Stars, tryumfator mistrzostw świata w 2013 roku (2013 StarCraft II World Championship Series).
Kariera.
Karierę zaczynał w epoce gry , występując pod nickiem sHy. Pierwszy sukces w StarCrafcie II odniósł w maju 2013 roku, dochodząc do półfinału "Code S "(de facto najwyższy szczebel rozgrywek w StarCrafcie w Korei Południowej) w pierwszym sezonie WCS Korea GSL w 2013 roku; na tym szczeblu przegrał z późniejszym triumfatorem Kim Min-chulem 3:4. Następnie w ogólnoświatowych finałach pierwszego sezonu WCS zajął drugie miejsce, przegrywając w finale 0:4 z Lee Shin-hyungiem.
W wielkim finale WCS 2013 zdobył mistrzostwo świata w StarCrafcie II, pokonując kolejno Song Hyeon Deoka („HerO”), Choi Seong-huna („Polta”), Choi Ji-sunga („Bombera”), a wreszcie w meczu o puchar – Lee Jae-donga 4:1.

</doc>
<doc id="3057984" url="https://pl.wikipedia.org/wiki?curid=3057984" title="70. rocznica Rzezi Wołyńskiej">
70. rocznica Rzezi Wołyńskiej



</doc>
<doc id="3057987" url="https://pl.wikipedia.org/wiki?curid=3057987" title="Emil Gyrgorow">
Emil Gyrgorow



</doc>
<doc id="3057988" url="https://pl.wikipedia.org/wiki?curid=3057988" title="Ruslan Perekhoda">
Ruslan Perekhoda



</doc>
<doc id="3057991" url="https://pl.wikipedia.org/wiki?curid=3057991" title="Mirosław Biłosiuk">
Mirosław Biłosiuk



</doc>
<doc id="3057997" url="https://pl.wikipedia.org/wiki?curid=3057997" title="Pardis Fardjad-Azad">
Pardis Fardjad-Azad



</doc>
<doc id="3058000" url="https://pl.wikipedia.org/wiki?curid=3058000" title="Day of Light">
Day of Light

Day of Light – singel niemieckiego zespołu industrialnego KMFDM, wydany 1 lutego 2010 roku ekskluzywnie na płytach winylowych 7" w limitowanym nakładzie 250 kopii, który w całości został sprzedany w przeciągu 36 godzin. W „Day of Light” wokal wykonuje William Wilson z zespołu Legion Within, natomiast b-side „Beach” jest utworem instrumentalnym. „Day of Light” nie pojawił się na żadnym albumie studyjnym, jedynie dwa jego remiksy pojawiły się na singlu „Krank”.

</doc>
<doc id="3058002" url="https://pl.wikipedia.org/wiki?curid=3058002" title="MLB All-Star Game 1976">
MLB All-Star Game 1976

MLB All-Star Game 1976 – 47. Mecz Gwiazd ligi MLB, który odbył się 13 lipca 1976 roku na Veterans Stadium w Filadelfii. Mecz zakończył się zwycięstwem National League All-Stars 7–1. Spotkanie obejrzało 63 974 widzów. Najbardziej wartościowym zawodnikiem został wybrany środkowozapolowy George Foster z Cincinnati Reds, który zdobył home runa i zaliczył 3 RBI.

</doc>
<doc id="3058003" url="https://pl.wikipedia.org/wiki?curid=3058003" title="Zasłonak czerwony">
Zasłonak czerwony



</doc>
<doc id="3058008" url="https://pl.wikipedia.org/wiki?curid=3058008" title="Cortinarius orellanoides">
Cortinarius orellanoides



</doc>
<doc id="3058009" url="https://pl.wikipedia.org/wiki?curid=3058009" title="Rozwarstwienie aorty">
Rozwarstwienie aorty



</doc>
<doc id="3058010" url="https://pl.wikipedia.org/wiki?curid=3058010" title="Epoka powtórnej jonizacji">
Epoka powtórnej jonizacji



</doc>
<doc id="3058011" url="https://pl.wikipedia.org/wiki?curid=3058011" title="S-proces">
S-proces



</doc>
<doc id="3058012" url="https://pl.wikipedia.org/wiki?curid=3058012" title="P-proces">
P-proces



</doc>
<doc id="3058013" url="https://pl.wikipedia.org/wiki?curid=3058013" title="Högskolan Väst">
Högskolan Väst

Högskolan Väst (pol. "Wyższa Szkoła Väst") – państwowa szkoła wyższa z siedzibą w Trollhättan w zachodniej Szwecji.
Historia.
Uczelnia została powołana w 1990 roku pod nazwą "Högskolan i Trollhättan/Uddevalla" (HTU). Było to efektem starań lokalnych polityków oraz organizacji gospodarczych i społecznych. Decyzją Riksdagu z 1989 działalność edukacyjna miała być prowadzona w Trollhättan, Vänersborg i Uddevalla. Rektor oraz administracja uczelni zostały umieszczone w Trollhättan. W 1999 roku liczba studentów przekroczyła 5000. W 2000 do Högskolan Trollhättan/Uddevalla włączono uczelnię medyczną Hälsohögskolan Väst w Vänersborg.
Nazwa "Högskolan Väst", za zgodą rządu Szwecji, została przyjęta 1 stycznia 2006 roku. W 2007 działalność kampusu w Uddevalla została przeniesiona do nowo wybudowanego kampusu w Trollhättan. W roku następnym do Trollhättan przeniesiono także kampus w Vänersborg. Od jesieni 2008 roku całość działalności uczelni jest skupiona w Trollhättan.
Struktura.
Uczelnia prowadzi działalność edukacyjną na następujących wydziałach (instytutach):

</doc>
<doc id="3058015" url="https://pl.wikipedia.org/wiki?curid=3058015" title="Anna Demidova">
Anna Demidova



</doc>
<doc id="3058018" url="https://pl.wikipedia.org/wiki?curid=3058018" title="Mychajło Kołodzinski">
Mychajło Kołodzinski



</doc>
<doc id="3058020" url="https://pl.wikipedia.org/wiki?curid=3058020" title="Konstadínos Vertoúdos">
Konstadínos Vertoúdos



</doc>
<doc id="3058023" url="https://pl.wikipedia.org/wiki?curid=3058023" title="Wariatek smolisty">
Wariatek smolisty

Wariatek smolisty ("Noturus baileyi") – endemiczny gatunek słodkowodnej ryby sumokształtnej z rodziny sumikowatych (Ictaluridae). W drugiej połowie XX wieku został uznany za gatunek wymarły, ale odkryto go ponownie w innej lokalizacji i reintrodukowano.
Jest to niewielka ryba o przeciętnej długości około 5 cm. Największe osobniki dorastają do około 7 cm długości całkowitej. Ma smukłe ciało i płaską głowę. Ubarwienie oliwkowo-brązowe z tyłu i po bokach oraz białe z żółtym w dolnej części. Płetwy są jasne lub żółte do ciemnobrązowych. Płetwa tłuszczowa jasna lub żółta
"Noturus baileyi" został odkryty w dolnym biegu strumienia Abrams Creek, dopływu Little Tennessee na terenie Parku Narodowego Great Smoky Mountains w Stanach Zjednoczonych. W 1957 roku, w celu zwiększenie łowiska pstrąga, obszar ten został zalany przez zbiornik Chilhowee Dam, co doprowadziło do zniszczenia większości lokalnej ichtiofauny. W 1980 roku w innym strumieniu odkryto małą populację (poniżej 1000 osobników) tego gatunku. Podjęta próba reintrodukcji do Abrams Creek zakończyła się powodzeniem. Wariatek smolisty został wpuszczony również do rzeki Tellico. Wszystkie trzy ze znanych subpopulacji uznawane są za stabilne.
Wariatek smolisty zasiedla czyste, wartkie wody nad dnem złożonym z zaokrąglonych kamieni lub żwiru. Żywi się bezkręgowcami. Samice dojrzewają płciowo w drugim roku życia. Tarło odbywa się latem. Gniazda znajdowano pod dużymi płytami skalnymi. Przewidywana długość życia osobników tego gatunku wynosi 4 lata.

</doc>
<doc id="3058024" url="https://pl.wikipedia.org/wiki?curid=3058024" title="Noturus baileyi">
Noturus baileyi



</doc>
<doc id="3058025" url="https://pl.wikipedia.org/wiki?curid=3058025" title="Jarosławl">
Jarosławl



</doc>
<doc id="3058029" url="https://pl.wikipedia.org/wiki?curid=3058029" title="Wanda Stęślicka">
Wanda Stęślicka

Wanda Stęślicka-Mydlarska (ur. 2 stycznia 1907 w Siemianowicach Śląskich, zm. 3 czerwca 2001 we Wrocławiu) – polska uczona, profesor nauk przyrodniczych, antropolog, autorka popularnonaukowych publikacji z tej dziedziny. Była żoną antropologa Jana Mydlarskiego.
Życiorys.
Przed wojną studiowała germanistykę i filologię klasyczną na Uniwersytecie Jagiellońskim w Krakowie i w 1929 roku ukończyła studia z tytułem magistra filozofii. W latach 1929-1939 pracowała jako nauczycielka w gimnazjum. W czasie wojny brała udział w tajnym nauczaniu w zakresie studiów antropologicznych pod kierunkiem Jana Mydlarskiego - swojego późniejszego męża. 
Po wojnie rozpoczęła pracę, jako asystentka w Zakładzie Antropologii na Uniwersytecie M. Curie-Skłodowskiej w Lublinie. Po uzupełnieniu studiów przyrodniczych, uzyskała w 1946 roku, magisterium z antropologii. W 1947 roku uzyskała tytuł doktora na podstawie pracy "Stanowisko systematyczne człowieka z Ngandong" (pisanej pod kierunkiem Jana Mydlarskiego). W tym też roku objęła stanowisko adiunkta. W 1948 roku poślubiła Jana Mydlarskiego. W 1949 roku wraz z mężem przeniosła się na Uniwersytet Wrocławski do istniejącej wówczas Katedry Antropologii. W latach 1945–1948 była członkiem PPR, a od 1948 roku należała do PZPR.
W 1954 roku została mianowana docentem i na tym stanowisku pozostawała do 1960 roku, kiedy to uchwałą Rady Państwa nadano jej tytuł profesora nadzwyczajnego, a w 1968 roku została profesorem zwyczajnym. W latach 1954-57 Stęślicka była prodziekanem Wydziału Nauk Przyrodniczych Uniwersytetu Wrocławskiego. Od roku 1962 była kierownikiem Katedry i Zakładu Antropologii Uniwersytetu Mikołaja Kopernika w Toruniu. W 1971 roku powróciła do Wrocławia, gdzie kierowała Zakładem Antropologii do 1975 roku. W 1977 roku przeszła na emeryturę.
Była członkiem wielu towarzystw naukowych i autorką licznych prac i artykułów naukowych, publikowanych również za granicą, książek, artykułów i broszur popularnonaukowych. Jej główne zainteresowania skupiają się wokół zagadnień anatomii porównawczej, zoologii naczelnych, antropogenezy, ewolucjonizmu oraz zastosowania antropologii w wychowaniu fizycznym.
W czasach PRL była odznaczona m.in.: Krzyżem Kawalerskim Orderu Odrodzenia Polski, Złotym Krzyżem Zasługi, Medalem 10-lecia Polski Ludowej, Medalem 30-lecia Polski Ludowej i Medalem Komisji Edukacji Narodowej.

</doc>
<doc id="3058033" url="https://pl.wikipedia.org/wiki?curid=3058033" title="Gliwiczia">
Gliwiczia

Gliwiczia – rodzaj słodkowodnych okrzemek wydzielony w roku 2013. 
Stosunkowo niewielkie okrzemki (7-25 μm długości i 4-10 μm szerokości) wyróżniające się wgłębieniem w kształcie podkowy na obu skorupkach. Szczelinę (rafę) mają tylko na jednej, lekko wklęsłej skorupce, podczas gdy druga jest płaska. 
Podczas opisywania nowego rodzaju wyróżniono jego cztery gatunki dotąd nieopisane, a znalezione w jeziorze Bajkał: "Gliwiczia latarea" M.Kulikovskiy, Lange-Bertalot &amp; A.Witkowski, "Gliwiczia skvortzowii" M.Kulikovskiy, Lange-Bertalot &amp; A.Witkowski, "Gliwiczia tenuis" M.Kulikovskiy, Lange-Bertalot &amp; A.Witkowski i "Gliwiczia vixcalcar" M.Kulikovskiy, Lange-Bertalot &amp; A.Witkowski oraz przeniesiono do niego znany dotąd z oligotroficznych i dystroficznych jezior Eurazji gatunek "Gliwiczia calcar" (Cleve) M.Kulikovskiy, Lange-Bertalot &amp; A.Witkowski, do tego czasu opisywany jako "Achnanthes calcar" Cleve 1891. 
Nazwa "Gliwiczia" jest uhonorowaniem polskiego hydrobiologa zajmującego się ekologią behawioralną organizmów planktonowych, Macieja Gliwicza.

</doc>
<doc id="3058036" url="https://pl.wikipedia.org/wiki?curid=3058036" title="Herb Bad Ems">
Herb Bad Ems

Herb Bad Ems stanowi w polu niebieskim siedząca na białym koniu postać świętego Marcina w złotej zbroi prawą ręką przecinającego swój czerwony płaszcz. Koń z uniesioną lewą, przednią nogą stąpa w heraldycznie prawą stronę, święty Marcin odwraca się w stronę lewą. Pod koniem siedzi na ziemi, zwrócony w lewą stronę, półnagi żebrak z wyciągniętymi w górę rękoma. W górnej, środkowej części złota połowa słońca z takimiż gwiazdami symetrycznie rozmieszczonymi po dwie na łuku z lewej i prawej strony.
Postać świętego nawiązuje do patrona miejscowego kościoła. Herb został nadany w 1908 roku przez króla Prus Wilhelma II.
W poprzedniej wersji herbu koń stąpał po zielonej trawie, głowę świętego Marcina otaczał nimb, żebrak klęczał na ziemi, ale nie występowały słońca ani gwiazdy.

</doc>
<doc id="3058037" url="https://pl.wikipedia.org/wiki?curid=3058037" title="Diane Ducret">
Diane Ducret

Diane Ducret (ur. 1983) – francuska pisarka i dziennikarka. Autorka popularnej literatury historycznej znana przede wszystkim z bestsellerowych książek "Kobiety dyktatorów" i "Kobiety dyktatorów 2".
Życiorys.
Diane Ducret urodziła się w 1983 w Anderlecht w Belgii. Dzieciństwo spędziła w Kraju Basków, następnie studiowała w Paryżu i Rzymie. Absolwentka historii filozofii na Sorbonie. Jako dziennikarka współpracowała między innymi z telewizją France 3. Obecnie jest nieregularną prezenterką radia Europe 1.
Kariera pisarska.
W 2011 we Francji, w wydawnictwie Editions Perrin, ukazała się jej pierwsza książka – "Femmes de Dictateur" poświęcona kobietom związanym z najbardziej znanymi dyktatorami XX wieku, między innymi Hitlerem, Mussolinim, Mao Zedongiem i Stalinem. Publikacja do początku 2012 roku sprzedała się w nakładzie ponad 100 000 egzemplarzy, trafiając na wszystkie główne listy bestsellerów we Francji. Została przetłumaczona na 18 języków. W 2012 roku ukazała się kontynuacja książki, poświęcona współczesnym dyktatorom – "Femmes de Dictateur 2".
Popularność w Polsce.
Pierwsza książka Diane Ducret ukazała się w Polsce w marcu 2012 roku w serii "Prawdziwe historie" wydawnictwa Znak jako "Kobiety dyktatorów". Publikacja natychmiast trafiła na główne listy bestsellerów, publikowane m.in. przez sieć sprzedaży Empik oraz „Gazetę Wyborczą”. Utrzymywała się na nich przez ponad pół roku, osiągając status jednej z najlepiej sprzedających się książek historycznych ostatnich lat. Według informacji wydawcy łącznie sprzedaż zamknęła się w granicach 100 000 egzemplarzy. W roku 2013 ukazały się "Kobiety dyktatorów 2", także osiągając bestsellerowy poziom sprzedaży i trafiając na listy bestsellerów.

</doc>
<doc id="3058043" url="https://pl.wikipedia.org/wiki?curid=3058043" title="Herb Bad Orb">
Herb Bad Orb

Herb Bad Orb stanowi w polu niebieskim siedząca na białym koniu postać świętego Marcina w złotej zbroi prawą ręką przecinającego swój czerwony płaszcz. Koń z uniesioną lewą, przednią nogą stąpa w heraldycznie prawą stronę, święty Marcin odwraca się w stronę lewą. Pod koniem w pozycji półleżącej na ziemi, zwrócony w lewą stronę, półnagi żebrak z wyciągniętą w górę lewą ręką. Głowę świętego otacza złoty nimb.
Postać świętego nawiązuje do patrona miasta oraz miejscowego kościoła. Święty Marcin występował już na najstarszej pieczęci miejskiej, pochodzącej z XIV wieku.

</doc>
<doc id="3058044" url="https://pl.wikipedia.org/wiki?curid=3058044" title="Alena Lutowska">
Alena Lutowska



</doc>
<doc id="3058048" url="https://pl.wikipedia.org/wiki?curid=3058048" title="Finał Pucharu Świata 2012/2013">
Finał Pucharu Świata 2012/2013



</doc>
<doc id="3058050" url="https://pl.wikipedia.org/wiki?curid=3058050" title="Tamás Horváth">
Tamás Horváth



</doc>
<doc id="3058055" url="https://pl.wikipedia.org/wiki?curid=3058055" title="Mułła Fazlullah">
Mułła Fazlullah



</doc>
<doc id="3058056" url="https://pl.wikipedia.org/wiki?curid=3058056" title="Dolina Swat">
Dolina Swat



</doc>
<doc id="3058058" url="https://pl.wikipedia.org/wiki?curid=3058058" title="Anielówka (obwód tarnopolski)">
Anielówka (obwód tarnopolski)

Anielówka (ukr. Ангелівк, w l. 1945–1990 Wesniane, Весня́не) – wieś na Ukrainie w rejonie czortkowskim należącym do obwodu tarnopolskiego.
Dobra tabularne Karola Bubera, położone w 1905 roku w powiecie zaleszczyckim Królestwa Galicji i Lodomerii.

</doc>
<doc id="3058060" url="https://pl.wikipedia.org/wiki?curid=3058060" title="Herb Greußen">
Herb Greußen

Herb Greußen stanowi w polu niebieskim siedząca na białym koniu postać świętego Marcina w niebieskiej zbroi prawą ręką przecinającego swój czerwony płaszcz. Koń z uniesioną prawą, przednią nogą stąpa w heraldycznie prawą stronę, święty Marcin odwraca się w stronę lewą. Pod koniem mały niebieski herb ze stojącym złotym lwem w koronie. Lew zwrócony z prawą stronę ma otwartą paszczę.
Postać świętego nawiązuje do patrona miejscowego kościoła. Herb z lwem stanowi nawiązanie do herbu i do władców Schwarzburga, którzy rządzili miastem aż do 1918 r.
Herb został oficjalnie nadany w 1993 roku, ale nawiązuje do najstarszej znanej pieczęci miejskiej pochodzącej z XIV w.

</doc>
<doc id="3058061" url="https://pl.wikipedia.org/wiki?curid=3058061" title="Asmaa Mahfouz">
Asmaa Mahfouz



</doc>
<doc id="3058065" url="https://pl.wikipedia.org/wiki?curid=3058065" title="Finał Pucharu Świata w biegach narciarskich">
Finał Pucharu Świata w biegach narciarskich

Finał Pucharu Świata w biegach narciarskich – minicykl zawodów w biegach narciarskich, rozgrywany w ramach Pucharu Świata w biegach narciarskich. Odbywa się na końcu sezonu, zazwyczaj w drugiej połowie marca. Pierwsza edycja miała miejsce we włoskim Bormio w sezonie 2007/2008 i składała się z trzech etapów: prologu o długości 2,5 km dla kobiet i 3,3 km dla mężczyzn, biegu masowego stylem klasycznym o długości 10 km dla kobiet i 20 km dla mężczyzn oraz biegu handicapowego stylem dowolnym o długości 10 km dla kobiet i 15 km dla mężczyzn. Od sezonu 2008/2009 zawody odbywają się w dwóch szwedzkich miastach: Sztokholmie i Falun. Cykl składa się obecnie z czterech etapów: sprintu klasykiem w Sztokholmie, prologu (2,5 km dla kobiet i 3,3 km dla mężczyzn), biegu łączonego (2x 7,5 km dla kobiet i 2x15 km dla mężczyzn) oraz biegu hadicapowego stylem dowolnym (10 km dla kobiet i 15 km dla mężczyzn) w Falun. Zwycięża ten zawodnik, który łącznie uzyska najlepszy czas. 
Punktacja.
Pierwsza edycja Finału Pucharu Świata była punktowana tak samo jak pozostałe zawody PŚ. Począwszy od drugiej edycji etapy punktowane są tak samo jak te w Ruka Triple lub Tour de Ski. Za wygranie poszczególnych etapów uzyskuje się 50 punktów, natomiast za triumf w całym minicyklu do punktów zdobytych w etapach dolicza się 200 punktów. Pierwsza "30" zawodników w sprincie w Sztokholmie otrzymuje oprócz punktów także bonusowe sekundy odliczane od całkowitego czasu.

</doc>
<doc id="3058067" url="https://pl.wikipedia.org/wiki?curid=3058067" title="USS Ability (PYc-28)">
USS Ability (PYc-28)

USS Ability (PYc-28) − jacht motorowy zakupiony przez United States Navy i − jako okręt patrolowy − przeznaczony do zwalczania okrętów podwodnych w czasie II wojny światowej.
Przebieg służby.
Został zbudowany w roku 1926 jako "Reomar IV" przez stocznię "Defoe Boat and Motor Works" w Bay City (Michigan), a w marcu 1942 roku odkupiony przez US Navy. Otrzymał nazwę "Ability" i numer burtowy PYc-28. Wszedł do służby 28 września 1942 roku, a jego dowódcą został ppor. Lloyd R. Walker.
Po krótkotrwałym przeszkoleniu załogi "Ability" został w listopadzie skierowany na wschodnie wody przybrzeżne Stanów Zjednoczonych, gdzie do zimy 1943 roku pełnił służbę patrolową. Od marca 1943 do września 1944 roku "Ability" służył w "Szkole Sonarowej Floty" (ang. "Fleet Sonar School"), w Key West na Florydzie, gdzie uczestniczył w ćwiczeniach walki z okrętami podwodnymi i patrolował okolice portu.
29 września 1944 roku okręt został wycofany z czynnej służby i przeniesiony do aktywnej rezerwy US Navy w Tompkinsville w stanie Nowy Jork. 1 października 1945 roku "Ability" został skreślony z listy floty, a 18 maja 1946 oddany na złom.

</doc>
<doc id="3058069" url="https://pl.wikipedia.org/wiki?curid=3058069" title="Razan Zaitouneh">
Razan Zaitouneh



</doc>
<doc id="3058070" url="https://pl.wikipedia.org/wiki?curid=3058070" title="Brunon Szadkowski">
Brunon Szadkowski

Brunon Szadkowski (ur. 11 września 1939 w Kaniach, zm. 2 lutego 2007 w Gliwicach) – polski elektrotechnik, specjalista w zakresie metrologii elektrycznej, profesor nauk technicznych, dziekan Wydziału Elektrycznego Politechniki Śląskiej w latach 1979-1981.
Życiorys.
Urodził się 11 września 1939 w miejscowości Kanie koło Chełma na Lubelszczyźnie. Szkołę podstawową ukończył w Tarnowskich Górach, a liceum ogólnokształcące w Chorzowie. Następnie studiował na Wydziale Elektrycznym Politechniki Śląskiej uzyskując w 1962 dyplom inżyniera elektryka o specjalności "Maszyny elektryczne". Bezpośrednio po skończeniu studiów rozpoczął pracę jako asystent w Katedrze Miernictwa Elektrycznego Politechniki Śląskiej. W 1969 na podstawie pracy pt. "Optymalizacja układu mostkowego do badań dielektryków w zakresie częstotliwości podakustycznych" obronił z wyróżnieniem doktorat, a w 1972 powołany został na stanowisko docenta.
Od 1973 do 1979 oraz od 1981 do 1984 był zastępcą Dyrektora Instytutu Metrologii i Automatyki Elektrotechnicznej. W roku 1979wybrany został na stanowisko Dziekana Wydziału Elektrycznego, funkcję tę pełnił do 1981.
W 1984 na podstawie pracy "Synteza metod pomiaru immitancji" uzyskał stopień doktora habilitowanego. W tym samym roku objął funkcję Dyrektora Instytutu i sprawował ją nieprzerwanie do roku 2003. W 1990 otrzymał tytuł profesora, a w 1996 został mianowany profesorem zwyczajnym w Politechnice Śląskiej.
Dorobek naukowy.
Specjalizował się w zakresie metrologii, zwłaszcza pomiarów impedancji oraz badań materiałów elektroizolacyjnych. Jego dorobek publikacyjny obejmuje ponad sto publikacji, w tym cztery podręczniki i monografie. Był autorem kilku patentów i licznych wdrożeń przemysłowych. Był promotorem siedmiu doktoratów oraz ponad stu prac inżynierskich i magisterskich.
Był członkiem organizacji naukowych, w tym Komitetu Elektrotechniki PAN i Komitetu Badań Naukowych, należał do gliwickiego Oddziału Stowarzyszenia Elektryków Polskich, Oddziału Gliwicko-Opolskiego Polskiego Towarzystwa Elektrotechniki Teoretycznej i Stosowanej oraz Związku Nauczycielstwa Polskiego.
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi oraz medalem "Zasłużony dla Politechniki Śląskiej". Ponad trzydziestokrotnie nagradzany Nagrodą Rektora Politechniki Śląskiej.

</doc>
<doc id="3058071" url="https://pl.wikipedia.org/wiki?curid=3058071" title="Ahmed al-Senussi">
Ahmed al-Senussi



</doc>
<doc id="3058074" url="https://pl.wikipedia.org/wiki?curid=3058074" title="Puchar Narodów w saneczkarstwie 2013/2014">
Puchar Narodów w saneczkarstwie 2013/2014

Sezon 2013/2014 Pucharu Narodów w saneczkarstwie rozpoczął się 16 listopada 2013 roku w norweskim mieście Lillehammer. Ostatnie zawody z tego cyklu odbyły się 25 stycznia 2014 roku na torze w Siguldzie.

</doc>
<doc id="3058075" url="https://pl.wikipedia.org/wiki?curid=3058075" title="Kourosh Khani">
Kourosh Khani



</doc>
<doc id="3058079" url="https://pl.wikipedia.org/wiki?curid=3058079" title="Kagan-beg">
Kagan-beg

Kagan-beg (również Bek, Kagan-bek) – tytuł jednego z dwóch monarchów w Państwie Chazarów. Drugi człon nazwy pochodzi prawdopodobnie od tureckiego słowa "Beg" ("Baig", per. بیگ) albo od Beja.
Państwem Chazarów rządziło dwóch władców, z których jeden nosił tytuł kagana a drugi właśnie kagana-bega. W korespondencji Chazarów kagan-beg Józef określa się jako "władca Chazarów", odmawiając władztwa kaganowi. Ponieważ opis pochodzi z czasów kampanii wojennej prawdopodobnie begowie posiadali władzę wojskową, chociaż istnieją też opinie, według których w czasie powstawania tekstu (ok. 950-960) doszło do utraty wpływów kagana. 
Niektóre źródła określają beków jako ishad (turkucki stopień wojskowy) lub malik. Wskazywało by to, że formalnie bek podlegał kaganowi, który sprawował niezależną władzę wojskową i cywilną. Współcześni badacze arabscy często przypisują temu pierwszemu władzę rytualną, sakralną zaś drugiemu faktyczną polityczną.

</doc>
<doc id="3058086" url="https://pl.wikipedia.org/wiki?curid=3058086" title="Laponia (Finlandia)">
Laponia (Finlandia)

Laponia (fiń. "Lappi") – jedna z dziewięciu krain historycznych Finlandii. Stanowi część Laponii, regionu geograficznego obejmującego północną część Fennoskandii.
Laponia jest najbardziej na północ wysuniętą krainą historyczną Finlandii, graniczącą od zachodu i północy ze Szwecją i Norwegią oraz od wschodu z Rosją. Od południa kraina graniczy z Ostrobotnią. Kraina stanowi północną część regionu administracyjnego Laponia.
Do 1809 roku należąca obecnie do Finlandii część krainy stanowiła wschodnią część szwedzkiej prowincji historycznej ("landskap"), Laponii (szw. "Lappland").

</doc>
<doc id="3058087" url="https://pl.wikipedia.org/wiki?curid=3058087" title="Różyn (obwód wołyński)">
Różyn (obwód wołyński)



</doc>
<doc id="3058089" url="https://pl.wikipedia.org/wiki?curid=3058089" title="Hollister Co.">
Hollister Co.

Hollister Co., zwykle reklamowany jako Hollister lub HCo. – amerykańskie przedsiębiorstwo należące do Abercrombie &amp; Fitch. Pierwotnie pomysł został wprowadzony w życie i nakierowany na młodzież w wieku 14–18 lat poprzez nieco obniżony pułap cenowy w porównaniu do Abercrombie oraz koncept zainspirowany Południową Kalifornią. Produkty przedsiębiorstwa dostępne są w sklepach znajdujących się w wielu miejscach na świecie, jak również poprzez oficjalną stronę internetową. Marka w 2008 roku została sklasyfikowana na drugim miejscu wśród najchętniej wybieranych marek odzieżowych przez amerykańską młodzież.
Historia.
Otwarcie i zaskakujący efekt.
Pierwszy sklep Hollister został otwarty w lipcu 2000 roku w galerii Easton Town Center w mieście Columbus.
Błyskawiczny sukces marki doprowadził do tego, że w niedługim czasie Hollister zaczął wyprzedzać Abercrombie &amp; Fitch. W celu właściwego rozróżnienia Hollister od Abercrombie, do produkcji ubrań Abercrombie zaczęto wprowadzać materiały wyższej jakości, tym samym podwyższając ceny produktów. Hollister natomiast pierwotnie miał trafiać do młodzieży w wieku od 14 do 18 lat. Ostatecznie jednak produkty tej marki sprzedawane są głównie osobom w wieku od 12 do 27 lat.
Od międzynarodowego rozwoju do dzisiaj.
Abercrombie &amp; Fitch Co. weszło na rynek kanadyjski w połowie stycznia 2006 roku. Otwarto sklepy Abercrombie &amp; Fitch oraz Hollister w centrach handlowych Toronto Eaton Centre i Sherway Gardens w Toronto. W 2009 roku sklepy Hollister w Kanadzie znajdowały się w: Toronto Eaton Centre, Sherway Gardens i Fairview Mall w Toronto, West Edmonton Mall w Edmonton, Upper Canada Mall w Newmarket oraz Pacific Centre w Vancouver. W 2010 roku kolejne sklepy w Kanadzie otwarto w Polo Park w mieście Winnipeg oraz w Fairview Park Mall w Kitchener. W 2011 zostały otwarte kolejne trzy sklepy, w Hamilton, Brampton i Halifax.
Poczynając od lata 2007 roku, Abercrombie &amp; Fitch Co. wydało kwotę około 10 milionów dolarów na instalację ścian video w sklepach Hollister w różnych krajach. Ogromne ściany na wielu ekranach przekazują obraz na żywo z plaż Huntington Beach w Kalifornii, miasta nazywanego potocznie „Surf City”, aby przekazać klientom surferski klimat Południowej Kalifornii, który marka promuje. Hollister płaci miastu Huntington Beach za umieszczenie kamer, które rejestrują obraz z miejskiego molo. W październiku 2007 roku sto wybranych sklepów Hollister włączyło się w promocję Gilly Hicks, kolejnej marki pochodzącej od Abercrombie &amp; Fitch, aż do jej debiutu w styczniu 2008 roku. Nowa marka reklamowana była różnego rodzaju kosmetykami do pielęgnacji ciała, jak dezodoranty, mleczka kosmetyczne, mydła, spraye do ciała oraz balsamy do ust nazywane "Sessions".
W październiku 2008 roku otwarto pierwszy sklep Hollister poza Stanami Zjednoczonymi i Kanadą w Brent Cross w Londynie, w centrach handlowych Westfield London, a także Bluewater w Kent, w pobliżu Londynu. Nieco później, po sukcesie londyńskich oddziałów Hollister, pierwszy sklep poza Londynem otwarto w maju 2009 roku w WestQuay Shopping Centre w Southampton, piąty sklep na Wyspach został otwarty w mieście Milton Keynes na początku 2010 roku. Ponadto sklepy Hollister w Anglii znajdują się w Sheffield, Norwich, Birmingham, Manchesterze, Solihull, Newcastle upon Tyne i Reading, a także w Szkocji, w Glasgow i Edynburgu. Hollister otworzył swoje sklepy również we Włoszech (Rzym, Wenecja, Mediolan, Florencja i Bergamo), w Niemczech (Berlin, Frankfurt, Oberhausen, Hamburg, Ludwigshafen, Neuss, Bonn, Kolonia i Drezno) i w Hiszpanii (Barcelona, Madryt, Bilbao, Saragossa, Walencja, Marbella, La Coruña). W 2011 roku Hollister otworzył swój pierwszy sklep w Irlandii, w centrum handlowym Dundrum Town Centre w Dublinie.
Fala marketingu związana ze sklepem sztandarowym Hollister ruszyła w maju 2009 roku. Szeroka kampania marketingowa reklamowała sklep pod hasłem „The Epic Hollister Store”, co oznacza coś niezwykłego. Abercrombie &amp; Fitch uruchomiło stronę internetową HCORrideTheWave.com, która miała w swojej ofercie między innymi elektroniczne pocztówki, tapety i wygaszacz ekranu do ściągnięcia, jak również wskazówki dotyczące sztandarowego sklepu oraz film promocyjny graficznie przedstawiający układ i zamysł nowego, kilkupoziomowego sklepu. Zegar odliczający czas, nazwany „Epic Countdown” pokazywał, ile czasu zostało do otwarcia. Pierwszy sklep sztandarowy Hollister został ostatecznie otwarty 16 lipca 2009 roku.
Marketing i towar.
Nietypowy rodzaj marketingu.
Hollister realizuje rzadko spotykaną technikę marketingową, która dąży do tego, aby samo noszenie ubrań tej marki było jednoznaczne z jej bezpośrednim reklamowaniem. Dokonuje się to głównie poprzez duże naszywki lub nadruki przedstawiające nazwę marki, jej różne skróty, fikcyjną datę założenia, a także logo lecącej mewy, która znajduje się na większości produktów. Torby na zakupy, z dużymi zdjęciami i oznaczeniami również przynoszą podobny efekt. W efekcie, marka w najmniejszym stopniu nie polega na marketingu medialnym, aby w skuteczny sposób się reklamować.
Towar.
Artykuły sprzedawane w Hollister w większości przypadków czerpią z plaż Południowej Kalifornii. Podobnie jak w przypadku Gilly Hicks, inspirującego się australijskimi plażami. Oznaczenia i metki określają Hollister jako „pacific merchants”, założone w 1922 roku. Abercrombie &amp; Fitch utrzymuje Hollister na poziomie cenowym dostosowanym do ludzi, którzy stanowią największą grupę klientów tej marki, czyli młodzieży szkolnej. Mówi się, że ceny w Hollister są o 20% niższe niż w Abercrombie. W celu podtrzymania kalifornijskiego, surferskiego klimatu, sklepy i produkty podzielono na działy określane jako „Dudes” (mężczyźni) i „Bettys” (kobiety).
Hollister w swojej ofercie w większości proponuje ubrania, takie jak koszulki, polówki, koszulki typu „Henley”, swetry, bezrękawniki, kurtki, jeansy, japonki, bokserki i inne. W sklepach dostępne są również wody kolońskie i różne perfumy.
Zapachy.
W 2001 roku, Hollister zaprezentował swój główny zapach dla kobiet i mężczyzn. Został on wycofany w roku 2005. W 2004 roku pojawił się zapach "August" dla kobiet oraz "Drift" dla mężczyzn. Oba wycofano w 2007 roku. W 2005 pojawiły się zapachy "Malaia" i "Jake" odpowiednio dla kobiet i mężczyzn. Następnie, w roku 2006 zaprezentowano zapachy "Ryder" dla kobiet i "HCO22" dla mężczyzn. Oba dotrwały roku 2009. W roku 2007 wydano perfumy "SoCal" dla kobiet i wodę kolońską dla mężczyzn o tej samej nazwie. Obecnie woda kolońska "SoCal" jest odświeżaczem powietrza. W 2008 roku pojawiły się perfumy "California" dla kobiet, a także woda kolońska dla mężczyzn również oznaczona tą nazwą. "California" dla mężczyzn została wycofana w roku 2011. Wraz z otwarciem sklepu sztandarowego Hollister w Nowym Jorku, zaprezentowano wodę kolońską o nazwie "Epic", która dostępna jest tylko w sklepie sztandarowym oraz w sprzedaży online. W 2010 roku zaprezentowano zapach "Sadie" dla kobiet. Rok później wydano zapach "Break Line" przeznaczony dla mężczyzn. W roku 2012 światło dzienne ujrzał zapach dla kobiet o nazwie "Addison". Ostatnim zaprezentowanym zapachem jest wprowadzony w 2013 roku "SoCal So Chill" dla mężczyzn
Pielęgnacja ciała.
Pierwotnie znana pod nazwą „Sessions”, linia pielęgnacyjna do ciała została uproszczona do nazwy „Body Care”. Produkty z tej serii zawierały: płyny do ciała, mleczka kosmetyczne, mgiełki, spraye do ciała, dezodoranty/antyperspiranty, a także połyski, błyszczyki i balsamy do ust. Niedługo później zaprezentowano wosk do włosów oraz mleczko do dłoni. Wkrótce niektóre dezodoranty i antyperspiranty, kosmetyki do ust, wosk do włosów oraz płyny do ciała dla kobiety zostały wycofane.
Dla kobiet:
Dla mężczyzn:
Sklepy.
Abercrombie &amp; Fitch projektuje sklepy Hollister w taki sposób, aby w jak najbardziej realistyczny sposób oddawały plażową atmosferę, co sprawia, że zdecydowanie wyróżniają się na tle innych sklepów w centrach handlowych. Zewnętrzna strona zawiera przysłonięte żaluzjami drzwi, a także jasne i ciemne zdobione ściany. Do wejścia prowadzi niewielki deptak, a w planach jest dodanie do kompozycji żyrandola zawieszonego na werandzie przy wejściu. Środek sklepu w przeważającej części oddzielony jest od zewnątrz przez równoległe ściany. Drzwi przysłonięte żaluzjami mają za zadanie wprowadzić do sklepu odpowiednią atmosferę i trzymać z dala niepasujących klientów, jednocześnie pozwalając ludziom poruszającym się na wózkach inwalidzkich na dostęp do sklepu bez używania schodów w przedsionku. Abercrombie &amp; Fitch wprowadziło drzwi przysłonięte żaluzjami w sklepach Hollister w ramach eksperymentu. Pomysł ostatecznie przyjął się, co zaowocowało jego poszerzeniem również o sklepy Abercrombie.
Przestrzeń z asortymentem została podzielona na oddzielone od siebie pokoje. Pół sklepu przeznaczone jest dla mężczyzn („Dudes”), natomiast druga połowa dla kobiet („Bettys”). Sklepy Hollister posiadają swoją muzyczną playlistę, zmienianą co miesiąc, która przepełniona jest piosenkami utrzymanymi w surferskim klimacie, tak aby w jak najlepszy sposób utrzymać plażową atmosferę. W porównaniu do innych sklepów, muzyka w Hollister jest dość głośna, a wydobywa się z wielu strategicznie rozmieszczonych po całym sklepie głośników. Wcześniej klienci mieli możliwość wybierania piosenek, które chcieliby usłyszeć, używając ekranu dotykowego umieszczonego na jednej ze ścian, jednak ten dodatek został wycofany i od tamtej pory ekran dotykowy pokazuje tylko artystów i piosenki, które są akurat grane. Nikło, punktowo oświetlone wnętrze wystrojone jest skórzanymi fotelami, używanymi dywanami, zdobionymi ścianami, deskami surfingowymi znajdującymi się za kasą (na niektórych znajduje się napis „Hollister”) oraz doniczkowymi palmami rozmieszczonymi w całym sklepie. Pokój centralny, w którym znajdują się produkty pielęgnacyjne oraz kasa, spełnia zadanie salonu i można w nim znaleźć bardzo dużo gazet o tematyce surferskiej i popularnej, które również można kupić, podobnie jak płyty z muzyką, która grana jest w sklepie. Produkty wystawione są we wbudowanych ścianach i półkach, jak również na ciemnych, drewnianych stołach, w łóżeczkach i ławkach. W ostatnim czasie w sklepach zmieniono styl wystawiania produktów, faworyzując prostokątne oraz okrągłe stoły w celu zyskania większej przestrzeni. Sklepy i ubrania są regularnie spryskiwane najbardziej popularnym zapachem "SoCal" przez pracowników, a także komputerowy system spryskujący zainstalowany na dachu, uruchamiający się raz na jakiś czas. W rezultacie klienci zwykle mogą poczuć specyficzny zapach perfum jeszcze zanim wejdą do sklepu. Dodatkowo, każdy artykuł znajdujący się w sklepie jest uprzednio spryskiwany zapachem.
Pierwotnie, wystrój sklepu zawierał prawdziwych mieszkańców w postaci kota bardzo rzadkiej rasy Maine Coon o imieniu Fletcher oraz papugę rasy Green wing Macaw imieniem Riley. Wywołało to reakcję obrońców praw zwierząt, którzy protestowali przeciw niewłaściwemu traktowaniu kota i papugi służących jako wystrój sklepu. Według obrońców zwierzęta miały nieodpowiednie światło i były narażone na działanie bardzo głośnej muzyki. Od listopada 2000 roku zwierząt nie ma w sklepach Hollister. Inne zmiany, które nastąpiły od czasu otwarcia sklepu to między innymi porzucenie pomysłu utrzymywania przebieralni w stylu surferskim, na korzyść tradycyjnych, jednoosobowych przebieralni. Również poziom głosu muzyki w sklepach został nieco obniżony w związku z często powtarzającymi się skargami rodziców oraz innych grup klientów, tym niemniej w zależności od dnia i sklepu poziom głośności muzyki może się różnić.
Muzyka.
Sklepy Hollister znane są z grania alternatywnego rocka oraz popu. Polityka firmy zakłada puszczanie muzyki w przedziale od 80 do 85 decybeli. Podczas jednej z kontroli osiągnięto poziom nawet 90 decybeli. Agencja OSHA, zajmująca się badaniami warunków pracy, wymaga, aby pracownicy mieli zapewnioną odpowiednią ochronę uszu w związku z tak dużym natężeniem decybeli. Jeden z kierowników sklepu zdradził, że otrzymywał skargi od klientów na zbyt głośną muzykę, jednak poziom głośności określa polityka firmy. W zależności od dnia i od sklepu, poziom głośności muzyki jest przeważnie obniżany z powodu wielu skarg.
Aktualna playlista w sklepach Hollister (listopad, grudzień 2014):
Sztandarowe sklepy.
Hollister otworzył swój pierwszy sklep sztandarowy 16 lipca 2009 roku, nazywając go „najlepszym sklepem w Nowym Jorku”. Sztandarowy sklep mieści się w modnej dzielnicy SoHo, na południowo-wschodnim rogu ulic Houston i Broadway. Sklep zajmuje powierzchnię 3700 m² i znajduje się aż na czterech piętrach. Przedstawiciel sklepu sztandarowego wygłosił następujące słowa: „Sklep EPIC to kwintesencja marki Hollister – wielkie fale, surfing, słońce i spędzanie czasu na molo. Sympatyczny klimat w Hollister nie jest niczym wymuszonym, my przenosimy południowokalifornijski klimat na SoHo”. Thomas D. Lennox (Vice Prezydent Komunikacji Korporacyjnej w A&amp;F Co.) oznajmił, iż firma ma nadzieję, że sztandarowy sklep będzie dla klientów czymś „pamiętnym” i „niepowtarzalnym”, jak również bardzo ważnym krokiem dla marki. Spośród wszystkich wydatków Abercrombie &amp; Fitch w 2008 roku (około 445 milionów dolarów), mniej więcej 300 milionów dolarów wydano na budowę i wystrój nowego sklepu.
W listopadzie 2009 roku Abercrombie &amp; Fitch ujawniło plany otwarcia sklepu „EPIC Hollister” w 2010 roku na Piątej Alei. W lutym 2010 roku, oficjalnie potwierdziło plan otwarcia drugiego sklepu sztandarowego EPIC w Nowym Jorku. Lokalizacja, która pierwotnie miała zostać przeznaczona na sklep sztandarowy abercrombie kids, mieści się właśnie na Piątej Alei i zawiera 2000m² przestrzeni handlowej. W miejscu tym wcześniej znajdował się drugi sklep sztandarowy marki Brooks Brothers, która opuściła je 31 stycznia 2009 roku. Piąta Aleja 666 to jedna z najbardziej ekskluzywnych części całej Alei, niedaleko znajduje się sklep sztandarowy Abercrombie &amp; Fitch, jak również tak luksusowe butiki, jak Chanel, Fendi i Prada. Sklep sztandarowy Hollister na Piątej Alei został otwarty w późniejszej części 2010 roku i zawiera przekaz na żywo z Huntington Beach wyświetlany na 179 ekranach na zewnątrz sklepu.
Abercrombie &amp; Fitch wyraża nadzieję na możliwość otwarcia sklepów sztandarowych Hollister „na międzynarodowym gruncie” w niedalekiej przyszłości. Obejmuje to program rozwoju o nazwie „EPIC”, który skupia się na rozroście wszystkich marek Abercrombie &amp; Fitch na światową skalę. 12 maja 2012 roku, pierwszy międzynarodowy sklep sztandarowy Hollister otwarto na Regent Street w Londynie.
Hollister posiada trzy sklepy sztandarowe oraz jeden poboczny sklep sztandarowy:
Poboczny sklep sztandarowy znajduje się na nowojorskiej Piątej Alei. W planach jest otwarcie kolejnych międzynarodowych sklepów sztandarowych w zależności od potrzeb rynku. Pogłoski mówią o Paryżu.
Przyszły rozwój sklepu.
Stany Zjednoczone i Kanada.
Po burzliwym sezonie świątecznym w 2008 roku, wraz z ekonomicznym kryzysem w branży handlowej, Abercrombie &amp; Fitch skorygowało swoje plany tak, aby dopasować się do środowiska. W roku 2009, największym wydarzeniem dla marki na rynku krajowym było otwarcie sklepu sztandarowego na SoHo w Nowym Jorku.
Poczynając od grudnia 2008 roku, Abercrombie &amp; Fitch otworzyło wiele sklepów Hollister w całych Stanach Zjednoczonych.
Hollister posiada jedenaście sklepów na terenie Kanady. Sześć z nich znajduje się w stanie Ontario, dwa w stanie Alberta i po jednym w Kolumbii Brytyjskiej, Manitobie oraz Nowej Szkocji.
Wielka Brytania.
W maju 2012 roku w Wielkiej Brytanii znajdowało się 28 sklepów Hollister.
Abercrombie &amp; Fitch ma w planach otwarcie kolejnych czterech lub pięciu sklepów, jednak żadna z lokalizacji nie została póki co ujawniona. Zarówno Hollister, jak i Abercrombie &amp; Fitch znajdują się w Wielkiej Brytanii pod falą dużej krytyki, ponieważ asortyment tam oferowany jest nawet dwukrotnie droższy niż w Stanach Zjednoczonych.
Reszta Europy.
Aktualnie sklepy Hollister znajdują się również w Irlandii, Francji, Hiszpanii, Szwecji, Belgii, Niemczech, Polsce, Austrii i we Włoszech. We wrześniu 2013 roku otwarty został nowy sklep w mieście Utrecht w Holandii. W planach jest również otwarcie sklepu w Rotterdamie pod koniec 2013 roku.
Azja.
Hollister w 2011 roku otworzył sklep w Hongkongu w centrum handlowym Festival Walk w wieżowcu Hysan Place. W roku 2012 otwarto sklep w Korei Południowej.
Australia i Środkowy Wschód.
Hollister ma w planach otwarcie sklepów w Australii i na Bliskim Wschodzie w 2013 roku. Jak na razie otwarte są dwa sklepy w Australii – jeden w Melbourne i jeden w Sydney.
Polska.
25 stycznia 2013 roku Hollister otworzył swój pierwszy sklep w Polsce, który jest zarazem pierwszym w Europie środkowo-wschodniej. Znajduje się w warszawskiej Galerii Mokotów. Abercrombie &amp; Fitch oświadczyło, że sklep w Warszawie jest ostatnim sklepem Hollister, w którym zastosowano konstrukcję wejścia składającą się z wielu ekranów przedstawiających plaże Huntington Beach, gdyż rozwiązanie takie jest o wiele droższe od wejścia w postaci przedsionka.
Problemy prawne.
Ochrona znaku towarowego.
Jak donosi artykuł w gazecie "Los Angeles Times" z kwietnia 2009 roku, Abercrombie &amp; Fitch zagroziło handlowcom i mieszkańcom miasta Hollister w Kalifornii, którzy chcą używać napisu „Hollister” na ubraniach. Artykuł cytuje Davida Cuppsa, adwokata generalnego Abercrombie &amp; Fitch: „Jeśli spróbują, mogą spodziewać się telefonu i dużo więcej.”
Jak również mówi artykuł: „Kontrowersje wokół nazwy jeszcze bardziej rozgorzały w 2006 roku, kiedy Stacey Crummett, kierownik wykonawczy firmy Rag City Blues, dodała słowo „Hollister” na metkach swoich jeansów. W odpowiedzi na użycie przez nią znaku firmowego, prawnicy Abercrombie &amp; Fitch wysłali jej list, w którym twierdzili, że profanuje ona znak firmowy i grozili jej procesem.”
„Nawet uczniowie liceum San Benito High School w mieście Hollister zastanawiali się, czy profanują znak firmowy poprzez noszenie koszulek ze szkolnym przydomkiem, Hollister Haybalers.”
„Prokurator naczelny miasta Hollister, Stepahanie Atigh, nalega, aby Abercrombie &amp; Fitch powstrzymało się od oskarżeń, gdyż ludzie po prostu umieszczają na ubraniach nazwę miasta.”
Morris vs. Abercrombie &amp; Fitch Co..
W 2007 roku, rozstrzygnięty został proces "Morris vs. Abercrombie &amp; Fitch Co." Abercrombie &amp; Fitch uznało, że nie powinni pytać swoich klientów w Kalifornii o dane personale podczas transakcji z udziałem kart kredytowych. Klienci, którzy byli pytani o te informacje od 9 czerwca 2005 roku do 31 maja 2007 roku, mogli być upoważnieni do otrzymania kart podarunkowych. Od czasu uzyskania kompromisu, w sklepach należących do Abercrombie &amp; Fitch Co. zaprzestano pytania o te informacje.
Dyskryminacja na tle religijnym.
Abercrombie &amp; Fitch zostało oskarżone o dyskryminację jednej z pracownic kalifornijskiego sklepu Hollister, która była krytykowana za noszenie hidżabu w sklepie. Muzułmańska studentka college’u została zatrudniona po rozmowie kwalifikacyjnej, podczas której również miała na sobie hidżab. Przeprowadzający rozmowę powiedział jej, że może nosić hidżab wyłącznie w kolorach szarym lub białym, jednak została upomniana przez Managera Okręgowego, aby nie nosiła nakrycia głowy w trakcie pracy. Rada do spraw kontaktów amerykańsko-islamskich wytoczyła proces Abercrombie &amp; Fitch. Firma wcześniej, we wrześniu 2009 roku otrzymała skargę dotyczącą takiego samego przypadku, który miał miejsce w stanie Oklahoma.
Dostęp dla wózków inwalidzkich.
W sierpniu 2011 roku, sędzia Wiley Daniel orzekł, iż dwa sklepy Hollister w stanie Kolorado nie stoją w zgodności z amerykańską ustawą dotyczącą osób niepełnosprawnych, w związku z faktem, że posiadają wejście do sklepu w kształcie przedsionku, który zawiera schody, co stanowi dla osób niepełnosprawnych duży problem.
W roku 2012, sprawa rozrosła się na skalę całego kraju. W marcu 2013 roku, sędzia Daniel wydał orzeczenie na korzyść powództwa, rozstrzygając, że 248 z 483 sklepów Hollister na terenie Stanów Zjednoczonych, z których wszystkie zostały wybudowane wiele lat po uchwaleniu ustawy o osobach niepełnosprawnych, posiada wejścia naruszające treść ustawy. Nakazał firmie oraz aktywistom na rzecz osób niepełnosprawnych spłaszczenie schodów przy wejściach do sklepów lub zainstalowanie pochylni dla wózków inwalidzkich. Póki co, obie strony nie doszły do porozumienia.
Kontrowersje.
Red Poppy.
W listopadzie 2010 roku, asystent managera w sklepie w mieście Southampton, chciał uniemożliwić jednej ze swoich pracownic, Hariet Phipps, noszenie Czerwonego Wieńca zwanego „Red Poppy”, który jest częścią uczczenia angielskiego Dnia Rozejmu obchodzonego w Anglii każdego listopada. Oficjalne stanowisko Abercrombie &amp; Fitch w tej sprawie głosiło, iż Czerwony Wieniec nie jest częścią akceptowanego przez firmę ubioru, a więc noszenie jego jest zabronione. Sprawą zainteresowały się media, a Phipps wystąpiła w porannym programie Daybreak telewizji ITV1, w wiadomościach stacji BBC News 8 listopada 2010 roku, a także udzieliła wywiadu The Daily Mail oraz innym gazetom.
Archie Parson, sekretarz fundacji The Royal British Legion w Southampton, stwierdziła: „Mam jedynie nadzieję, że sklep rozpatrzy swoją decyzję na nowo i zostanie osiągnięte porozumienie, ponieważ wygląda na to, że trochę zbyt nieczułym jest brak chęci oddania hołdu naszym żołnierzom poległym na froncie.”
Po fali krytyki, Hollister umieścił na swojej stronie na Facebooku stanowisko, w którym zapowiedział zmianę polityki na dni/tygodnie przed Dniem Pamięci.
Rasistowskie zdjęcie.
W sierpniu 2012 roku, Hollister otworzył sklep w Korei Południowej, przywożąc ze sobą grupę modeli, którzy mieli go reklamować. Jeden z modeli zrobił zdjęcie siebie ze „skośnooką” twarzą, a inny pokazał środkowy palec do kamer.
Karmienie piersią.
W styczniu 2013 roku, kobieta karmiąca piersią swoje dziecko w sklepie Hollister w Houston, została upomniana przez kierownika sklepu, że nie może robić tego w tym miejscu i poproszono ją o wyjście. W rezultacie, kobiety zorganizowały ogólnokrajową akcję, podczas której miały zamiar karmić piersią w sklepach Hollister. Grupa kobiet karmiących piersią w sklepie w centrum handlowym Concord Mall w Delaware została skonfrontowana z ochroną galerii i poproszono je o wyjście. To wydarzenie wzmogło kontrowersje na stronie centrum handlowego na Facebooku.

</doc>
<doc id="3058091" url="https://pl.wikipedia.org/wiki?curid=3058091" title="Finał Pucharu Świata w biegach narciarskich 2013/2014">
Finał Pucharu Świata w biegach narciarskich 2013/2014

Ostatnie zawody Pucharu Świata w biegach narciarskich w sezonie 2013/2014 odbyły się w szwedzkim Falun. Jednocześnie była to siódma edycja cyklu Finału Pucharu Świata. Konkurencje zostały rozegrane w dniach 14 – 16 marca 2014 roku. Rywalizacja składała z trzech etapów: sprintów stylem klasycznym, biegów łączonych (2x14 km dla mężczyzn i 2x7,5 km dla kobiet) oraz biegów pościgowych stylem dowolnym (15 km dla mężczyzn i 10 km dla kobiet). Rozegrane 16 marca biegi pościgowe nie były punktowane w klasyfikacji generalnej PŚ (wyniki tych biegów zostaną zsumowane z czasami poprzednich etapów Finału PŚ).

</doc>
<doc id="3058092" url="https://pl.wikipedia.org/wiki?curid=3058092" title="Berestek">
Berestek

Berestek – wieś na Ukrainie w rejonie czortkowskim należącym do obwodu tarnopolskiego.

</doc>
<doc id="3058095" url="https://pl.wikipedia.org/wiki?curid=3058095" title="Wielki Rożyn">
Wielki Rożyn



</doc>
<doc id="3058098" url="https://pl.wikipedia.org/wiki?curid=3058098" title="Herb Dieburga">
Herb Dieburga

Herb Dieburga stanowi w polu niebieskim siedząca na białym koniu postać świętego Marcina lewą ręką przecinającego swój czerwony płaszcz. Koń z uniesioną lewą, przednią nogą stąpa w heraldycznie lewą stronę, święty Marcin odwraca się w stronę prawą. Pod koniem klęczy na ziemi, zwrócony w prawą stronę, półnagi żebrak z wyciągniętymi w górę rękoma. Głowę świętego otacza złoty nimb.
Postać świętego nawiązuje do patrona miasta i występowała już na najstarszych pieczęciach miejskich.
Herb został oficjalnie nadany w 1952 roku.

</doc>
<doc id="3058102" url="https://pl.wikipedia.org/wiki?curid=3058102" title="Hiacynt Oroko Egbebo">
Hiacynt Oroko Egbebo



</doc>
<doc id="3058103" url="https://pl.wikipedia.org/wiki?curid=3058103" title="Lamar (herb szlachecki)">
Lamar (herb szlachecki)

Lamar (Lamara, Lamare, Lamarie) − polski herb szlachecki, herb własny z indygenatu, herb pochodzenia neapolitańskiego.
Opis herbu.
Opis herbu z wykorzystaniem klasycznych zasad blazonowania:
Na tarczy dzielonej w pas, w polu górnym, czerwonym, orzeł srebrny w koronie trzymający berło i miecz; w polu dolnym, błękitnym, krzyż jerozolimski.
Klejnot – nieznany.
Labry z prawej czerwone, podbite srebrem, z lewej błękitne, podbite srebrem.
Wzmianki heraldyczne.
W 1578 król Stefan Batory potwierdził szlachectwo Franciszka Dellamare, szlachcica neapolitańskiego.
W 1726 potwierdzenie szlachectwa uzyskał uzyskał generał-adiutant Piotr de Lamar (de Lamar).
Herbowni.
Jedna rodzina herbownych (herb własny):
Lamar (Lamara, Lamarie, Delamare, de Lamare).

</doc>
<doc id="3058110" url="https://pl.wikipedia.org/wiki?curid=3058110" title="Wiktor Astafiew">
Wiktor Astafiew



</doc>
<doc id="3058112" url="https://pl.wikipedia.org/wiki?curid=3058112" title="Efraim Sevela">
Efraim Sevela



</doc>
<doc id="3058114" url="https://pl.wikipedia.org/wiki?curid=3058114" title="Sara Kolak">
Sara Kolak

Sara Kolak (ur. 22 czerwca 1995 w Ludbreg) – chorwacka lekkoatletka specjalizująca się w rzucie oszczepem. Mistrzyni olimpijska z Rio de Janeiro w 2016.
W 2012 odpadła w eliminacjach mistrzostw świata juniorów, a rok później w Rieti zdobyła brązowy medal mistrzostw Europy juniorów. W 2014 stanęła na najniższym stopniu podium mistrzostw świata juniorów w Eugene. W 2016 została brązową medalistką mistrzostw Europy oraz złotą medalistką olimpijską. Rok później podczas młodzieżowych mistrzostw Europy w Bydgoszczy wywalczyła złoty medal.
Mistrzyni Chorwacji z 2012, 2013, 2014 i 2016. Reprezentantka kraju w drużynowych mistrzostwach Europy, pucharze Europy oraz w meczach międzypaństwowych.
Rekord życiowy: 68,43 (6 lipca 2017, Lozanna) – rezultat ten jest aktualnym rekordem Chorwacji, 10. wynik w historii światowej lekkoatletyki.

</doc>
<doc id="3058115" url="https://pl.wikipedia.org/wiki?curid=3058115" title="Dzień Świętego Marcina">
Dzień Świętego Marcina

Dzień Świętego Marcina (niem. "Martinstag", w Austrii "Martini") – świąteczny dzień obchodów religijnych obchodzony 11 listopada. Święto patrona dzieci, hotelarzy, jeźdźców, kawalerii, kapeluszników, kowali, krawców, młynarzy, tkaczy, podróżników, więźniów, właścicieli winnic, żebraków i żołnierzy – Marcina z Tours. Marcin z Tours urodził się na Węgrzech i tam jest obchodzone jego święto, ale 8 i 9 listopada. We Francji, gdzie był biskupem oraz w Niemczech i Austrii święto marcińskie świętuje się 11 listopada.
Obchody w Polsce.
W Poznaniu w Dniu św. Marcina na ulicy Święty Marcin odbywa się festyn pod nazwą „Imieniny ulicy”. W swojej obecnej formie istnieje od 1993 roku, jednak tradycją nawiązuje do średniowiecznych obchodów tego święta. W tym dniu ulicą przechodzi pochód na czele ze świętym Marcinem, który przed zamkiem z rąk prezydenta miasta odbiera klucze. Tradycyjnie w Dniu św. Marcina w całej Polsce jada się rogale świętomarcińskie oraz gęsinę.
Obchody w Niemczech.
W Niemczech wiele szkół i przedszkoli (także w polsko-niemieckich placówkach w Polsce) w wigilię Dnia św. Marcina organizuje pochód z samodzielnie wykonanymi przez uczniów i rodziców lampionami. Przy dźwiękach orkiestry, śpiewając okolicznościowe piosenki, grupa dociera na plac/boisko z ogniskiem i ciepłym poczęstunkiem (poncz, kiełbaski). Zjada się także specjalne pieczywo – figurki tzw. . Podobnie wyglądają miejskie, publiczne obchody, z tym że odbywają się 11 listopada, orkiestra jest większa, a pochód prowadzi jadący na białym koniu, uroczyście ubrany żołnierz reprezentujący postać św. Marcina. Typową piosenką śpiewaną w tym czasie jest np. „Durch die Straßen auf und nieder leuchten die Laternen wieder: rote, gelbe, grüne, blaue, lieber Martin komm und schaue.” (Moc lampionów na ulicach: Czerwień, błękit nas zachwyca! Przyjdź i patrz święty Marcinie, ile barw na ziemię płynie!).
Obchody w Estonii.
W Estonii w wigilię Dnia św. Marcina (Mardipäev), po domach (z żartami i specjalnymi piosenkami-życzeniami) chodzą przebierańcy tzw. mardijooks. Dawniej te ubrane na czarno i z maskami odzwierzęcymi grupy składały się tylko z młodych chłopców, dziś są to często grupy przebranych dzieci (zarówno chłopców, jak i dziewczynek) pod opieką dorosłych. W Dniu św. Marcina odbywają się zabawy, je się gęsinę i jagnięcinę.

</doc>
<doc id="3058120" url="https://pl.wikipedia.org/wiki?curid=3058120" title="Herb Neustadt (Hessen)">
Herb Neustadt (Hessen)

Herb Neustadt stanowi w polu niebieskim siedząca na białym koniu postać świętego Marcina prawą ręką przecinającego swój złoty płaszcz. Koń stoi w heraldycznie prawą stronę, święty Marcin w niebieskiej zbroi odwraca się w stronę lewą. Pod koniem klęczy na ziemi na prawym kolanie, zwrócony w lewą stronę, półnagi żebrak z wyciągniętymi w górę rękoma. Głowę świętego otacza złoty nimb. Ponad głową konia koło drewniane z sześcioma szprychami.
Koło nawiązuje do dawnej zależności miasta od władców Moguncji.

</doc>
<doc id="3058126" url="https://pl.wikipedia.org/wiki?curid=3058126" title="Lorenzo Dini">
Lorenzo Dini

Lorenzo Dini (ur. 2 października 1994) – włoski lekkoatleta specjalizujący się w biegach długodystansowych.
W 2011 w biegu na 1500 metrów był dziewiąty podczas mistrzostw świata juniorów młodszych oraz zdobył w biegu na 3000 metrów brązowy medal olimpijskiego festiwalu młodzieży Europy. Bez większych sukcesów startował w 2012 na mistrzostwach świata juniorów oraz mistrzostwach Europy w biegach przełajowych. Sezon 2013 rozpoczął od startu w mistrzostwach świata w biegach przełajowych, a w lipcu został w Rieti wicemistrzem Europy juniorów w biegu na 10 000 metrów. W tym samym roku sięgnął po brąz w drużynie juniorów podczas mistrzostw Europy w biegach przełajowych.
Lekkoatletykę uprawia także jego brat bliźniak Samuele Dini, który w 2013 został także wicemistrzem Europy juniorów (w biegu na 5000 metrów).
Rekordy życiowe: bieg na 3000 metrów – 7:53,59 (13 czerwca 2018, Ostrawa); bieg na 5000 metrów – 13:40,10 (19 czerwca 2018, Montreuil); bieg na 10 000 metrów – 28:09,21 (6 lipca 2019, Londyn).

</doc>
<doc id="3058127" url="https://pl.wikipedia.org/wiki?curid=3058127" title="Samuele Dini">
Samuele Dini

Samuele Dini (ur. 2 października 1994) – włoski lekkoatleta specjalizujący się w biegach długodystansowych.
W 2011 w biegu na 3000 metrów bez sukcesów startował w mistrzostwach świata juniorów młodszych oraz zdobył w biegu na 1500 metrów srebrny medal olimpijskiego festiwalu młodzieży Europy. Bez większych sukcesów startował w 2012 na mistrzostwach świata juniorów oraz mistrzostwach Europy w biegach przełajowych. Sezon 2013 rozpoczął od startu w mistrzostwach świata w biegach przełajowych, a w lipcu został w Rieti wicemistrzem Europy juniorów w biegu na 5000 metrów. W tym samym roku sięgnął po brąz w drużynie juniorów podczas mistrzostw Europy w biegach przełajowych.
Lekkoatletykę uprawia także jego brat bliźniak Lorenzo Dini, który w 2013 został także wicemistrzem Europy juniorów (w biegu na 10 000 metrów). 
Rekordy życiowe: bieg na 3000 metrów – 8:05,13 (23 kwietnia 2015, Mediolan); bieg na 5000 metrów – 13:50,13 (23 maja 2017, Oordegem); bieg na 10 000 metrów – 29:32,55 (13 maja 2017, Rzym). 

</doc>
<doc id="3058136" url="https://pl.wikipedia.org/wiki?curid=3058136" title="Leon Reid">
Leon Reid

Leon Reid (ur. 26 lipca 1994) – brytyjski lekkoatleta specjalizujący się w biegach sprinterskich. 
W 2011 był dwukrotnym srebrnym medalistą (w biegu na 100 metrów i sztafecie 4 x 100 metrów) olimpijskiego festiwalu młodzieży Europy oraz zdobył w biegu rozstawnym srebro igrzysk Wspólnoty Narodów młodzieży. Latem 2013 podczas mistrzostw Europy juniorów był drugi w biegu na 200 metrów oraz wraz z kolegami zajął piątą lokatę w sztafecie. Srebrny medalista biegu na 200 metrów podczas młodzieżowych mistrzostw Europy (2015). Od 2018 reprezentuje Irlandię.
Rekordy życiowe: bieg na 60 metrów (hala) – 6,72 (18 lutego 2018, Abbotstown); bieg na 100 metrów – 10,33 (2 czerwca 2017, Aarhus) / 10,32w (5 lipca 2017, Belfast; bieg na 200 metrów – 20,27 (1 lipca 2018, Birmingham).

</doc>
<doc id="3058140" url="https://pl.wikipedia.org/wiki?curid=3058140" title="Z miłości do gwiazd">
Z miłości do gwiazd

Z miłości do gwiazd (fr. "Mes stars et moi") – francuski film komediowy z 2008 roku.
Opis fabuły.
Główny bohater, Robert Pelage, jest zafascynowany gwiazdami francuskiego kina i ciągle miesza w ich życiu. Fascynacja przeradza się w coraz większa obsesję. Nagabywane i dręczone sławne kobiety czują się coraz bardziej zmęczone tą sytuacją. Trzy aktorki Solange, Isabelle i Violette postanawiają zjednoczyć siły i wyrównać rachunki.

</doc>
<doc id="3058141" url="https://pl.wikipedia.org/wiki?curid=3058141" title="Mistrzostwa Świata Juniorów w Narciarstwie Klasycznym 2014">
Mistrzostwa Świata Juniorów w Narciarstwie Klasycznym 2014

Mistrzostwa Świata Juniorów w Narciarstwie Klasycznym 2014 – zawody sportowe, które odbyły się w dniach od 28 stycznia do 3 lutego 2014 roku we włoskim Val di Fiemme. Podczas mistrzostw zawodnicy rywalizowali w 21 konkurencjach w trzech dyscyplinach klasycznych: skokach narciarskich, kombinacji norweskiej i biegach narciarskich.
Program.
28 stycznia
29 stycznia
30 stycznia
31 stycznia
1 lutego
2 lutego
3 lutego
Medaliści.
Biegi narciarskie - juniorzy.
Mężczyźni
Kobiety
Biegi narciarskie - U 23.
Mężczyźni
Kobiety
Skoki narciarskie.
Mężczyźni
Kobiety
Kombinacja norweska.
Mężczyźni

</doc>
<doc id="3058143" url="https://pl.wikipedia.org/wiki?curid=3058143" title="Stop Crying Your Heart Out">
Stop Crying Your Heart Out

Stop Crying Your Heart Out – ballada rockowa brytyjskiej grupy Oasis, wydana jako singel z ich piątego albumu studyjnego "Heathen Chemistry". Utwór został napisany przez Noela Gallaghera i wyprodukowany przez cały zespół. Noel i jego brat Liam Gallagher są wokalistami wiodącymi piosenki. Ballada była często porównywana do poprzedniego singla grupy "Slide Away", a hook przypomina inny utwór Oasis zatytułowany "Don’t Look Back in Anger". Ballada spotkała się z mieszanym odbiorem ze strony krytyków muzycznych. Chociaż niektórzy chwalili umiejętności Noela do rozjaśnienia nastroju grupy odbiorcom, inni natomiast uważali, utwór za rozczarowujący i nieciekawy. "Stop Crying Your Heart Out" zadebiutował na drugiej pozycji na UK Singles Chart oraz osiągnął szóstą lokatę na liście UK Indie Chart. Singel dotarł na szczyt włoskiej listy przebojów FIMI, a ponadto osiągnął miejsca w czołowej "dwudziestce" na listach w Belgii, Danii, Finlandii oraz Norwegii. "Stop Crying Your Heart Out" zdobył status srebrnej płyty przyznany przez British Phonographic Industry (BPI) 12 lipca 2002 roku ze sprzedażą ponad 200 tys. egzemplarzy. Cover utworu w wykonaniu brytyjskiej wokalistki Leony Lewis został włączony na drugi album studyjny artystki zatytułowany Echo.
Wersja Leony Lewis.
'Stop Crying Your Heart Out utwór nagrany przez brytyjską piosenkarkę i autorkę tekstów Leonę Lewis na jej drugi album studyjny "Echo". Oryginał został napisany przez Noela Gallaghera członka zespołu Oasis. Piosenka została wyprodukowana przez samą wokalistkę oraz Steve’a Robsona. Lewis zdecydowała się na cover piosenki, gdy stała się fanką Oasis i innych rockowych grup. Instrumenty strunowe zapewniła London Session Orchestra, a za aranż odpowiadał Will Malone. Muzyczna struktura utworu jest inna od tradycyjnego stylu, który jest zwykle używany, kiedy to melodia nabiera tempo pod koniec utworu, a nie w pierwszym refrenie.
Jej wersja "Stop Crying Your Heart Out" zgarnęła głównie negatywne recenzje ze strony krytyków muzycznych. Oprócz porównań do jej poprzednich singli: "Bleeding Love" oraz coveru piosenki Snow Patrol "Run", recenzenci uważali, że piosenka jest zbyt emocjonalna i nie odzwierciedla prostoty oryginału. Choć aranżacja piosenki była krytykowana, to wokalnie Lewis była bardzo chwalona. Utwór zadebiutował na 29 miejscu UK Singles Chart, 11 pozycji na UK R&amp;B Chart i 31 na irlandzkiej liście przebojów. Lewis wykonała utwór na żywo w BBC Radio 2 podczas Live Sessions z Ken Bruce, na gali MTV Unplugged oraz w szóstym finale serii programu The X Factor.
Wykonania na żywo.
Dnia 3 grudnia 2009, Lewis wykonała jej wersję piosenki w programie "Live Sessions with Ken Bruce" w BBC Radio 2, jako część z listy utworów, na której znalazły się jeszcze: "Bleeding Love", "Better in Time", "Happy" oraz "I Got You". Wokalistka wykonała także akustyczną wersję utworu podczas koncertu MTV Unplugged w Niemczech. Recenzent z Neon Limelight odczuł, że w akustycznym wykonaniu brakowało emocji i pasji. Piosenkarka wystąpiła z utworem w finale szóstej edycji programu The X Factor (format telewizyjny) w grudniu 2009. Dnia 21 stycznia 2010, Lewis zaśpiewała "Stop Crying Your Heart Out" wraz z "I Got You" w BBC Radio 1 Live Lounge.

</doc>
<doc id="3058144" url="https://pl.wikipedia.org/wiki?curid=3058144" title="Matthew Hudson-Smith">
Matthew Hudson-Smith

Matthew Hudson-Smith (ur. 26 października 1994 w Wolverhampton) – brytyjski lekkoatleta specjalizujący się w biegach sprinterskich.
Latem 2013 podczas mistrzostw Europy juniorów zdobył dwa brązowe medale w biegu na 200 metrów oraz sztafecie 4 × 400 metrów. Mistrz igrzysk Wspólnoty Narodów w biegu rozstawnym (2014). W tym samym roku zdobył srebrny medal w biegu na 400 metrów oraz złoto w sztafecie podczas mistrzostw Europy. W 2016 zdobył brązowy medal w sztafecie podczas mistrzostw Europy oraz zajął 8. miejsce na dystansie 400 metrów w trakcie igrzysk olimpijskich w Rio de Janeiro. W 2017 startował na mistrzostwach świata w Londynie, podczas których zdobył brąz w sztafecie 4 × 400 metrów, a indywidualnie osiągnął półfinał biegu na 400 metrów. Złoty (indywidualnie) i srebrny (w sztafecie) medalista mistrzostw Europy (2018). W 2022 zdobył brązowy medal w biegu na 400 metrów podczas mistrzostw świata w Eugene.
Złoty medalista mistrzostw Wielkiej Brytanii oraz reprezentant kraju w meczach międzypaństwowych.
Rekordy życiowe: bieg na 200 metrów – 20,60 (25 lipca 2020, Clermont); bieg na 400 metrów – 44,35 (28 maja 2022, Eugene) rekord Wielkiej Brytanii.

</doc>
<doc id="3058146" url="https://pl.wikipedia.org/wiki?curid=3058146" title="Dołężanie">
Dołężanie



</doc>
<doc id="3058150" url="https://pl.wikipedia.org/wiki?curid=3058150" title="Philip Dickmans">
Philip Dickmans

Philip Eduard Roger Dickmans (ur. 4 stycznia 1963 w Herk-de-Stad) – belgijski duchowny katolicki, biskup Miracema do Tocantins od 2008.
Życiorys.
30 września 1990 otrzymał święcenia kapłańskie i został inkardynowany do diecezji Hasselt. Po święceniach został wikariuszem w Genk. W 1996 został misjonarzem "fidei donum" w Brazylii i podjął pracę duszpasterską w archidiecezji Palmas. W 1998 został współzałożycielem organizacji "Ação Social Jesus de Nazaré", zaś z czasem został jej przewodniczącym.
21 maja 2008 papież Benedykt XVI mianował go biskupem diecezji Miracema do Tocantins. Sakry biskupiej udzielił mu 15 sierpnia 2008 metropolita Palmas - arcybiskup Alberto Taveira Corrêa.

</doc>
<doc id="3058152" url="https://pl.wikipedia.org/wiki?curid=3058152" title="Louis Bertrand Castel">
Louis Bertrand Castel

Louis Bertrand Castel (ur. 15 listopada 1688 w Montpellier, zm. 11 stycznia 1757 w Paryżu) – francuski uczony i jezuita. Interesował i zajmował się matematyką i innymi naukami ścisłymi. Był jednym z największych przeciwników Newtona i jego podejścia do nauki, popierał kartezjański racjonalizm i próbował go promować.
Życiorys.
Jego rodzina pochodziła z Béarn, górzystego regionu południowo- zachodniej Francji. Był drugim synem Guillaume Castela, który pracował jako chirurg w Montpellier. Castel rozpoczął edukację od jezuickiego kolegium w Tuluzie a w 1703 roku sam dołączył do zakonu. Studiował matematykę i filozofię, interesował się również działalnością misyjną, sam chciał wziąć udział w misji do Chin. Nie otrzymał jednak zgody przełożonych, którzy stwierdzili, iż jego problemy ze zdrowiem mogą sprawić, że nie wytrzyma trudów podróży. Pozostał więc w Tuluzie, ale nie na długo. Twórczość Castela, który publikował artykuły dotyczące matematyki i fizyki, wywarły pozytywne wrażenie na Bernardzie Fontenelle i na René-Josephie Tournemine. Fontenelle i Tournemine zwrócili się z prośbą do generała zakonu jezuitów o przeniesienie Castela do Paryża, gdzie miałby większe możliwości rozwoju i prowadzenia badań.
W 1720 roku Castel przeniósł się do stolicy gdzie został jednym z redaktorów pisma naukowego "Journal de Trévoux". Zajmował się tam głównie sprawdzaniem artykułów dotyczących matematyki i fizyki pod kątem ich poprawności. Pracował tam aż do swojej rezygnacji w 1746 roku. Jakiś czas po przybyciu do Paryża rozpoczął również pracę w prestiżowym kolegium Louis-le-Grand, gdzie nauczał kilku przedmiotów ścisłych, takich jak fizyka, matematyka i mechanika. Fontanelle zapoznał Castela z elitą intelektualną i finansową stolicy. Wprowadził go na przykład do towarzystwa spotykającego się w salonie Madame de Tencin. Kontakt między Fontanellem a Castelem ulegał z biegiem czasu osłabieniu ale Louis był chyba bardzo zżyty z salonami paryskimi, gdyż w 1742 roku wprowadzał do nich Rousseau, który właśnie wtedy przybył do stolicy. Od mniej więcej 1730 roku z Fontanellem urwał się całkowicie a Castel zawarł wówczas bardzo bliską znajomość z Monteskiuszem, będącą efektem tego że nauczał jego syna. Louis wywarł duży wpływ na duchowość i poglądy religijne Monteskiusza.
W 1724 roku Castel opublikował "Traité de physique sur la pesanteur universelle des corps", który wzbudził duże zainteresowanie i kontrowersje. Praca ta dotyczyła bowiem tematu grawitacji, który był wówczas szeroko dyskutowany wśród fizyków. Castel przedstawił tam również swoją wizję wszechświata jako sprawnie działającego mechanizmu, w którym wszystkie procesy zachodzą we właściwym porządku, niezależnie od człowieka. Jedyną rzeczą niezależną od tego mechanizmu miała być ludzka wolna wola. W pracy tej krytykował poglądy Newtona, który starał się bezpośrednio przenosić sposoby stosowane w matematyce na pole fizyki. Zarówno ta jak i następne jego prace, odrzucające niektóre pomysły i metody Newtona, wpisywały się w nurt który był wówczas bardzo popularny wśród francuskich uczonych. Castel forsował założenia programowe kartezjańskiego racjonalizmu. Twierdził, że żadna nauka nie może opierać się przede wszystkim na eksperymentach i ich wynikach. Dociekania naukowe powinny być podparte racjonalnym rozumowaniem i logicznym systemem. Newtonowskie podejście, zdaniem Castela, redukowało człowieka do roli obserwatora i uniemożliwiało dokładne opisanie danego procesu czy zjawiska, nie pozwalało również na znalezienie ich głębszych przyczyn i skutków. Większość francuskich uczonych podzielała wówczas te poglądy. Prawie wszyscy członkowie Akademii Nauk byli zwolennikami Kartezjusza, poza Maupertuisem i Clairautem.
Castel jest najbardziej znany dzięki idei "klawesynu optycznego". Jego pierwszy artykuł na ten temat pojawił się w Mercure de France, jednym z najbardziej poczytnych pism dotyczących kultury, które publikowało również teksty naukowe. Redakcja pisma zawsze wyrażała się o Castelu z dużym uznaniem, co najprawdopodobniej było efektem zapatrywań ich wydawcy. Artykuł "Clavecin pour les yeux, avec l’art de peindre les sons, et toutes sortes de pièces de musique" napisany przez Castela w 1725 roku, był odpowiedzią na wcześniejszy tekst niejakiego Decourta z Amiens. Castel starał się w nim udowodnić, że istnieją związki między zjawiskami światła i dźwięku oraz między tonami a kolorami. Uważał, że skoro w efekcie rozmieszczenie różnych dźwięków w pewnych kombinacjach powstaje sztuka to można w ten sam sposób postąpić z kolorami, dzięki czemu powstanie nowa forma sztuki – muzyka kolorów. W tym celu Castel rozpoczął wnikliwe badania natury światła i bardzo mocno zainteresował się optyką. Skutkiem ubocznym jego pomysłu stworzenia nowego rodzaju sztuki był więc rozwój wiedzy na temat optyki we Francji. Dostrzeganie analogii między światłem a dźwiękiem było efektem przyjętego przez Castela przypuszczenia że w przypadku obydwu zjawisk można mówić o wibracjach. Odwoływał się tutaj do prac Athanasiusa Kirchera i Newtona.
W 1735 roku opublikował dwa kolejne artykuły dotyczące klawesynu optycznego w których starał się udowodnić słuszność swoich twierdzeń i szukał argumentów potwierdzających istnienie analogii między światłem i dźwiękiem. Opierając się na Kircherze, zauważył, że zarówno dźwięk jak i światło odbijają się od płaskich powierzchni, ulegają refrakcji, mogą przenikać przez niektóre materiały i można je skupić przy użyciu specjalnego sprzętu. Kircher skonstruował w tym celu megafon, który dla Castela był odpowiednikiem teleskopu dla dźwięku. Na potrzeby swoich badań specjalnie przetłumaczył pracę Newtona poświęconą zagadnieniom optyki. Została ona wydana w 1740 roku, wraz z komentarzami i porównaniami. Castel był zdania iż rozszczepienie światła białego na siedem składowych: czerwoną, pomarańczową, żółtą, zieloną, niebieską, fioletową i indygo. W opinii Castela każda z wiązek powstałych w wyniku rozszczepienia odpowiadała jakiemuś dźwiękowi, gdyż różniły się one między sobą szerokością i długością. Dziś wiadomo już że światło nie jest tym samym co dźwięk, zresztą Castel był już krytykowany za swoje poglądy w czasach gdy działał.
Mimo nieprawdziwości założenia o identyczności światła i dźwięku, badania nad poświęconymi optyce dziełami sprawiły, że Castel znalazł w nich kilka błędów. Zaowocowało to później wydaniem prac w których zwracał na nie uwagę i proponował własne rozwiązania. W wielu przypadkach miał rację. Jego poglądy wywarły później duży wpływ na Goethego, który skorzystał z niektórych pomysłów Castela aby stworzyć własną teorię kolorów. Castel był pionierem w dziedzinie muzyki wizualnej. Istnieją nawet świadectwa iż udało mu się skonstruować postulowany instrument, pisał o tym na przykład Tellemann. W 1754 roku Castel miał udzielić prywatnego pokazu pięćdziesięciu osobom, o czym z entuzjazmem donosił Mercure de France.
Za swoją pracę naukową Castel został uhonorowany kilkoma nagrodami i był wybierany na członka kilku towarzystw naukowych. W 1730 został zagranicznym członkiem Royal Society, w 1746 roku został członkiem Akademii w Bordeaux a w 1748 roku w Rouen i Lyonie.

</doc>
<doc id="3058157" url="https://pl.wikipedia.org/wiki?curid=3058157" title="Biegi narciarskie na Mistrzostwach Świata Juniorów w Narciarstwie Klasycznym 2014">
Biegi narciarskie na Mistrzostwach Świata Juniorów w Narciarstwie Klasycznym 2014

Biegi narciarskie na 34. Mistrzostwach Świata Juniorów odbywały się w dniach 29 stycznia - 3 lutego 2014 roku we włoskim Predazzo. Zawodnicy i zawodniczki rywalizowali łącznie w 14 konkurencjach, w dwóch kategoriach wiekowych: juniorów oraz młodzieżowców.

</doc>
<doc id="3058158" url="https://pl.wikipedia.org/wiki?curid=3058158" title="Anglin">
Anglin

Anglin – rzeka we Francji, przepływająca przez tereny departamentów Indre, Creuse i Vienne, o długości 91,4 km. Stanowi prawy dopływ rzeki Gartempe. Przepływa przez obszar następujących gmin:

</doc>
<doc id="3058163" url="https://pl.wikipedia.org/wiki?curid=3058163" title="27. ceremonia wręczenia Europejskich Nagród Filmowych">
27. ceremonia wręczenia Europejskich Nagród Filmowych

27. ceremonia wręczenia Europejskich Nagród Filmowych odbyła się 13 grudnia 2014 roku w Rydze, tegorocznej Europejskiej Stolicy Kultury.
Nominacje do nagród zostały ogłoszone 8 listopada, podczas 11. Europejskiego Festiwalu Filmowego w Sewilli.

</doc>
<doc id="3058168" url="https://pl.wikipedia.org/wiki?curid=3058168" title="Mesud Pezer">
Mesud Pezer

Mesud Pezer (ur. 27 sierpnia 1994 w Zenicy) – bośniacki lekkoatleta specjalizujący się w pchnięciu kulą.
W 2011 był finalistą mistrzostw świata juniorów młodszych oraz zdobył brązowy medal olimpijskiego festiwalu młodzieży Europy. Rok później zajął piątą lokatę podczas mistrzostw świata juniorów w Barcelonie. W roku 2013 był ósmy na mistrzostwach Bałkanów oraz został w Rieti mistrzem Europy juniorów. Siódmy zawodnik halowych mistrzostw Europy w Belgradzie (2017). Brązowy medalista igrzysk śródziemnomorskich (2018). W 2021 zajął 11. miejsce podczas igrzysk olimpijskich w Tokio.
Wielokrotny medalista mistrzostw krajów bałkańskich w kategoriach juniorów i juniorów młodszych (także w rzucie dyskiem, w którym okazjonalnie startuje).
Medalista mistrzostw Bośni i Hercegowiny (m.in. Zenica 2013) oraz reprezentant kraju w drużynowych mistrzostwach Europy, zimowym pucharze Europy w rzutach i w meczach międzypaństwowych.
Rekordy życiowe: pchnięcie kulą (seniorską): stadion – 21,48 (13 sierpnia 2019, Växjö) rekord Bośni i Hercegowiny; hala – 21,15 (3 marca 2018, Birmingham) rekord Bośni i Hercegowiny; pchnięcie kulą (juniorską – 6 kg) – 20,44 (18 lipca 2013, Rieti), rekord Bośni i Hercegowiny juniorów; rzut dyskiem (juniorskim – 1,75 kg) – 60,83 (21 lipca 2013, Rieti), rekord Bośni i Hercegowiny juniorów.

</doc>
<doc id="3058170" url="https://pl.wikipedia.org/wiki?curid=3058170" title="Kombinacja norweska na Mistrzostwach Świata Juniorów w Narciarstwie Klasycznym 2014">
Kombinacja norweska na Mistrzostwach Świata Juniorów w Narciarstwie Klasycznym 2014

Kombinacja norweska na 34. Mistrzostwach Świata Juniorów odbyła się w dniach 30 stycznia - 1 lutego 2014 roku we włoskim Predazzo. Zawodnicy rywalizowali w trzech konkurencjach: sprincie, zawodach metodą Gundersena oraz zawodach drużynowych.

</doc>
<doc id="3058171" url="https://pl.wikipedia.org/wiki?curid=3058171" title="Łyżwiarstwo szybkie na Zimowych Igrzyskach Olimpijskich 2014 – kwalifikacje">
Łyżwiarstwo szybkie na Zimowych Igrzyskach Olimpijskich 2014 – kwalifikacje

Zasady kwalifikacji.
Liczba miejsc do obsadzenia na igrzyskach była ustalona przez Międzynarodowy Komitet Olimpijski. W zawodach weźmie udział maksymalnie 180 zawodników (100 mężczyzn i 80 kobiet). Narodowy komitet olimpijski może wystawić maksymalnie 20 zawodników (po 10 mężczyzn i kobiet), jeśli zdobył kwalifikację w biegach drużynowych. Jeśli jej nie zdobył mógł wystawić maksymalnie 16 reprezentantów (po 8 mężczyzn i kobiet).
Liczba zawodników startujących w danej konkurencji:
Rankingi.
Kwalifikacje olimpijskie można było zdobyć na podstawie rankingów Międzynarodowej Unii Łyżwiarskiej (ranking punktowy i ranking czasowy).
Punkty można było zdobyć podczas Pucharu Świata 2013/2014 (pierwsze 4 zawody PŚ).
Liczba miejsc do obsadzenia:
Dodatkowo trzeba było wypełnić minima czasowe:
Pozostałe miejsca zostały przydzielone na podstawie uzyskanych najlepszych czasów.

</doc>
<doc id="3058173" url="https://pl.wikipedia.org/wiki?curid=3058173" title="Aaron Botterman">
Aaron Botterman

Aaron Botterman (ur. 1 maja 1994) – belgijski lekkoatleta specjalizujący się w biegach średnich.
Latem 2013 został w Rieti wicemistrzem Europy juniorów w biegu na 800 metrów.
Rekordy życiowe: bieg na 800 metrów (stadion) – 1:46,17 (19 lipca 2014, Heusden-Zolder); bieg na 800 metrów (hala) 1:47,94 (20 lutego 2019, Düsseldorf).

</doc>
<doc id="3058179" url="https://pl.wikipedia.org/wiki?curid=3058179" title="Léo Morgana">
Léo Morgana

Léo Morgana (ur. 23 września 1994) – francuski lekkoatleta specjalizujący się w biegach średnich. 
Latem 2013 zdobył w Rieti brązowy medal mistrzostw Europy juniorów w biegu na 800 metrów. 
Reprezentant Francji w meczach międzypaństwowych. 
Rekordy życiowe w biegu na 800 metrów: stadion – 1:46,98 (6 czerwca 2014, Montbéliard); hala – 1:48,81 (14 lutego 2015, Wiedeń). 

</doc>
<doc id="3058182" url="https://pl.wikipedia.org/wiki?curid=3058182" title="Kolba destylacyjna">
Kolba destylacyjna

Kolba destylacyjna – zmodyfikowana kolba okrągłodenna, używana do destylacji. Kolby destylacyjne posiadają rurkę boczną, która służy do odprowadzania par wrzącej cieczy do chłodnicy. Dzięki temu stosowanie nasadki destylacyjnej przestaje być konieczne.
Rodzaje kolb destylacyjnych.
Kolby destylacyjne różnią się między sobą przede wszystkim położeniem rurki odprowadzającej pary. Do destylacji cieczy o niskiej temperaturze wrzenia, należy używać kolb z wysoko osadzoną rurką, zaś odwrotnie w przypadku cieczy wysokowrzących.
Oprócz prostych kolb destylacyjnych spotyka się też dwuszyjne kolby Claisena, stosowane głównie do destylacji pod zmniejszonym ciśnieniem, czasem połączone z kolumną typu Vigreux.
Do destylacji cieczy w ilości do 3 ml można zastosować małe gruszkowe kolby destylacyjne spojone z chłodnicą.

</doc>
<doc id="3058183" url="https://pl.wikipedia.org/wiki?curid=3058183" title="Choi Seong-hun">
Choi Seong-hun

Choi Seong-hun (kor. 최성훈, ur. 2 lipca 1988 roku) – południowokoreański e-sportowiec znany pod pseudonimem Polt, grający w . Zwycięzca GSL Super Tournament, dwukrotny zwycięzca World Championship Series America.
Kariera.
W Korei Południowej.
Choi Seong-hun jest synem żołnierza służącego w siłach specjalnych Wojsk Lądowych Republiki Korei. Przez kilka lat grał w , ale jedynie półzawodowo, gdyż skupiał się na nauce i nie planował kariery w sporcie elektronicznym. Po premierze StarCrafta II zaczął jednak grać w turniejach.
W 2010 roku został zawodnikiem drużyny Prime, w barwach której między innymi doszedł do 1/8 finału w trzecim sezonie 2010 StarCraft II Open, eliminując po drodze Lim Yo-hwana („BoxeRa”) oraz – 8 września 2010 roku – zadebiutował w Global StarCraft II League (GSL). W kolejnym roku nie odnosił sukcesów w GSL, jednak wbrew oczekiwaniom ekspertów i kibiców zwyciężył w GSL Super Tournament w 2011 roku, pokonując w finale Mun Seong-wona („MMA”) 4:0. Za tę wygraną otrzymał nagrodę pieniężną wynoszącą w przeliczeniu 93 tysiące dolarów, która wciąż pozostaje najwyższą w jego karierze. Po osiągnięciu tego sukcesu przez pewien czas występował pod pseudonimem OptimusPrime.
Dopiero po zwycięstwie w Super Tournament odnotował pierwszy sukces w "Code S" (de facto najwyższym szczeblu rozgrywek w StarCrafcie II w Korei Południowej): w sierpniowej edycji 2011 GSL dotarł do półfinału, w którym przegrał z Kim Jung-hoonem („TOP-em”).
We wrześniu 2011 roku opuścił Prime. Powrócił do starego pseudonimu i początkowo zamierzał występować jako zawodnik niezależny, wkrótce jednak dołączył do zespołu Team SCV Life. Przez rok i trzy miesiące w szeregach tej drużyny po raz pierwszy wystąpił w turnieju rozgrywanym poza Koreą (MLG Orlando) i odniósł szereg sukcesów za granicą: pierwsze miejsce w ASUS ROG Winter 2012 (4:1 w finale z Francuzem Ilyesem Satourim, „Stephano”), drugie miejsce w sztokholmskim DreamHacku (przegrana ze Szwedem Marcusem Eklöfem „ThorZaINem” 1:3) i trzecie miejsce w 4. sezonie North American Star League (4:0 w meczu o brązowy medal ze Szwedem Rickardem Bergmanem). Nie zdołał jednak ani razu zająć wysokiego miejsca w 2012 Global StarCraft II League, nie zakwalifikował się również do mistrzostw świata w 2012 roku (2012 Battle.net World Championship).
W Stanach Zjednoczonych.
22 grudnia 2012 roku ogłoszono, że „Polt” opuszcza Team SCV Life, aby podjąć studia w USA (wcześniej ukończył już studia w Korei, studiował inżynierię biomedyczną na Narodowym Uniwersytecie Seulskim). Niespełna dwa tygodnie później drużyna rozwiązała się i zakończyła funkcjonowanie, Choi Seong-hun został zaś studentem UT Austin, rezygnując zarazem z występów w pierwszym sezonie Code S 2013 Global StarCraft II League.
W Stanach Zjednoczonych Choi podpisał indywidualną umowę sponsorską z CM Storm i z powodzeniem skupił się, kontynuując jednocześnie studia, na występach w turniejach rozgrywanych w USA. Pierwszy triumf odniósł w 2013 MLG Spring Championship w Anaheim, gdzie w finale pokonał Ko Seok-hyuna 3:2. Został wówczas czwartym zawodnikiem w historii StarCrafta II, który wygrał co najmniej jeden duży turniej w Korei, Europie i Ameryce Północnej.
W sierpniu zwyciężył w drugim sezonie edycji 2013 WCS America (4:0 w finale z Lee Jae-dongiem). Dwa miesiące później, w rozgrywce finałowej trzeciego sezonu, do której dotarł, pokonując po drodze wyłącznie innych Koreańczyków, obronił tytuł mistrzowski, pokonując w finale Han Ji-wona („ByuLa”) 4:1. Choi Seong-hun to pierwszy i dotąd jedyny gracz w historii World Championship Series, któremu udało się zdobyć tytuł mistrzowski w swoim regionie dwa razy z rzędu. Zyskał przy tym sympatię amerykańskich kibiców, którzy nadali mu przydomek „Kapitan Ameryka”, ponieważ spośród wszystkich Koreańczyków występujących w WCS America tylko Choi zamieszkał na kontynencie amerykańskim (kibice krytykowali więc te rozgrywki jako amerykańskie jedynie z nazwy). Choiowi zarzucano jednak, że jego sukcesy biorą się stąd, iż jest zawodnikiem o dużych umiejętnościach, mierzącym się z dużo słabszymi od niego przeciwnikami występującymi w tym regionie; w ogólnoświatowych finałach obu sezonów odpadał w fazie grupowej, a w turnieju finałowym, wieńczącym edycję 2013, przegrał w ćwierćfinale z późniejszym triumfatorem Kim Yoo-jinem („sOs”) 1:3.
W styczniu 2014 roku Choi otrzymał amerykańską wizę P-1A, przyznawaną sportowcom o międzynarodowej renomie. Jest drugim e-sportowcem na świecie – pierwszym był Kim Dong-hwan, „viOLet” – który otrzymał tę wizę, przyznawaną dotąd wyłącznie sportowcom w tradycyjnym rozumieniu tego słowa.
Styl gry.
Choi Seong-hun gra terranami. Jego najmocniejszymi stronami są inteligentna gra, precyzyjna kontrola poszczególnych jednostek, umiejętność zajmowania swoją armią pozycji korzystniejszej niż przeciwnik i wykorzystywanie jej w walce.
W rankingu Elo prowadzonym przez TeamLiquid.net (na wzór rankingu szachowego Międzynarodowej Federacji Szachowej) „Polt” zajmuje drugie miejsce w klasyfikacji wszech czasów, za Yun Young-seo „TaeJą” (stan na 4 marca 2014 roku).

</doc>
<doc id="3058186" url="https://pl.wikipedia.org/wiki?curid=3058186" title="Filip Mihaljević">
Filip Mihaljević

Filip Mihaljević (ur. 31 lipca 1994 w Livnie) – chorwacki lekkoatleta specjalizujący się w pchnięciu kulą i rzucie dyskiem.
W 2013 został w Rieti wicemistrzem Europy juniorów w pchnięciu kulą. Złoty medalista młodzieżowych mistrzostw Europy w Tallinnie (2015). W marcu 2016 zdobył brązowy medal w konkursie pchnięcie kulą podczas halowych mistrzostw świata w Portland.
Mistrz Europy z Monachium (2022).
Medalista mistrzostw Chorwacji oraz czempionatu NCAA.

</doc>
<doc id="3058188" url="https://pl.wikipedia.org/wiki?curid=3058188" title="Joseph Weiler">
Joseph Weiler

Joseph Halevi Horowitz Weiler (ur. 2 września 1951 w Johannesburgu) – amerykański prawnik, specjalista w dziedzinie prawa konstytucyjnego, międzynarodowego i unijnego, od października 2013 rektor Europejskiego Instytutu Uniwersyteckiego (EUI) we Florencji.
Pochodzenie, młodość i edukacja.
Urodzony w Związku Południowej Afryki, w rodzinie pochodzącego z Litwy rabina, wychowywał się w Jerozolimie. Studiował prawo na Uniwersytecie Sussex (BA) i Uniwersytecie w Cambridge (LLB i LLM) oraz w Haskiej Akademii Prawa Międzynarodowego (dyplom w dziedzinie prawa międzynarodowego). W 1982 uzyskał stopień doktora w EUI we Florencji.
Kariera naukowa i działalność publiczna.
Pracował jako wykładowca w EUI, na Uniwersytecie Michigan, Uniwersytecie Harvarda i Uniwersytecie Nowojorskim. Był profesorem wizytującym między innymi w Instytucie Nauk Politycznych w Paryżu, Kolegium Europejskim w Brugii i MPIL w Heidelbergu, a także na uniwersytetach Hebrajskim w Jerozolimie, Oksfordzkim, Chicagowskim, Frankfurckim, Lublańskim, Torontońskim, Yale i Stanforda.
Jest doktorem honoris causa Uniwersytetu w Maceracie, Uniwersytetu Sussex i Uniwersytetu Nawarry, a także honorowym profesorem UCL i Uniwersytetu Kopenhaskiego oraz honorowym senatorem Uniwersytetu Lublańskiego.
Uczestniczył w panelach arbitrażowych WTO i NAFTA, brał też udział w pracach nad tekstem Deklaracji Praw i Wolności Człowieka Parlamentu Europejskiego. Jest również członkiem Amerykańskiej Akademii Sztuk i Nauk oraz szefem komitetu redakcyjnego dwóch międzynarodowych czasopism prawniczych: „European Journal of International Law” (EJIL) i „International Journal of Constitutional Law” (ICON).
Jego zainteresowania naukowe skupiają się na zagadnieniu miejsca religii w przestrzeni publicznej nowoczesnego państwa prawa, a także charakterystycznej naturze prawa europejskiego, szczególnie zaś roli Trybunału Sprawiedliwości.
W 2010 Weiler wystąpił pro bono w Wielkiej Izbie Europejskiego Trybunału Praw Człowieka w obronie państwa włoskiego pozwanego przez obywatelkę Włoch i Finlandii, która żądała usunięcia krucyfiksu z klasy szkoły publicznej w miejscowości Abano Terme w pobliżu Padwy. Weiler, będący wyznawcą judaizmu, wyjaśniał, że jego intencją nie była tylko obrona chrześcijaństwa jako takiego, ale pluralizmu przestrzeni publicznej. Już kilka lat wcześniej w swojej opublikowanej po włosku książce "Chrześcijańska Europa. Konstytucyjny imperializm czy wielokulturowość?" Weiler argumentował, że jednocząca się Europa nie powinna odrzucać swoich religijnych korzeni.

</doc>
<doc id="3058192" url="https://pl.wikipedia.org/wiki?curid=3058192" title="Linia kolejowa Angermünde – Stralsund">
Linia kolejowa Angermünde – Stralsund

Linia kolejowa Angermünde – Stralsund – dwutorowa, zelektryfikowana linia kolejowa o długości 170,1 km położona w kraju związkowym Meklemburgia-Pomorze Przednie oraz Brandenburgia.
Historia.
Pierwsze plany budowy odgałęzienia w kierunku Pomorza pojawiły się w związku z budową linii Berlin-Szczecin w 1837 roku przez "Berlin-Stettiner Eisenbahn-Gesellschaft" (BStE). Władze miasta Prenzlau stały na stanowisku, że linia powinna przebiegać jak najbliżej miasta. Po podpisaniu ostatecznej umowy 26 lutego 1861 roku, począwszy od 1 sierpnia 1861 rozpoczęto budową linii. Budowa toru była dość prosta ze względu na płaski teren przez który wiodła trasa. Jednak niektóre torfowiska musiały zostać osuszone, aby zapobiec obniżaniu się terenu. Największą techniczną przeszkodą była budowa przepraw przez rzeki Zarow, Wkrę, Ryck oraz Pianę. Przez ostatnie dwie rzeki zbudowano mosty obrotowe, tak by nie utrudniać żeglugi. Budowa mostów opóźniła planowany termin uruchomienia odcinka Angermünde–Anklam, który został otwarty 16 marca 1863 roku.
Pierwszy specjalny pociąg z królem pruskim Wilhelmem I na pokładzie przejechał 26 października 1863 roku, a oficjalnie ruch pasażerski i towarowy został otwarty 1 listopada 1863 roku. W tym samym czasie uruchomiono odgałęzienie z Züssow do Wolgast. W pierwszych latach po linii kursowało siedem par pociągów pomiędzy Berlinem, Angermünde i Stralsund. Spośród nich cztery były wyłącznie psażerskie, jeden towarowy oraz dwa mieszane. Planowa prędkość dla pociągów pośpiesznych wynosiła 75 km/h, osobowych 56 km/h, a towarowych 35 km/h. Podróż trwała około czterech godzin. Pociągi były skomunikowane ze składami ze Szczecina do Angermünde. Po roku 1936 trasa została przebudowana, a maksymalna prędkość została podwyższona do 100 km/h na odcinku Angermünde–Ducherow, 120 km/h na odcinku Angermünde–Ducherow oraz 110 km/h na pozostałej części trasy. W 1939 roku najszybszy pociąg relacji Berlin-Stralsund pokonywał trasę w trzy godziny i dziesięć minut, mniej więcej tyle samo czasu co Regional-Express w 2007 roku. W 1973 roku rozpoczęto budowę drugiego toru na całej trasie, a istniejący tor główny został odnowiony. Budowa trwała pomiędzy 1973 a 1978 rokiem, tylko krótki odcinek przed Angermünde ukończono dopiero w 1987 roku. Wraz z budową drugiego toru zwiększono dopuszczalny nacisk osi z 18 do 20 ton. Było to konieczne ze względu na przewóz ciężkich ładunków do kombinatu petrochemicznego w Schwedt. W roku 1988 linia została zelektryfikowana w kolejności:
Rządowy plan transportowy z 2003 roku zakłada podniesienie prędkości na całej linii do 160 km/h, oraz skrócenie czasu przejazdu pomiędzy Berlinem i Stralsund o maksymalnie 45 minut do roku 2015. Całkowity koszt inwestycji ma wynieść około 200 milionów euro.

</doc>
<doc id="3058194" url="https://pl.wikipedia.org/wiki?curid=3058194" title="German Komarov">
German Komarov



</doc>
<doc id="3058195" url="https://pl.wikipedia.org/wiki?curid=3058195" title="Morocelí">
Morocelí

Morocelí – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 14,7 tys. mieszkańców. Siedzibą administracyjną jest miasteczko Morocelí.
Położenie.
Gmina położona jest w północno-zachodniej części departamentu. Graniczy z 8 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miasteczka i wsie:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3058196" url="https://pl.wikipedia.org/wiki?curid=3058196" title="Oropolí">
Oropolí

Oropolí – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 5,9 tys. mieszkańców. Siedzibą administracyjną jest miejscowość Oropolí.
Położenie.
Gmina położona jest w południowo-zachodniej części departamentu. Graniczy z 5 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące wsie:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3058197" url="https://pl.wikipedia.org/wiki?curid=3058197" title="Potrerillos (El Paraíso)">
Potrerillos (El Paraíso)

Potrerillos – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 3,7 tys. mieszkańców. Siedzibą administracyjną jest miejscowość Potrerillos.
Położenie.
Gmina położona jest w zachodniej części departamentu. Graniczy z 3 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące wsie:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3058199" url="https://pl.wikipedia.org/wiki?curid=3058199" title="James Barlow">
James Barlow

James Barlow (ur. 5 stycznia 1917, zm. 12 września 2001) – australijski lekkoatleta, oszczepnik.
W 1938 z wynikiem 51,53 zajął 5. miejsce w Igrzyskach Imperium Brytyjskiego. 
Srebrny medalista mistrzostw Australii (1937).
Bibliografia.
 

</doc>
<doc id="3058200" url="https://pl.wikipedia.org/wiki?curid=3058200" title="Alyona Bugakova">
Alyona Bugakova



</doc>
<doc id="3058204" url="https://pl.wikipedia.org/wiki?curid=3058204" title="Alayna Lutkovskaya">
Alayna Lutkovskaya



</doc>
<doc id="3058205" url="https://pl.wikipedia.org/wiki?curid=3058205" title="Propagator">
Propagator

Propagator – sposób opisu zachowania cząstki elementarnej w kwantowej teorii pola. Jest to funkcja Greena skojarzona z odpowiednim równaniem falowym właściwym dla danego spinu (na przykład równania Schroedingera albo równania Kleina-Gordona).
Oznacza to, że dla danego równania falowego postaci:
gdzie L jest jakimś operatorem, propagator G spełnia własność:
Propagator jest funkcją dwóch zmiennych czasoprzestrzennych (X, Y) i niesie informację, jakie jest prawdopodobieństwo znalezienia cząstki w punkcie Y pod warunkiem, że znaleziono ją w punkcie X. Określa więc prawdopodobieństwo warunkowe przejścia cząstki z punktu X do punktu Y.
Istnieją także propagatory w przestrzeni pędów zależne od dwóch zmiennych (P, Q), niosące informację, jakie jest prawdopodobieństwo, że cząstka będzie miała pęd Q, jeżeli wcześniej stwierdzono, że posiada pęd P.
Propagatory niosą dokładnie tę samą informację, co pola kwantowe, ale ich postać matematyczna jest szczególnie przydatna w niektórych zastosowaniach fizyki.
Propagatory wykazują czasami niezerową wartość dla punktów czasoprzestrzennych tworzących wektor wskazujący na prędkość nadświetlną. Jest to czasem błędnie interpretowane, jakoby mechanika kwantowa pozwalała na ruch cząstek szybszy od prędkości światła w próżni. W rzeczywistości ta własność jest tylko artefaktem matematycznym i nie pozwala na przekroczenie prędkości światła w próżni.

</doc>
<doc id="3058207" url="https://pl.wikipedia.org/wiki?curid=3058207" title="Kalistrat (Romanienko)">
Kalistrat (Romanienko)

Kalistrat, imię świeckie Władimir Siergiejewicz Romanienko (ur. 8 sierpnia 1974 w Moskwie) – rosyjski biskup prawosławny.
Życiorys.
Ochrzczony w dzieciństwie, jeszcze jako uczeń był chórzystą i lektorem w cerkwi Tichwińskiej Ikony Matki Bożej w Moskwie. Po uzyskaniu średniego wykształcenia wstąpił do seminarium duchownego w Moskwie, w 1991. Będąc jeszcze jego słuchaczem, w 1994 został posłusznikiem w ławrze Troicko-Siergijewskiej. 13 kwietnia 1995 złożył w niej wieczyste śluby mnisze przed namiestnikiem monasteru, archimandrytą Teognostem. W monasterze był chórzystą, regentem oraz przewodnikiem wycieczek.
Po ukończeniu seminarium duchownego w 1995 rozpoczął studia w Moskiewskiej Akademii Duchownej, które ukończył w 1999. Oprócz wykształcenia teologicznego ukończył także Państwowe Kolegium Technologii i Zarządzania obwodu moskiewskiego w 2008. Jako student, przyjął święcenia diakońskie w dniu 2 czerwca 1996, z rąk biskupa istrzewskiego Arseniusza. W latach 1997–2000 pracował w dziecięcym centrum edukacyjnym „Pierieswiet”, przez kolejne dwa lata mieszkał w skicie św. Marii Magdaleny w Łozie i był regentem jego chóru. 17 marca 2002 patriarcha moskiewski i całej Rusi Aleksy II wyświęcił go na hieromnicha.
W latach 2002–2003 służył w odnowionym skicie Trójcy Świętej na Wyspie Anzerskiej, w kompleksie Monasterze Sołowieckiego. Brał udział w budowie cerkwi Trójcy Świętej na Wyspie Króla Jerzego na Antarktydzie, odpowiadał następnie za organizację służby duszpasterskiej w tejże świątyni. W 2007 założył skit w rejonie ust'-koksińskim Republiki Ałtaj.
2 października 2013 Święty Synod Rosyjskiego Kościoła Prawosławnego nominował go na biskupa gornoałtajskiego i czemalskiego. Jego chirotonia biskupia odbyła się 10 listopada tego samego roku w cerkwi Narodzenia Matki Bożej w Moskwie, w rejonie Otradnoje.
W 2017 r. otrzymał godność arcybiskupa.

</doc>
<doc id="3058208" url="https://pl.wikipedia.org/wiki?curid=3058208" title="George Lister">
George Lister

George Andrew Lister (ur. 6 listopada 1886 w Perth, zm. 1 maja 1973 w Toronto) – kanadyjski lekkoatleta, długodystansowiec.
Podczas igrzysk olimpijskich w Londynie (1908 r.) zajął 27. (ostatnie) miejsce w maratonie z czasem 4:22:45.

</doc>
<doc id="3058209" url="https://pl.wikipedia.org/wiki?curid=3058209" title="Sam Robards">
Sam Robards

Sam Prideaux Robards (ur. 16 grudnia 1961 w Nowym Jorku) – amerykański aktor i producent filmowy i telewizyjny. Syn pary aktorów Lauren Bacall i Jasona Robardsa.

</doc>
<doc id="3058211" url="https://pl.wikipedia.org/wiki?curid=3058211" title="Maciej Gostomski">
Maciej Gostomski

Maciej Gostomski (ur. 27 września 1988 w Kartuzach) – polski piłkarz występujący na pozycji bramkarza w polskim klubie Górnik Łęczna.
Kariera klubowa.
Początki kariery.
Gostomski rozpoczął swoją karierę w Cartusii Kartuzy. Następnie występował także w Kaszubii Kościerzyna oraz MSP Szamotuły. Podczas pobytu w Szamotułach odbywał staże w Manchesterze City, Boltonie Wanderers, Southampton oraz Fulham, które złożyło zawodnikowi propozycję transferu. Ostatecznie latem 2004 roku Gostomski trafił do Urana Trzebicz, który rok później zmienił na zespół Sokoła Pniewy.
Legia Warszawa i Zagłębie Sosnowiec.
Na początku 2006 roku Gostomski został zawodnikiem Legii Warszawa. Konkurując z Łukaszem Fabiańskim i Jánem Muchą, nie był jednak w stanie wywalczyć sobie miejsca w bramce. Z tego też powodu w lipcu 2008 roku został wypożyczony do drugoligowego wówczas Zagłębia Sosnowiec, w którego barwach zadebiutował 2 sierpnia w wygranym 1:0 meczu ligowym z Jarotą Jarocin. Ostatecznie w barwach Zagłębia rozegrał 32 spotkania ligowe, a po zakończeniu sezonu 2008/09 powrócił do Legii.
W kolejnych rozgrywkach rywalizował z Kostiantynem Machnowskim o pozycję bramkarza numer dwa. W październiku 2009 roku Gostomski, wraz z Machnowskim oraz Adrianem Paluchowskim, zostali ukarani przez zarząd klubu za zachowanie po spotkaniu z Jagiellonią Białystok. Po zatrudnieniu przez Legię Stefana Białasa, który zastąpił zwolnionego Jana Urbana, Gostomski przesunięty został do zespołu Młodej Ekstraklasy.
Odra Wodzisław, Bałtyk Gdynia i Bytovia Bytów.
Pod koniec czerwca 2010 roku Gostomski trafił na testy do pierwszoligowej Arki Gdynia, by ostatecznie w sierpniu podpisać kontrakt z Odrą Wodzisław. Szybko jednak okazało się, że klub nie ma pieniędzy i już po pół roku, nie rozegrawszy ani jednego spotkania, Gostomski rozwiązał umowę z Odrą.
Po odejściu z Odry został zawodnikiem Bałtyku Gdynia. Grę w drugoligowej wówczas drużynie łączył z pracą w firmie budowlanej ojca. Po sezonie 2011/12 Gostomski odszedł do Bytovii Bytów, z którą rok później włączył się do walki o awans do I ligi. Po zakończeniu rozgrywek nie zdecydował się przedłużyć wygasającej umowy i opuścił Bytovię na zasadzie wolnego transferu.
Lech Poznań.
Latem 2013 roku Gostomski trafił na testy do Lechii Gdańsk. Wtedy jednak z zawodnikiem skontaktował się Lech Poznań, z którym ostatecznie 28 czerwca podpisał roczny kontrakt. 23 września Gostomski zadebiutował w nowych barwach podczas spotkania z Piastem Gliwice, w którym zachował czyste konto. W sezonie 2014/15 zdobył z Lechem Mistrzostwo Polski, a także Superpuchar Polski. W barwach Lecha Poznań rozegrał łącznie 52 spotkania, w 16 z nich zachowując czyste konto.
Rangers.
3 stycznia 2016 został zawodnikiem szkockiego klubu Rangers. Bramkarz związał ze szkockim drugoligowcem półroczną umową. Gostomski nie zdołał jednak przebić się do składu wielokrotnego mistrza Szkocji i 16 marca 2016 rozwiązał za porozumieniem stron swój kontrakt z klubem, w wyniku czego stał się wolnym zawodnikiem.
Korona Kielce, Chojniczanka i Cracovia.
Latem 2016 przeszedł do Korony Kielce. Po czwartej porażce z rzędu (0:4 z Ruchem Chorzów) został odsunięty od pierwszego zespołu. 27 lutego 2017 został wypożyczony do końca sezonu do Chojniczanki Chojnice. W sezonie 2017/2018 ponownie stał się kluczowym zawodnikiem Korony.
Zimą 2018 zainteresowanie Gostomskim wyraziła Cracovia. Piłkarz porozumiał się z drużyną, miał do niej dołączyć od następnego sezonu. O sprawie nic nie wiedziały władze Korony, przez to ponownie został odsunięty od pierwszego zespołu drużyny z Kielc. W maju 2018 powrócił do pierwszej drużyny Korony, miesiąc później został jednak zawodnikiem Cracovii.
W sezonie 2018/2019 był podstawowym bramkarzem Cracovii do przegranych 0:2 derbów Krakowa. Od tego spotkania stracił miejsce w pierwszej jedenastce. Zimą 2019 rozwiązał kontrakt z klubem za porozumieniem stron.
Haugesund.
23 marca 2019 został piłkarzem FK Haugesund, z którym związał się roczną umową. Nie zagrał w Eliteserien ani jednego spotkania, w związku z tym nie przedłużył kontraktu z norweskim klubem.
Powrót do Bytovii i Górnik Łęczna.
28 stycznia 2020 powrócił do Bytovii. 11 sierpnia 2020 przeszedł do Górnika Łęczna.
Kariera reprezentacyjna.
Gostomski ma za sobą grę w reprezentacji Polski do lat 19, w której barwach rozegrał trzy spotkania.
W grudniu 2007 roku został przez Leo Beenhakkera powołany do składającej się wyłącznie z zawodników Ekstraklasy reprezentacji Polski, która przygotowywała się do towarzyskiego meczu z Bośnią i Hercegowiną. W kadrze zastąpił kontuzjowanego Bartosza Fabiniaka.

</doc>
<doc id="3058212" url="https://pl.wikipedia.org/wiki?curid=3058212" title="Cykl jajnikowy">
Cykl jajnikowy



</doc>
<doc id="3058214" url="https://pl.wikipedia.org/wiki?curid=3058214" title="Donald Bonham">
Donald Bonham

Donald Bonham (ur. 3 stycznia 1918, zm. 29 czerwca 2013) – australijski lekkoatleta, średniodystansowiec.
W 1938 odpadł w eliminacjach w biegu na milę podczas Igrzysk Imperium Brytyjskiego. 
Brązowy medalista mistrzostw Australii na tym dystansie (1937).
Bibliografia.
 

</doc>
<doc id="3058215" url="https://pl.wikipedia.org/wiki?curid=3058215" title="2E">
2E



</doc>
<doc id="3058216" url="https://pl.wikipedia.org/wiki?curid=3058216" title="Lipopolisacharydy">
Lipopolisacharydy



</doc>
<doc id="3058218" url="https://pl.wikipedia.org/wiki?curid=3058218" title="Mioblasty">
Mioblasty



</doc>
<doc id="3058219" url="https://pl.wikipedia.org/wiki?curid=3058219" title="Mannany">
Mannany



</doc>
<doc id="3058220" url="https://pl.wikipedia.org/wiki?curid=3058220" title="Gilles Barthe">
Gilles Barthe

Gilles-Henri-Alexis Barthe (ur. 4 czerwca 1906 w Briatexte, zm. 14 lipca 1993 w Tulonie) – francuski duchowny katolicki,
biskup. Święcenia kapłańskie przyjął w 1930 roku. W 1953 roku papież Pius XII mianował go biskupem diecezji Monako,
sakrę przyjął 24 czerwca tegoż roku. 19 kwietnia 1956 roku w katedrze św. Mikołaja udzielił ślubu Grace Kelly i księciu 
Rainierowi. W 1962 roku papież Jan XXIII mianował go ordynariuszem diecezji Fréjus-Toulon. W 1983
Jan Paweł II przyjął jego rezygnację złożoną ze względu na wiek. Zmarł w Tulonie w 1993 roku. Brał udział we wszystkich sesjach Soboru
watykańskiego II.

</doc>
<doc id="3058222" url="https://pl.wikipedia.org/wiki?curid=3058222" title="Charles Brand">
Charles Brand

Charles-Amarin Brand (ur. 27 czerwca 1920 w Miluzie, zm. 31 marca 2013 w Tuluzie) – francuski duchowny katolicki, w latach 1984-1997 arcybiskup Strasburgu. Święcenia kapłańskie przyjął w 1943 roku. Mianowany przez papieża Pawła VI biskupem pomocniczym diecezji Fréjus-Toulon, przyjął sakrę z rąk papieża w lutym 1972. W 1974 został przeniesiony na stanowisko biskupa pomocniczego archidiecezji Strasburgu, które piastował do roku 1981. Został wówczas podniesiony do godności arcybiskupa i mianowany biskupem diecezji Monako. Wraz z jego nominacją diecezja Monako została podniesiona do rangi archidiecezji. W 1984 papież Jan Paweł II mianował go arcybiskupem Strasburgu. Pełnił tę funkcję aż do emerytury w 1997. Od tego roku, aż do śmierci był arcybiskupem seniorem. Zmarł w Tuluzie 31 marca 2013. W latach 1990-1993 pełnił funkcję przewodniczącego Komisji Episkopatów Wspólnoty Europejskiej.

</doc>
<doc id="3058223" url="https://pl.wikipedia.org/wiki?curid=3058223" title="Andrew Wyeth">
Andrew Wyeth

Andrew Newell Wyeth (ur. 12 lipca 1917 w Chadds Ford Township, Pensylwania, Stany Zjednoczone, zm. 16 stycznia 2009 tamże) – amerykański malarz i grafik, przedstawiciel nurtów american scene painting i social realism. Najbardziej znany z obrazu "Świat Christiny", należącego do najważniejszych amerykańskich obrazów XX wieku.
Członek American Academy of Arts and Sciences, American Institute of Arts and Letters, American Philosophical Society, American Watercolor Society, Académie des Beaux-Arts, National Academy of Design, Royal Watercolour Society i Akademii Sztuk Pięknych w Petersburgu. 
Życiorys.
Początki.
Andrew Newell Wyeth urodził się jako syn artysty i ilustratora N.C. (Newella Conversa) Wyetha i Carolyn Brenneman Bockius. Był ich najmłodszym dzieckiem. Jego dwie starsze siostry: Henriette, która poślubiła malarza Petera Hurda i Carolyn, zostały wybitnymi malarkami. Niektórzy biografowie zauważyli, iż, w sposób niezamierzony, sława Andrew przesłaniała talenty jego sióstr, podczas gdy inni twierdzą, że skoro kobiety są często ignorowane w amerykańskim społeczeństwie, zostałyby one zapomniane, gdyby nie Andrew. Trzecia siostra, Ann, wybrała karierę muzyczną, zostając kompozytorką, podczas gdy jedyny brat, Nathaniel, został wynalazcą, który pracował dla DuPont. Ojciec główną uwagę poświęcał edukacji córek. Andrew jako dziecko z powodu słabego zdrowia wychowywał się w domu. Naukę rozpoczął pod kierunkiem ojca, który był jego jedynym nauczycielem. Poznawał anatomię, malował martwe natury i studiował technikę Howarda Pyle’a. Wyeth wcześnie osiągnął sukces. Pierwszym medium, od którego rozpoczął swoją działalność malarską, były akwarele, namalowane w stylu Winslowa Homera. Ich pierwsza prezentacja miała miejsce w 1936 roku w Philadelphia Art Alliance. W tym samym roku wykonał ilustracje do książki "The Nub", które zdobyły uznanie krytyki. W 1937 roku miał pierwszą indywidualną wystawę swoich akwarel w Macbeth Gallery. Każdy obraz został sprzedany w ciągu pierwszych dwóch dni. Wystawa ta ugruntowała jego pozycję w świecie sztuki i stanowiła zapowiedź jego przyszłej popularności. W trakcie swojej pracy artystycznej Wyeth znajdował inspirację w bezpośrednim otoczeniu: w rodzinnym Chadds Ford, w Pensylwanii i letniej rezydencji w Cushing, w stanie Maine. 
Po wystawie w Mackbeth Gallery młody Wyeth zdecydował się na malowanie swoich obrazów techniką temperową, używaną zamiast olejnej przez dawnych mistrzów. W 1939 roku poznał 17-letnią Betsy Merle James, a w roku następnym (15 maja) ożenił się z nią. Małżeństwo okazało się udane. Betsy, kobieta energiczna i inteligentna, zachęcała męża do niezależności od ojca i pomogła mu zerwać z wykonywaniem ilustracji. Z biegiem czasu stała się jego oparciem i menadżerem. Poznała go ze swoją przyjaciółką z lat dziecinnych, Christiną Olson, uwiecznioną na obrazie "Świat Christiny".
Kariera artystyczna.
W październiku 1945 roku nastąpił punkt zwrotny w życiu i karierze Wyetha; w wypadku zginął jego ojciec, którego samochód został potrącony przez pociąg na przejeździe kolejowym. Pod wpływem tego wydarzenia twórczość artysty zaczęła ewoluować od realizmu do ekspresjonizmu abstrakcyjnego. Dopiero po śmierci ojca Wyeth zaczął malować ludzi. Namalowane przez niego portrety zwykle przedstawiają pojedynczą postać, poważną i refleksyjną, nadającą obrazowi uczucie osamotnienia. Artysta odzyskał równowagę kilka miesięcy po śmierci ojca, malując obraz temperowy zatytułowany "Zima 1946", przedstawiający chłopca biegnącego ze wzgórza i sugerującego wyrzuty sumienia Wyetha, iż nigdy nie namalował on portretu swego ojca. Namalowany w 1948 roku "Świat Christiny" stał się najsłynniejszym dziełem Wyetha dzięki swemu zapadającemu w pamięć czarowi i rozleglej symbolice wątłej sylwetki kobiecej, pełznącej przez pole w kierunku odległego domu. Chociaż Wyeth uważał obraz za swoją porażkę, dyrektor Museum of Modern Art kupił go za 1800 dolarów, po tym jak trafił on na wystawę. W panteonie dzieł słynnych mistrzów współczesnej sztuki abstrakcyjnej "Świat Christiny" stał się być może najczęściej oglądanym obrazem Museum of Modern Art, ikoną sztuki amerykańskiej. W latach następnych Wyeth zyskał powszechną popularność. We wczesnych latach 50. związana z nowojorskimi modernistami malarka Elaine de Kooning, żona Willema de Kooninga, napisała z podziwem, że Wyeth był „mistrzem techniki realistycznej” i że jego obrazy były „obsesyjne niczym gwizd pociągu w nocy”. Kathleen Foster, kuratorka Philadelphia Museum of Art, zgadza się, że choć Wyeth malował w realistyczny sposób, nie był to realizm fotograficzny. „Wyeth zawsze był modernistą, poza wątkiem surrealizmu i fantazji, dostrzegalnych w jego pracach”.
Dorobek Wyetha spotkał się z powszechnym uznaniem. Jego wielbicielem został Winston Churchill. Harvard University przyznał mu w 1955 roku tytuł honorowy. 27 grudnia 1963 roku jego twarz ozdobiła okładkę czasopisma Time. Widzowie tłumnie odwiedzali jego wystawę objazdową, która w 1966 i 1967 roku przemierzyła Stany Zjednoczone. Artysta namalował nawet portrety na zlecenie – Eisenhowera i Nixona.
Później jednak to uznanie się załamało, ponieważ krytycy sztuki i badacze dokonali własnych, estetycznych podziałów ustawiając obiecujących modernistów, takich jak Willem de Kooning, Mark Rothko, Jasper Johns i Ellsworth Kelley po jednej stronie, właściwej (według nich), a Andrew Wyetha – po drugiej, niewłaściwej. Podział ten pod wieloma względami odzwierciedlał polaryzację polityczną kraju w epoce antywojennej i walki o prawa obywatelskie na przełomie lat 60. i 70.; Wyeth zaczął być również postrzegany jako zbyt konserwatywny politycznie. Wrogość krytyków do jego twórczości stała się bronią, przy pomocy której zwalczali ogromną popularność artysty i jego komercyjny sukces. 
W 1971 roku w rodzinnym mieście artysty, Chadds Ford otwarto Brandywine River Museum of Art, poświęcone jego sztuce. W 1972 roku Wyeth rozpoczął malowanie cyklu obrazów mających za temat sąsiadkę Helgę Testorf. W ciągu czternastu lat namalował 247 obrazów poświęconych wyłącznie jej. Całą kolekcję zakupił w 1986 roku Leonard E. B. Andrews. W 1987 roku zorganizowano wystawę objazdową "The Helga Pictures", zawierającą wybór portretów Helgi Testorf, prezentowaną najpierw w National Gallery of Art w Waszyngtonie, a następnie w muzeach Bostonu Los Angeles San Francisco i Detroit. Wystawa wywołała sensację, ponieważ Wyeth malował modelkę w tajemnicy, nawet przed własną żoną. Twórczość artysty spotkała się wówczas ze sprzecznymi ocenami; podczas gdy zastępca dyrektora National Gallery of Art, John Wimerding określił Wyetha jako jednego z dwóch największych malarzy-realistów XX wieku (obok Edwarda Hoppera), Hilton Kramer, wydawca periodyku kulturalnego The New Criterion nazwał jego sztukę „prowincjonalną, sentymentalną, ilustracyjną, bez sensu”.
Wyeth w ciągu swej długiej i owocnej kariery często wystawiał, zarówno w kraju jak i za granicą, otrzymując liczne nagrody i wyróżnienia. Zmarł po krótkiej chorobie 16 stycznia 2009 roku w swym domu w Chadds Ford; zgon nastąpił podczas snu. Pozostawił żonę Betsy i dwóch synów, Nicholasa i Jamiego (również malarza). W 1998 roku w Farnsworth Art Museum w Rockland, w stanie Maine otwarto galerię i centrum badawcze, poświęcone twórczości Andrew Wyetha, jego ojca, N.C. i syna, Jamiego.
Odznaczenia i wyróżnienia.
W 1950 roku Wyeth został wyróżniony przez magazyn Time (wraz z Jacksonem Pollockiem) jako jeden z największych artystów amerykańskiej sztuki współczesnej. Został najmłodszym w historii członkiem American Watercolor Society i American Academy of Arts and Letters. Otrzymał wiele doktoratów honoris causa od uczelni i college’ów w całym kraju. Jego prace często biły rekordy najwyższych cen płaconych przez muzea za dzieła żyjącego Amerykanina. W 1963 roku otrzymał, jako pierwszy malarz, Prezydencki Medal Wolności, w 1988 został odznaczony Złotym Medalem Kongresu, a w 2007 National Medal of Arts. W 1977 roku jako pierwszy artysta od czasów Johna Singera Sargenta został wybrany do Académie des Beaux-Arts, a w 1980 roku został pierwszym żyjącym amerykańskim artystą wybranym do brytyjskiej Royal Academy of Arts.
Twórczość.
W namalowanych pejzażach, portretach, oraz wykonanych szkicach Wyeth utrwalał prosty krajobraz Brandywine River Valley i skalistego wybrzeża Maine, często przedstawiając wyblakłe budynki gospodarcze i opuszczone pola, scenerie pozbawione sentymentalizmu i lukru. Wielokrotnie malował ludzi, z którymi był osobiście związany, w tym swoich sąsiadów Kuernerów i Olsonów w ich gospodarstwach. Tworzył głównie akwarele i tempery prezentując precyzję rysunku oraz znajomość światła i koloru. Wychodząc z tradycji Homera i Eakinsa łączył ją z precyzją i naturalizmem Hudson River School i świetlistym spokojem iluministów. W akwarelach, zwykle niewielkiego formatu, jego ulubionym motywem był pejzaż. Częstym motywem były tu pola w okresie zimowym, pokryte śniegiem, czasem w okresie topnienia, przedstawionym w kolorystyce podkreślającej przebieg tego procesu, z widocznymi śladami odciśniętych, zmrożonych liści
Wyeth zdobył pozycję jednego z najpopularniejszych amerykańskich artystów XX wieku, a jego obrazy są powszechnie uważane za ikony amerykańskiej kultury. Mimo że odnosił sukcesy w całej swojej karierze, jego sława wzrosła po namalowaniu obrazu "Świat Christiny", który w 1948 roku został zakupiony przez Museum of Modern Art.
Najwyższa cena jaką osiągnięto za obraz Wyetha należy do tempery "Ericksons", z 1973 roku, wylicytowanej w 2007 roku na aukcji w Christie’s za 10,3 miliona dolarów. Następny w kolejności jest obraz "Above the Narrows", który osiągnął w 2009 roku cenę 6,9 miliona dolarów.
Zbiory.
Dzieła Wyetha znajdują się w czołowych amerykańskich muzeach jak: Art Institute of Chicago, Cincinnati Art Museum, Delaware Art Museum, Harvard University Art Museum, Farnsworth Art Museum, Indianapolis Museum of Art, Metropolitan Museum of Art, Museum of Fine Arts w Bostonie, Museum of Fine Arts, Houston, Museum of Modern Art, National Gallery of Art, Pennsylvania Academy of the Fine Arts, Philadelphia Museum of Art, Portland Museum of Art, San Diego Museum of Art, Smithsonian American Art Museum and the Renwick Gallery, Wadsworth Atheneum, Whitney Museum of American Art i Wichita Art Museum.
Kolekcja obrazów Wyetha znajduje się także w Białym Domu; umieścili je tam miłośnicy jego twórczości, małżonkowie: George i Laura Bush.
Wystawy.
Pierwsza indywidualna wystawa prac Wyetha miała miejsce w 1937 roku w nowojorskiej Macbeth Gallery; do 1950 roku wystawiał on swoje prace tylko w niej i w bostońskiej Doll and Richards Gallery. W 1951 roku zorganizowana została pierwsza retrospektywna wystawa dzieł artysty (Currier Gallery of Art w Manchester). W 1974 roku zorganizowane zostały pierwsze międzynarodowe wystawy prac Wyetha (National Museum of Modern Art w Tokio, National Museum of Modern Art w Kioto i Lefevre Gallery w Londynie). Oprócz tego Wyeth uczestniczył w wystawach grupowych (pierwsza w 1938 roku – Pennsylvania Academy, Annual w Filadelfii).

</doc>
<doc id="3058224" url="https://pl.wikipedia.org/wiki?curid=3058224" title="Charles-Amarin Brand">
Charles-Amarin Brand



</doc>
<doc id="3058225" url="https://pl.wikipedia.org/wiki?curid=3058225" title="Charles Amarin Brand">
Charles Amarin Brand



</doc>
<doc id="3058226" url="https://pl.wikipedia.org/wiki?curid=3058226" title="Jean Rupp">
Jean Rupp

Jean-Édouard-Lucien Rupp (ur. 13 października 1905 w Saint-Germain-en-Laye, zm. 28 stycznia 1983 w Rzymie) – francuski biskup katolicki. Święcenia kapłańskie przyjął w 1934, w 1954 mianowany przez papieża Piusa XII biskupem pomocniczym ordynariatu obrządków wschodnich. W roku 1962 został mianowany biskupem diecezji Monako. W 1971 został mianowany arcybiskupem tytularnym Dionysiopolis i powołany na stanowisko nuncjusza apostolskiego w Iraku, zaś 4 lata później został przeniesiony do nuncjatury w Kuwejcie. W latach 1978-1980 pełnił funkcję Stałego Obserwatora Stolicy Apostolskiej przy ONZ w Genewie. 5 lipca 1980 przeszedł na emeryturę, zmarł trzy lata później. Brał udział we wszystkich czterech sesjach Soboru watykańskiego II.

</doc>
<doc id="3058228" url="https://pl.wikipedia.org/wiki?curid=3058228" title="Kätlin Piirimäe">
Kätlin Piirimäe

Kätlin Piirimäe (ur. 8 listopada 1995) – estońska lekkoatletyka specjalizująca się w pchnięciu kulą.
W 2013 zdobyła brąz juniorskich mistrzostw Europy w Rieti.
Złota medalistka mistrzostw Estonii oraz reprezentantka kraju na drużynowych mistrzostwach Europy i w meczach międzypaństwowych.
Okazjonalnie występuje także w rzucie dyskiem.

</doc>
<doc id="3058230" url="https://pl.wikipedia.org/wiki?curid=3058230" title="Jean-Edouard-Lucien Rupp">
Jean-Edouard-Lucien Rupp



</doc>
<doc id="3058232" url="https://pl.wikipedia.org/wiki?curid=3058232" title="Jean Édouard Lucien Rupp">
Jean Édouard Lucien Rupp



</doc>
<doc id="3058235" url="https://pl.wikipedia.org/wiki?curid=3058235" title="Pierre Rivière">
Pierre Rivière

Pierre-Maurice-Marie Rivière (ur. 7 listopada 1871 w Paryżu, zm. 7 listopada 1961) – francuski duchowny katolicki, biskup. Święcenia kapłańskie przyjął w 1895 roku, zaś w 1936 mianowany przez papieża Piusa XI ordynariuszem diecezji Monako. Sakrę przyjął 31 marca tegoż roku. Kierował diecezją aż emerytury, na którą przeszedł w roku 1953. Został wówczas podniesiony do godności arcybiskupa ze stolicą tytularną Anchialus. Zmarł w dniu swoich 90 urodzin, 7 listopada 1961.

</doc>
<doc id="3058237" url="https://pl.wikipedia.org/wiki?curid=3058237" title="Pierre Riviere">
Pierre Riviere



</doc>
<doc id="3058238" url="https://pl.wikipedia.org/wiki?curid=3058238" title="Pierre Maurice Marie Rivière">
Pierre Maurice Marie Rivière



</doc>
<doc id="3058240" url="https://pl.wikipedia.org/wiki?curid=3058240" title="Zbigniew Janik">
Zbigniew Janik

Zbigniew Janik (ur. 1955 w Olkuszu) – polski malarz i ilustrator specjalizujący się w tematyce lotniczej i technicznej (pojazdy, militaria). Autor okładek dla wydawnictw Ligi Obrony Kraju; "Małego Modelarza", "Modelarza", "Planów Modelarskich" w latach 1977-1989. Autor malarskiego cyklu "Poczet Szybowców Polskich" publikowanego cyklicznie od 2010 roku w "Kalendarzu Szybowcowym". Odznaczony tytułem i odznaką Zasłużony Działacz Lotnictwa Sportowego.

</doc>
<doc id="3058241" url="https://pl.wikipedia.org/wiki?curid=3058241" title="Auguste-Maurice Clément">
Auguste-Maurice Clément

Auguste-Maurice Clément (ur. 26 czerwca 1865 w Enghien-les-Bains, zm. 3 marca 1939) – francuski duchowny katolicki, biskup. Święcenia kapłańskie przyjął w 1894 roku, zaś w 1924 został mianowany przez papieża Piusa XI ordynariuszem diecezji Monako. Sakrę przyjął 2 lipca tegoż roku, ingres odbył 19 października. Kierował diecezją do roku 1936. Został wówczas mianowany biskupem tytularnym Algiza. Zmarł 3 marca 1939 roku.

</doc>
<doc id="3058242" url="https://pl.wikipedia.org/wiki?curid=3058242" title="Auguste-Maurice Clement">
Auguste-Maurice Clement



</doc>
<doc id="3058243" url="https://pl.wikipedia.org/wiki?curid=3058243" title="Maurice Clement">
Maurice Clement



</doc>
<doc id="3058245" url="https://pl.wikipedia.org/wiki?curid=3058245" title="Leon Lukman">
Leon Lukman

Leon Lukman (ur. 27 października 1931 w Kragujevacu) – jugosłowiański lekkoatleta, skoczek o tyczce.
W 1957 zdobył brązowy medal światowych igrzysk studentów – pierwowzoru Uniwersjady.
W 1958 zajął 7. miejsce na mistrzostwach Europy z wynikiem 4,30.
Podczas igrzysk olimpijskich w Rzymie (1960) zajął 9. miejsce z wynikiem 4,40.
7 sierpnia 1957 w Belgradzie ustanowił wynikiem 4,38 rekord Jugosławii.
Odnosił sukcesy (także w skoku wzwyż) w rywalizacji weteranów, zdobywając złote medale mistrzostw świata i Europy w tej kategorii wiekowej.
Był zawodnikiem Crveny zvezda Belgrad.

</doc>
<doc id="3058247" url="https://pl.wikipedia.org/wiki?curid=3058247" title="Georges-Prudent-Marie Bruley des Varannes">
Georges-Prudent-Marie Bruley des Varannes

Georges-Prudent-Marie Bruley des Varannes (ur. 24 września 1864 w Montigné-le-Brillant, zm. 29 maja 1943) – francuski duchowny katolicki, biskup. Święcenia kapłańskie przyjął w 1889 roku, zaś w 1920 został mianowany przez papieża Benedykta XV ordynariuszem diecezji Monako. Sakrę przyjął 30 stycznia 1921, ingres odbył 24 lutego tegoż roku. Kierował diecezją przez trzy lata; rezygnację złożył 13 lutego 1924. Został wówczas mianowany arcybiskupem tytularnym Claudiopolis in Honoriade. Zmarł w 1943 roku.

</doc>
<doc id="3058248" url="https://pl.wikipedia.org/wiki?curid=3058248" title="Georges Bruley des Varannes">
Georges Bruley des Varannes



</doc>
<doc id="3058249" url="https://pl.wikipedia.org/wiki?curid=3058249" title="Georges Prudent Marie Bruley des Varannes">
Georges Prudent Marie Bruley des Varannes



</doc>
<doc id="3058250" url="https://pl.wikipedia.org/wiki?curid=3058250" title="Luis Rafael Zarama Pasqualetto">
Luis Rafael Zarama Pasqualetto



</doc>
<doc id="3058258" url="https://pl.wikipedia.org/wiki?curid=3058258" title="Zasłużony Działacz Lotnictwa Sportowego">
Zasłużony Działacz Lotnictwa Sportowego

Zasłużony Działacz Lotnictwa Sportowego – odznaczenie nadawane przez Aeroklub Polski, ustanowione w 1964. Tytuł i odznaka nadawane są osobom, które ofiarnie zasłużyły się dla rozwoju lotnictwa sportowego w wyniku dużego wysiłku osobistego w długoletniej działalności społecznej lub zawodowej w lotnictwie sportowym. Odznaczenie jest przyznawane przez zarząd Aeroklubu Polskiego i może być przyznane tej samej osobie tylko jeden raz.
Odznaka.
Odznaką jest okrągły, ażurowy medal o średnicy 20–25 mm (w zależności od wersji i czasu nadawania). Przedstawia ona odznakę polskiego pilota wojskowego – otoczoną wieńcem laurowym zwieńczonym u dołu emblematem Aeroklubu Polskiego. Odznaka wykonana jest w kolorze srebrnym (orzeł) i złotym (wieniec) (starsze wersje) lub całość w kolorze srebrnym (nowsze wersje). Projekt odznaki opracował Józef Królikowski.
Odznaczeni.
Pierwsze nadanie odznak nastąpiło 13 grudnia 1965 r. Wśród pierwszych odznaczonych byli:
Michał Scipio del Campo, Zbigniew Burzyński, Franciszek Janik, Janusz Meissner, Jan Nagórski, Witold Rychter, Paweł Zołotow.
Do 2013 roku przyznano ponad 2300 odznak.

</doc>
<doc id="3058261" url="https://pl.wikipedia.org/wiki?curid=3058261" title="Jakub Wachnik">
Jakub Wachnik

Jakub Wachnik (ur. 16 lutego 1993 w Kozienicach) – polski siatkarz, grający na pozycji przyjmującego. Mistrz Polski U-19 z Czarnymi Radom (2011). Reprezentant Polski w kategorii kadetów i juniorów. 
Kariera zawodnicza.
Treningi siatkarskie rozpoczął w Czarnych Radom. W 2008 z radomską drużyną, reprezentując województwo mazowieckie, zajął 5. miejsce w XIX Turniej Nadziei Olimpijskich, a rok później był już drugi. W 2009 z zespołem kadetów został również wicemistrzem Polski, przegrywając w finale z AKS-em Resovią Rzeszów 1:3. Równolegle występował w drużynie juniorów, z którą rozgrywki o mistrzostwo kraju zakończył na 5. miejscu. W 2010 z Czarnymi był triumfatorem XXI Turnieju Nadziei Olimpijskich. W 2011 wywalczył tytuł mistrza Polski juniorów. Rok później z radomianami sięgnął po srebrny medal, a sam został uznany za najlepszego zawodnika finałowego turnieju.
W sezonie 2012/13 został graczem drużyny seniorów, z którą wywalczył mistrzostwo I ligi, awansując do PlusLigi. W najwyższej klasie ligowej zadebiutował w wyjściowym składzie w inauguracyjnej kolejce sezonu 2013/14, w której Czarni ponieśli porażkę w wicemistrzem Polski ZAKSĄ Kędzierzyn-Koźle 0:3. W 3. serii spotkań z radomską drużyną odniósł pierwsze zwycięstwo w lidze, pokonując w Bydgoszczy miejscowy Transfer 3:1. W kolejnym zwycięskim meczu 3:1 nad Skrą Bełchatów był drugim po Wytze Kooistrze najlepiej punktującym graczem Czarnych Radom. W trzecim wygranym z rzędu spotkaniu, tym razem z Politechniką Warszawską (3:0), został wyróżniony jako Most Valuable Player. Dla swojej drużyny zdobył wówczas najwięcej punktów (20).
Sukcesy klubowe.
I liga:
Liga libańska:

</doc>
<doc id="3058264" url="https://pl.wikipedia.org/wiki?curid=3058264" title="Linda Hogan">
Linda Hogan

Linda Hogan (ur. 1964?) – irlandzka teolog, profesor Trinity College w Dublinie, specjalizuje się w etyce teologicznej, społecznej i politycznej oraz etyce płci i religii w przestrzeni publicznej, jest autorką publikacji z zakresu praw człowieka i etyki międzyreligijnej, prezentuje poglądy feministyczne. Była członkiem Irlandzkiej Rady ds. Bioetyki. Współpracowała z redakcjął "Journal of Religious Ethics".
W listopadzie 2013 r., wymianiana była w prasie brytyjskiej i irlandzkiej, a za nią w prasie światowej, w kontekście wypowiedzi dyrektora Biura Prasowego Stolicy Apostolskiej – Federico Lombardiego, iż kobieta kardynał jest "teologicznie i teoretycznie możliwa", jako faworytka do godności kardynalskiej, gdyby papież Franciszek zdecydował się na wyniesienie kobiety do tej godności. Jako faworytkę wymieniana była między innymi na łamach dziennika "The Sunday Times".

</doc>
<doc id="3058265" url="https://pl.wikipedia.org/wiki?curid=3058265" title="Peter Stiefenhofer">
Peter Stiefenhofer

Peter Stiefenhofer (ur. 18 sierpnia 1953) – szwajcarski lekkoatleta, młociarz.
Podczas mistrzostw Europy (1974) z wynikiem 67,76 zajął 14. miejsce w eliminacjach i nie awansował do finału.
Reprezentant kraju w zawodach pucharu Europy.
Sześciokrotny mistrz Szwajcarii (1973–1978).
Bibliografia.
 

</doc>
<doc id="3058266" url="https://pl.wikipedia.org/wiki?curid=3058266" title="Antonina Okorokova-Lazaryeva">
Antonina Okorokova-Lazaryeva



</doc>
<doc id="3058267" url="https://pl.wikipedia.org/wiki?curid=3058267" title="Valeriy Skvortsov">
Valeriy Skvortsov



</doc>
<doc id="3058268" url="https://pl.wikipedia.org/wiki?curid=3058268" title="Gustave Vié">
Gustave Vié

Gustave Vié (ur. 4 czerwca 1849 w Escrennes, zm. 10 lipca 1918) – francuski duchowny katolicki, biskup. Święcenia kapłańskie przyjął w 1872 roku, zaś w 1916 został mianowany przez papieża Benedykta XV ordynariuszem diecezji Monako. Sakrę przyjął 25 lipca tegoż roku. Kierował diecezją przez dwa lata aż do swej śmierci w 1918 roku.

</doc>
<doc id="3058270" url="https://pl.wikipedia.org/wiki?curid=3058270" title="Gustave Vie">
Gustave Vie



</doc>
<doc id="3058271" url="https://pl.wikipedia.org/wiki?curid=3058271" title="Lyudmila Anokina">
Lyudmila Anokina



</doc>
<doc id="3058273" url="https://pl.wikipedia.org/wiki?curid=3058273" title="Victor-Augustin Vié">
Victor-Augustin Vié



</doc>
<doc id="3058274" url="https://pl.wikipedia.org/wiki?curid=3058274" title="Victor-Augustin Vie">
Victor-Augustin Vie



</doc>
<doc id="3058275" url="https://pl.wikipedia.org/wiki?curid=3058275" title="Cząstki Diraca">
Cząstki Diraca



</doc>
<doc id="3058276" url="https://pl.wikipedia.org/wiki?curid=3058276" title="Cząstki Majorany">
Cząstki Majorany



</doc>
<doc id="3058279" url="https://pl.wikipedia.org/wiki?curid=3058279" title="Mechanoreceptor">
Mechanoreceptor

Mechanoreceptor – receptor czuciowy odpowiadający za odbiór bodźców mechanicznych, takich jak dotyk, wibracje, rozciąganie. Pod wpływem bodźca następuje zmiana potencjału błony receptora (depolaryzacja). Dostatecznie duży potencjał receptorowy generuje powstanie impulsu nerwowego w neuronie czuciowym odbierającym sygnał od receptora, który dociera do ośrodkowego układu nerwowego.
Ze względu na położenie wyróżnia się mechanoreceptory skórne, mechanoreceptory mięśni i stawów (proprioreceptory) oraz mechanoreceptory trzewne (interoreceptory).
Mechanoreceptory skórne.
Ze względu na lokalizację oraz wielkość i specyficzność pola recepcyjnego (obszaru, z którego są odbierane bodźce) wyróżnia się dwa podstawowe typy receptorów skórnych:
Niektóre mechanoreceptory skórne są obecne wyłącznie w skórze owłosionej i są ściśle związane z mieszkami włosowymi. Do tej grupy receptorów należą: zakończenia lancowate, zakończenia Pilo-Ruffiniego oraz receptory mieszków włosowych.
Adaptacja do bodźca.
Odpowiedź receptorów na bodziec o stałej wartości zmniejsza się wraz z upływem czasu, czyli mają one właściwości adaptacyjne. Wyróżnia się receptory:
Rozmieszczenie mechanoreceptorów.
Mechanoreceptory nie są rozłożone równomiernie w skórze. Ich największe zagęszczenie występuje na opuszkach palców, ustach oraz języku, natomiast najmniejsze na tułowiu. Obszary ciała charakteryzujące się małym zagęszczeniem receptorów mają odpowiednio mniejsze reprezentacje na mapie somatotropowej (w tzw. "homunkulusie") w pierwszorzędowej korze czuciowej.

</doc>
<doc id="3058280" url="https://pl.wikipedia.org/wiki?curid=3058280" title="Mechanoreceptory">
Mechanoreceptory



</doc>
<doc id="3058281" url="https://pl.wikipedia.org/wiki?curid=3058281" title="Yelena Gorchakova">
Yelena Gorchakova



</doc>
<doc id="3058282" url="https://pl.wikipedia.org/wiki?curid=3058282" title="Saida Kikidze">
Saida Kikidze



</doc>
<doc id="3058284" url="https://pl.wikipedia.org/wiki?curid=3058284" title="Nadezhda Konyayeva">
Nadezhda Konyayeva



</doc>
<doc id="3058285" url="https://pl.wikipedia.org/wiki?curid=3058285" title="Jean-Charles Arnal du Curel">
Jean-Charles Arnal du Curel

Jean-Charles Arnal du Curel (ur. 28 czerwca 1858 w Le Vigan, zm. 6 czerwca 1915 w Monako) – francuski duchowny katolicki, biskup. Święcenia kapłańskie przyjął w 1889 roku, zaś w 1903 został mianowany przez papieża Piusa X ordynariuszem diecezji Monako. Sakrę przyjął 8 listopada tegoż roku. Kierował diecezją aż do swej śmierci w 1915 roku.

</doc>
<doc id="3058286" url="https://pl.wikipedia.org/wiki?curid=3058286" title="Jean Charles Arnal du Curel">
Jean Charles Arnal du Curel



</doc>
<doc id="3058287" url="https://pl.wikipedia.org/wiki?curid=3058287" title="Alla Shastitko">
Alla Shastitko



</doc>
<doc id="3058288" url="https://pl.wikipedia.org/wiki?curid=3058288" title="Alevtina Shastitko">
Alevtina Shastitko



</doc>
<doc id="3058289" url="https://pl.wikipedia.org/wiki?curid=3058289" title="Galina Bystrova">
Galina Bystrova



</doc>
<doc id="3058290" url="https://pl.wikipedia.org/wiki?curid=3058290" title="Aleksandr Grebenyuk">
Aleksandr Grebenyuk



</doc>
<doc id="3058291" url="https://pl.wikipedia.org/wiki?curid=3058291" title="Nadezhda Kolesnikova-Ilyina">
Nadezhda Kolesnikova-Ilyina



</doc>
<doc id="3058292" url="https://pl.wikipedia.org/wiki?curid=3058292" title="Leonid Lytvynenko">
Leonid Lytvynenko



</doc>
<doc id="3058293" url="https://pl.wikipedia.org/wiki?curid=3058293" title="Olga Rukavishnikova">
Olga Rukavishnikova



</doc>
<doc id="3058294" url="https://pl.wikipedia.org/wiki?curid=3058294" title="Nataliya Shubenkova">
Nataliya Shubenkova



</doc>
<doc id="3058295" url="https://pl.wikipedia.org/wiki?curid=3058295" title="Pavlo Tarnovetskiy">
Pavlo Tarnovetskiy



</doc>
<doc id="3058296" url="https://pl.wikipedia.org/wiki?curid=3058296" title="Valentina Tikhomirova">
Valentina Tikhomirova



</doc>
<doc id="3058297" url="https://pl.wikipedia.org/wiki?curid=3058297" title="Nadiya Tkachenko">
Nadiya Tkachenko



</doc>
<doc id="3058300" url="https://pl.wikipedia.org/wiki?curid=3058300" title="Charles-Bonaventure-François Theuret">
Charles-Bonaventure-François Theuret

Charles-Bonaventure-François Theuret (ur. 26 marca 1822 w Vars, zm. 11 listopada 1901 w Monako) – francuski duchowny katolicki, biskup. Święcenia kapłańskie przyjął w 1846 roku. W 1878 mianowany opatem Saints-Nicholas-et-Benoît i biskupem tytularnym Hermopolis Maior przez papieża Leona XIII. Datowaną na 15 marca 1887 roku bullą "Quemadmodum Sollicitus Pastor" Leon XIII podniósł opactwo do rangi diecezji podległej bezpośrednio Stolicy Apostolskiej. Pierwszym biskupem nowo utworzonej diecezji mianowany został dotychczasowy opat. Kierował on diecezją aż do swojej śmierci w 1901 roku.

</doc>
<doc id="3058301" url="https://pl.wikipedia.org/wiki?curid=3058301" title="Charles-Bonaventure-Francois Theuret">
Charles-Bonaventure-Francois Theuret



</doc>
<doc id="3058302" url="https://pl.wikipedia.org/wiki?curid=3058302" title="Charles Theuret">
Charles Theuret



</doc>
<doc id="3058304" url="https://pl.wikipedia.org/wiki?curid=3058304" title="Zuonko Marian">
Zuonko Marian

Zuonko Marian (ur. 11 listopada 1913) – australijski lekkoatleta, dyskobol.
Czterokrotny medalista mistrzostw Australii – srebrne medale w 1948 i 1949 oraz brązowe w 1950 i 1953.
10 stycznia 1948 w Perth ustanowił wynikiem 43,82 rekord kraju, poprawiony rok później przez Iana Reeda
Bibliografia.
 

</doc>
<doc id="3058306" url="https://pl.wikipedia.org/wiki?curid=3058306" title="Ian Reed">
Ian Reed

Ian Manley Reed (ur. 13 lipca 1927 w Footscray, zm. 7 sierpnia 2020) – australijski lekkoatleta, dyskobol.
W 1950 zwyciężył (z wynikiem 47,72) w Igrzyskach Imperium Brytyjskiego. 
Podczas igrzysk olimpijskich w Helsinkach (1952) z wynikiem 45,12 zajął 21. miejsce w eliminacjach i nie awansował do finału.
Pięciokrotny medalista mistrzostw Australii – srebro w 1947 oraz złote medale w 1948, 1949, 1950 i 1954.
Czterokrotny rekordzista kraju:

</doc>
<doc id="3058309" url="https://pl.wikipedia.org/wiki?curid=3058309" title="Rowland Bateman">
Rowland Bateman

Rowland "Rowley" Bateman (ur. 11 kwietnia 1903, zm. 10 marca 1979) – australijski lekkoatleta, długodystansowiec.
Brązowy medalista mistrzostw Australii w maratonie (1927).
25 sierpnia 1928 w Sydney ustanowił wynikiem 2:45:51,4 rekord kraju w maratonie.
Bibliografia.
 

</doc>
<doc id="3058310" url="https://pl.wikipedia.org/wiki?curid=3058310" title="Rowley Bateman">
Rowley Bateman



</doc>
<doc id="3058311" url="https://pl.wikipedia.org/wiki?curid=3058311" title="Roland Bateman">
Roland Bateman



</doc>
<doc id="3058312" url="https://pl.wikipedia.org/wiki?curid=3058312" title="Olga Kardopoltseva">
Olga Kardopoltseva



</doc>
<doc id="3058313" url="https://pl.wikipedia.org/wiki?curid=3058313" title="Zakhar Makhrosenka">
Zakhar Makhrosenka



</doc>
<doc id="3058314" url="https://pl.wikipedia.org/wiki?curid=3058314" title="Tamara Tyshkevich">
Tamara Tyshkevich



</doc>
<doc id="3058315" url="https://pl.wikipedia.org/wiki?curid=3058315" title="Leszek Surawski">
Leszek Surawski

Leszek Surawski (ur. 18 lipca 1960 w Gołdapi) – generał Wojska Polskiego w stanie spoczynku. W latach 2017–2018 Szef Sztabu Generalnego Wojska Polskiego.
Życiorys.
W latach 1980–1984 był podchorążym Wyższej Szkoły Oficerskiej Wojsk Zmechanizowanych im. Tadeusza Kościuszki we Wrocławiu. W latach 1984–1989 pełnił służbę w 75 Pułku Zmechanizowanym w Bartoszycach na stanowisku dowódcy plutonu, a następnie dowódcy kompanii i dowódcy batalionu. W 1989 rozpoczął studia w Akademii Sztabu Generalnego w Rembertowie, która w następnym roku została przekształcona w Akademię Obrony Narodowej. Studia ukończył w 1992 i został przydzielony do Dowództwa 1 Warszawskiej Dywizji Zmechanizowanej im. Tadeusza Kościuszki w Legionowie na stanowisko oficera operacyjnego. Od maja 2002 do września 2005 był szefem Wydziału Operacyjnego G-3 Dowództwa 16 Dywizji Zmechanizowanej w Elblągu, a następnie pełnił obowiązki zastępcy szefa sztabu Międzynarodowej Dywizji Centrum-Południe w Iraku. Od sierpnia 2008 piastował stanowisko dowódcy 20 Brygady Zmechanizowanej im. Hetmana Polnego Litewskiego Wincentego Gosiewskiego w Bartoszycach.
Od czerwca 2010 do listopada 2011 pełnił obowiązki zastępcy szefa Zarządu Planowania Operacyjnego P3 Sztabu Generalnego WP.
26 sierpnia 2012 objął dowodzenie 16 Pomorską Dywizją Zmechanizowaną im. Króla Kazimierza Jagiellończyka w Elblągu. Pełnił funkcję jej dowódcy do 4 marca 2016, a z dniem 5 marca objął stanowisko Inspektora Wojsk Lądowych Dowództwa Generalnego Rodzajów Sił Zbrojnych. Stanowisko Inspektora Wojsk Lądowych DG RSZ zajmował do 3 listopada 2016, gdy Minister Obrony Narodowej wyznaczył go na stanowisko I zastępcy Dowódcy Generalnego Rodzajów Sił Zbrojnych. 31 stycznia 2017 został mianowany na stanowisko szefa Sztabu Generalnego Wojska Polskiego.
Postanowieniem prezydenta Rzeczypospolitej Andrzeja Dudy z dnia 5 maja 2017 r., generał broni Leszek Surawski został wskazany jako osoba przewidziana do mianowania na stanowisko Naczelnego Dowódcy Sił Zbrojnych.
22 lutego 2018 roku prezydent RP Andrzej Duda, na wniosek Ministra Obrony Narodowej Mariusza Błaszczaka, mianował go na stopień generała. Akt mianowania odebrał z rąk prezydenta 1 marca 2018 roku w trakcie obchodów Narodowego Dnia Pamięci „Żołnierzy Wyklętych”. Z dniem 2 lipca 2018 został odwołany ze stanowiska Szefa Sztabu Generalnego Wojska Polskiego przez prezydenta RP Andrzeja Dudę na wniosek Ministra Obrony Narodowej Mariusza Błaszczaka. W styczniu 2019 zakończył służbę wojskową i przeszedł w stan spoczynku.
Znalazł zatrudnienie w International Technology Sourcing Inc. ITS, firmie zajmującej się lobbingiem na rzecz zagranicznych dostawców uzbrojenia.
Służba wojskowa.
Przebieg służby na stanowiskach:

</doc>
<doc id="3058316" url="https://pl.wikipedia.org/wiki?curid=3058316" title="Krzysztof Mitręga">
Krzysztof Mitręga

Krzysztof Mitręga (ur. 4 marca 1964 w Toruniu) – żołnierz, generał brygady Wojska Polskiego w stanie spoczynku.
Życiorys.
Absolwent Wyższej Szkoły Oficerskiej Wojsk Rakietowych i Artylerii w Toruniu (1987) oraz Akademii Obrony Narodowej w Warszawie, ukończył studia podyplomowe na Uniwersytecie Szczecińskim i w Akademii Wojennej Wojsk Lądowych Stanów Zjednoczonych ("United States Army War College") w Carlisle. 
Zajmował szereg funkcji w WP, m.in. dowódcy plutonu i baterii w 4 pułku artylerii w Kołobrzegu, szefa artylerii 6. Brygady Pancernej w Stargardzie Szczecińskim, szefa Wydziału Systemów i Stanowisk Dowodzenia oraz szefa Wydziału Wsparcia Bojowego w Dowództwie 1 Korpusu Zmechanizowanego w Bydgoszczy (2001–2004), starszego oficera Oddziału Planowania w Dowództwie Wielonarodowego Korpusu Północno-Wschodniego ("Multinational Corps Northeast") w Szczecinie, szefa zespołu w Grupie Organizacyjnej Sojuszniczego Centrum Szkolenia Sił Połączonych ("Joint Force Training Centre") w Bydgoszczy (2004-), zastępcy szefa szkolenia w Dowództwie Pomorskiego Okręgu Wojskowego w Bydgoszczy, komendanta Centrum Szkolenia Artylerii i Uzbrojenia im. gen. Józefa Bema w Toruniu, zastępcy szefa Zarządu Planowania Strategicznego – P5 w Sztabie Generalnym Wojska Polskiego (2009-). W 2012 został awansowany na stopień generała brygady przez Prezydenta RP Bronisława Komorowskiego. Dowodził 1 Brygadą Lotnictwa Wojsk Lądowych w Inowrocławiu (2012-2014), był zastępcą dowódcy 12 Szczecińskiej Dywizji Zmechanizowanej, powrócił do Sztabu Generalnego jako Szef Zarządu Analiz Wywiadowczych i Rozpoznawczych P-2 (2014-), doraźnie pełniąc funkcję szefa Misji Polskiej do Komisji Nadzorczej Państw Neutralnych w Korei (2015-). W 2016 zakończył zawodową służbę wojskową, przechodząc w stan spoczynku. Pełnił też funkcję dyrektora Wydziału Ochrony Ludności Urzędu Miejskiego w Toruniu (2017-2020).

</doc>
<doc id="3058317" url="https://pl.wikipedia.org/wiki?curid=3058317" title="Krzysztof Żabicki">
Krzysztof Żabicki

Krzysztof Bogusław Żabicki (ur. 17 lipca 1962 w Starachowicach) – generał brygady Wojska Polskiego.
Życiorys.
Absolwent Wyższej Oficerskiej Szkoły Radiotechnicznej w Jeleniej Górze. Od 2007 pełnił obowiązki komendanta Centrum Szkolenia Sił Powietrznych im. Romualda Traugutta w Koszalinie, a w 2011 objął funkcję szefa Szefostwa Szkolenia. Od lutego 2012 zajmuje stanowisko zastępca szefa sztabu Dowództwa Sił Powietrznych. 1 sierpnia 2012 Prezydent RP Bronisław Komorowski mianował go na stopień generała brygady.

</doc>
<doc id="3058318" url="https://pl.wikipedia.org/wiki?curid=3058318" title="Jarosław Wierzcholski">
Jarosław Wierzcholski

Jarosław Wierzcholski (ur. 13 marca 1962 w Toruniu) – polski wojskowy, generał brygady Wojska Polskiego.
Życiorys.
Od 2007 r., pełnił obowiązki szefa Wojsk Rakietowych i Artylerii w dowództwie 16 Pomorskiej Dywizji Zmechanizowanej im. Króla Kazimierza Jagiellończyka, a następnie w latach 2007–2008 komendanta Centrum Szkolenia Wojsk Lądowych im. Hetmana Polnego Koronnego Stefana Czarnieckiego w Poznaniu. Po ukończeniu studiów podyplomowych z polityki obronnej na AON, był dowódcą 1. Mazurskiej Brygady Artylerii w Węgorzewie. Następnie od 2010 r., szef Wojsk Rakietowych i Artylerii WP. W dniu 15 sierpnia 2012 r., został awansowany na stopień generała brygady przez Prezydenta RP Bronisława Komorowskiego.

</doc>
<doc id="3058324" url="https://pl.wikipedia.org/wiki?curid=3058324" title="Sławomir Pączek">
Sławomir Pączek

Sławomir Edward Pączek (ur. 18 marca 1967 w Kraśniku) – generał dywizji Wojska Polskiego.
Życiorys.
Wieloletni oficer Departamentu Polityki Budżetowej WP, pełnił między innymi obowiązki zastępcy szefa oddziału, a następnie od 2007 roku, szefa Oddziału Realizacji Budżetu i Analiz. W okresie od października 2007 roku do września 2008 roku był dyrektorem Departamentu Administracyjnego. Od października 2008 roku zastępca szefa Zarządu Planowania Rzeczowego – P8 w Sztabie Generalnym WP.
15 sierpnia 2012 roku został awansowany na stopień generała brygady przez prezydenta RP Bronisława Komorowskiego.
21 listopada 2016 roku prezydent RP Andrzej Duda mianował go z dniem 29 listopada 2016 roku na stopień generała dywizji.

</doc>
<doc id="3058326" url="https://pl.wikipedia.org/wiki?curid=3058326" title="Wiktor Borzienko">
Wiktor Borzienko

Wiktor Michajłowicz Borzienko, ros. Виктор Михайлович Борзенко (ur. w 1864 r., zm. w 1932 r. w Polsce) – rosyjski urzędnik państwowy, gubernator kurski, grodzieński, niżnonowogrodzki, a następnie czarnomorski, emigrant.
W 1883 r. ukończył imperatorską szkołę prawoznastwa, po czym został kandydatem na urzędnika sądowego przy prokuratorze warszawskiej izby sądowej. Następnie zmobilizowano go do armii rosyjskiej. Służył w 1 Baterii Gwardii 3 Brygady Artylerii Gwardii. W 1884 r., po zdemobilizowaniu, skierowano go do pracy jako śledczego w urzędzie policyjnym Warszawy. Kilka miesięcy potem przeszedł do ministerstwa spraw wewnętrznych w charakterze starszego urzędnika do specjalnych poruczeń przy gubernatorze mińskim. W 1886 r. został członkiem ujezdnego zgromadzenia mińskiego do spraw chłopskich. Od 1893 r. kierował kancelarią kurskiego gubernatora. W 1896 r. objął funkcję dyrektora kurskiego gubernialnego komitetu nadzorczego nad więzieniami. W 1897 r. został nadzorcą kurskiego wykonawczego wydziału aresztanckiego. W 1899 r. wszedł w skład kurskiego urzędu gubernialnego. Od 1899 r.ponownie kierował kancelarią gubernatora kurskiego. Jednocześnie stał na czele administracji guberni kurskiej do spraw ziemskich i miejskich oraz do spraw podatków połowowych. Od 1904 r. był urzędnikiem do specjalnych poruczeń przy warszawskim generał-gubernatorze. W 1905 r. objął funkcję kurskiego wicegubernatora, zaś kilka miesięcy potem gubernatora. W 1907 r. został grodzieńskim gubernatorem. Jednocześnie nadzorował sądy pokoju w ujezdach grodzieńskim, Słonimskim, brzeskim, wołkowyskim, białostockim i wielskim. W 1909 r. w ramach przygotowań do drugiego ogólnorosyjskiego spisu powszechnego przygotował dokument pt. „Położenije o Pierwoj wsieobszczej pieriepisi nasielenija Rossijskoj impierii”. W 1911 r. powołał komitet do spraw uwiecznienia pamięci Piotra A. Stołypina. Od 1912 r. był niżniegorodskim gubernatorem. W 1915 r. powrócił do ministerstwa spraw wewnętrznych. W latach 1916-1917 pełnił funkcję czarnomorskiego gubernatora. Uzyskał tytuł hofmeistera. Po rewolucji bolszewickiej wyjechał do Polski, gdzie zamieszkał.

</doc>
<doc id="3058327" url="https://pl.wikipedia.org/wiki?curid=3058327" title="Benjamin Julian Kaston">
Benjamin Julian Kaston

Benjamin Julian Kaston (ur. 2 lipca 1906 w Nowym Jorku, zm. 1985) – amerykański arachnolog.
24 czerwca 1926 ukończył De Witt Clinton High School w Nowym Jorku, zdobywając tytuł licencjacki (B.S.). Dostał się najpierw na Uniwersytet Stanu Ohio, ale po roku przeniósł się na Uniwersytet Stanu Karolina Północna, aby studiować tam zoologię. Ukończył go w 1930, po czym rozpoczął studia doktorskie na Uniwersytecie Yale, gdzie w 1934 otrzymał tytuł doktora zoologii. Następnie przez cztery lata pracował w Connecticut Agricultural Experiment Station, badając kornikowate i holenderską chorobę wiązu. W 1938 został nauczycielem w Bureau College w Gainesville. W 1941 ukończył pisanie książki "Spiders of Connecticut".
W 1945, po letnim stypendium badawczym na Uniwersytecie Harvarda, Kaston wstąpił na Wydział Zoologii Uniwersytetu w Syracuse. Po roku dostał posadę w Teachers College of Connecticut (obecny Uniwersytet Stanowy Centralnego Connecticut), gdzie pracował do swojego odejścia na emeryturę w lipcu 1963. W 1964 otrzymał posadę wykładowcy na San Diego State College, skąd odszedł w 1973. W międzyczasie, w 1967, otrzymał trzyletni grant na badania czarnych wdów. Pisanie publikacji i współpracę z arachnologami kontynuował do swojej śmierci w 1985.
W czasie swoich badań Kaston napisał 86 publikacji poświęconych pająkom. Pisał o taksonomii, morfologii, behawiorze, ewolucji sieci, pasożytach pająków, rozmieszczeniu czarnych wdów. Napisał także dwie książki: "Spiders of Connecticut" oraz "How to Know the Spiders".
W latach 1970–1971 był prezesem Arachnologist of Southwestern. Od 1980 pracował jako redaktor Journal of Arachnology. Był jednym z współtwórców American Arachnological Society.

</doc>
<doc id="3058328" url="https://pl.wikipedia.org/wiki?curid=3058328" title="The Canadian Entomologist">
The Canadian Entomologist

The Canadian Entomologist – kanadyjskie recenzowane czasopismo naukowe, publikujące w dziedzinie entomologii. Wydawane jest nieprzerwanie od 1868 roku przez, najpierw Entomological Society of Ontario, a później Entomological Society of Canada. 
Współcześnie jest dystrybuowane w ponad 55 krajach świata. Od stycznia 2012 wydawane jest przez Cambridge University Press. Czasopismo publikuje zarówno większe przeglądy (do 15 stron), jak krótkie notki, zarówno w języku angielskim, jak i języku francuskim. W przypadku angielskiego pożądany jest francuski abstrakt. Pismo ukazuje się 6 razy w roku. Dla członków Entomological Society of Canada jest ono dostępne bezpłatnie.
Obecnym redaktorem naczelnym jest dr. Christopher Buddle, a asystentem Andrew Smith.

</doc>
<doc id="3058329" url="https://pl.wikipedia.org/wiki?curid=3058329" title="Australian Journal of Zoology">
Australian Journal of Zoology

Australian Journal of Zoology – międzynarodowe recenzowane czasopismo naukowe, publikujące w dziedzinie zoologii. Czasopismo skoncentrowane jest na faunie Australii, ale zawiera również wysokiej jakości prace z innych rejonów świata. Jego tematyka obejmuje m.in.: anatomię, fizjologię, biologię molekularną, biologię rozrodu, biologię rozwoju, parazytologię, genetykę, morfologię, etologię, zoogeografię, systematykę i ewolucję zwierząt. Wydawane jest od 1953 roku. Obecnie wychodzi 6 razy do roku.
Czasopismo jest abstraktowane i indeksowane przez: Agricola, Biobase, Biological Abstracts. BIOSIS, CAB Abstracts, Chemical Abstracts, Current Contents/Agriculture Biology &amp; Environmental Sciences, Science Citation Index, Scopus oraz Zoological Record.

</doc>
<doc id="3058330" url="https://pl.wikipedia.org/wiki?curid=3058330" title="Janusz Marciszewski">
Janusz Marciszewski

Janusz Marciszewski (ur. 1914, zm. 10 listopada 2012 w Poznaniu) – polski dziennikarz, publicysta, pisarz, kolekcjoner i działacz wędkarski.
Życiorys.
Urodził się na Wildzie w Poznaniu w rodzinie mieszczańskiej. Podczas II wojny światowej zaangażowany do robót przymusowych (najpierw HCP, a potem Belgia i Schwarzwald). Z tego ostatniego miejsca zbiegł do Szwajcarii. Dotarł do Francji, gdzie zaciągnął się do 12 Pułku Ułanów Podolskich. Po zakończeniu działań wojennych przeniósł się do Wielkiej Brytanii, gdzie pracował w górnictwie. Do 1947 był pisarzem wojskowym. W grudniu tego roku, po demobilizacji powrócił do Poznania, gdzie rozpoczął studia na Wydziale Prawa Uniwersytetu Poznańskiego. Rozpoczął pracę jako dziennikarz w dziale sportowym "Expresu Poznańskiego". Potem pisał dla "Gazety Poznańskiej" (do jej likwidacji w 2006). Ostatecznie związał się z "Głosem Wielkopolskim" (z przerwą w latach 1972-1983, kiedy to mieszkał w Szczecinie i pracował w "Głosie Szczecińskim").
Uchodził za nestora poznańskiego dziennikarstwa. Ponadto był pasjonatem wędkarstwa. W Gazecie Poznańskiej prowadził przez długie lata rubrykę "Bez zanęcania". Kolekcjonował też kufle do piwa i anegdoty o popularnych postaciach poznańskiego świata kultury. Był przewodniczącym poznańskiego oddziału Stowarzyszenia Dziennikarzy Rzeczypospolitej Polskiej.
Publikacje.
Wydał m.in.:

</doc>
<doc id="3058331" url="https://pl.wikipedia.org/wiki?curid=3058331" title="Harriet Exline">
Harriet Exline

Harriet Exline (ur. 1909 w Waszyngtonie, zm. 1968) – amerykańska arachnolog.
Uczęszczała do Kolegium Reedów, a potem na Uniwersytet Waszyngtonu, gdzie otrzymała w 1936 stopień doktora. Otrzymała Stypendium Sterlinga (Sterling Fellowship), dzięki któremu mogła odbyć podoktorskie studia na Uniwersytecie Yale, pod kierunkiem Aleksandra Pietrunkiewicza. W 1938 poślubiła w Ekwadorze paleontologa Dona Frizzella i mieszkali w tym kraju przez 5 lat. Później pracowała jako niezależny badacz pająków na Uniwersytecie Teksańskim w Austin. Następnie przeniosła się na Missouri University of Science and Technology w Rolli, gdzie kontynuowała swoje badania. Następnie została Fellow oraz Research Associate w California Academy of Sciences. 
Jej zbiory zostały po jej śmierci przekazane California Academy of Sciences.
Napisała między innymi:

</doc>
<doc id="3058333" url="https://pl.wikipedia.org/wiki?curid=3058333" title="Marija Niestierowicz-Berg">
Marija Niestierowicz-Berg

Marija Antonowna Niestierowicz-Berg, ros. Мария Антоновна Нестерович-Берг (ur. 29 stycznia 1897 r., zm. ?) – rosyjska siostra miłosierdzia podczas I wojny światowej, organizatorka pomocy Białym podczas wojny domowej w Rosji, antykomunistyczna działaczka emigracyjna.
Mieszkała w Sankt Petersburgu. Brała udział w I wojnie światowej jako siostra miłosierdzia Czerwonego Krzyża. Służyła w lazarecie w Warszawie. Po zajęciu miasta przez wojska niemieckie w 1915 r., dostała się do niewoli. W wyniku interwencji księcia Olgierda Czartoryskiego została zwolniona. W listopadzie 1915 r. powróciła do Piotrogrodu, gdzie zachorowała. Po wyzdrowieniu przybyła do Moskwy, gdzie znalazła pracę w szpitalu. Organizowała pomoc wojskowym znajdującym się w niewoli niemieckiej i austro-węgierskiej. Stanęła na czele oddziału dobroczynności moskiewskiego Związku Uciekinierów z Niewoli Żołnierzy i Oficerów. W 1917 r. zaangażowała się w działalność amerykańskiej misji Czerwonego Krzyża. W czasie rewolucji bolszewickiej organizowała pomoc junkrom walczącym z bolszewikami. Następnie odprawiała byłych wojskowych carskich nad Don i na Syberię, gdzie formowały się wojska Białych. W końcu sama udała się do Nowoczerkaska. W listopadzie 1918 r. powróciła do Moskwy, gdzie z ramienia dowództwa wojsk gen. Antona I. Denikina kontynuowała konspiracyjnie organizowanie wyjazdu wojskowych na południe Rosji. Zagrożona aresztowaniem przez CzeKa przybyła do Nowoczerkaska. Po spotkaniu z gen. Mitrofanem P. Bogajewskim i gen. Aleksiejem M. Kaledinem przyjechała do Nachiczewania, a następnie ponownie do Moskwy. W grudniu 1918 r. znowu powróciła nad Don, gdzie rozmawiała z gen. Michaiłem W. Aleksiejewem. W połowie stycznia 1919 w Millerowie została aresztowana przez czerwonych Kozaków i postawiona przed trybunałem rewolucyjnym. Wkrótce uwolniono ją, po czym powróciła do Moskwy, gdzie na pocz. lutego tego roku została aresztowana przez CzeKa. Po skazaniu na karę śmierci poddano ją imitacji rozstrzelania, po czym osadzono w więzieniu. Próba odbicia jej zakończyła się niepowodzeniem. W tej sytuacji miała zostać przeniesiona pod zwierzchność krymskiej rady rewolucyjnej, ale wcześniej zachorowała, w związku z czym została w Moskwie. W maju udało jej się zbiec do Kurska. We wrześniu, po wyjściu za mąż za rtm. Berga, udała się na Kubań. Następnie przyjechała do Kijowa, gdzie wstąpiła wraz z mężem do wojsk ukraińskich Hetmanatu. Wzięła udział w walkach z oddziałami atamana Symona Petlury. Ponadto organizowała pomoc wojskowym pochodzenia rosyjskiego. Po zajęciu Kijowa przez „petlurowców” zbiegła do Berdyczowa, skąd przybyła do Odessy. Ewakuując się z miasta na parowcu „Kronsztadt”, dostał się on pod ostrzał wojsk bolszewickich, ale M. A. Niestierowicz-Berg została uratowana przez brytyjski statek „Kotoria”. Dostarczono ją do Batumi, skąd powróciła do Kijowa. Wywiozła stamtąd swoją rodzinę do Jekaterynodaru, gdzie zginęła jej siostra. W wyniku zagrożenia miasta przez wojska bolszewickie przyjechała na pocz. 1920 r. do Noworosyjska, gdzie wraz z wojskami Białych gen. A. I. Denikina ewakuowała się na Krym. Na pocz. maja tego roku wyemigrowała do Polski. W 1927 r. spotkała się z kardynałem Augustem Hlondem. Współorganizowała komitet do walki z komunizmem. W 1930 r. wyjechała do Francji, gdzie rok później opublikowała wspomnienia pt. „W bor´bie c bolszewikami”. Dalsze jej losy są nieznane.

</doc>
<doc id="3058334" url="https://pl.wikipedia.org/wiki?curid=3058334" title="Bitwa pod Santo Domingo">
Bitwa pod Santo Domingo

Bitwa pod Santo Domingo lub Zdobycie Santo Domingo – bitwa stoczona 1 stycznia 1586 r. będąca jednym z pierwszych przejawów wojny angielsko-hiszpańskiej (1587–1604). Starcie zakończyło się zdobyciem przez angielskich żołnierzy miasta Santo Domingo, dowodzonego przez Cristóbala de Ovalle. Anglicy byli prowadzeni przez Francisa Drake’a. Bitwa była częścią jego ekspedycji do hiszpańskich kolonii, która miała charakter wojny uprzedzającej. Po zajęciu miasta Anglicy pozostali w nim przez miesiąc i odpłynęli 1 lutego z ok. 25 000 dukatów łupu.

</doc>
<doc id="3058335" url="https://pl.wikipedia.org/wiki?curid=3058335" title="Aleksandr Pietrunkiewicz">
Aleksandr Pietrunkiewicz

Aleksandr Iwanowicz Pietrunkiewicz, ros. Александр Иванович Петрункевич (ur. 22 grudnia 1875 w Pliskach, zm. 9 marca 1964 w New Haven) – rosyjski arachnolog i entomolog.
Był synem Iwana Iljicza Pietrunkiewicza. Już w młodości interesował się chrząszczami. Studiował na Uniwersytecie Moskiewskim, a potem na Uniwersytecie Albrechta i Ludwika we Fryburgu u Augusta Weismanna. We Fryburgu prowadził badania nad pszczołą miodną oraz wytwarzaniem dźwięku przez prostoskrzydłe. W 1903 przybył do Stanów Zjednoczonych. W 1910 dostał się na Uniwersytet Yale, gdzie w 1917 otrzymał tytuł profesora i pozostał do swojej śmierci.
Pietrunkiewicz napisał wiele prac, w których opisał wiele nowych gatunków pajęczaków, zarówno współczesnych, jak i wymarłych. Pisał głównie o morfologii, taksonomii i behawiorze pająków współczesnych. Stworzył także katalog gatunków opisanych z bursztynu. Był założycielem i prezydentem Federation
of Russian Organizations in the United States of America. W latach 1919–1924 był przewodniczącym Russian Collegiate Institute of New York. W 1954 został wybrany na członka National Academy of Sciences.

</doc>
<doc id="3058338" url="https://pl.wikipedia.org/wiki?curid=3058338" title="Biosekwestracja">
Biosekwestracja

Biosekwestracja – wychwytywanie i magazynowanie dwutlenku węgla, przy udziale procesów biologicznych.
Naturalne procesy doprowadziły do powstania w poprzednich epokach geologicznych paliw kopalnych takich jak ropa naftowa, węgiel kamienny i brunatny oraz gaz ziemny. Zgromadzone w litosferze paliwa kopalne są współcześnie wykorzystywane w gospodarce człowieka, co skutkuje powrotem zmagazynowanych w skałach związków węgla do atmosfery i potęgowaniem efektu cieplarnianego, czyli globalnym ocieleniem. Praktyki polegające na zwiększeniu efektów zachodzenia fotosyntezy poprzez zalesianie, zapobieganie wylesianiu, uzyskiwanie transgenicznych roślin pozwalają na zwiększenie ilości związków węgla obecnych w glebie i roślinach przy jednoczesnym zmniejszeniu zawartości tych związków w atmosferze. Możliwe jest także pochłanianie emitowanego przez instalacje przemysłowe CO2 w bioreaktorach zawierających glony.
Udział roślin w magazynowaniu CO2.
Dwutlenek węgla jest, po parze wodnej, najważniejszym gazem cieplarnianym wpływającym na obserwowany na Ziemi efekt cieplarniany. Bezpośrednie pomiary i dane szacunkowe pozwalają stwierdzić, że stężenie CO2 w atmosferze wzrosło z 280 ppm w roku 1750 do 393 ppm w roku 2007 i nadal roślinie w tempie około 2 ppm na rok. Wzrost stężenia dwutlenku węgla jest zmniejszany przez oceany, w wodach których rozpuszcza się, część z rozpuszczonego w wodzie CO2 jest wiązana chemicznie przez fotosyntezę fitoplanktonu, a część wchodzi w reakcje chemiczne. Negatywne z punktu widzenia człowieka zmiany w biosferze i klimacie związane z globalnym ociepleniem mogą być spowolnione lub zatrzymane w wyniku biosekwestracji. Tylko w biosferze lądowej zgromadzone jest 2000 Gt węgla.
Ponowne zalesianie i zapobieganie wylesianiu.
Według szacunków ekspertów z Międzyrządowego Zespołu ds. Zmian Klimatu (IPCC) wycinanie lasów jest przyczyną 20% emisji gazów cieplarnianych do atmosfery. Wyróżnione zostały cztery sposoby zwiększenia biosekwestracji poprzez ponowne zalesienie i zabieganie wylesianiu. Pierwszy z nich polega na zwiększaniu powierzchni lasów. Drugi to wszystkie działania prowadzące do zwiększenia ilości zmagazynowanego węgla w już istniejących lasach. Trzeci element to zwiększanie wykorzystania produktów leśnych i zastępowanie nimi produktów powstających z paliw kopalnych. Czwarty element strategii to dążenie do zmniejszenia emisji CO2 bezpośrednio związanej z wycinaniem i niszczeniem lasów.
Według informacji przedstawionych przez australijską federalną agencję CSIRO, leśnictwo i powiązana z nim część gospodarki w najprostszy sposób jest w stanie zmagazynować rocznie 105 mln ton CO2, począwszy od 2010 roku, czyli około 75% emitowanego na obszarze Queensland. Strategia magazynowania CO2 poprzez zalesianie została uznana za podstawową, ze względu na łatwość jej realizacji oraz dodatkowy efekt w postaci zwiększenia różnorodności biologicznej, związanej ze zwiększaniem powierzchni lasów. Zakłada się magazynowanie 77 mln ton CO2 na rok. Regulacje prawne mające zapewnić realizację zakładanych celów obejmują trwałą ochronę lasów parków narodowych oraz ekosystemów wpisanych na Listę światowego dziedzictwa UNESCO, a także odpowiednie zarządzanie oraz zakaz wycinania lasów tropikalnych i eliminację nieefektywnej gospodarki leśnej takiej jak wycinanie lasów pierwotnych.
W wyniku starań krajów rozwijających się (grupa 77) podczas Szczytu Ziemi w roku 1992 w Rio de Janeiro podpisano niezobowiązującą prawnie deklarację dotyczącą kierunku rozwoju, ochrony i użytkowania lasów, w której łączy się problem wylesiania, długu i niedostatecznego transferu nowych technologii do krajów Trzeciego Świata. Deklaracja przywiduje sprawiedliwy podział kosztów ochrony lasów w ramach społeczności międzynarodowej. W kolejnych latach podczas Intergovernmental Panel on Forests (IPF) w roku 1995 i Intergovernmental Forum on Forests (IFF) w roku 2001 grupa 77 żądała taniego dostępu do technologii przyjaznych dla środowiska z jednoczesną rezygnacją z ochrony praw własności intelektualnej oraz funduszy na ochronę lasów. Eksperci działający w United Nations Forum on Forests (UNFF) zgodzili się z takimi żądaniami w raporcie z roku 2004. Jednak w roku 2007 przedstawiciele krajów rozwiniętych po raz kolejny odrzucili możliwość dostarczania nowych technologii i finansowania ochrony lasów w krajach rozwijających się.
W grudniu 2007 roku po dwuletnich negocjacjach rządów Papui-Nowej Gwinei i Kostaryki przedstawiciele United Nations Framework Convention on Climate Change (FCCC) podjęli się przeprowadzenia badań nad sposobami redukcji emisji CO2 związanej z wylesianiem oraz możliwości zwiększenia zasobów węgla w ekosystemach leśnych krajów rozwijających się. Badania mają umożliwić finansową rekompensatę dla państw, którym uda się powstrzymać wylesianie i zatrzymanie niszczenie lasów, poprzez oszacowanie ilości węgla zatrzymanego w ekosystemach leśnych. Model przewiduje możliwość sprzedaży prawa do emisji przez Coalition of Rainforest Nations państwom, które przekraczają limity ustalone w ramach protokołu z Kioto. Przedstawicie Brazylii, państwa o największej powierzchni lasów tropikalnych, są jednak przeciwni modelowi handlu emisjami i dążą do utworzenia funduszu wielostronnej pomocy z darowizn krajów wysorozwiniętych przeznaczonego dla krajów rozwijających się. Realizacja Programu Zapobiegania Wylesianiu i Degradacji Lasów (ang. Programme on Reducing Emissions from Deforestation and Forest Degradation - REDD) będzie skuteczna, jeżeli w poszczególnych państwach możliwe będzie dokonanie pomiaru ilości węgla zgromadzonego w ekosystemach leśnych oraz możliwe będzie kontrolowanie użytkowania gruntów na poziomie lokalnym i udowodnienie ograniczenia emisji CO2.
Ramowa konwencja Narodów Zjednoczonych w sprawie zmian klimatu (UNFCCC) nakłada na strony obowiązek inwentaryzacji antropogenicznej emisji gazów cieplarnianych oraz okresowego udostępniania zebranych danych. Sprawozdania państwa członkowskiego muszą obejmować sześć sektorów: energetykę, procesy przemysłowe, rozpuszczalniki i inne produkty, rolnictwo, odpady oraz użytkowanie gruntów i zmiany użytkowania gruntów i lesistości (ang. land use, land use change and forestry - LULUCF). Zasady obliczania i prezentowania danych z emisji gazów cieplarnianych z sektora LULUCF zostały ustalone w ramach protokołu z Kioto. Dane od państw zostały zamieszczone w dwóch głównych sprawozdaniach IPCC. 
ONZ w roku 2010 rozszerzyła program REDD do wersji REDD+, w efekcie fundusze przeznaczone są nie tylko na zalesianie, ale także na zrównoważaną gospodarkę leśną. Artykuł 3.3 protokołu z Kioto wymaga przedstawienia danych o zalesianiu (na terenach pozbawionych lasów przez ostatnie 50 lat), ponownym zalesieniu (bez lasów istniejących przed 31 grudnia 1989) i wylesianiu. A także zgodnie z artykułem 3.4 przedstawiania informacji o obszarach z gospodarką rolną, obszarach pastwisk, obszarach z odtwarzaną szatą roślinną oraz obszarach leśnych.
Australian National Greenhouse Gas Inventory (NGGI), raport przedstawiony przez władze Australii zawiera informacje o 69% udziale w emisji sektora energetycznego, 16% udziale rolnictwa, 6% LULUCF. Od roku 1990 emisja z sektora energetycznego wzrosła w tym kraju o 35% a emisja z LULUCF spadła o 73%. Raport sporządzony przez niezależną organizację Statewide Landcover and Trees Study (SLATS) dla Queensland szacuje emisję w okresie 1989/90 i 2000/01 na około 50% większą niż szacunki Australian Federal Government’s National Carbon Accounting System (NCAS).
Ważnym narzędziem w określaniu poziomu zalesiania i wylesiania stały się zdjęcia satelitarne. Program NASA Landsat Pathfinder Humid Tropical Deforestation Project pozwolił na zebranie dokładnych danych o wycince lasów na obszarze Amazonii, Ameryki Środkowej i Azji Południowo-Wschodniej w okresach obejmujących lata 70., 80., 90. XX wieku.
Zwiększona fotosynteza.
Biosekwestracja może być realizowana w wyniku zwiększenie wydajności fotosyntezy, co jest możliwe między innymi poprzez modyfikację genetyczne prowadzące do zwiększenia karboksylującej aktywności roślinnego enzymu Rubisco. Badania obejmują także udział roślin C4 w regulacji zawartości CO2 w atmosferze. Fotosynteza C4 jest obecna tylko u około 1% gatunków roślin lądowych, jednak te gatunki są odpowiedzialne za powstawanie 5% biomasy i około 30% wiązania CO2 na lądach. Większość roślin przeprowadza fotosyntezę C3, w której pierwszym trwałym produktem fotosyntezy jest związek trzywęglowy. Podstawowym enzymem odpowiedzialnym na asymilację węgla w tych roślinach jest Rubisco, który łączy CO2 z rybulozo-1,5-bisfosforanem, jednak katalizuje też reakcję utleniania RuBP, będącą pierwszym etapem szlaku metabolicznego określanego jako fotooddychanie. Proces fotooddychania chroni rośliny przed fotoinhibicją występująca w niesprzyjających warunkach środowiska, jednak jednocześnie prowadzi do utraty około 50% asymilowanego węgla. Fotosynteza C4 poprzez koncentrację CO2 w komórkach zawierających Rubisco eliminuje utratę zasymilowanego węgla w procesie fotooddychania. Naukowcy prowadzą prace nad modyfikacją powszechnie uprawianych roślin takich jak pszenica, jęczmień, soja ziemniaki, ryż, tak aby przy użyciu metod inżynierii genetycznej doprowadzić do uruchomienia szlaku C4 u tych roślin.
Biowęgiel.
W Amazonii w wyniku termochemicznej dekompozycji materii organicznej wytwarza się materiał o dużej zawartości substancji zbliżonej do węgla drzewnego, określanej jako biowęgiel, który jest używany do wytwarzania żyznej gleby, zwanej terra petą. Duża zawartość biowęgla w glebie poprawia chłonność wodny, przez co zwiększa jej żyzność, co wpływa korzystnie na wydajność rolniczą. Kilka firm opracowało technologie, które pozwalają z odpadowej biomasy powstającej w rolnictwie uzyskać biowęgiel. Stosunkowo prosta technologia pozwala uzyskać 30-40 ton substancji o charakterze węgla drzewnego z 96 ton suchej biomasy. Technologia pozwala uzyskiwać energię z biomasy takiej jak łuski ryżu w kuchence o prostej konstrukcji, a biowęgiel jest produktem odpadowym jej działania. Większość badań oraz działania polityczne koncentrują się na zwiększeniu wykorzystania biomasy do celu produkcji energii jako alternatywa dla paliw kopalnych. Zagęszczenie węgla i jego wykorzystanie do poprawy właściwości gleby może być alternatywnym sposobem łagodzenia wpływu człowieka na klimat. Większa akumulacja węgla w glebie i jednoczesnej poprawa wydajności upraw jest ograniczona do niewielkich obszarów geograficznych, w których takie praktyki mają miejsce. Ograniczone analizy wskazują, że ta forma magazynowania węgla jest o ponad 30% tańsza niż geosekwestracja.
Udoskonalone praktyki rolne i hodowlane.
Uprawa zerowa pozwala na zachowanie mulczu i rezygnacji z orki, w efekcie substancje bogate w węgiel dłużej rozkładają. Zmniejsza też erozję i wymywanie związków pokarmowych przez opady. Rezygnacja z orki prowadzi też do zwiększenia populacji mrówek, zjadających termity. Mniejsza populacja termitów oznacza zmniejszenie konsumpcji drewna i ograniczenie wydzielania CO2 powstałego przy jego rozkładzie. Trwale porastająca glebę trawa pozwala na jej regenerację oraz spowalnia spływu powierzchniowego. Wieloletni eksperyment prowadzony na terenach górskich w Indiach wykazał, że możliwa jest roczna akumulacja 4852 i 900 kg/ha odpowiednio dla uprawy soi ("Glycine max") i pszenicy ("Triticum aestivum").
W glebie zmagazynowane jest więcej węgla niż w roślinach i atmosferze razem wziętych, a większość gleb wykorzystywanych przez człowieka leży pod pastwiskami. Holistycznie planowany wypas jest potencjalnie ważnym sposobem ograniczenia globalnego ocieplenia poprzez ochronę struktury gleby, zwiększenie różnorodności biologicznej i odwrócenie procesu pustynnienia. Technika opracowana przez Allana Savory zmierza do odtworzenia ekosystemów trawiastych poprzez stosowanie ogrodzeń albo pracę pasterzy w taki sposobów, aby poruszanie się zwierząt gospodarskich było naśladowaniem ruchów naturalnych stad w przyrodzie. W ten sposób możliwe stałoby się rozprzestrzenienie ekosystemów trawiastych, połączone z wypasem zwierząt gospodarskich, prowadzące do akumulacji dużych ilości węgla w glebie. Rozprzestrzenienie ekosystemów trawiastych było przyczyną spadku zawartości CO2 w atmosferze i ochłodzenia klimatu przed 40 mln lat.
Możliwa jest także uprawa roślin w celu pozyskania biopaliw i biosekwestracji. Rośliną, nad której wykorzystaniem prace rozpoczęły się jest "Panicum virgatum". Produkcja jednej tony biomasy tej rośliny wymaga zużycia od 0,97 do 1,34 GJ energii, a wyprodukowanie takiej samej ilości biomasy z kukurydzy od 1,99 do 2,66 GJ. Jednak uwzględniając, że w "Panicum virgatum" zgromadzone jest około 18,8 GJ/t suchej biomasy, stosunek energii wyjściowej do wejściowej dla takich upraw wyniesie 20:1.
Biosekwestracja może być zwiększona poprzez zwiększenie udziału w uprawach roślin wytwarzających duże ilości fitolitów. Wewnątrz tych struktur związki węgla mogą być przechowane przez tysiące lat. Możliwości biosekwestrecji w postaci fitolitów przy użyciu już uprawianych odmian oszacowano na około 50 milionów ton CO2 na rok.
Biosekwestracja a polityka w dziedzinie zmian klimatu.
Przedsiębiorstwa z gałęzi przemysłu odpowiedzialnych za powstawanie znacznych ilości CO2, są zainteresowane biosekwestracją jako sposobem zmniejszenia kwot uznawanych za emisję gazów cieplarnianych. Naukowcy w Australii badają, czy technologia wykorzystująca glony do produkcji biopaliw (wodoru i biodiesela) mogłaby być stosowana do biosekwestracji węgla. Glony wykorzystując energię światła mogą być wykorzystane do rozkładu wody oraz wytworzenia biopaliwa, jednocześnie wydaje się możliwe połączenie procesu z odsalaniem wody morskiej.
Szansą na połączenie produkcji biopaliw lub inne wykorzystanie energii biomasy z biosekwestracją powinna być zachętą do rozwoju tych technologii. Garnaut Climate Change Review zawiera zalecenia rozwoju biosekwestracji z użyciem glonów. Autor raportu stwierdził, że biosekwestracja z zastosowaniem glonów może pozwolić na wyeliminowanie emisji związanej z produkcją energii elektrycznej i hutnictwem. Także Raport Sterna przygotowany dla rządu brytyjskiego uznaje ograniczenie wylesiania za skuteczny sposób zmniejszenia emisji gazów cieplarnianych. 
Filozoficzne podstawy biosekwestracji.
Najczęściej argumenty za rozwojem biosekwestracji mają charakter ekonomiczny. Trudno jest ocenić możliwości poprawy jakości życia. Ocena biosekwestracji zgodnie z zasadami zrównoważonego i trwałego rozwoju powinna uwzględniać także korzyści dla społeczności oraz indywidualne korzyści i zadowolenie ludzi, którzy swoim trudem zapewniają zachowanie zasobów biosfery.
Bariery wzrostu globalnej biosekwestracji.
Dokument opracowany przez Rossa Garnaut zatytułowany Garnaut Climate Change Review opisuje szereg barier, które ograniczają wzrost globalnej biosekwestracji. Za warunek konieczny rozwoju techniki uznano zmianę w sposobie obliczania emisji gazów cieplarnianych. Konieczne są także inwestycje w zakresie badań naukowych, rozwoju i komercjalizacji podejścia do biosekwestracji. Niezbędna jest zmiana w podejściu do regulacji użytkowania gruntów. Uznano też, że będą potrzebne nowe instytucje koordynujące działania mające na celu zapewnienie biosekwestracji w społecznościach wiejskich. Szczególnie dużo wysiłku może wymagać uruchomienie potencjału w społecznościach wiejskich krajów rozwijających się. Pojawiają się też opinie, że biosekwestracja i rolnicza emisja gazów cieplarnianych nie powinny być uwzględniane w światowym systemie handlu prawem do emisji z powodu trudności w pomiarze emisji i problemach związanych z ich kontrolowaniem. Wskazuje się również, że program REDD umożliwi sfinansowanie działań zmierzających do powstrzymania wylesiania w krajach rozwijających się, jednak brak jest przejrzystości i odpowiedzialności w przypadku gdy cele nie zostaną skutecznie osiągnięte, co może wiązać się z marnotrawieniem przekazywanych funduszy.
Przedstawiciele organizacji The World Rainforest Movement stwierdzają, że biedne kraje zostaną zmuszone do zaakceptowania programów zalesiania, przewidzianych w ramach protokołu z Kioto jako mechanizm czystego rozwoju, koniecznością pozyskania dewiz potrzebnych do spłaty odsetek kredytów udzielonych przez Bank Światowy. Powstają także konflikty między prawem narodów do suwerenności a potrzebą ochrony wspólnego dziedzictwa ludzkości oraz poszanowania praw ludności rdzennej i lokalnych społeczności. Przedstawiciele Forest Peoples Programme (FPP) wyrażają niepokój co do właściwego podziału korzyści, które powinny zostać skonsumowane nie tylko przez kraje bogate, lecz również przez lokalne społeczności bezpośrednio zaangażowane w działania. Sukces działań w wymiarze globalnym będzie zależał od dokładności zbierania danych i liczby krajów zaangażowanych, a właściwy efekt biosekwestracja przyniesie tylko wtedy gdy za cel zostanie obrane przywrócenie stanu lesistości z okresu przed rewolucją przemysłową, przed 1800 rokiem.
Powstają także obawy, że realizacja programu REDD przez ONZ będzie prowadzić do modyfikacji naturalnych ekosystemów takich jak sawanny, bagna. Tereny te mogą zostać wykorzystane do produkcji biopaliw lub żywności pomimo to, że także te ekosystemy zapewniają wysoki poziom biosekwestracji. Na całym świecie torfowiska zajmują zaledwie 3% powierzchni, jednak magazynują dwa razy więcej węgla niż wszystkie lasy na świecie. Ekosystemy takie jak lasy mangrowe gromadzą zaś stosunkowo niewielkie ilości węgla. Część specjalistów wiąże duże nadzieje z rozwojem Programu REDD związane ze spodziewanym wzrostem bioróżnorodności, szczególnie w lasach tropikalnych położonych na terytorium Brazylii. W przyszłości Program REDD mógłby być także źródłem finansowania ochrony terenów podmokłych oraz najbardziej wartościowych ekosystemów określanych jako ośrodki bioróżnorodności {ang. biodiversity hot-spot), miejsc o największej różnorodności gatunkowej. Niektóre podmioty wpłacające środki do REDD mogą być zainteresowane dodatkowym finansowaniem ochrony zagrożonych ekosystemów lub gatunków.

</doc>
<doc id="3058345" url="https://pl.wikipedia.org/wiki?curid=3058345" title="Pobrzeże (województwo lubuskie)">
Pobrzeże (województwo lubuskie)

Pobrzeże (niem. "Wald Vorwerk") – osada w Polsce położona w województwie lubuskim, w powiecie świebodzińskim, w gminie Lubrza. 

</doc>
<doc id="3058347" url="https://pl.wikipedia.org/wiki?curid=3058347" title="Pszczelin">
Pszczelin

Pszczelin (niem. "Mück Vorwerk") – opuszczona osada w Polsce położona w województwie lubuskim, w powiecie świebodzińskim, w gminie Lubrza. Przed 1945 rokiem, osada stanowiła niemiecki folwark.

</doc>
<doc id="3058349" url="https://pl.wikipedia.org/wiki?curid=3058349" title="Audie Murphy">
Audie Murphy

Audie Leon Murphy (ur. 20 czerwca 1925 w Kingston w stanie Teksas, zm. 28 maja 1971 na Brush Mountain w stanie Wirginia) – amerykański wojskowy i aktor. Zginął w katastrofie lotniczej.
W 1949 opublikował autobiografię "To Hell and Back", zekranizowaną w 1955 jako "Do piekła i z powrotem", Murphy zagrał w niej samego siebie.
Służba wojskowa.
Urodzony 20 czerwca 1925, syn ubogich farmerów z Teksasu, stał się bohaterem narodowym w czasie II wojny światowej jako najbardziej uhonorowany żołnierz. Wśród jego 33. oznaczeń jest Medal Honoru – najwyższe odznaczenie za odwagę, jakie może otrzymać amerykański żołnierz. Ponadto za odwagę był odznaczony przez rządy Francji i Belgii. Przypisuje mu się zabicie ponad 240 niemieckich żołnierzy, a rannych i wziętych przez niego do niewoli było wielu więcej.
Murphy próbował zaciągnąć się do wojska w rodzinnym Teksasie, ale został odrzucony przez komisję, ponieważ był zbyt młody. Dzięki pisemnemu oświadczeniu swojej starszej siostry Corinne, w którym stwierdziła pełnoletniość brata, podając fałszywą datę jego urodzenia, ponownie zgłosił się do komisji poborowej i tym razem został przyjęty. Po przejściu podstawowego przeszkolenia wojskowego został wysłany do Europy, gdzie walczył w dziewięciu dużych kampaniach i w ciągu trzech lat awansował z rangi szeregowego do podporucznika.
Dla wielu osób powodem odrzucenia Murphy’ego przez komisję było to, że nie pasował on do „wizerunku” bohatera wojennego. Był niewielkim, kruchym, nieśmiałym młodym człowiekiem o łagodnym głosie, którego chłopięcy wygląd (coś, czego nigdy nie stracił przez całe życie, zawsze wyglądał dużo młodziej niż w rzeczywistości) często szokował ludzi, kiedy ci dowiadywali się, że, na przykład, w czasie bitwy w kotle kolmarskim w styczniu 1945 r. wskoczył do płonącego czołgu wypełnionego paliwem i amunicją (który w każdej chwili mógł eksplodować) i za pomocą karabinu maszynowego w nim zamontowanego powstrzymał falę atakujących żołnierzy niemieckich, zabijając wielu napastników i tym sposobem ratując swój oddział przed niechybną zagładą.
We wrześniu 1945 został zwolniony z czynnej służby wojskowej. Po wybuchu wojny koreańskiej w czerwcu 1950 wstąpił w randze kapitana do 36 dywizji piechoty Gwardii Narodowej Teksasu, ale na front nie został wysłany.

</doc>
<doc id="3058350" url="https://pl.wikipedia.org/wiki?curid=3058350" title="Herb Olpe (Nadrenia Północna-Westfalia)">
Herb Olpe (Nadrenia Północna-Westfalia)

Herb Olpe stanowi w polu czerwonym siedzącą na białym koniu postać świętego Marcina prawą ręką przecinającego swój biały (srebrny) płaszcz takimż ostrzem. Koń z uniesioną prawą, przednią nogą stąpa po zielonej trawie w heraldycznie prawą stronę. święty Marcin w niebieskiej rycerskim stroju odwraca się w stronę lewą. Przy tylnej części konia klęczy, zwrócony w prawą stronę, półnagi żebrak z rękoma uniesionymi do góry. Wokół głowy świętego złoty nimb. Włosy świętego i żebraka, kopyta konia, uzda, siodło, rękojeść miecza takież. Widoczne elementy ciała obu osób w kolorze naturalnym. W górnym lewym rogu czarny krzyż na białym tle. 
Olpe otrzymało prawa miejskie w 1311 r. z rąk biskupów Kolonii Patronem miasta był wtedy święty Jakub zastąpiony wkrótce przez świętego Marcina. Scena oddania połowy płaszcza widniała na pieczęci miejskiej już w 1360 r. Dla uczczenia 600-lecia miasta 6 czerwca 1911 r. nadany został herb w obecnym kształcie. Dodano wtedy czarny krzyż jako symbol dawnej przynależności do władców Kolonii. Po reorganizacji miasta z 1969 r. 2 października 1970 r. nastąpiło ponowne przyjęcie herbu.

</doc>
<doc id="3058352" url="https://pl.wikipedia.org/wiki?curid=3058352" title="Ante Pavelic">
Ante Pavelic



</doc>
<doc id="3058353" url="https://pl.wikipedia.org/wiki?curid=3058353" title="Amphicotylus">
Amphicotylus

Amphicotylus – wymarły rodzaj krokodylomorfa, zaliczanego do kladu Mesoeucrocodylia, a w jego obrębie do rodziny Goniopholididae. Jego szczątki znaleziono w amerykańskich stanach Kolorado i Oklahoma. Pochodziły z tytonu (jura późna).

</doc>
<doc id="3058354" url="https://pl.wikipedia.org/wiki?curid=3058354" title="Mirosław Janakiew">
Mirosław Janakiew

Mirosław Janakiew Nikołow (; ur. 19 sierpnia 1923 w Sofii, zm. 9 listopada 1998 tamże) – bułgarski profesor językoznawstwa.
Studia ukończył w 1943 roku, w Sofii. Od 1947 roku był adiunktem Kiriła Mirczewa – profesora historii języka bułgarskiego, w 1952 roku starszy adiunkt. W latach 1954–1988 członek Bułgarskiej Partii Komunistycznej. Tytuł docenta uzyskał za pracę monograficzną "Metrum bułgarskie" (1963), natomiast habilitację (1979) za opracowanie "Stylistyka i nauczanie języka" (1979). W latach 1969–1984 wykładowca języka bułgarskiego w specjalności filologii bułgarskiej na Uniwersytecie Moskiewskim M. W. Łomonosowa.

</doc>
<doc id="3058355" url="https://pl.wikipedia.org/wiki?curid=3058355" title="Bułgarzy w Macedonii Północnej">
Bułgarzy w Macedonii Północnej

Bułgarzy w Macedonii Północnej – społeczność bułgarska w Macedonii w 2002 roku liczyła łącznie 1417 Bułgarów, co stanowi 0,07% populacji Macedonii. Bułgarzy zamieszkują przede wszystkim miasto Strumica i tereny wzdłuż rzeki Strumica.
Strumica była częścią Bułgarii między okresem wojen bałkańskich a końcem I wojny światowej, a także w czasie II wojny światowej.
Historia.
Do 1913 roku większość ludności słowiańskiej w krainie Macedonia miała bułgarską tożsamość. W 1919 roku region dzisiejszej Republiki Macedonii stał się częścią Królestwa Serbii. W czasie II wojny światowej wschodnie tereny Macedonii były częścią Bułgarii. Następnie Macedonia była częścią Jugosławii. Nowe władze jugosłowiańskie rozpoczęły politykę wycofywania bułgarskiego wpływu w Macedonii; utworzyły Bałkańską Federację Komunistyczną oraz odrębną świadomość słowiańską. Władze Jugosławii podjęły także środki represyjne wobec pro-bułgarskich przywiązań wśród ludności Macedonii, m.in. Krwawe Boże Narodzenie w 1945 roku. W Macedonii bułgarofobia była bardzo rozwinięta, a komuniści odnieśli sukces w usuwaniu wszystkich bułgarskich wpływów w regionie.
Obecna sytuacja.
Gdy Macedonia uzyskała niepodległość, Bułgarów zostało niewiele. Wraz z upadkiem komunizmu wrogość spadła, ale nadal pozostaje. Spotyka się także protesty w stosunku do Bułgarów. W Macedonii prowadzi się antybułgarską kampanię, stwarza się administracyjne przeszkody biznesowi bułgarskiemu oraz prześladuje się osoby o bułgarskiej tożsamości narodowej. Rządzącym w Macedonii udało się wrogo nastawić wobec Bułgarii dużą część społeczeństwa. W negocjacjach w sprawie wstąpienia Macedonii do Unii Europejskiej większość Bułgarów jest niechętna na europejskie aspiracje Macedończyków.

</doc>
<doc id="3058356" url="https://pl.wikipedia.org/wiki?curid=3058356" title="Kryn">
Kryn

Kryn (bułg. "Крън") – miasto w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku miasto liczyło 3316 mieszkańców.
Położenie.
Kryn położony jest u podnóża Starej Płaniny, w Dolinie Róż, a konkretnie w Dolinie Królów Trackich, 4 km od Kazanłyku. Według co niektórych publikacji prawdopodobnie Kryn jest geograficznym środkiem Bułgarii.
Historia.
W XIII wieku na wzgórzu powstała Krynska twierdza. W średniowieczu Kryn był ważnym punktem obronnym, stanowił centrum Księstwa Krynskiego. W trakcie wojen bałkańskich w 1912 roku do legionu Macedońsko-Adrianopolskiego wstąpił jeden mieszkaniec. 25 października 2011 roku decyzją ministerstwa Kryn dostał prawa miejskie.
Zabytki.
W rejestrze zabytków znajduje się:
Gospodarka.
Mieszkańcy przede wszystkim zajmują się uprawą róży damasceńskiej i produkcją olejku różanego oraz uprawą lawendy.

</doc>
<doc id="3058359" url="https://pl.wikipedia.org/wiki?curid=3058359" title="Bitwa pod Cartagena de Indias">
Bitwa pod Cartagena de Indias

Bitwa pod Cartagena de Indias lub Zdobycie Cartagena de Inidas – bitwa stoczona w dniach 9-11 lutego 1586 r. jako jeden z pierwszych przejawów wojny angielsko-hiszpańskiej (1587–1604), zakończona zdobyciem miasta przez Anglików, którzy okupowali miasto przez kolejne dwa miesiące, zanim opuścili je z łupem 12 kwietnia.
Podłoże.
Wojna została nieoficjalnie wypowiedziana przez króla Hiszpanii, Filipa II Habsburga w 1585 r., po podpisaniu przez Elżbietę I traktatu w Nansuch, oferującego Holendrom wsparcie militarne w walce o niepodległość z Hiszpanią. Królowa rozkazała Francisowi Drake’owi wyruszenie w wyprawę militarną na Karaiby. W Nowy Rok 1586 r. Anglicy zdobyli Santo Domingo. Po miesiącu okupacji odpłynęli z miasta z łupem w wysokości 25 000 dukatów, po czym udali się do kolejnego miasta - Cartagena de Indias.
Zarządca miasta, Pedro de Bustos, został ostrzeżony o zbliżającej się do miasta flocie złożonej z kilkudziesięciu statków. Zdecydował, iż wszystkie kosztowności zgromadzone w mieście zostaną wywiezione w głąb wyspy, a cywile opuszczą jego mury. Ponadto, zarządca wysłał wiadomości o pomoc do najbliższych osad. W kolejnych dniach przeprowadzono działania mające na celu poprawę systemu obrony miasta. Było ono dobrze chronione od strony morza. Pomiędzy jego murami a pozostałą częścią wyspy wykopano fosę. De Bustos miał do dyspozycji dwie galery z ok. 300 ludźmi załogi. Dowodzili nimi: kapitan Juan de Castaneda na okręcie "Santiago" oraz kapitan Martin Gonzales na "Ocasion". Na lądzie stał natomiast kamienny fort - El Boqueron - z ośmioma działami i 200 żołnierzami pod wodzą kapitana Pedro Mexia Mirabel. Główne siły obronne miasta składały się z 570 żołnierzy i ochotników, wspomaganych przez 54 lansjerów, dowodzonych przez kapitana Francisco de Carvajal oraz 300 Indian, wyposażonych w łuki i zatrute strzały.
Bitwa.
Fancis Drake pojawił się w Cartagenie 9 lutego 1586 r. Kanał Boca Grande, główny szlak prowadzący do portu był niestrzeżony, więc statki jeden za drugim przepłynęły przez niego. Statki angielskie rzuciły kotwice na północy zewnętrznego portu, po przepłynięciu poza zasięgiem dział nieprzyjaciela. Drake wysłał wieczorem Martina Frobishera w celu sprawdzenia możliwości baterii artyleryjskich miasta za pomocą niewielkich łodzi i czółen. Szybko wpłynęły one jednak na łańcuch związanych beczek, tworzący sztuczną zaporę przed wejściem do portu centralnego. Drake uznał, iż najlepszą drogą na dostanie się do miasta jest atak od strony półwyspu La Caleta, u którego bazy osadzone było miasto.
Krótko przed północą 9 lutego Anglicy wsiedli do łodzi i przepłynęli na południowe wybrzeże półwyspu, gdzie kolejnego dnia strażnicy zostali zaskoczeni i zabici. Ok. 1000 członków angielskiej załogi. Udało im się także uniknąć zatrutych prętów, którymi Hiszpanie umocnili wybrzeże. Następnie siły angielskie zaczęły powoli posuwać się przez kolejne linie obrony, podczas gdy Drake przygotowywał atak ze strony morza. Kiedy atakujący zbliżyli się do głównej linii obrony, cztery baterie artylerii zaczęły ostrzeliwać aprosze. Na pozycje obronne wypłynęły też galery. Co najmniej 300 żołnierzy i 200 Indian ustawiło się na linii obrony, a galery rozpoczęły ostrzał atakujących. Po krótkiej walce Anglicy wdarli się do miasta. Bitwa trwała do 11 lutego i zakończyła się klęską obrońców. Anglicy okupowali miasto przez kolejne dwa miesiące, do 12 kwietnia.

</doc>
<doc id="3058360" url="https://pl.wikipedia.org/wiki?curid=3058360" title="Eutretauranosuchus">
Eutretauranosuchus

Eutretauranosuchus – wymarły rodzaj krokodylomorfa, zaliczanego do kladu Mesoeucrocodylia, a w jego obrębie do rodziny Goniopholididae. Znany jest z kilku szkieletów znalezionych w późnojurajskiej formacji Morrison. Zaliczają się tu skamieliny z Garden Park i Dry Mesa Quarry w Kolorado oraz Como Bluff w Wyoming. Gatunek typowy stanowi "E. delfsi". Charles Mook opisał "Eutretauranosuchus" w 1967 na podstawie czaszki i niepełnego szkieletu osobnika dorastającego odkrytego w Garden Park w latach pięćdziesiątych przez pracowników Cleveland Museum of Natural History. Osobnik te mierzył jedynie 1,77 m długości. Jego masę szacuje się na 18 kg. Starsze osobniki mogły osiągać znacznie większe rozmiary. Czaszka "Eutretauranosuchus" różni się występującego z nim jednoczasowo "Goniopholis" obecnością dodatkowego otworu w kości podniebiennej i innymi szczegółami budowy anatomicznej. "Eutretauranosuchus" był drapieżnikiem o ziemno-wodnym trybie życia. Jego zdobycz obejmowała ryby i niewielkie kręgowce lądowe.

</doc>
<doc id="3058361" url="https://pl.wikipedia.org/wiki?curid=3058361" title="Andrija Buvina">
Andrija Buvina

Andrija Buvina – XIII-wieczny chorwacki rzeźbiarz.
Spośród jego dzieł zachowały się jedynie drewniane drzwi do katedry w Splicie. Ukończone w 1214 roku dwuskrzydłowe wrota o wymiarach 5,30×3,60 m wykonane zostały z drewna orzechowego. Na każdym ze skrzydeł znajduje się 14 kasetonów z reliefami przedstawiającymi sceny z Ewangelii od Zwiastowania do Wniebowstąpienia, otoczonych bordiurą z ornamentem roślinno-zwierzęcym. Pierwotnie reliefy pokryte były niezachowaną do czasów współczesnych polichromią. Stylistyka reliefów jest konserwatywna, utrzymana między kanonami sztuki bizantyńskiej a wpływami stylu romańskiego.

</doc>
<doc id="3058365" url="https://pl.wikipedia.org/wiki?curid=3058365" title="Wilton Ivie">
Wilton Ivie

Wilton Ivie (ur. 1907 – zm. 1969) – amerykański arachnolog.
Urodził się w 1907 w amerykańskim stanie Utah. Uczęszczał na University of Utah, gdzie został przyjacielem Willisa Gertscha i studentem Ralpha V. Chamberlina. Uniwersytet ukończył ze stopniem magistra.
W 1937 został członkiem Ruchu Technokratycznego, gdzie pracował w CHQ jako Director of Publications. Był autorem "Comments on the News" ukazujących się miesięcznie w Technocratic Trendevents. Napisał wiele artykułów związanych z ruchem. Niektóre z nich publikowane były pod pseudonimem "Techno Critic".
Ivie pracował w laboratorium Chamberlina badając pajęczaki, zbierając je, identyfikując oraz opisując i ilustrując nowe taksony. W 1933 i 1935 odbył wyprawy rowerowe po Georgii gromadząc pokaźny zbiór. W 1944 wspólnie z Chambrlinem napisali “The Spiders of the Georgia Region”. Ivie opuścił Chamberlina w 1947. Przez ostatnie 9 lat życia pracował w American Museum of Natural History. Zmarł w tragicznym wypadku drogowym 8 sierpnia 1969 roku.

</doc>
<doc id="3058366" url="https://pl.wikipedia.org/wiki?curid=3058366" title="Siamosuchus">
Siamosuchus

Siamosuchus – wymarły rodzaj krokodylomorfa, zaliczanego do kladu Mesoeucrocodylia, a w jego obrębie do rodziny Goniopholididae. Jego skamieniałości odkryto w preaptowskich (dolnokredowych) skałach formacji Sao Khua w Tajlandii. Znany jest z fragmentarycznej czaszki, większej części prawej połowy szkieletu pozaczaszkowego i pewnych osteodermów. "Siamosuchus" opisali Lauprasert i współpracownicy w 2007. Gatunkiem typowym ustanowili "S. phuphokensis". "Siamosuchus" może być blisko spokrewniony z europejskim rodzajem "Goniopholis".

</doc>
<doc id="3058367" url="https://pl.wikipedia.org/wiki?curid=3058367" title="Zdobycie St. Augustine">
Zdobycie St. Augustine

Zdobycie St. Augustine – zdobycie miasta St. Augustine na Florydzie, będącego pod kontrolą hiszpańską, przez angielskich żołnierzy dowodzonych przez Francisa Drake’a. Jest to część angielskiej wyprawy do hiszpańskich terytoriów w Ameryce, będącej zapowiedzią nadchodzącej wojny angielsko-hiszpańskiej (1587–1604). W wyniku zdobycia miasta przez Anglików, osada została zrównana z ziemią.

</doc>
<doc id="3058368" url="https://pl.wikipedia.org/wiki?curid=3058368" title="Z Moskwy po Berlin">
Z Moskwy po Berlin

Z Moskwy po Berlin – komputerowa strategiczna gra czasu rzeczywistego wyprodukowana przez węgierskie studio Digital Reality i wydana przez Monte Cristo na platformę PC 24 października 2005 roku.
Fabuła.
Akcja gry ma miejsce na froncie wschodnim podczas II wojny światowej po zerwaniu przez Niemcy paktu Ribbentrop-Mołotow ze Związkiem Radzieckim. Bitwy rozgrywają się pod Moskwą by ostatecznie poprzez Stalingrad przenieść się do Berlina.
Rozgrywka.
Gra została podzielona na trzy kampanie, na które składa się 20 scenariuszy. W grze zawarto około 80 różnych jednostek, takich jak m.in. piętnaście typowych dla frontu wschodniego (np. samoloty Ił-2, czołgi T-34, czy KV-1).
Gra działa na silniku graficznym firmy Digital Reality.
W grze zwarty został tryb gry wieloosobowej umożliwiający grę w sieci lokalnej lub przez Internet. Do trybu dodano 10 map.

</doc>
<doc id="3058369" url="https://pl.wikipedia.org/wiki?curid=3058369" title="Charlie Murphy">
Charlie Murphy

Charles Quinton „Charlie” Murphy (ur. 12 lipca 1959 w Nowym Jorku, zm. 12 kwietnia 2017 tamże) – amerykański aktor, komik, pisarz i scenarzysta. Występował w serialu komediowym Comedy Central "Chappelle’s Show", a także w sitcomie "Czarny Jezus" ("Black Jesus"). Był starszym bratem komika Eddiego Murphy’ego.
Życiorys.
Wczesne lata.
Urodził się w nowojorskim Brooklynie. Jego matka, Lillian, była operatorką telefoniczną, a jego ojciec, Charles Edward Murphy, był funkcjonariuszem policji tranzytowej oraz aktorem amatorem i komikiem, który zmarł w 1969. Wraz ze swoim młodszym bratem Eddiem (ur. 1961), wychowywany był przez swoją matkę i ojczyma, brygadzistę w fabryce lodów, w Roosevelt, w stanie Nowy Jork. 
Jako nastolatek Murphy spędził 10 miesięcy w więzieniu. W 1978, w dniu zwolnienia z więzienia, zaciągnął się do United States Navy i przez sześć lat był technikiem kotła.
Kariera.
Na przełomie lat 80. i 90. grał niewielkie role w kilku filmach i pracował za kulisami z grupą hip-hopową K-9 Posse , duetem złożonym z jego przyrodniego brata Vernona Lyncha Jr. i Wardella Mahone. Podczas debiutu w 1988. Uznano go za producenta wykonawczego albumu oraz autora piosenek „Somebody's Brother” i „Say Who Say What”. Pojawił się także w teledysku do pierwszego singla duetu „This Beat Is Military”. Pierwszą ważną rolą filmową była postać antagonisty Gusto w komedii muzycznej "CB4" (1993) u boku Chrisa Rocka.
W latach 2003–2006 występował w serialu komediowym Comedy Central "Chappelle’s Show". Za scenariusz do komedii Briana Robbinsa "Norbit" (2007) został nominowany do nagrody Złotej Maliny.
Życie prywatne.
12 sierpnia 1997 ożenił się z Tishą Taylor Murphy, z którą miał dwójkę dzieci. Jego żona zmarła 13 grudnia 2009 na raka szyjki macicy.
Zmarł 12 kwietnia 2017 w Nowym Jorku w wieku 57 lat na białaczkę.

</doc>
<doc id="3058370" url="https://pl.wikipedia.org/wiki?curid=3058370" title="Glinka Górna (osada)">
Glinka Górna (osada)

Glinka Górna – osada w Polsce położona w województwie lubuskim, w powiecie żarskim, w gminie Lubsko.
W latach 1975–1998 miejscowość administracyjnie należała do województwa zielonogórskiego.

</doc>
<doc id="3058371" url="https://pl.wikipedia.org/wiki?curid=3058371" title="Denazinosuchus">
Denazinosuchus

Denazinosuchus – wymarły rodzaj krokodylomorfa, zaliczanego do kladu Mesoeucrocodylia, a w jego obrębie do rodziny Goniopholididae. Jego skamieniałości pochodzą z górnokredowej formacji Fruitland Formation i formacji Kirtland datowanych na późny kampan-wczesny mastrycht. Należą one do Basenu San Juan w Nowym Meksyku. Jest najpospolitszym i łatwo identyfikowalnym przedstawicielem Mesoeucrocodylia z San Juan Basin, głównie z podwodu jego wyróżniających się, prawie prostokątnych, spłaszczonych i rzadko przedziurawionych osteodermów. Po raz pierwszy opisano go w piórem Carla Wimaan na podstawie czaszki gatunku zaliczanego do rodzaju "Goniopholis", "G. kirtlandicus". Spencer G. Lucas i Robert M. Sullivan dokonali powtórnego opisu w 2003 i przenieśli gatunek do osobnego rodzaju "Denazinosuchus". Obecnie "Denazinosuchus" znany jest z czaszki, uzbrojenia i kości udowej.

</doc>
<doc id="3058372" url="https://pl.wikipedia.org/wiki?curid=3058372" title="Smereczna">
Smereczna

Smereczna (ukr. Смеречна) – dawna wieś na Ukrainie, w rejonie starosamborski obwodu lwowskiego. Obecnie pojedyncze zabudowania w granicach administracyjnych miejscowości Terło.
Miejscowość została lokowana na początku XVI wieku, w granicach starostwa przemyskiego. W 1567 wzmiankowana została tutejsza cerkiew. Wołoska wieś królewska położona była w 1589 roku w starostwie przemyskim w ziemi przemyskiej województwa ruskiego. Po I rozbiorze Polski na jej gruntach (w dobrach kameralnych dobromilskich) w 1783 założono w procesie kolonizacji józefińskiej przez osadników niemieckich (zobacz: Niemcy galicyjscy) wyznania luterańskiego i reformowanego kolonię Prinzenthal. W okresie międzywojennym miejscowość należała do Polski, od 1934 do gminy Starzawa. Mieszkańców wsi z niewiadomych powodów wysiedlono w 1952, cerkiew rozebrano, a pozostało po niej cerkwisko i stary cmentarz.

</doc>
<doc id="3058374" url="https://pl.wikipedia.org/wiki?curid=3058374" title="Cerkiew Narodzenia Matki Bożej w Moskwie (Otradnoje)">
Cerkiew Narodzenia Matki Bożej w Moskwie (Otradnoje)

Cerkiew Narodzenia Matki Bożej – prawosławna cerkiew w Moskwie, w jurysdykcji eparchii moskiewskiej miejskiej Rosyjskiego Kościoła Prawosławnego.
Cerkiew położona jest na terenie dawnej wsi należącej do rodu bojarskiego Wiejlaminowów i noszącej ukształtowaną od niego nazwę Wieljaminowo. Gdy w 1653 dobra te stały się własnością patriarchy moskiewskiego i całej Rusi Nikona (a później jego następców), przybrały nazwę "Władykino", od słowa "władyka" oznaczającego w języku cerkiewnosłowiańskim m.in. prawosławnego biskupa. Pierwszą cerkiew Narodzenia Matki Bożej na miejscu istniejącej obecnie świątyni wzniósł w 1627 Iwan Szujski; nie była to najstarsza prawosławna budowla sakralna na tym miejscu – wcześniej funkcjonowała tam cerkiew św. Mikołaja.
Drewniana cerkiew Narodzenia Matki Bożej do XIX w. była wielokrotnie odnawiana i przebudowywana. Trzykrotnie służył w niej patriarcha Joachim, dwukrotnie – patriarcha Adrian. Po likwidacji patriarchatu w ramach reform Piotra Wielkiego właścicielem Władykina został arcybiskup pskowski i porchowski Teofan, bliski współpracownik cara, a po jego śmierci – monaster Objawienia Pańskiego w Moskwie. W XIX w. na miejscu drewnianej świątyni wzniesiono obiektu murowany. W 1859 poświęcił go metropolita moskiewski Filaret. Szeroko zakrojone prace remontowe przeprowadził w końcu tego samego stulecia proboszcz miejscowej parafii, ks. Joann Protopopow.
Obiekt pozostawał czynny przez cały okres ZSRR.
Na wyposażeniu świątyni pozostają siedemnastowieczne ikony Chrystusa Zbawiciela, Smoleńska Ikona Matki Bożej (czczona jako cudotwórcza), Kazańska Ikona Matki Bożej oraz szesnastowieczny wizerunek św. Mikołaja i powstała w tym samym stuleciu ikona patronalna.
Z cerkwią związani byli trzej nowomęczennicy rosyjscy – ks. Jan Chrustalew, protodiakon Sergiusz Stanisławlew oraz lektor Mikołaj Niekrasow.

</doc>
<doc id="3058376" url="https://pl.wikipedia.org/wiki?curid=3058376" title="Nannosuchus">
Nannosuchus

Nannosuchus – wymarły rodzaj krokodylomorfa, zaliczanego do kladu Mesoeucrocodylia, a w jego obrębie do rodziny Goniopholididae. Jego szczątki znaleziono w Anglii. Pochodzą one ze skał powstałych w berriasie (najstarszy wiek kredy wczesnej).

</doc>
<doc id="3058377" url="https://pl.wikipedia.org/wiki?curid=3058377" title="Arthur Merton Chickering">
Arthur Merton Chickering

Arthur Merton Chickering (ur. 24 marca 1887 w North Danville, zm. 24 maja 1974) – amerykański arachnolog i cytolog.
Studiował na Uniwersytecie Yale, pod kierunkiem Aleksandra Pietrunkiewicza, gdzie w 1913 otrzymał tytuł licencjata. Studia magisterskie zakończył w 1916 na Uniwersytecie Wisconsin, w zakresie cytologii. Doktorem cytologii został w 1927 na Uniwersytecie Michigan, dzięki badaniom nad spermatogenezą u owadów. W latach 1913–1918 nauczał w Beloit College, a w latach 1918–1957 w Albion College. W latach 1953–1971 prowadził badania arachnologiczne w Muzeum Zoologii Porównawczej na Uniwersytecie Harvarda.
Chickering odbył wiele wypraw badawczych do Ameryki Środkowej oraz na Karaiby. W 1928 odbył wyprawę do Panamy, z której część przywiezionego zbioru przesłał R.V. Chamberlinowi. Ponieważ ten nie zwrócił części kolekcji, a zamiast tego publikował na jej bazie artykuły, Chickering później pracował tylko na własnych zbiorach. Opisał 14 nowych rodzajów i 342 nowe gatunki pająków.
W latach 1925–1952 był skarbnikiem, a od 1952 do 1953 prezydentem American Microscopical Society.

</doc>
<doc id="3058378" url="https://pl.wikipedia.org/wiki?curid=3058378" title="Mistrzostwa Austrii w Skokach Narciarskich 2013">
Mistrzostwa Austrii w Skokach Narciarskich 2013

Mistrzostwa Austrii w Skokach Narciarskich 2013 – zawody o tytuł mistrza Austrii w skokach narciarskich, odbyły się w dniach 5-6 października 2013 roku w Stams na skoczni Brunnentalschanzen oraz w Innsbrucku na skoczni Bergisel.
Zawodnicy rywalizowali o tytuł mistrza Austrii na skoczni normalnej K-105 i dużej K-120. Złoty medal na skoczni normalnej jak i na dużej zdobył Andreas Kofler. Srebrny medal wywalczył Michael Hayböck, a brązowy Manuel Fettner. W zawodach rozgrywanych na dużym obiekcie drugie miejsce wywalczył Gregor Schlierenzauer, a trzeci był Michael Hayböck.

</doc>
<doc id="3058381" url="https://pl.wikipedia.org/wiki?curid=3058381" title="Finał Pucharu Świata w biegach narciarskich 2011/2012">
Finał Pucharu Świata w biegach narciarskich 2011/2012

Ostatnie zawody Pucharu Świata w biegach narciarskich w sezonie 2011/2012 odbyły się w dwóch szwedzkich miastach: Sztokholmie i Falun. Jednocześnie była to piąta edycja cyklu Finału Pucharu Świata. Konkurencje zostały rozegrane w dniach 14 – 18 marca 2012 roku. Rywalizacja składała się z czterech etapów: sprintów stylem klasycznym, prologu stylem dowolnym (3,3 km dla mężczyzn i 2,5 km dla kobiet), biegów dystansowych stylem klasycznym (15 km dla mężczyzn i 10 km dla kobiet) oraz biegów pościgowych stylem dowolnym (15 km dla mężczyzn i 10 km dla kobiet). Rozegrane 18 marca biegi pościgowe nie były punktowane w klasyfikacji generalnej PŚ (wyniki tych biegów zostały zsumowane z czasami poprzednich etapów Finału PŚ). W klasyfikacji końcowej triumfowali: Norweżka Marit Bjørgen wśród kobiet i Szwajcar Dario Cologna wśród mężczyzn.

</doc>
<doc id="3058382" url="https://pl.wikipedia.org/wiki?curid=3058382" title="Chadżidimitrowo (obwód Stara Zagora)">
Chadżidimitrowo (obwód Stara Zagora)

Chadżidimitrowo (bułg. "Хаджидимитрово") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 1494 mieszkańców.

</doc>
<doc id="3058384" url="https://pl.wikipedia.org/wiki?curid=3058384" title="Jussuf Ibrahim">
Jussuf Ibrahim

Jussuf Murad Bey Ibrahim (ar. يوسف إبراهيم, ur. 27 maja 1877 w Kairze, zm. 3 lutego 1953 w Jenie) – niemiecki lekarz pediatra zaangażowany w program eutanazji w nazistowskich Niemczech.
Był synem egipskiego lekarza Hassana Ibrahima (1844–1917) i Niemki Agnes Herzfeld. Jego bratem był chirurg Aly Ramis Ibrahim (Ibraham) (1875–1928). Jussuf Ibrahim studiował na Uniwersytecie Ludwika i Maksymiliana w Monachium; studia ukończył w 1900 roku. W 1912 został mianowany profesorem nadzwyczajnym. W 1915 przeniesiono go na katedrę Uniwersytetu Juliusza i Maksymiliana w Würzburgu. Od 1917 był profesorem na nowo utworzonej katedrze pediatrii Uniwersytetu Friedricha Schillera w Jenie.
W okresie narodowego socjalizmu poparł ideologię nazistowską, ale nie został przyjęty do NSDAP z powodu arabskiego pochodzenia. Kierując szpitalem dziecięcym w Jenie, doprowadził do eutanazji nieuleczalnie chorych dzieci.
W 1947 otrzymał doktorat honoris causa jenajskiej uczelni i tytuł honorowego obywatela miasta. W 1952 otrzymał nagrodę państwową NRD I klasy. Od połowy lat 80. zaczęto publikować prace na temat zaangażowania Jussufa Ibrahima w eutanazję. Po 2000 roku zmieniono nazwy noszących jego imię kliniki, ulicy i przedszkola w Jenie.

</doc>
<doc id="3058385" url="https://pl.wikipedia.org/wiki?curid=3058385" title="Czerganowo">
Czerganowo

Czerganowo (bułg. "Черганово") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 943 mieszkańców.
Sobór odbywa się corocznie 14 października.
Położenie.
Czerganowo znajduje się w Kotlinie Kazanłyskiej, w Dolinie Róż.

</doc>
<doc id="3058388" url="https://pl.wikipedia.org/wiki?curid=3058388" title="Dołno Izworowo">
Dołno Izworowo

Dołno Izworowo (bułg. "Долно Изворово") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 537 mieszkańców.
Sobór odbywa się corocznie 6 maja.

</doc>
<doc id="3058389" url="https://pl.wikipedia.org/wiki?curid=3058389" title="D-Day (gra komputerowa)">
D-Day (gra komputerowa)

D-Day – komputerowa strategiczna gra czasu rzeczywistego wyprodukowana przez węgierskie studio Digital Reality oraz wydana przez Monte Cristo i Digital Jesters na platformę PC 6 czerwca 2004 roku, w rocznicę rozpoczęcia Operacji Overlord.
Fabuła.
Akcja gry ma miejsce w trakcie lądowania w Normandii podczas II wojny światowej.
Rozgrywka.
Gra została podzielona na trzy kampanie o trzech poziomach trudności, na każdą składają się po cztery misje, a także tryb wolnych scenariuszy, gdzie gracz może testować broń. Podejmowane decyzje mają wpływ na dalsze losy rozgrywki. W grze zawartych zostało około 60 jednostek.
W grze zwarty został tryb gry wieloosobowej umożliwiający grę w sieci lokalnej lub przez Internet.
Produkcja.
Gra powstała przy wsparciu stowarzyszenia Normandie Mémoire.

</doc>
<doc id="3058390" url="https://pl.wikipedia.org/wiki?curid=3058390" title="Cezar (sałatka)">
Cezar (sałatka)

Cezar – rodzaj popularnej sałatki, której głównymi składnikami są sałata rzymska, grzanki i parmezan.
Za twórcę sałatki Cezar uważa się Caesara Cardiniego, pochodzącego z Włoch kucharza, który był właścicielem restauracji w meksykańskim mieście Tijuana. Według jego córki, Rosy, Cardini wymyślił tę sałatkę w roku 1924, kiedy pewnego dnia w kuchni skończyły mu się zapasy i musiał ugotować coś z tego, co mu zostało w spiżarni. Jest to najpopularniejsza historia powstania sałatki Cezar, ale nie brakuje też innych wersji.
Przepis.
Według oryginalnej receptury do przygotowania sałatki Cezar potrzebne są:
Istnieją także inne warianty tej sałatki. Popularne są wersje z dodatkiem kurczaka, "anchois" lub innymi rodzajami sałaty czy sera.

</doc>
<doc id="3058391" url="https://pl.wikipedia.org/wiki?curid=3058391" title="Władimir Kozłow (lekkoatleta)">
Władimir Kozłow (lekkoatleta)

Władimir Kozłow (ur. 15 marca 1994) – rosyjski lekkoatleta specjalizujący się w trójskoku.
W 2013 zdobył w Rieti brązowy medal mistrzostw Europy juniorów. 
Rekordy życiowe: stadion – 15,85 (21 lipca 2013, Rieti); hala – 15,09 (12 lutego 2012, Wołgograd). 

</doc>
<doc id="3058392" url="https://pl.wikipedia.org/wiki?curid=3058392" title="Neofit (Korobow)">
Neofit (Korobow)

Neofit, imię świeckie Nikołaj Aleksiejewicz Korobow (ur. 15 stycznia 1878 w Nowosiełkach-Ziuzinie, zm. w listopadzie 1937 w Gorkim) – rosyjski biskup prawosławny.
Pochodził z zamożnej rodziny chłopskiej z guberni jarosławskiej. W rodzinnej wsi zdobył podstawowe wykształcenie (nauczył się czytać i pisać, śpiewał w cerkwi) w domu lub w szkole ludowej. Następnie razem z rodzicami przeprowadził się do Petersburga. Nikołaj Korobow pragnął wstąpić do monasteru Wałaam, jednak nie został przyjęty z powodu zbyt młodego wieku. Po raz drugi zgłosił się do klasztoru w 1902, jednak nie pozostał na miejscu, lecz został skierowany do służby w domu biskupim eparchii fińskiej i wyborskiej. Na Wałaamie przebywał od 1906.
11 marca 1906 złożył wieczyste śluby mnisze przed ihumenem Pafnucym (Andriejewem). 3 kwietnia tego samego roku arcybiskup fiński i wyborski Sergiusz wyświęcił go na hierodiakona. W 1908 hierodiakon Neofit ponownie wyjechał do Wyborga i objął obowiązki ekonoma w domu biskupim eparchii fińskiej i wyborskiej. 24 czerwca 1910 przyjął święcenia kapłańskie. W 1911 wrócił na Wałaam na własną prośbę i pozostał w monasterze do 1914. Następnie został skierowany do służby w cerkwi św. Mikołaja w Petersburgu, należącej do Cesarskiego Prawosławnego Towarzystwa Palestyńskiego. Brał udział w obradach Soboru Lokalnego Rosyjskiego Kościoła Prawosławnego w latach 1917-1918, był członkiem jego komisji ds. monasterów.
Gdy w 1918 dotychczasowy biskup fiński i wyborski Sergiusz został ordynariuszem eparchii włodzimierskiej i szujskiej, hieromnich Neofit wyjechał razem z nim do Włodzimierza i został ekonomem domu biskupiego. W 1919 został mianowany archimandrytą. W tym samym roku wyznaczono go na przełożonego monasteru św. św. Borysa i Gleba w Rostowie, jednak decyzję tę cofnięto w 1920, gdyż hieromnich Neofit nie miał możliwości przybycia do Rostowa. Od lutego do sierpnia 1921 żył w monasterze Opieki Matki Bożej w Ugliczu. Następnie służył we wsi Małachowo i w monasterze Abrahamowskim w Rostowie. W 1923 i 1925 był aresztowany.
25 kwietnia 1927 został wyświęcony na biskupa gorodieckiego, wikariusza eparchii niżnonowogrodzkiej. Chirotonii biskupiej udzielił mu metropolita włodzimierski Sergiusz. W roku następnym został aresztowany ponownie. Po wyjściu z aresztu został ponownie wikariuszem eparchii niżnownogrodzkiej z tytułem biskupa wietłuskiego. Służył do 1937, gdy po raz kolejny trafił do więzienia, razem z całym duchowieństwem dekanatu wietłuskiego. 11 listopada 1937 został skazany na śmierć za "utworzenie organizacji dywersyjno-terrorystycznej". Wyrok wykonano jeszcze w tym samym miesiącu w więzieniu w Gorkim, duchowny został pochowany na więziennym cmentarzu.

</doc>
<doc id="3058393" url="https://pl.wikipedia.org/wiki?curid=3058393" title="HK Trebišov">
HK Trebišov

HK Trebišov – słowacki klub hokejowy z siedzibą w Trebišovie.
Do 2011 występował w rozgrywkach 1. ligi. W czerwcu 2013 władze klubu wycofały drużynę seniorską z rozgrywek ligowych.
Zawodnicy i trenerzy.
W klubie występowali m.in. Milan Staš, Tomáš Valečko, Július Hudáček. Najskuteczniejszym hokeistą w historii jest Igor Šalata.
Trenerem zespołu był Milan Staš i Miroslav Ihnačák.

</doc>
<doc id="3058396" url="https://pl.wikipedia.org/wiki?curid=3058396" title="Ken Murray">
Ken Murray

Ken Murray właściwie Kenneth Abner Doncourt (ur. 14 lipca 1903 w Nowym Jorku, zm. 12 października 1988 w Burbank) – amerykański aktor filmowy, telewizyjny, radiowy, komik i osobowość radiowa.
Życie prywatne.
Ken Murray był trzykrotnie żonaty i miał czwórkę dzieci. Pierwsze małżeństwo zawarł w 1923 z Carlotta (Charlotte) La Rose — artystką wodewilową i burleskową. Wspólnie występowali do rozwodu w 1935.
4 lipca 1941 poślubił modelkę i aktorkę Cleatus Caldwell. Ceremonia odbyła się w domu aktora Lew Ayresa w Hollywood. Świadkiem pana młodego był amerykański komik Edgar Bergen. Ken i Cleatus mieli dwóch synów: Ken Junior (ur. 1942, zm. 1979) i Cort Riley (ur. 1944). Para rozwiodła się we wrześniu 1945.
Trzecią żoną Murraya była Betty Lou Walters. Ślub odbył się w grudniu 1948. Para miała dwie córki: Pam i Jane. Byli małżeństwem 40 lat.
Ken Murray zmarł 12 października 1988 r. w Saint Joseph Medical Center w Burbank w stanie Kalifornia. Miał 85 lat.
Wyróżnienia.
Posiada swoją gwiazdę na Hollywoodzkiej Alei Gwiazd, która znajduje się na 1724 Vine Street.

</doc>
<doc id="3058401" url="https://pl.wikipedia.org/wiki?curid=3058401" title="Edward Kiwer">
Edward Kiwer

Edward Andrzej Kiwer pseud.: Biegaj, Chwyt, Edward (ur. 24 września 1919 w Gliwicach, zm. 25 października 1987 w Łączniku) – porucznik piechoty Polskich Sił Zbrojnych i Armii Krajowej, cichociemny.
Życiorys.
W 1939 roku ukończył gimnazjum państwowe i zdał maturę.
We wrześniu 1939 roku walczył w Armii „Kraków”. Przekroczył granicę polsko-rumuńską 18 września 1939 roku. W grudniu 1939 roku znalazł się we Francji, gdzie walczył w 3 kompanii 2 batalionu strzelców podhalańskich 1 półbrygady Samodzielnej Brygady Strzelców Podhalańskich. W czasie bitwy o Narwik był ranny. Za udział w niej dostał Krzyż Walecznych. W czerwcu 1940 roku przedostał się do Wielkiej Brytanii, gdzie został skierowany początkowo do 1 batalionu strzelców podhalańskich 1 Brygady Strzelców, następnie do Szkoły Podchorążych Saperów w Dundee, a po jej ukończeniu do 10. kompanii saperów. Równocześnie był instruktorem w plutonie jugosłowiańskim, szkolonym w ramach 1 batalionu strzelców podhalańskich.
Po przeszkoleniu w dywersji został zaprzysiężony 22 kwietnia 1943 roku w Oddziale VI Sztabu Naczelnego Wodza i przeniesiony do Głównej Bazy Przerzutowej w Brindisi we Włoszech. Zrzutu dokonano w nocy z 8 na 9 kwietnia 1944 roku w ramach operacji „Weller 4” dowodzonej przez kpt. naw. Edwarda Bohdanowicza. 15 kwietnia dostał przydział do oddziału partyzanckiego „Wybranieccy” działającego w Inspektoracie Rejonu Kielce Okręgu Radom-Kielce AK na stanowisko instruktora minerstwa. Od lipca 1944 roku walczył jako dowódca 4 plutonu, a od 6 września był adiutantem dowódcy IV baonu 4 pułku piechoty Legionów AK 2 Dywizji Piechoty Legionów AK „Pogoń”. Brał udział we wszystkich walkach baonu.
Został aresztowany przez NKWD kilka dni po wejściu Armii Czerwonej do Kielc, przewieziony do aresztu przy ul. Kapitulnej, a następnie do więzienia przy ul. Zamkowej, gdzie spędził pół roku.
Po zwolnieniu podjął pracę jako księgowy w jednej z kopalń w Chorzowie. Około 1985 roku przeniósł się do Łącznika, gdzie po śmierci został pochowany na miejscowym cmentarzu.
Życie rodzinne.
Edward Kiwer był synem Henryka i Anastazji z domu Botty. Ożenił się po wojnie dwukrotnie – pierwsze małżeństwo z Adelą z domu Pattermann, z którą miał dwóch synów: Bogusława (1947–2004) oraz Jana (ur. w 1948). Po śmierci pierwszej żony ożenił się ponownie z Hildegardą z domu Motzek (1929–2021), z którą miał dwoje dzieci: Edwarda (ur. w 1950) oraz Danutę (1956–2007).

</doc>
<doc id="3058402" url="https://pl.wikipedia.org/wiki?curid=3058402" title="Dunawci (obwód Stara Zagora)">
Dunawci (obwód Stara Zagora)

Dunawci (bułg. "Дунавци") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 584 mieszkańców.
Nad brzegiem zbiornika retencyjnego Koprinka.

</doc>
<doc id="3058403" url="https://pl.wikipedia.org/wiki?curid=3058403" title="Sherman Chauncey Bishop">
Sherman Chauncey Bishop

Sherman Chauncey Bishop (ur. 18 listopada 1887, zm. 28 maja 1951) – amerykański arachnolog i herpetolog.
Urodził się 18 listopada 1887 w Sloatsburgu w stanie Nowy Jork. Większość dzieciństwa spędził w Clyde. Studiował zoologię na Cornell University, gdzie otrzymał tytuł licencjacki (B. Sc.). Jego służba w marynarce wojennej podczas I wojny światowej odbyła się głównie w Charleston Naval Base. Następnie objął stanowisko State Zoologist w New York State Museum w Albany. W 1925 otrzymał stopień doktorski z Cornell University. W 1928 związał się z wydziałem zoologii na University of Rochester. Pracował tam do swojej śmierci 28 maja 1951.
S. C. Bishop opublikował około 100 artykułów o pająkach, często we współpracy z Cyrusem R. Crosby'm. Znany także w herpetologii z publikacji poświęconych salamandrom, zwłaszcza z pracy "The Salamanders of New York", z 1941 oraz książki "Handbook of Salamanders" z 1943. Pisał także o ssakach, ptakach, żółwiach i ropuchach.

</doc>
<doc id="3058404" url="https://pl.wikipedia.org/wiki?curid=3058404" title="Dunawci">
Dunawci

miejscowości w Bułgarii:

</doc>
<doc id="3058411" url="https://pl.wikipedia.org/wiki?curid=3058411" title="Malacorhynchini">
Malacorhynchini



</doc>
<doc id="3058413" url="https://pl.wikipedia.org/wiki?curid=3058413" title="Golamo Drjanowo">
Golamo Drjanowo

Golamo Drjanowo (bułg. "Голямо Дряново") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 253 mieszkańców. W pobliżu rzeki Lesznica.
Zabytki.
W rejestrze zabytków znajdują się domy-muzea w stylu treweńskim:
Infrastruktura społeczna.
We wsi znajduje się szkoła podstawowa powstała w 1886 roku, dom kultury z 1902 roku.

</doc>
<doc id="3058414" url="https://pl.wikipedia.org/wiki?curid=3058414" title="MHK Kežmarok">
MHK Kežmarok

MHK Kieżmark (słow. MHK Kežmarok) – słowacki klub hokejowy z siedzibą w Kieżmarku.
Od 2009 pełnił rolę zespołu farmerskiego wobec HK Poprad. Do 2010 występował w rozgrywkach 1. ligi. W tym roku powódź w Kieżmarku uszkodziła halę z
lodowiskiem w Kieżmarku. Drużyna od tego czasu nie występuje w rozgrywkach.
Zawodnicy i trenerzy.
W klubie występowali m.in. Richard Šechný, Michal Mravec, Pavol Fedor, Zoltán Kubát, Branislav Fábry, Martin Petrina, Ľuboš Bartečko. W drużynach juniorskich grał Polak Krystian Dziubiński.
Trenerem zespołu był Miroslav Ihnačák.

</doc>
<doc id="3058418" url="https://pl.wikipedia.org/wiki?curid=3058418" title="Gorno Izworowo">
Gorno Izworowo

Gorno Izworowo (bułg. "Горно Изворово") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 217 mieszkańców.
Sobór odbywa się corocznie 26 października.

</doc>
<doc id="3058419" url="https://pl.wikipedia.org/wiki?curid=3058419" title="Lucien-Emile Bardonne">
Lucien-Emile Bardonne

Lucien-Emile Bardonne (ur. 1 września 1923 w Vaux-lès-Saint-Claude, zm. 3 grudnia 2005) – francuski duchowny katolicki, biskup. Święcenia kapłańskie przyjął w 1951 roku, zaś w 1969 został mianowany przez papieża Pawła VI biskupem pomocniczym archidiecezji Rouen ze stolicą tytularną Thimida Regia. W 1972 został mianowany biskupem koadiutorem z prawem następstwa diecezji Châlons. Kierowanie diecezją przejął rok później stając się tym samym 103 biskupem tej diecezji. W 1998 Jan Paweł II przyjął jego rezygnację złożoną ze względu na wiek. Zmarł w 2005.

</doc>
<doc id="3058421" url="https://pl.wikipedia.org/wiki?curid=3058421" title="Wacław Stawecki">
Wacław Stawecki

Wacław Stawecki (ur. 1947 w Chałupkach) – polski rzeźbiarz i malarz.
W 1966 roku ukończył Państwowe Liceum Technik Plastycznych w Kielcach. Studia artystyczne w Państwowej Szkole Sztuk Plastycznych w Poznaniu na Wydziale Malarstwa, Grafiki i Rzeźby w pracowniach prof. Bazylego Wójtowicza i doc. Magdaleny Więcek – Wnuk. Dyplom w 1972 r. z wyróżnieniem. W 1972 roku przenosi się do Kielc podejmując pracę pedagogiczną w Państwowym Liceum Sztuk Plastycznych i aktywnie włącza się w życie artystyczne. Od 1972 roku członek rzeczywisty Związku Polskich Artystów Plastyków. Od 1983 roku członek Związku Artystów Rzeźbiarzy, w latach 1983–1987 pełni funkcję wiceprezesa Zarządu Oddziału ZAR w Kielcach. Uprawia rzeźbę architektoniczną i wystawienniczą, w różnych materiałach: drewno, metal, kamień, ceramika. Jego prace rzeźbiarskie tworzą cykle m.in.: Relacje, Katharsis, Ecce Homo, Epitafia (Sarkofagi), Pomniki, Portrety, Fontanny, Ptaki, Cienie, Katedry.

</doc>
<doc id="3058423" url="https://pl.wikipedia.org/wiki?curid=3058423" title="Lucien Bardonne">
Lucien Bardonne



</doc>
<doc id="3058427" url="https://pl.wikipedia.org/wiki?curid=3058427" title="Brahian Peña">
Brahian Peña

Brahian Peña (ur. 3 kwietnia 1994) – szwajcarski lekkoatleta specjalizujący się w biegach płotkarskich. Do końca 2011 roku reprezentował Dominikanę.
Brązowy medalista juniorskich mistrzostw Europy w Rieti (2013).

</doc>
<doc id="3058429" url="https://pl.wikipedia.org/wiki?curid=3058429" title="Muzeum Etnografii i Przemysłu Artystycznego we Lwowie">
Muzeum Etnografii i Przemysłu Artystycznego we Lwowie

Muzeum Etnografii i Przemysłu Artystycznego we Lwowie - muzeum we Lwowie, utworzone w 1874 jako "Muzeum Przemysłowe", lub "Muzeum Przemysłu Artystycznego".
Muzeum znajduje się w budynku dawnej Galicyjskiej Kasy Oszczędności. W 1951 na bazie Muzeum Przemysłu Artystycznego oraz Muzeum Towarzystwa Naukowego im. Szewczenki utworzono Muzeum Etnografii i Przemysłu Artystycznego Narodowej Akademii Nauk Ukrainy.

</doc>
<doc id="3058430" url="https://pl.wikipedia.org/wiki?curid=3058430" title="Tor himalajski">
Tor himalajski

Tor himalajski ("Tor putitora") – zagrożony wyginięciem azjatycki gatunek dużej słodkowodnej ryby karpiokształtnej z rodziny karpiowatych (Cyprinidae). W Himalajach jest najpospolitszym przedstawicielem rodzaju "Tor". Lokalnie ma istotne znaczenie gospodarcze. Jest zagrożony wyginięciem.
Występowanie.
Gatunek szeroko rozprzestrzeniony w południowej i południowo-wschodniej Azji, na obszarze Afganistanu, Pakistanu, Indii, Nepalu, Bangladeszu, Bhutanu, Sri Lanki, Mjanmy, zachodniego Iranu po wschodnią Tajlandię. Zasiedla górskie i podgórskie strumienie i rzeki, rozlewiska rzeczne i jeziora.
Wielkość.
Przeciętna długość ciała wynosi 183 cm, a maksymalna 275 cm. Maksymalna odnotowana masa ciała to 55 kg.
Biologia i ekologia.
Gatunek migrujący. Żeruje w rozlewiskach i jeziorach. Na okres rozrodu wpływa do strumieni. Ikrę składa na żwirowatym lub kamienistym dnie. Po tarle wraca do spokojniejszych wód. Ryba wszystkożerna. 
Znaczenie gospodarcze.
Jest poławiany komercyjnie oraz w wędkarstwie jako ryba konsumpcyjna. Hodowany w akwakulturach. Prezentowany w akwariach publicznych.
Zagrożenia i ochrona.
Tor himalajski jest gatunkiem poważnie zagrożonym przez przełowienie, utratę siedlisk, spadek jakości siedlisk, w wyniku utraty terenów rozrodczych, a także z powodu innych czynników antropogenicznych, które bezpośrednio doprowadziły do spadku liczebności populacji w wielu miejscach. Ponadto kilka zapór planowanych do budowy w przyszłości w regionie Himalajów może mieć bardziej drastyczny wpływ na populacje ryb tego gatunku, blokując ich drogi migracji i wpływając na ich rozród. Szacuje się, że w przeszłości nastąpił 50% spadek liczebności i jeśli obecne tendencje się utrzymają i nowe tamy będą budowane, populacja może zmniejszyć się nawet do 80%.

</doc>
<doc id="3058431" url="https://pl.wikipedia.org/wiki?curid=3058431" title="Gallignani S. P. A">
Gallignani S. P. A

Gallignani S.p.A. – były producent maszyn rolniczych z siedzibą w Rawennie. Obecnie jako Kverneland Group Ravenna S.r.l jest jedną z fabryk Grupy Kverneland produkującą prasy rolujące i owijarki bel.

</doc>
<doc id="3058432" url="https://pl.wikipedia.org/wiki?curid=3058432" title="Tor putitora">
Tor putitora



</doc>
<doc id="3058438" url="https://pl.wikipedia.org/wiki?curid=3058438" title="E405">
E405



</doc>
<doc id="3058440" url="https://pl.wikipedia.org/wiki?curid=3058440" title="Matoaka">
Matoaka

Matoaka – miasto w Stanach Zjednoczonych, w stanie Wirginia Zachodnia, w hrabstwie Mercer.

</doc>
<doc id="3058441" url="https://pl.wikipedia.org/wiki?curid=3058441" title="HK 95 Považská Bystrica">
HK 95 Považská Bystrica

HK 95 Powaska Bystrzyca (słow. HK 95 Považská Bystrica) – słowacki klub hokejowy z siedzibą w Powaskiej Bystrzycy.
Zawodnicy.
W klubie występowali Miroslav Zaťko, Richard Šafárik, Tomáš Záborský, Vladislav Baláž, Andrej Kollár, Vladimír Urban, Juraj Mikuš.
Trenerem bramkarzy jest obecnie Roman Mega.

</doc>
<doc id="3058451" url="https://pl.wikipedia.org/wiki?curid=3058451" title="Pluton (gra komputerowa)">
Pluton (gra komputerowa)

Pluton – komputerowa strategiczna gra czasu rzeczywistego wyprodukowana przez węgierskie studio Digital Reality oraz wydana przez Monte Cristo na platformę PC 20 listopada 2002.
Fabuła.
Młody amerykański żołnierz w latach 1965–1968 służy w Pierwszej Dywizji Kawalerii Powietrznej w Wietnamie. W hierarchii wojskowej zaczyna jako rekrut by awansować kolejno na porucznika i dowodzić całym plutonem.
Rozgrywka.
Gra została podzielona na piętnaście misji. Gracz może dowodzić żołnierzami takimi jak: snajperzy, saperzy, komandosi czy obsługa karabinu maszynowego, których doświadczenie wzrasta z liczbą wykonanych misji. Może również skorzystać z różnego rodzaju broni jakimi są: śmigłowce, transportery opancerzone M113 oraz czołgi M48 Patton, a także wsparcie artyleryjskie. Gracz może operować wojskami w różnych terenach: dżunglach, bagnach czy polach ryżowych, a także różnych warunkach atmosferycznych jakimi są m.in.: monsuny, mgły i silny wiatr.
W grze zwarty został tryb gry wieloosobowej umożliwiający grę w sieci lokalnej lub przez Internet.
Gra została oparta na silniku graficznym firmy Digital Reality z gry "".
Produkcja.
Przy produkcji gry wykorzystano technologię motion capture, wykonano ponad 400 animacji postaci.

</doc>
<doc id="3058455" url="https://pl.wikipedia.org/wiki?curid=3058455" title="AFISMA">
AFISMA

AFISMA (ang. „African-led International Support Mission to Mali” - Międzynarodowa Misja Wsparcia w Mali pod Dowództwem Sił Afrykańskich) – operacja wsparcia pokoju prowadzona przez Wspólnotę Gospodarczą Państw Afryki Zachodniej (ECOWAS), które powołały wojska operacyjne wysłane do Mali podczas tamtejszej wojny domowej. Celem misji było wsparcie interweniujących wojsk francuskich oraz częściowe zajęcia ich miejsc, po zakończeniu fazy ofensywnej operacji Serwal.
Geneza.
Po tym jak w czerwcu 2012, radykalni islamiści skupieni wokół Al-Ka’idy Islamskiego Maghrebu i ugrupowań satelickich, zajęli obszar Azawadu na północy Mali, na arenie międzynarodowej zaistniała kwestia zagranicznej interwencji pod egidą ECOWAS, mającej na celu rozbicie dżihadystów. Na początku września 2012 tymczasowy prezydent Mali Dioncounda Traoré zwrócił się z oficjalną prośbą do ECOWAS o sformułowanie międzynarodowych wojsk operacyjnych.
Prezydent Republiki Francuskiej François Hollande wezwał w październiku 2012 do jak najszybszej interwencji przeciwko islamistom. Francja miała obawy, iż w północnym Mali jako bazie terrorystów w Afryce, mogą być przygotowywane zamachy, w tym także ataki na Europę. Terroryści po zajęciu północnego Mali podjęli próby nieudanych ataków na francuskie ambasady w Mali oraz Mauretanii. 12 października 2012 RB ONZ na podstawie VII rozdziału Karty Narodów Zjednoczonych dała afrykańskim liderom 45 dni na opracowanie planu interwencji w północnym Mali. 11 listopada 2012 przywódcy Wspólnoty Gospodarczej Państw Zachodnioafrykańskich zatwierdzili na spotkaniu w Abudży plan odbicia północnej części Mali z rąk rebeliantów za pomocą sił liczących 5500 żołnierzy kontyngentu interwencyjnego w tym 3300 z państw stowarzyszonych z ECOWAS.
Samo przygotowanie sił interwencyjnych przysparzało wiele problemów. Wyposażenie i wyszkolenie ewentualnego korpusu ekspedycyjnego trwało sporo czasu, do tego dochodziło przygotowanie operacji polegających na wytropieniu rebeliantów na ogromnych obszarach piaszczystego północnego Mali. Same przygotowywania planowane były na pięć miesięcy.
Plan z Abudży został 20 grudnia 2012 jednogłośnie zatwierdzony przez francuski projekt rezolucji Rady Bezpieczeństwa ONZ nr 2085. Misji AFISMA przyznano roczny mandat, podczas którego za pomocą „wszelkich niezbędnych środków”, państwa biorące udział w operacji mają pomóc odzyskać Mali region kontrolowany przez ekstremistyczne ugrupowania. Zakładany budżet operacji szacowano na 460 mln dolarów. Unia Afrykańska pokryła zaledwie 50 mln dolarów.
Międzynarodowe siły.
Jako pierwszy do Mali przybył nigeryjski kontyngent składający się z 190 żołnierzy. Stało się to 16 stycznia 2013. 2 tys. zachodnioafrykańskich żołnierzy operujących w ramach sił AFISMA ma przybyć do Mali przed 26 stycznia 2013. 17 stycznia 2013 Czad opuściło 200 żołnierzy skierowanych do Mali. Ndżamena zobowiązała się wysłać łącznie 2 tys. żołnierzy. Tuż przed rozpoczęciem operacji Serwal, Czad interweniował w Republice Środkowoafrykańskiej, gdzie podpisano zawieszenie broni w pierwszym dniu francuskiej interwencji w Mali. Wieczorem 17 stycznia 2013 do Bamako przybyło 100 nigeryjskich i togijskich żołnierzy. 20 stycznia 2013 do malijskiej stolicy dotarło 100 żołnierzy z Beninu i 60 z Senegalu.
Według stanu na dzień 23 stycznia 2013 w Mali stacjonowało 2300 żołnierzy z Francji, 500 żołnierzy z Togo, Beninu, Burkina Faso i Nigerii. Do interwencji w północnym Mali szykowało się po 500 żołnierzy z Nigru i Czadu, których liczba w czasie natarcia wyniosła 2,4 tys. 24 stycznia 2013, 160 żołnierzy z Burkina Faso zostało rozmieszczonych w mieście Markala i jako pierwsze z wojsk AFISMA przystąpiło do działań bojowych. 28 stycznia 2013 później centrum dowodzenia misji AFISMA przeniesiono z Abudży do Addis Abeby.
W trakcie działań zginęło 64 żołnierzy AFISMA - 38 zabitych czadyjskich żołnierzy, 23 nigerskim, dwóch togijskich oraz jeden burkiński. W kwietniu 2013 siły AFISMA liczyły 6,6 tys., z czego 2,4 tys. stanowili Czadyjczycy, którzy w połowie kwietnia 2013 rozpoczęli wycofywanie się z Mali, podobnie jak Francuzi. Wówczas Rada Bezpieczeństwa ONZ projektowała utworzenia batalionu pod egidą ONZ - MINUSMA, liczącego docelowo 12,6 tys. żołnierzy. Siły ONZ, według rezolucji RB ONZ nr 2100 z 25 kwietnia 2013, objęły mandat misji w Mali 1 lipca 2013.

</doc>
<doc id="3058456" url="https://pl.wikipedia.org/wiki?curid=3058456" title="Ghislaine Dupont">
Ghislaine Dupont

Ghislaine Dupont (wym. /ʒislɛn dypõ/; ur. 13 stycznia 1956 r., zm. 2 listopada 2013 w Mali) – francuska dziennikarka specjalizująca się w Afryce.
Życiorys.
Ghislaine Dupont mieszkała w dzieciństwie w Afryce. Ukończyła . Rozpoczęła swoją karierę w prasie – w "Ouest-France" i w ' – ale przekwalifikowała się następnie na dziennikarkę radiową, pracując dla niezależnych stacji, takich jak "Radio Gilda la Radiopolitaine" w Paryżu. Nawiązała następnie współpracę z lokalną stacją "Radio France Belfort" i z "RFI" w 1986, po czym wyjechała do Tangeru (Maroko) jako dziennikarka '.
W 1990 wróciła do RFI, gdzie zajmowała się Afryką: W Angoli śledziła działania rebeliantów z UNITA, była świadkiem zbrodni w Sierra Leone, informowała o wydarzeniach w Dżibuti, Rwandzie, Sudanie, Algierii i podczas konfliktu w Erytrei oraz w Wybrzeżu Kości Słoniowej, gdzie odkryła grób zbiorowy.
Całą dekadę (1997-2007) swojej kariery poświęciła Demokratycznej Republice Konga.
W 2003 Ghislaine Dupont była jedną z założycielek w DR Konga. „Głos pokoju” powstał z inicjatywy , szwajcarskiej organizacji pozarządowej, która wspiera media w kryzysowych sytuacjach, z udziałem Misji Narodów Zjednoczonych w DR Konga (MONUC). Wykształciła w nim młodych dziennikarzy, którzy uczynili z "Radia Okapi" jednym z głównych mediów w kraju.
W 2006 wydalona z Kinszasy przez rząd Kabili między obiema turami wyborów prezydenckich, za niezależność.
Była ceniona jako reporterka i dziennikarka śledcza, m.in. za dokładność i finezję swoich analiz politycznych. Dzięki temu stała się doradcą wydawniczym redakcji.
Ghislaine Dupont została zamordowana 2 listopada 2013 w okolicach miasta Kidal, w północno-wschodnim Mali po tym, jak niezidentyfikowani napastnicy ją uprowadzili. Towarzyszył jej montażysta Claude Verlon, który również padł ich ofiarą.
Francuski wywiad ustalił tożsamość trzech z czterech porywaczy, którzy należą do Al-Ka’idy Islamskiego Maghrebu (AQIM). 6 listopada AQIM oficjalnie przyznała się do tej napaści.
Prezydent Republiki Mali Ibrahim Boubacar Keïta odznaczył ją pośmiertnie Narodową Odznaką Mali.

</doc>
<doc id="3058457" url="https://pl.wikipedia.org/wiki?curid=3058457" title="René-Joseph Piérard">
René-Joseph Piérard

René-Joseph Piérard (ur. 6 marca 1899 w Châlons-sur-Marne, zm. 18 września 1994) – francuski duchowny katolicki, biskup. Święcenia kapłańskie przyjął w 1923 roku, zaś w 1945 został mianowany przez papieża Piusa XII biskupem koadiutorem z prawem następstwa diecezji Châlons ze stolicą tytularną Iuliopolis. Kierował diecezją do roku 1973, kiedy to złożył rezygnację ze względu na wiek zaakceptowaną przez Pawła VI. Brał udział we wszystkich czterech sesjach Soboru watykańskiego II. Zmarł w 1994 w wieku 95 lat.

</doc>
<doc id="3058459" url="https://pl.wikipedia.org/wiki?curid=3058459" title="Rene-Joseph Pierard">
Rene-Joseph Pierard



</doc>
<doc id="3058460" url="https://pl.wikipedia.org/wiki?curid=3058460" title="Maraton w Fukuoce">
Maraton w Fukuoce

Maraton w Fukuoce – bieg uliczny rozgrywany corocznie (na początku grudnia) na ulicach Fukuoki. Bieg odbył się po raz pierwszy 17 grudnia 1947 roku, wówczas w Kumamoto. Początkowo bieg rozgrywano w różnych lokalizacjach, jednak ze względu na głównego sponsora, gazetę "Asahi Shimbun", uznaje się, że są to różne edycje tego samego wydarzenia.
Cudzoziemcy startują w tym biegu od 1954; wtedy wygrał Reinaldo Gorno z Argentyny. Aktualnym rekordzistą jest Tsegay Kebede z Etiopii (2:05:18 w 2009 r.).

</doc>
<doc id="3058461" url="https://pl.wikipedia.org/wiki?curid=3058461" title="Rene Pierard">
Rene Pierard



</doc>
<doc id="3058465" url="https://pl.wikipedia.org/wiki?curid=3058465" title="Leonid Kobielew">
Leonid Kobielew

Leonid Kobielew (ur. 24 czerwca 1995) – rosyjski lekkoatleta specjalizujący się w skoku o tyczce.
W 2013 został w Rieti został wicemistrzem Europy juniorów, a rok później zajął 5. miejsce na mistrzostwach świata do lat 20 w Eugene. Srebrny medalista młodzieżowych mistrzostw Europy w Tallinnie (2015).
Rekordy życiowe: stadion – 5,55 (11 lipca 2015, Tallinn); hala – 5,50 (24 lutego 2016, Moskwa). 

</doc>
<doc id="3058466" url="https://pl.wikipedia.org/wiki?curid=3058466" title="Oona Kettunen">
Oona Kettunen

Oona Kettunen (ur. 10 lutego 1994) – fińska lekkoatletka specjalizująca się w biegach długodystansowych oraz biegaczka narciarska.
Dziewiąta zawodniczka biegu na 2000 metrów z przeszkodami podczas mistrzostw świata juniorów młodszych w Lille Metropole (2011). W tym samym roku zajęła 4. i 7. miejsce na olimpijskim festiwalu młodzieży Europy. W 2012 była siódma na 3000 metrów z przeszkodami podczas juniorskich mistrzostw świata w Barcelonie. Rok później sięgnęła po złoto oraz srebro mistrzostw Europy juniorów w Rieti.
Złota medalistka mistrzostw Finlandii oraz reprezentantka kraju na drużynowych mistrzostwach Europy i w meczach międzypaństwowych.

</doc>
<doc id="3058470" url="https://pl.wikipedia.org/wiki?curid=3058470" title="Wayne Maddison">
Wayne Maddison

Wayne Paul Maddison – kanadyjski systematyk, filogenetyk i arachnolog specjalizujący się w skakunowatych.
Ukończył w 1980 University of Toronto ze stopniem licencjackim w zoologii. Stopień doktorski otrzymał w 1988 na Harvard University. W latach 1988-90 na stypendium podoktorskim od Natural Sciences and Engineering Research Council. W latach 1990-2003 profesor nadzwyczajny na University of Arizona. Od 1993 do 1998 na stypendium David and Lucile Packard Fellow for Science and Engineering. Od 2011 członek Royal Society of Canada. Pełni funkcję Canada Research Chair oraz profesora na wydziale zoologii i botaniki na University of British Columbia.
W swoich badaniach koncentruje się na filogenezie, bioróżnorodności i ewolucji skakunowatych. Zajmuje się także programowaniem komputerowym, w kontekście teorii filogenezy. We współpracy z Davidem Maddisonem pracował nad Mesquite, filogenetycznym oprogramowaniem open-source, programem MacClade oraz projektem Tree of Life Web Project.

</doc>
<doc id="3058471" url="https://pl.wikipedia.org/wiki?curid=3058471" title="Języki kaddo">
Języki kaddo

Języki kaddo – rodzina języków autochtonicznych Ameryk, używana przez Indian zamieszkujących Wielkie Równiny w Stanach Zjednoczonych.
Podział.
Według badań glottochronologicznych grupa północna i południowa oddzieliła się od siebie około 3500 lat temu. Język wichita wyodrębnił się około 2000 lat temu, kitsai 1200 lat temu, a pawnee i arikara 300 do 500 lat temu.
Obecna sytuacja.
Kitsai jest językiem wymarłym, ponieważ jego użytkownicy zostali wchłonięci przez plemię Wichita w XIX wieku. Pozostałe języki kaddo są zagrożone wyginięciem. Kaddo używa około 25 osób, pawnee – 20, akirara – 3, a ostatnia użytkowniczka wichita, urodzona w 1927 roku Doris McLemore, zmarła w 2016 roku.
Powiązania.
Wymarły język adai, znany tylko z listy 285 wyrazów, zapisanej w 1804 roku, mógł być spokrewniony z językami kaddo, brakuje jednak materiałów źródłowych, by to zweryfikować. Również język plemienia Ais, które żyło w sąsiedztwie Kaddo, był prawdopodobnie spokrewniony z językami kaddo.
Niektórzy lingwiści wiążą języki kaddo z językami irokeskimi w ramach proponowanej rodziny markosiouańskiej oraz z językami algonkiańskimi. Jednak na potwierdzenie tych tez również brakuje dowodów i nie są powszechnie uznawane.

</doc>
<doc id="3058472" url="https://pl.wikipedia.org/wiki?curid=3058472" title="Jasenowo (obwód Stara Zagora)">
Jasenowo (obwód Stara Zagora)

Jasenowo (bułg. "Ясеново") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 700 mieszkańców.

</doc>
<doc id="3058474" url="https://pl.wikipedia.org/wiki?curid=3058474" title="Andrej Skabiejka">
Andrej Skabiejka

Andrej Skabiejka (ur. 11 czerwca 1995) – białoruski lekkoatleta specjalizujący się w skoku wzwyż.
W 2013 został w Rieti został wicemistrzem Europy juniorów. 
Rekordy życiowe: stadion – 2,26 (31 maja 2014, Brześć); hala – 2,26 (3 lutego 2018, Homel oraz 17 lutego 2018, Mohylew).

</doc>
<doc id="3058476" url="https://pl.wikipedia.org/wiki?curid=3058476" title="Język adai">
Język adai

Język adai – wymarły język uznawany za izolowany. Był używany do XIX wieku w północno-zachodniej Luizjanie. Jedyna wiedza na jego temat pochodzi z zapisanej w 1804 roku listy 285 wyrazów. Materiał ten nie pozwala jednoznacznie powiązać adai z innymi językami. Być może był spokrewniony z językami kaddo.

</doc>
<doc id="3058477" url="https://pl.wikipedia.org/wiki?curid=3058477" title="Koprinka">
Koprinka



</doc>
<doc id="3058478" url="https://pl.wikipedia.org/wiki?curid=3058478" title="Michaił Akimienko">
Michaił Akimienko

Michaił Siergiejewicz Akimienko (ros. Михаил Сергеевич Акименко; ur. 6 grudnia 1995) – rosyjski lekkoatleta specjalizujący się w skoku wzwyż.
W 2013, w Rieti, został brązowym medalistą mistrzostw Europy juniorów, a rok później stanął na najwyższym stopniu podium juniorskich mistrzostw świata w Eugene. W 2019 sięgnął po srebro mistrzostw świata w Dosze.
Złoty medalista mistrzostw Rosji.
Rekordy życiowe: stadion – 2,35 (4 października 2019, Doha); hala – 2,31 (16 stycznia 2020, Czelabińsk, 3 marca 2020, Moskwa, 24 stycznia 2021, Moskwa, 16 lutego 2021, Moskwa oraz 26 lutego 2021, Briańsk).

</doc>
<doc id="3058479" url="https://pl.wikipedia.org/wiki?curid=3058479" title="Henryk Rudnicki">
Henryk Rudnicki

Henryk Rudnicki (ur. 23 października 1905 w Łodzi, zm. 12 kwietnia 1980 tamże) – dziennikarz, legenda łódzkiego dziennikarstwa, politolog, bibliofil, filatelista. Publikował pod pseudonimami "Hendryk", "Henryk" i "M. Jastrzębiec".
Rodzina.
Był synem Ignacego, stolarza i Stanisławy, krawcowej. Ojciec był członkiem SDKPiL i z tego powodu musiał się jakiś czas ukrywać przed carską policją podczas wydarzeń rewolucyjnych okresu 1905–1907.
Od połowy(?) lat 30. XX w. zamieszkał w podłódzkiej wówczas wsi Radogoszcz, przy ul. Zielonej, która od 20 IX 1951 r. nosi miano Jeziorna. Dom ten, prawdopodobnie typowy przedmiejski budynek, już nie istnieje. Obecnie jest to okolica bloku mieszkalnego pod adresem ul. Biedronkowa 3, bl. 110.
Około polowy lat 60. XX w. przeprowadził się do Łodzi, gdzie zamieszkał w bloku przy ul. Marysińskiej 102a i to był jego ostatni adres zamieszkania.
Praca zawodowa.
Okres międzywojenny.
Po ukończeniu na początku międzywojnia szkoły powszechnej był gońcem w składzie aptecznym, sprzątaczem, urzędnikiem w księgowości firmy „M. Kon i Natkin”. Dzięki znajomości języków obcych otrzymał w maju 1929 r. etat korektora w gazecie codziennej „Kurier Łódzki”, później redaktora depeszowego.
Pisał wiersze i pierwsze swoje młodzieńcze utwory drukował w „Małym Kurierze” od 1930 r. Od 1932 r. po ustąpieniu redaktora Ryszarda Manugiewicza kierował „Małym Kurierem”. Zamieszczał też w „Kurierze Łódzkim” felietony, nowele kryminalne, tłumaczenia artykułów z prasy zagranicznej.
Od 1930 r. był członkiem oddziału łódzkiego Syndykatu Dziennikarzy w Polsce.
Okres II wojny światowej.
Po wybuchu II wojny światowej włączył się w Łodzi w działalność miejscowego społecznego Polskiego Komitetu Niesienia Pomocy Najbiedniejszym (powstał w grudniu 1939), w którym piastował funkcję skarbnika. Działał w nim do jego rozwiązania na polecenie okupanta niemieckiego w czerwcu 1940 roku.
Cały okres II wojny światowej i okupacji niemieckiej w Łodzi spędził w tym mieście mieszkając na Radogoszczu, w pobliżu więzienia radogoskiego. Najpierw, dzięki znajomości języka niemieckiego, pracował w łódzkim Arbeitsamcie, a od połowy 1941 r. do końca okupacji zatrudniony był jako pomocnik księgowego w firmie „Hermann A. Monsees”.
W nocy z 17 na 18 stycznia, w przeddzień wyzwolenia Łodzi spod okupacji niemieckiej przez Armię Czerwoną (19 I 1945), obserwował ze swego domu palące się więzienie radogoskie. Był jednym z pierwszych, który znalazł się na jego terenie, kiedy stało się to możliwe. Zaczął organizować pochówek ofiar masakry na pobliskim cmentarzu oraz zabezpieczał materialne ślady zbrodni.
Okres powojenny.
Był inicjatorem powołania doraźnej Nadzwyczajnej Komisji dla Zbadania Zbrodni Niemieckich w Obozie Śmierci na Radogoszczu, która opublikowała swoje sprawozdanie w jednym z pierwszym numerów pierwszego powojennego łódzkiego dziennika „Wolna Łódź” 26 stycznia 1945 roku. Pierwszy numer „Wolnej Łodzi”, którą stworzył wraz z Edwardem Uzdańskim i ją redagował, ukazał się 24 stycznia 1945 roku. Łącznie ukazało się dziesięć numerów.
Mniej więcej w tym samym czasie został sekretarzem Komitetu Dzielnicowego PPR Łódź-Radogoszcz. Z jego inicjatywy, w oparciu o załogę zajezdni tramwajów podmiejskich ŁWEKD na „Helenówku”, powstał Społeczny Komitet Opieki nad Byłym Więzieniem Radogoskim, który również objął opieką mogiłę ofiar styczniowej masakry na cmentarzu radogoskim. Trudno przecenić jego rolę w zachowaniu pamięci o więźniach i ofiarach więzienia radogoskiego.
W czerwcu 1945 r. ukazał się w Łodzi pierwszy numer „Głosu Robotniczego” (organu PPR), w którym podjął pracę. W „Głosie Robotniczym” pracował do przejścia na emeryturę. Był dziennikarzem, sekretarzem redakcji, kierownikiem działu miejskiego, członkiem kolegium. Pisał i publikował przede wszystkim felietony. Napisał ich ponad 800, m.in. w dwóch cyklach: "Ze środy na piątek" (wydane w broszurze przez zespół „Głosu Robotniczego” w 1985 r.) – sygnowane pseudonimem Hendryk (bałucki slang) i "Kartki z dawnych lat" – poświęcone historii Łodzi. Tłumaczył i zamieszczał doniesienia z prasy zagranicznej.
Odszedł na emeryturę w 1975 r, ale nadal utrzymywał kontakt z redakcją, m.in. pisząc dalej felietony w swojej rubryce „Ze środy na piątek”. Ostatni ukazał się 11 kwietnia – na dzień przed śmiercią autora. Pochowany został na cmentarzu komunalnym na Dołach w Łodzi (kw. 30, rz. 28, gr. 9).
Działalność społeczna.
Był aktywnym działaczem społecznym w stowarzyszeniu dziennikarskim, członkiem Stowarzyszenia Dziennikarzy Polskich (przez wiele lat pełnił funkcję przewodniczącego Komisji Rewizyjnej Oddziału Łódzkiego SDP). Należał do PPR, a następnie do PZPR.
Na niwie społecznej: wymyślał i ogłaszał na łamach gazety przeróżne konkursy i akcje, m.in. dla dzieci niewidomych czy też równolatków PRL, pomocy ludziom starszym i samotnym. Relacjonował przebieg i rezultaty każdej z akacji. Prowadził akcję „Dym”, w ramach której zorganizowany konkurs na wzorowego palacza zmniejszyć miał chmurę dymu nad Łodzią i przyczynić się do oszczędności węgla. W końcu 1969 r. w konkursie uczestniczyło 80 palaczy z 26 największych „kominowych trucicieli”.
Największą jego akcją społeczną na rzecz Łodzi i jej mieszkańców było doprowadzenie do odbudowy pomnika T. Kościuszki na placu Wolności w Łodzi. Inicjując w końcu lat 50. XX w. wśród łodzian zbiórkę złomu metali kolorowych i pieniędzy doprowadził do odbudowy w 1960 r. – zniszczonego przez hitlerowców 11 listopada 1939 r. – tego pomnika.
Był też wychowawcą i edukatorem młodych kadr dziennikarskich, z jego szkoły wyszło wielu dziennikarzy i autorów. Jeden z nich, Jerzy Wilmański, umieścił w 1978 r. dedykację w swojej książce:
"To Pan przed laty… (czas uchodzi)"
"uczył mnie abecadła Łodzi"
"historii miasta, dźwięków, dymów,"
"przedmieść, zaułków i kominów..."
"To Pan przed laty... (lepiej nie liczyć)"
"w redakcji nie dał mi się byczyć"
"lecz pędził w miasto, w pejzaż Łodzi:"
"„chodzić po mieście, trzeba chodzić...”"
Upamiętnienie postaci i dorobku.
W styczniu 1984 r. z inicjatywy redakcji „Głosu Robotniczego” w Muzeum Historii Miasta Łodzi otwarto wystawę poświęconą życiu i działalności Henryka Rudnickiego (scenariusz Jolanta Błaszkowska, projekt plastyczny Enver Erol). W 1985 r., także z inicjatywy zespołu „Głosu Robotniczego”, wydano, przygotowany do druku przez Ryszarda Poradowskiego, wybór jego felietonów z 25 lat ukazywania się ich na łamach „GR” w cyklu „Ze środy na piątek”.

</doc>
<doc id="3058481" url="https://pl.wikipedia.org/wiki?curid=3058481" title="Jerzy Stefan Kowalczyk">
Jerzy Stefan Kowalczyk

Jerzy Stefan Kowalczyk (ur. 20 października 1923 w Siedlcach, zm. 15 października 2006 w Gdańsku) – polski profesor nauk chemicznych (spec. analiza chromatograficzna), związany z Politechniką Gdańską, twórca szkoły naukowej HPLC (ang. "High-Performance Liquid Chromatography").
Życiorys.
Dzieciństwo i młodość.
Dzieciństwo i młodość spędził w Siedlcach (miejscu urodzenia) i w Dęblinie, gdzie jego ojciec pracował jako mechanik lotniczy. We wrześniu 1939 roku i w okresie okupacji niemieckiej rodzina mieszkała w Siedlcach. Jerzy Kowalczyk uczył się na tajnych kompletach. Szybko zaangażował się w młodzieżową działalność konspiracyjną. Należał do Komendy Obrońców Polski, a od lutego 1942 – wraz z ojcem i bratem – do Armii Krajowej, do której przyłączył się KOP. Uczestniczył w akcjach przechwycenia w Sarnakach niemieckiej rakiety V2.
Studia rozpoczynał na początku roku 1945 w Lublinie, gdzie wznawiała działalność Politechnice Warszawskiej. W roku 1946 zamieszkał w Gdańsku i został studentem prof. Tadeusza Pompowskiego na Wydziale Chemicznym Politechniki Gdańskiej. Wkrótce – przed ukończeniem studiów – został też asystentem profesora. Studia kończył w roku 1949, jako jeden z pierwszych powojennych absolwentów Politechniki Gdańskiej.
Przebieg pracy zawodowej.
W latach 1949–1950 pracował jako chemik-analityk w warszawskim Głównym Instytucie Lotnictwa. Po powrocie do Gdańska został zatrudniony w Centralnym Laboratorium Akademii Medycznej, w którym w latach 1950–1958 zajmował się elektroforezą i jonoforezą białek oraz analitycznymi zastosowaniami tych zjawisk.
Od roku 1958 przez niemal 50 lat pracował na Wydziale Chemicznym Politechniki Gdańskiej. Otrzymał w roku:
Utworzenie Zespołu Naukowo−Badawczego LC było konsekwencją trwałego zainteresowania Jerzego Kowalczyka technikami chromatografii, a zwłaszcza chromatografią cieczową. Wkrótce prof. J. Kowalczyka uznano za autorytet w dziedzinie analiz chromatograficznych metodą HPLC (ang. "High-Performance Liquid Chromatography"). Stosowane współcześnie chromatografy tego typu nie były wówczas znane. Prof. Kowalczyk skonstruował prototyp analitycznego aparatu HPLC, pierwszego w Europie, a prawdopodobnie również na świecie. Wraz z Zespołem doprowadził do wdrożenia tych aparatów do produkcji (1975–1989). Polska stała się pierwszym w RWPG producentem chromatografów HPLC (produkcja trwała kilka lat).
Słusznie przewidując, że zainteresowanie zastosowaniami analitycznej i preparatywnej HPLC szybko wzrośnie, Jerzy Kowalczyk zatroszczył się o szkolenie specjalistów. Był współautorem i redaktorem pierwszej polskojęzycznej monografii na temat chromatografii cieczowej. Opracował szczegółowe programy dla studiów magisterskich, studium podyplomowego "Metody instrumentalne w analizie śladów i ochronie środowiska" oraz kursów o zasięgu ogólnopolskim. Pierwsze kursy odbyły się już wówczas, gdy dostępny był jedynie prototyp gdańskiego HPLC; w następnych latach były kontynuowane – odbyły się 30-krotnie do roku śmierci ich inicjatora.
Odszedł na emeryturę w roku 1994, ale nie przerwał pracy naukowej i dydaktycznej. Jeszcze w pierwszych latach XXI wieku pełnił funkcję recenzenta prac naukowych, np. rozpraw habilitacyjnych:
Jerzy Kowalczyk był członkiem:
Odznaczenia i wyróżnienia.
Jerzy Kowalczyk otrzymał:
Za wybitne osiągnięcia naukowe w dziedzinie chromatografii został uhonorowany w roku 2005 przez Komitet Chemii Analitycznej PAN Medalem im. Prof. Andrzeja Waksmundzkiego.

</doc>
<doc id="3058482" url="https://pl.wikipedia.org/wiki?curid=3058482" title="Kiriłł Suchariew">
Kiriłł Suchariew

Kiriłł Suchariew, rus. "Кирилл Сухарев" (ur. 24 maja 1992) – rosyjski lekkoatleta specjalizujący się w skoku w dal.
W 2013 zdobył brązowy medal młodzieżowych mistrzostw Europy w Tampere.
Rekordy życiowe: stadion – 8,13 (9 czerwca 2014, Moskwa); hala – 7,98 (8 lutego 2015, Moskwa).

</doc>
<doc id="3058484" url="https://pl.wikipedia.org/wiki?curid=3058484" title="International Bioacoustic Council">
International Bioacoustic Council

International Bioacoustic Council (pl. "Międzynarodowa Rada Bioakustyki"), IBAC – międzynarodowa organizacja naukowa, której celem jest promowanie międzynarodowej współpracy naukowców we wszystkich polach działalności związanej z bioakustyką. Założona w 1969 roku.
Historia.
Pierwszą podobną inicjatywą było założenie International Committee for Bioacoustics (ICBA). Organizację założyli w 1956, w USA Hubert i Mable Frings, jednak z powodu kłopotów administracyjnych wkrótce zaczęła się ona chylić ku upadkowi. W lipcu 1967 Jean-Claude i Helen Roché założyli we Francji „Enregistrements et Etudes des Chants et Cris d’Oiseaux”, zwany Instytutem ECHO. Jego celem było nagrywanie oraz naukowa i muzykologiczna ich analiza, a także publikowanie pism w tym zakresie. W 1969 naukowa działalność ECHO, została wydzielona, tworząc International Bioacoustic Council, z siedzibą w laboratorium w duńskim Århus.
Publikacje.
Od 1971 do 1983 IBAC opublikowało 24 wydania czasopisma Biophon, zasponsorowanego przez Danish Rask-Ørsted Foundation. W 1988 utworzono czasopismo Bioacoustics, które miało wypełnić lukę po Biophonie. Obecnie jest ono regularnie wychodzącym, recenzowanym czasopismem naukowym, jednak wciąż publikowane są w nim informacje o IBAC. W międzyczasie, w 1996, wyszły jeszcze 2 wydania pisma Biophon.
Zarząd.
Obecnym prezydentem IBAC jest Patrick Sellar, prezesem Ole Næsbye Larsen, sekretarzem Cheryl Tipp, a w skład komitetu wchodzą także Thierry Aubin, Dinesh Bhatt, Maria Luisa da Silva, Peter Narins, Nicholas Mathevon oraz Roger Mundry. Dawni członkowie zarządu to: Poul Bondesen, Jefferey Boswall, Claude Chappuis, Nils Dahlbeck, Lorenz Ferdinand, Michael Fine, Matija Gogala, W.W.H. Gunn, Poul Hansen, E.D.H. Johnson, John Kirby, Gianni Pavan, Richard Ranft, Patrick Sellar, Robert C. Stein, Peter Tate, Dietmar Todt, Sten Wahlström, Carl Weismann oraz Hong Yan.

</doc>
<doc id="3058486" url="https://pl.wikipedia.org/wiki?curid=3058486" title="Finał Pucharu Świata w biegach narciarskich 2010/2011">
Finał Pucharu Świata w biegach narciarskich 2010/2011

Ostatnie zawody Pucharu Świata w biegach narciarskich w sezonie 2010/2011 odbyły się w dwóch szwedzkich miastach: Sztokholmie i Falun. Jednocześnie była to czwarta edycja cyklu Finału Pucharu Świata. Konkurencje zostały rozegrane w dniach 16 – 20 marca 2011 roku. Rywalizacja składała się z czterech etapów: sprintów stylem klasycznym, prologu stylem dowolnym (3,3 km dla mężczyzn i 2,5 km dla kobiet), biegów łączonych (2x10 km dla mężczyzn i 2x5 km dla kobiet) oraz biegów pościgowych stylem dowolnym (15 km dla mężczyzn i 10 km dla kobiet). Rozegrane 20 marca biegi pościgowe nie były punktowane w klasyfikacji generalnej PŚ (wyniki tych biegów zostały zsumowane z czasami poprzednich etapów Finału PŚ). W klasyfikacji końcowej triumfowali: Norwegowie Marit Bjørgen wśród kobiet i Szwajcar Petter Northug wśród mężczyzn.

</doc>
<doc id="3058487" url="https://pl.wikipedia.org/wiki?curid=3058487" title="Koprinka (miejscowość)">
Koprinka (miejscowość)

Koprinka (bułg. "Копринка") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 2681 mieszkańców. Położona nad Koprinką.

</doc>
<doc id="3058489" url="https://pl.wikipedia.org/wiki?curid=3058489" title="Herb Sendenhorst">
Herb Sendenhorst

Herb Sendenhorst stanowi w polu żółtym (złotym) siedzącą na koniu postać świętego Marcina prawą ręką przecinającego swój płaszcz. Koń z uniesioną prawą, przednią nogą stąpa w heraldycznie prawą stronę. Za koniem zwrócony w prawą stronę stoi półnagi żebrak z rękoma w górze. Święty Marcin odwraca się w stronę żebraka. Postacie świętego, żebraka i konia czerwone.
Postać świętego Marcina występowała na pieczęciach miejskich od XIV wieku. Herb został nadany w dniu 25 czerwca 1910 roku przez króla Prus Wilhelma II w barwach Westfalii (czerwono-białych). W późniejszym okresie kolor biały został zamieniony żółtym.

</doc>
<doc id="3058490" url="https://pl.wikipedia.org/wiki?curid=3058490" title="MINUSMA">
MINUSMA

MINUSMA (fr. „Mission multidimensionnelle intégrée des Nations Unies pour la stabilisation au Mali”) – operacja wsparcia pokoju w Mali pod egidą ONZ, utworzona rezolucją Rady Bezpieczeństwa ONZ nr 2100 z 25 kwietnia 2013.
Po tym jak w czerwcu 2012, radykalni islamiści skupieni wokół Al-Ka’idy Islamskiego Maghrebu i ugrupowań satelickich, zajęli obszar Azawadu na północy Mali, siły francuskie w styczniu 2013 podjęły interwencję zbrojną. Równocześnie siły afrykańskie utworzyły misję wspierająca AFISMA. W kwietniu 2013 siły AFISMA liczyły 6,6 tys., z czego 2,4 tys. stanowili Czadyjczycy, którzy w połowie kwietnia 2013 rozpoczęli wycofywanie się z Mali, podobnie jak Francuzi. Wówczas Rada Bezpieczeństwa ONZ projektowała utworzenia batalionu pod egidą ONZ - MINUSMA, liczącego docelowo 12,6 tys. żołnierzy. Siły ONZ, według rezolucji RB ONZ nr 2100 z 25 kwietnia 2013, objęły mandat misji w Mali, 1 lipca 2013.
Zgodnie z ustaleniami wraz z dniem 1 lipca 2013, 6 tys. żołnierzy działających pod szyldem AFISMA przeszło pod dowództwo ONZ. Docelowo wojsk ONZ miało być dwa razy więcej. Dowodził nimi rwandyjski generał Jean Bosco Kazura. Centrum dowodzenia mieściło się w Bamako. Zadaniem sił pokojowych ONZ, było monitorowanie zawieszenia broni, zabezpieczenie kraju przed atakami dżihadystów oraz kontrolowanie pokojowego przeprowadzenia wyborów prezydenckich z przełomu lipca i sierpnia 2013, a także ochrona praw człowieka, wsparcie akcji humanitarnej i zachowania dziedzictwa kulturowego oraz działania na rzecz regulacji krajowego i międzynarodowego wymiaru sprawiedliwości.
25 czerwca 2014 RB ONZ rezolucją nr 2164 przedłużyła mandat misji MINUSMA do czerwca 2015.
14 grudnia 2013 dwóch senegalskich żołnierzy ONZ-owskich sił pokojowych MINUSMA zginęło w samobójczym zamachu bombowym w mieście Kidal.

</doc>
<doc id="3058491" url="https://pl.wikipedia.org/wiki?curid=3058491" title="Cross of Valour">
Cross of Valour



</doc>
<doc id="3058492" url="https://pl.wikipedia.org/wiki?curid=3058492" title="Beauwerycyna">
Beauwerycyna

Beauwerycyna – organiczny związek chemiczny z grupy makrocyklicznych depsypeptydów, antybiotyk jonoforowy i mykotoksyna, produkowana przez grzyby z rodzaju "Fusarium": "Fusarium proliferatum", "Fusarium semitectum" i "Fusarium subglutinans".

</doc>
<doc id="3058493" url="https://pl.wikipedia.org/wiki?curid=3058493" title="Ołena Sidorśka">
Ołena Sidorśka

Ołena Sidorśka (ur. 30 lipca 1994) – ukraińska lekkoatletka specjalizująca się w biegach średniodystansowych. 
W 2013 zdobyła srebrny medal w biegu na 800 metrów podczas mistrzostw Europy juniorów w Rieti. 
Medalistka mistrzostw Ukrainy.

</doc>
<doc id="3058495" url="https://pl.wikipedia.org/wiki?curid=3058495" title="Olena Sidorska">
Olena Sidorska



</doc>
<doc id="3058496" url="https://pl.wikipedia.org/wiki?curid=3058496" title="Ŭnhae sa">
Ŭnhae sa

Ŭnhae sa (은해사 Klasztor Srebrzystego Oceanu) – koreański klasztor.
Historia klasztoru.
Klasztor został wybudowany na wschodnim zboczu góry P'algong przez Narodowego Nauczyciela Chŏgina Hyech'ŏla (785-861). Jego pierwotna nazwa to Haean sa (Klasztor Spokojnego Oceanu).
W 1268 roku w tym klasztorze zorganizowano Zgromadzenie Dharmy z okazji ukończenia prac nad drugim zestawem drukarskich drewnianych płyt z buddyjskim kanonem. Przybyło 100 najwybitniejszych mnichów tego okresu i Iryŏn został wybrany przewodniczącym zgromadzenia. Podczas tego spotkania próbował przekazać zebranym ideę ideologicznego zjednoczenia koreańskiego buddyzmu. Szczególnie zależało mu na zjednoczeniu szkół sŏn i szkół kyo (doktryny) pod jednym sztandarem buddyzmu. Jak poradził jednemu ze swoich uczniów: "czytać sutry w dzień i medytować w nocy."[4]
W 1546 roku klasztor został nieco przeniesiony przez mnicha Ch'ongyo z Haeanp'ŏng na dzisiejsze miejsce. Wtedy zmieniono nazwę na Ŭnhae sa. W 1589 roku mnisi Popryong and Kwangshim dokonali rekonstrukcji klasztoru.
20 marca 1906 przywódcy Jōdo-shū, pod pretekstem potrzeb na prowadzenie szkół, zażądali od mnichów tego klasztoru zapłaty 5 srebrnych ryangów od każdego mnicha klasztoru. Mnichów było trzydziestu trzech, więc suma miała wynieść 160 ryangów. Gdy koreańscy mnisi nie zapłacili, liderzy Jōdo zaczęli słać im pełne gróźb upomnienia. Były to ogólnie stosowane metody ograbiania klasztorów koreańskich w czasie okupacji.
W 1919 roku został wyznaczony na klasztor parafialny szkoły chogye i podlegają mu 42 klasztory prowincji oraz 8 pustelni (m.in. Kŏjo am 거조암, Paekhŭng am 백흥암, Unbu am 운부암, Jungang am 중암암, Myobong am 묘봉암 i Giga am 기가암). Dostęp do pustelni jest dość wymagający.

</doc>
<doc id="3058497" url="https://pl.wikipedia.org/wiki?curid=3058497" title="Paweł Walczuk">
Paweł Walczuk

Paweł Walczuk (ur. 7 stycznia 1994) – polski lekkoatleta specjalizujący się w biegach sprinterskich.
Zdobył srebrny medal (biegł w eliminacjach) mistrzostw świata juniorów w 2012 oraz został rok później wicemistrzem Europy juniorów w sztafecie 4 × 400 metrów. 
Medalista ogólnopolskiej olimpiady młodzieży. 
Rekordy życiowe: bieg na 400 metrów – 47,53 (3 lipca 2013, Kraków).

</doc>
<doc id="3058500" url="https://pl.wikipedia.org/wiki?curid=3058500" title="Kościół „Chrystus dla wszystkich”">
Kościół „Chrystus dla wszystkich”

Kościół „Chrystus dla wszystkich” – niezależny kościół protestancki o charakterze zielonoświątkowym powstały i działający w Polsce, będący częścią Aliansu Ewangelicznego. W 2005 roku liczył 327 wiernych w 6 zborach. 3 listopada 1993 roku został wpisany do rejestru kościołów i innych związków wyznaniowych MSWiA w dziale A, pod numerem 80.
Leszek Jańczuk uznał ten Kościół za wspólnotę pentekostalną trudną do sklasyfikowania (druga lub trzecia fala).
Główny zbór założony w 1993 r. Kościoła „Chrystus dla Wszystkich” znajduje się w Szczecinie, a siedziba kościoła w Toruniu. Obecnie zbory znajdują się w Szczecinie, Toruniu i Strzelcach Opolskich.

</doc>
<doc id="3058501" url="https://pl.wikipedia.org/wiki?curid=3058501" title="Łukasz Ozdarski">
Łukasz Ozdarski

Łukasz Ozdarski (ur. 15 stycznia 1994) – polski lekkoatleta specjalizujący się w biegach sprinterskich.
W 2013 został wicemistrzem Europy juniorów w sztafecie 4 × 400 metrów. 
Medalista halowych mistrzostw Polski juniorów i juniorów młodszych.
Rekordy życiowe: bieg na 400 metrów – 47,23 (24 czerwca 2016, Bydgoszcz). 

</doc>
<doc id="3058506" url="https://pl.wikipedia.org/wiki?curid=3058506" title="Take a Bow (piosenka Leony Lewis)">
Take a Bow (piosenka Leony Lewis)

"Take a Bow" to piosenka brytyjskiej wokalistki Leony Lewis, z jej debiutanckiego albumu zatytułowanego "Spirit", który został wydany 9 listopada 2007 roku. Utwór został napisany przez Ryana Teddera, Jordona Omleya, Michaela Mani, Wayne’a Wilkinsa i Louisa Biancaniello. Tedder wyjaśnił, że chciał stworzyć ostrą piosenkę dla wokalistki, tak by nie była nudna i przewidywalna. Utwór z pogranicza gatunków R&amp;B oraz urban traktuje o niepowodzeniach w związku. Piosenka była często porównywana do singla Justina Timberlake’a "Cry Me a River". Zebrał pozytywne recenzje ze strony krytyków muzycznych, którzy chwalili nieoczekiwaną i różnorodną produkcję, ale wokal artystki zszedł na drugi plan. Po wydaniu Spirit, piosenka zadebiutowała na 97 na UK Singles Chart z powodu dużej sprzedaży w formacie digital download. Lewis wykonała "Take a Bow" na festiwalu Rock in Rio i na jej debiutanckiej trasie koncertowej The Labyrinth.
Produkcja.
"Take a Bow" został stworzony podczas sesji nagraniowej na debiutancki albumu studyjny Lewis, Spirit, który został wydany w listopadzie 2007 roku. Utwór został napisany przez Jordona Omleya, Michaela Maniego, Wayne’a Wilkinsa, Louisa Biancaniello i Ryana Teddera, a został wyprodukowany przez The Runaways, Sama Wattersa, Wilkinsa, Biancaniello i Teddera. Produkcja muzyczna, instrumenty klawiszowe i programowanie zostały nadzorowane przez Wilkinsa, Biancaniello i Teddera, a za produkcję wokalu odpowiadał Watters. Lewis jest wokalem wiodącym, a ReVaughn Brown wykonuje chórki. "Take a Bow" został nagrany i zmiksowany przez Biancaniello, Maniego, Wattersa i Omleya w The Record Plant, Hollywood w Kalifornii. W wywiadzie dla Digital Spy Tedder ujawnił, że rodzajami utworów, które ludzie spodziewają się usłyszeć na Spirit, są ballady o potężnych wydajnościach wokalnych, które muszą się wyróżniać i być zróżnicowane "jeśli masz zamiar pchać ten rodzaj muzyki (w dzisiejszych czasach) – ballady i wielkie piosenki - muszą być ostrzejsze, a nie mogą być czyste i wypolerowane."
Kompozycja i przyjęcie.
"Take a Bow" to współczesna piosenka R&amp;B, która trwa 03:54, i pojawia się jako szósty utwór na wersji standardowej i deluxe albumu. W wydaniu północnoamerykańskim, piosenka pojawia się jako jedenasty utwór, a jej czas trwania wynosi 03:53. Jej aparatura składa się z "odważnej, mechanicznej", Fletni Pana, "melodramatycznych" syntezatorów, fortepianu i gitary. Piosenka została skomponowana w tonacji a-moll, używając metrum 70 uderzeń na minutę. Zasięg wokalu Lewis obejmuje ponad dwie oktawy od niskiej nuty A-dur po wysoką Es-dur. Chad Grischow z IGN i Sarah Rodman z The Boston Globe porównali piosenkę do singla Justina Timberlake’a "Cry Me a River". Tekst do "Take a Bow" dotyczą nieudanego związku, który Nick Levine z Digital Spy opisał jako "wyjątkowo surowy".
"Take a Bow" otrzymał pozytywne recenzje ze strony krytyków muzycznych. Nick Levine z Digital Spy określił utwór jako "niespodziewany" ze względu na jego ostry charakter. Sarah Rodman z The Boston Globe napisał, że to "pewniak" do wydania jako singiel, ponieważ, jak jest to mieszanka "klasyki z muzyką nowoczesną". Kitty Empire z The Guardian zauważyła, że wszystkie utwory na "Spirit" są piosenkami o miłości, ale tylko słuchając "Take a Bow" czuje się, że jesteśmy w XXI wieku. Chad Grischow z IGN pisał, że w "Take a Bow" produkcja rozprasza śpiew Lewis.
Tract lista.
6. "Take a Bow" – 3:54
11. "Take a Bow" - 3:53
5. "Take a Bow" - 5:41

</doc>
<doc id="3058507" url="https://pl.wikipedia.org/wiki?curid=3058507" title="Kynczewo">
Kynczewo

Kynczewo (bułg. "Кънчево") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 1108 mieszkańców.

</doc>
<doc id="3058509" url="https://pl.wikipedia.org/wiki?curid=3058509" title="Joseph-Marie Tissier">
Joseph-Marie Tissier

Joseph-Marie Tissier (ur. 14 sierpnia 1857 w La Ferté-Beauharnais, zm. 9 stycznia 1948) – francuski duchowny katolicki, biskup. Święcenia kapłańskie przyjął w 1880 roku, zaś w 1912 został mianowany przez papieża Piusa X biskupem diecezji Châlons. Sakrę przyjął w 1913 roku, zaś w 1947 został wyniesiony do godności arcybiskupiej. Diecezją kierował do swojej śmierci w 1948 roku.

</doc>
<doc id="3058511" url="https://pl.wikipedia.org/wiki?curid=3058511" title="EUTM Mali">
EUTM Mali

EUTM Mali (fr. „European Union Training Mission in Mali”) – szkoleniowa misja Unii Europejskiej w Mali trwająca od lutego 2013, trwająca równolegle z interwencją militarną sił francuskich i afrykańskich oraz misją stabilizacyjną ONZ podczas wojny domowej w Mali.
W styczniu 2012 w Mali wybuchła rebelia Tuaregów, zakończona zdobyciem północnej części tego kraju przez powstańców i ustanowieniem niepodległego Azawadu w kwietniu 2012. Jednak w czerwcu 2013 Tuaregowie zostali pokonani przez wcześniej sprzymierzonych z nimi radykalnych muzułmanów. W związku z zaistniałą sytuacją, państwa ECOWAS i Francja, rozpoczęły przygotowania do interwencji, zaaprobowanej przez Radę Bezpieczeństwa ONZ oraz Radę Unii Europejskiej ds. zagranicznych, która w styczniu 2013 zdecydowała o wysłaniu do Mali misji szkoleniowej.
17 stycznia 2013 na spotkaniu ministrów spraw zagranicznych krajów Unii Europejskiej, uzgodniono powołanie wojskowej misji szkoleniowej EUTM Mali, w skład której ma wchodzić około 200 instruktorów wojskowych oraz około 250 żołnierzy do ich ochrony. EUTM Mali nie ma charakteru bojowego. Pierwszym dowódcą misji został po przybyciu francuskich instruktorów – gen. François Lecointre. Czas trwania misji zaplanowano na 15 miesięcy i ma kosztować ponad 12 milionów euro. Do Afryki przybyli żołnierze z 16 państw UE i spoza wspólnoty m.in. Belgowie, Niemcy, Czesi, Hiszpanie, Brytyjczycy, Austriacy, Węgrowie i Polacy. Pierwszy z czterech malijskich batalionów rozpoczęło szkolenie prowadzone przez europejskich instruktorów 2 kwietnia 2013.
W skład EUTM Mali wchodzi 20 żołnierzy Polskiego Kontyngentu Wojskowego w Mali. Ministrowie spraw zagranicznych Unii Europejskiej zatwierdzili ostatecznie 18 lutego 2013 rozmieszczenie misji szkoleniowej w Mali. Pierwszych pięciu w Mali wylądowało 26 lutego 2013. Dowództwo objął ppłk Adam Jangrot.

</doc>
<doc id="3058512" url="https://pl.wikipedia.org/wiki?curid=3058512" title="Joseph Tissier">
Joseph Tissier



</doc>
<doc id="3058513" url="https://pl.wikipedia.org/wiki?curid=3058513" title="Mae Murray">
Mae Murray

Mae Murray (ur. 10 maja 1885 w Nowy Jork w stanie Nowy Jork, zm. 23 marca 1965) – amerykańska aktorka i tancerka.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3058514" url="https://pl.wikipedia.org/wiki?curid=3058514" title="Cykloheptatrien">
Cykloheptatrien

Cykloheptatrien, cyklohepta-1,3,5-trien – organiczny związek chemiczny, cykliczny węglowodór nienasycony o cząsteczce z trzema wiązaniami podwójnymi (trien pierścieniowy).

</doc>
<doc id="3058515" url="https://pl.wikipedia.org/wiki?curid=3058515" title="Owosztnik">
Owosztnik

Owosztnik (bułg. "Овощник") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 1644 mieszkańców.

</doc>
<doc id="3058519" url="https://pl.wikipedia.org/wiki?curid=3058519" title="Karol Radke">
Karol Radke

Karol Radke (ur. 13 stycznia 1976) – polski lekkoatleta specjalizujący się w biegu na 400 metrów przez płotki.
W 1995 zajął siódme miejsce w mistrzostwach Europy juniorów, a dwa lata później zajął czternaste miejsce młodzieżowych mistrzostw Europy.
Czterokrotny medalista mistrzostw Polski seniorów.
Trener lekkoatletyczny. Organizator imprez sportowych dla dzieci, młodzieży i dorosłych. 
Propagator "Wychowania przez Sport".
Rekordy życiowe:
100 m -10,98 (17 czerwca 1995, Warszawa
200 m - 21,94 (27 maja 2001, Wrocław
300 m - 33,87 (24 maja 1997, Warszawa
400 m - 47,52 (25 maja 2001, Wrocław
400 m ppł -50,08 (17 czerwca 2001, Warszawa (13 wynik w historii polskiej lekkoatletyki)

</doc>
<doc id="3058521" url="https://pl.wikipedia.org/wiki?curid=3058521" title="Rasy kury">
Rasy kury



</doc>
<doc id="3058523" url="https://pl.wikipedia.org/wiki?curid=3058523" title="Melanophryniscus admirabilis">
Melanophryniscus admirabilis

Melanophryniscus admirabilis – gatunek płaza bezogonowego z rodziny ropuchowatych.
Systematyka.
"Melanophryniscus admirabilis" zalicza się do rodziny ropuchowatych.
Budowa.
Autorzy opisy wyróżnili gatunek na podstawie pewnych cech budowy zewnętrznej oraz wzoru ubarwienia.
Cykl życiowy.
Wszystkie obserwowane osobniki napotkano za dnia.
Ze względu na typ rozrodu gatunek ten zalicza się do "eplosive breeder"s (oznacza to krótki, ale bardzo intensywnie przebiegający okres rozrodu, większość osobników przystępuje doń w tym samym czasie). Sezon rozrodu najprawdopodobniej odbywa się w październiku. Samce nawołują wtedy płeć przeciwną. Samice składają jaja (nie wiadomo, ile jaj przypada na kłęb, ale u bliskich krewnych tego gatunku jest ich około setka), z których wylęgają się prowadzące wodny tryb życia kijanki.
Rozmieszczenie geograficzne.
Gatunek ten zalicza się do endemitów. Spotyka się go jedynie w Brazylii, na terenie stanu Rio Grande do Sul, gdzie w gminie Arvorezinha znajduje się lokalizacja typowa tego gatunku: Perau de Janeiro o współrzędnych geograficznych 52° 18' W, 28° 51' S.
Ekologia.
Płaz zamieszkuje Brazilian Southern Plateau, dokładniej południowe stoki, na lewym brzegu rzeki Forqueta. Rosną tam nadbrzeżne lasy. Zwierzę spotykano w stawach przybrzeżnych lub pomiędzy kamieniami. Prawdopodobnie zależy ono od wód płynących. Tereny te leżą na wysokości 616 m nad poziomem morza.
Zagrożenia i ochrona.
Zwierzę wydaje się rzadkie, a częste spotkania wynikają ze sposobu rozmnażania się gatunku. Całkowita liczebność gatunku nie zmienia się.
Międzynarodowa Unia Ochrony Przyrody nie wymienia żadnych konkretnych zagrożeń dla gatunku. Zwraca jednak uwagę, że jego niewielki zasięg występowania czyni go wrażliwym na ewentualne czynniki losowe. Dlatego też organizacja ta zauważa konieczność podjęcia jakichś działań ochronnych.

</doc>
<doc id="3058525" url="https://pl.wikipedia.org/wiki?curid=3058525" title="Gaspard-Marie-Michel-André Latty">
Gaspard-Marie-Michel-André Latty

Gaspard-Marie-Michel-André Latty (ur. 22 lipca 1844 w Cagnes-sur-Mer, zm. 3 października 1928 w Awinionie) – francuski duchowny katolicki, biskup. Święcenia kapłańskie przyjął w 1868 roku, zaś w 1894 został mianowany przez papieża Leona XIII biskupem diecezji Châlons. W 1907 roku, papież Pius X mianował go arcybiskupem metropolitą archidiecezji Awinionu. Piastował to stanowisko aż do swojej śmierci w 1928 roku.

</doc>
<doc id="3058526" url="https://pl.wikipedia.org/wiki?curid=3058526" title="Bokser (rasa psów)">
Bokser (rasa psów)



</doc>
<doc id="3058528" url="https://pl.wikipedia.org/wiki?curid=3058528" title="Gaspard-Marie-Michel-Andre Latty">
Gaspard-Marie-Michel-Andre Latty



</doc>
<doc id="3058529" url="https://pl.wikipedia.org/wiki?curid=3058529" title="Michel Andre Latty">
Michel Andre Latty



</doc>
<doc id="3058531" url="https://pl.wikipedia.org/wiki?curid=3058531" title="Soldiers of Anarchy">
Soldiers of Anarchy

Soldiers of Anarchy – komputerowa strategiczna gra czasu rzeczywistego wyprodukowana przez niemieckie studio Silver Style oraz wydana przez Simon &amp; Schuster na platformę PC 25 października 2002.
Fabuła.
Akcja gry ma miejsce w post–apokaliptycznym świecie przyszłości.
Rozgrywka.
Gra została podzielona na dwadzieścia misji. Gracz może dowodzić 23 typami jednostek takich jak m.in.: czołgi, transportery opancerzone i śmigłowce. Gracz może operować wojskami w różnych terenach: lasach, wyżynach i nizinach czy górach, a także różnych warunkach atmosferycznych jakimi są m.in.: deszcz i śnieg.
Udostępniony został edytor scenariuszy.
W grze zwarty został tryb gry wieloosobowej umożliwiający grę w sieci lokalnej lub przez Internet.

</doc>
<doc id="3058533" url="https://pl.wikipedia.org/wiki?curid=3058533" title="Melanophryniscus alipioi">
Melanophryniscus alipioi

Melanophryniscus alipioi – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Wszystkie obserwowane osobniki napotkano za dnia.
Samice składają jaja w obrębie bromeliowatych.
Rozmieszczenie geograficzne.
Gatunek ten zalicza się do endemitów. Spotyka się go jedynie w Brazylii, na terenie stanu Paraná, którego północny wschód zamieszkuje (nie spotyka się go poza Serra do Capivarí).
Ekologia.
Żyje na wysokości 1400 m nad poziomem morza. Jego siedlisko to campos de altitude w lesie atlantyckim. Płazy spotykano na ziemi bądź roślinach ananasowatych.
Zagrożenia i ochrona.
Zwierzę prawdopodobnie spotyka się często w trakcie sezonu rozrodczego. Trend jego populacji nie jest znany.
Międzynarodowa Unia Ochrony Przyrody nie wymienia żadnych konkretnych zagrożeń dla gatunku. Zwraca jednak uwagę na konieczność zaznajomienia miejscowej ludności z niebezpieczeństwem wzniecania pożarów.

</doc>
<doc id="3058535" url="https://pl.wikipedia.org/wiki?curid=3058535" title="Tajfun Nina (1975)">
Tajfun Nina (1975)

Tajfun Nina – tajfun 4. kategorii w skali Saffira-Simpsona, który przeszedł w sierpniu 1975 przez tereny Tajwanu i Chin. W Chinach, na skutek ogromnych powodzi spowodowanych towarzyszącymi opadami zniszczeniu uległa tama Banqiao i Shimantan. W wyniku powodzi zginęło 26 tys. osób, a później – na skutek głodu – jeszcze około 145 tys. osób.
Tajfun powstał pod koniec lipca 1975 nad morzem Filipińskim. Utworzona formacja przemieszczała się na zachód, jednocześnie rosnąc w siłę. Cyklon rozwinął się w ostatnich godzinach 1 sierpnia. Dotarł nad Tajwan i osiągnął prędkość 185 km/h (w porywach do 222 km/h). Gdy uderzył w okolicy nadmorskiego miasta Hualian osłabł już i był tajfunem 3. kategorii. Osłabiony, dotarł nad chińską prowincję Fujian i dalej do Henan, gdzie w pobliżu Zhumadian ciepłe, wilgotne powietrze napotkało chłodne masy powietrza z północy. Tajfun przekształcił się w sztorm tropikalny. W dniach 5, 6 i 7 sierpnia suma opadów spowodowała gwałtowny wzrost poziomu wód w tamach na rzece Ru. 8 sierpnia niemal równocześnie runęły tamy Banqiao i Shimantan. Ogromne zbiorniki opróżniły się w ciągu kilku godzin, a wysoka fala powodziowa spowodowała śmierć 26 tys. osób. Na zniszczonych terenach wybuchła fala głodu, w konsekwencji którego zmarło około 145 tys. kolejnych osób.

</doc>
<doc id="3058536" url="https://pl.wikipedia.org/wiki?curid=3058536" title="Carmel Myers">
Carmel Myers

Carmel Myers (ur. 4 kwietnia 1899 w San Francisco, zm. 9 listopada 1980 w Los Angeles) – amerykańska aktorka filmowa.
Życiorys.
Karierę rozpoczęła za sprawą swojego ojca, rabina. Pracował on jako konsultant biblijny przy filmie "Nietolerancja". W ramach podziękowania za jego pomoc, reżyser D.W. Griffith powierzył Carmel drobną rólkę. Następnie aktorka zaczęła pracować dla wytwórni Universal Pictures. W 1917 r. zagrała w filmie "Sirens of the Sea", który podniósł jej popularność. Jej kariera filmowa rozwijała się do ok. 1933 r. – potem wystąpiła już w niewielu filmach.
Zmarła w 1980 r. w Los Angeles. Jej prochy zostały rozrzucone w ogrodzie różanym w Pickfair.

</doc>
<doc id="3058537" url="https://pl.wikipedia.org/wiki?curid=3058537" title="Joseph Conrad Chamberlin">
Joseph Conrad Chamberlin

Joseph Conrad Chamberlin (ur. 1898 – zm. 1962) – amerykański arachnolog specjalizujący się w zaleszczotkach.
Chamberlin urodził się 23 grudnia 1898 w Salt Lake City jako pierwszy syn Ole i Mary Ethel Chamberlinów. W 1914, po roku uczęszczania do szkoły średniej, opuścił ją by wesprzeć pracą rodzinę. W 1918 został wcielony do United States Army, ale zachorował i nigdy nie służył w I wojnie światowej
Po powrocie do zdrowia Chamberlin dostał się na ufundowany dla weteranów University of Utah. Po rekomendacji swojego wujka, Ralpha V. Chamberlina został przeniesiony na Stanford University, gdzie studiował entomologię na wydziale zoologii. Jego korepetytorem był tam Gordon Floyd Ferris, znany wówczas entomolog. Chamberlin otrzymał w 1932 stopień licencjacki, a w 1924 magisterski.
Chamberlin zaczął nauczać na San Jose State University, zanim jeszcze otrzymał stopień doktora ze Stanforda w 1929. Wówczas rozpoczął pracę dla United States Department of Agriculture, początkowo w Idaho, a od 1935 w Modesto. W 1936 przeniósł się do Oregonu, gdzie pracował w stacji terenowej w Corvallis. W 1939 został przeniesiony do stacji badawczej w Forest Grove, gdzie pracował do odejścia na emeryturę w 1961. Zmarł 17 czerwca 1962 w Hillsboro.
W trakcie swoich badań, Cahmberlin zajmował się głównie zaleszczotkami, których opisał kilka nowych gatunków. Najbardziej znaną jego publikacją było "The Arachnid Order Chelonethida" z 1931 roku. Na jego cześć nazwano 2 podrodzaje i 11 gatunków.

</doc>
<doc id="3058538" url="https://pl.wikipedia.org/wiki?curid=3058538" title="Rozowo (obwód Stara Zagora)">
Rozowo (obwód Stara Zagora)

Rozowo (bułg. "Розово") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 1194 mieszkańców.
Środowisko naturalne.
Na plantacjach wokół miejscowości uprawia się różę damasceńską, z których produkowany jest olejek różany. Rozowo znajduje się w pobliżu Tundży.
Historia.
Miejsce to było zamieszkiwane przez Traków, po których zostały grobowce.
Infrastruktura społeczna.
Rozowo posiada dom kultury wraz z biblioteką i teatrem. 3 km od miejscowości znajduje się lotnisko Kyłwacza
Sport.
We wsi działa klub piłkarski Młada gwardija Rozowo.
Imprezy cykliczne.
Co roku w sobotę przed dniem Dimitrowa (październik) odbywa się sobór.

</doc>
<doc id="3058539" url="https://pl.wikipedia.org/wiki?curid=3058539" title="Język pauniski">
Język pauniski

Język pauniski () – polisyntetyczny i ergatywny język, używany przez Indian Paunisów, zamieszkujących obecnie północną Oklahomę. Pierwotnie używany był wzdłuż rzeki Platte.
Pawnee należy do grupy północnej rodziny języków kaddo i jest najbliżej spokrewniony z arikara. Wyróżnia się dwa ważne dialekty pawnee – south band i skiri. Różnią się one od siebie fonetycznie oraz leksykalnie.
Język ma status wymierającego. W 2007 było tylko 10 jego użytkowników, a młodzi Paunisi najczęściej posługują się wyłącznie angielskim.

</doc>
<doc id="3058541" url="https://pl.wikipedia.org/wiki?curid=3058541" title="Melanophryniscus atroluteus">
Melanophryniscus atroluteus

Melanophryniscus atroluteus – gatunek płaza bezogonowego z rodziny ropuchowatych.
W przeszłości uznawano go za podgatunek "Melanophryniscus stelzneri atroluteus". Za gatunek uznali go w 1992 Klappenbach i Langone.
Budowa.
Ani morfologia, ani wydawane dźwięki nie pozwalają na rozróżnienie "Melanophryniscus alipioi" i "Melanophryniscus stelzneri".
Cykl życiowy.
Zalicza się do "eplosive breeder"s. Rozmnaża się intensywnie w nietrwałych zbiornikach, także w rowach.
Rozmieszczenie geograficzne.
Zasięg występowania gatunku jest następujący: Argentyna (prowincje Corrientes, Misiones, Santa Fé i Entre Rios), Brazylia (Rio Grande do Sul), Paragwaj (południe kraju), Urugwaj (Artigas, Cerro Largo, Paysandú, Rocha, Salto, Tacuarambó, Treinta y Tres).
Ekologia.
Żyje na wysokości od 0 do 1200 m nad poziomem morza.
Jego siedlisko to tereny trawiaste.
Radzi sobie w środowiskach zmienionych przez człowieka, o ile nie ma na nich miejsca intensywny wypas bydła.
Zagrożenia i ochrona.
Zwierzę spotyka się często w trakcie sezonu rozrodczego w Urugwaju i Argentynie. W Brazylii nie należy do gatunku często spotykanych, ale jego trend nie obniża się, podczas gdy w Paragwaju stanowi on rzadkość.
Międzynarodowa Unia Ochrony Przyrody przyznała w 2004 gatunkowi status gatunku najmniejszej troski (LC – Least Concern). Z zagrożeń wymienia plantacje sosny i eukaliptusa we wszystkich krajach jego występowania prócz Paragwaju. Zagrozić mu w przyszłości może odłów w celu trzymania w domach.
Zamieszkuje niewielki, niekiedy prywatne rejony chronione w Argentynie.

</doc>
<doc id="3058543" url="https://pl.wikipedia.org/wiki?curid=3058543" title="Ryżena">
Ryżena

Ryżena (bułg. "Ръжена") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 1020 mieszkańców. Co roku w dniu Iwanowa odbywa się sobór.

</doc>
<doc id="3058545" url="https://pl.wikipedia.org/wiki?curid=3058545" title="Roger Jordan">
Roger Jordan

Roger Andrew Thomas Jordan (ur. 26 maja 1972) – barbadoski lekkoatleta, sprinter.
Podczas mistrzostw Ameryki Środkowej i Karaibów juniorów (1990) odpadł w eliminacjach na 100 metrów, biegu eliminacyjnego 200 metrów nie ukończył, a barbadoska sztafeta 4 × 400 metrów z Jordanem na ostatniej zmianie zdobyła złote medale.
Czwarty zawodnik CARIFTA Games w biegu na 400 metrów (1991).
Podczas igrzysk olimpijskich w Barcelonie (1992) biegł na drugiej zmianie barbadoskiej sztafety 4 × 400 metrów, która została zdyskwalifikowana i odpadła w eliminacjach.
Na mistrzostwach świata (1993) odpadł w ćwierćfinałowym biegu na 400 metrów oraz w eliminacjach sztafety 4 × 100 metrów.
Medalista mistrzostw kraju.

</doc>
<doc id="3058562" url="https://pl.wikipedia.org/wiki?curid=3058562" title="Mandi mały">
Mandi mały

Mandi mały ("Pimelodus pictus") – gatunek słodkowodnej ryby sumokształtnej z rodziny mandiowatych (Pimelodidae).
Występowanie.
Ameryka Południowa – dorzecza Amazonki i Orinoko, na obszarze Brazylii, Kolumbii, Peru i Wenezueli.
Wygląd.
Ubarwienie srebrzyste z ciemnym cętkowaniem. Wąsiki mają długość zbliżoną do długości ciała. Dymorfizm płciowy jest słabo uwidoczniony. Mandi mały dorasta do 12 cm długości całkowitej.
Znaczenie gospodarcze.
Mandi mały jest rybą akwariową. Poza handlem dla potrzeb akwarystyki nie ma znaczenia gospodarczego. Ze względu na dużą aktywność (szybko pływa dookoła akwarium) nie jest zalecany do akwariów domowych – wymaga dużych zbiorników o długości co najmniej 80 cm (zalecane 120 cm). Nie jest gatunkiem agresywnym. Może być trzymany w akwariach wielogatunkowych.

</doc>
<doc id="3058563" url="https://pl.wikipedia.org/wiki?curid=3058563" title="Pimelodus pictus">
Pimelodus pictus



</doc>
<doc id="3058564" url="https://pl.wikipedia.org/wiki?curid=3058564" title="Pimelodella picta">
Pimelodella picta



</doc>
<doc id="3058565" url="https://pl.wikipedia.org/wiki?curid=3058565" title="Pimelodella pictus">
Pimelodella pictus



</doc>
<doc id="3058566" url="https://pl.wikipedia.org/wiki?curid=3058566" title="Andrei Skabeika">
Andrei Skabeika



</doc>
<doc id="3058567" url="https://pl.wikipedia.org/wiki?curid=3058567" title="Guillaume-René Meignan">
Guillaume-René Meignan

Guillaume-René Meignan (ur. 12 kwietnia 1827 w Denazé, zm. 20 stycznia 1896 w Tours) – francuski duchowny katolicki, kardynał. 
Życiorys.
Święcenia kapłańskie przyjął w 1840 roku. W 1865 został mianowany przez papieża Piusa IX biskupem diecezji Châlons. W 1882 roku, papież mianował go biskupem diecezji Arras. W 1884 został wyznaczony przez Leona XIII na metropolitę archidiecezji Tours. Na konsystorzu w 1893 podniesiony do godności kardynalskiej z tytułem prezbitera SS. Trinita al Monte Pincio. Brał udział w obradach Soboru watykańskiego I. Zmarł 20 stycznia 1896 w wieku 68 lat.

</doc>
<doc id="3058568" url="https://pl.wikipedia.org/wiki?curid=3058568" title="Melanophryniscus cambaraensis">
Melanophryniscus cambaraensis

Melanophryniscus cambaraensis – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Zalicza się do "eplosive breeder"s. Rozmnaża się intensywnie w nietrwałych zbiornikach wodnych powstających w lasach araukarii przy rzeczkach czy rowach po powodziach. Składa jaja pomiędzy kamieniami, preferuje płytką wodę.
Rozmieszczenie geograficzne.
Zasięg występowania gatunku nie został jednoznacznie ustalony.
Gatunek ten zalicza się do endemitów. Spotyka się go jedynie w Brazylii, na terenie stanu Rio Grande do Sul. W okolicy Sao Francisco de Paula jeszcze występuje, ale tam, gdzie znajduje się jego lokalizacja typowa Cambará do Sul, już wyginął.
Ekologia.
Żyje na wysokości od 900 do 1100 m nad poziomem morza.
Jego siedlisko to tereny trawiaste i brzegi lasów araukarii.
Zagrożenia i ochrona.
Zwierzę spotyka się .
Międzynarodowa Unia Ochrony Przyrody przyznała w gatunkowi status DD – Data Deficient). Z zagrożeń wymienia pożary i wypas bysła. Zagrozić mu w przyszłości może odłów w celu trzymania w domach.
Zamieszkuje Park Narodowy da Serra Geral i Floresta Nacional de São Francisco de Paula.

</doc>
<doc id="3058570" url="https://pl.wikipedia.org/wiki?curid=3058570" title="Mikhail Akimenko">
Mikhail Akimenko



</doc>
<doc id="3058571" url="https://pl.wikipedia.org/wiki?curid=3058571" title="Guillaume-Rene Meignan">
Guillaume-Rene Meignan



</doc>
<doc id="3058573" url="https://pl.wikipedia.org/wiki?curid=3058573" title="Leonid Kobelev">
Leonid Kobelev



</doc>
<doc id="3058574" url="https://pl.wikipedia.org/wiki?curid=3058574" title="Guillaume Meignan">
Guillaume Meignan



</doc>
<doc id="3058577" url="https://pl.wikipedia.org/wiki?curid=3058577" title="David B. Richman">
David B. Richman

David B. Richman (ur. 1942) – amerykański entomolog i arachnolog specjalizujący się w pająkach.
D. B. Richman studiował najpierw na University of Arizona w Tucson. Tam w 1970 uzyskał stopień licencjacki (B.S.), a w 1973 magisterski (M.S.). Następnie studia kontynuował na University of Florida w Gainesville, gdzie w 1977 otrzymał stopień doktora zoologii ze specjalizacją w bezkręgowcach. Obecnie jest professor emeritus koledżu i wydziału entomologii, fitopatologii i nasiennictwa (Department of Entomology, Plant Pathology and Weed Science) na New Mexico State University w Les Cruces. Dawniej był także kuratorem tamtejszego Arthropod Museum.
D. B. Richman jest autorem lub współautorem ponad 130 różnych publikacji. Około 50 z nich stanowią artykuły naukowe poświęcone owadom i pająkom. Napisał przewodnik po pasikonikowatych Nowego Meksyku oraz 12 rozdziałów do różnych książek. Interesuje się mikroskopią, szczególnie okrzemkami i jest autorem kilku artykułów opublikowanych w Micscape w ostatnich latach, włączając w to ilustrowany esej poświęcony skamieniałościom okrzemek z Oamaru w Nowej Zelandii napisany wspólnie z Richardem Carterem. Obok pająków, zafascynowany jest także błonkówkami, w związku z czym uczęszcza na spotkania International Society of Hymenopterists, odbywające się w Davis.

</doc>
<doc id="3058579" url="https://pl.wikipedia.org/wiki?curid=3058579" title="Srednogorowo">
Srednogorowo

Srednogorowo (bułg. "Средногорово") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 206 mieszkańców. Co roku 6 maja odbywa się sobór.

</doc>
<doc id="3058580" url="https://pl.wikipedia.org/wiki?curid=3058580" title="Melanophryniscus cupreuscapularis">
Melanophryniscus cupreuscapularis

Melanophryniscus cupreuscapularis – gatunek płaza bezogonowego z rodziny ropuchowatych.
Systematyka.
Gatunek ten jako pierwsi opisali Jorge Abel Céspedez i Blanca Beatriz Alvarez; opis ukazał się w 2000 roku na łamach czasopisma „Facena”.
"Melanophryniscus" ten zalicza się do rodziny ropuchowatych.
Cykl życiowy.
Rozmnaża się podczas zalewania terenów trawiastych, które zamieszkuje. Z nadejściem suchszego okresu zagrzebuje się w podłożu.
Rozmieszczenie geograficzne.
Zasięg występowania gatunku obejmuje około 26 571 km2.
Gatunek ten zalicza się do endemitów. Spotyka się go jedynie w Argentynie, na terenie prowincji Corrientes, na jej północnym zachodzie, w okolicy miasta o tej samej nazwie. Odnotowano go jedynie w kilku lokalizacjach.
Ekologia.
Żyje na wysokości od 50 do 70 m nad poziomem morza.
Jego siedlisko to tereny trawiaste okresowo zalewane.
Zagrożenia i ochrona.
Zwierzę występuje pospolicie w nielicznych miejscach swego występowania, gdzie warunki mu sprzyjają. Jego trend populacyjny jest stabilny.
Międzynarodowa Unia Ochrony Przyrody przyznała gatunkowi status NT – "Near Threatened" (bliski zagrożenia). Z zagrożeń wymienia utratę środowiska naturalnego spowodowaną ludzkim osadnictwem (rozrastanie się miasta Corrientes).
Nie zamieszkuje terenów chronionych.

</doc>
<doc id="3058582" url="https://pl.wikipedia.org/wiki?curid=3058582" title="Tommaso Ceva">
Tommaso Ceva

Tommaso Ceva (ur. 20 grudnia 1648 w Mediolanie, zm. 3 lutego 1737 w Mediolanie) – włoski uczony i jezuita. Interesował i zajmował się matematyką, był także poetą.
Życiorys.
Pochodził z bardzo bogatej i dobrze usytuowanej rodziny. Jego ojciec, Carlo Francesco Ceva, zajmował się głównie kupowaniem i sprzedawaniem ziemi i budynków ale przez pewien czas służył księciu Mediolanu jako poborca podatkowy. Jego matką była Paola Columbo. Tommaso miał trzy siostry i czterech braci, w tym Giovanniego Cevę, który także zasłużył się dla matematyki. Giovanni był również jedynym z rodzeństwa który nie został duchownym. Tommaso rozpoczął edukację w Mediolanie, w Akademii Braidense. Po jej ukończeniu, w 1663 roku wstąpił do zakonu jezuitów. Został wówczas wysłany do Genui a potem do Nicei, gdzie kontynuował naukę w miejscowych szkołach. Był wszechstronnie wykształcony, choć wydaje się, że studiował i ukończył jedynie teologię.
W 1675 roku powrócił do Mediolanu, gdzie został nauczycielem w miejscowym kolegium jezuickim. Pracował tam przez następne czterdzieści lat i nauczał matematyki, retoryki oraz etyki. Jego najsłynniejszym uczniem był Giovanni Saccheri, który rozpoczął tu naukę w 1690 roku. Niektóre źródła podają nawet że to Ceva nakłonił Saccheriego do zajęcia się matematyką. Dzięki rodzinnym powiązaniom był obdarzany dużym szacunkiem przez habsburskie władze Mediolanu. Czasami pisał nawet wiersze mające uświetnić lokalne uroczystości organizowane przez miejscową administrację. Niektóre z napisanych przez niego tekstów, czy to poetyckich, czy naukowych, były dedykowane hiszpańskiemu gubernatorowi miasta.
W 1669 roku ukazała się pierwsza, większa, praca naukowa autorstwa Cevy. "De natura gravium" poruszała tematy raczej z zakresu fizyki niż matematyki i dotyczyła grawitacji, ciążenia, swobodnego spadku i kwestii związanych z wahadłem. Podejście autora w tej pracy nie było jednak ściśle naukowe. W 1699 roku ukazały się dzieła Cevy wchodzące w skład tak zwanego "Opuscula mathematica": "De ratione aequilibri", "De sectione geometrico-hormonia et arithmetica", "De cycloide", "De lineis phantasticis" i "De flexibilibus". Było to zebranie wyników wszystkich prac Cevy dotyczących matematyki. Poruszał w nich tematy takie jak arytmetyka, średnia geometryczno-harmoniczna, podział kąta na części, krzywa stożkowa i cykloidy oraz inne krzywe. Opisał również wymyślony przez siebie przyrząd służący do podziału kąta na kilka równych części, o którym wspominał później de l’Hospital.
Nie jest pewne, jakie poglądy miał Ceva wobec toczących się w jego czasach sporów na temat nauki. Z jednej strony wydaje się, że był zwolennikiem metod i poglądów promowanych przez Isaaca Newtona. Wiele teorii i twierdzeń Anglika znalazło się w pracach Cevy, który na nich starał się opierać swoje tezy. Z drugiej jednak strony w 1704 roku ukazała się kolejna praca Cevy, zatytułowana "Philosophia novo-antiqua", która uchodzi za jedną z ostatnich prób pogodzenia starych, scholastycznych metod z nowymi, opartymi głównie na empiryzmie. Wydaje się, że Tommaso przynajmniej częściowo odrzucał poglądy Mikołaja Kopernika i Kartezjusza.
Ceva utrzymywał stały kontakt z kilkoma innymi uczonymi, takimi jak Vincenzo Viviani czy Luigi Guido Grandi. Korespondował naturalnie ze swoim bratem, Giovannim, który żył w Mantui i również zajmował się matematyką. Najwięcej pisał jednak do Grandiego z którym dyskutował na temat krzywych wyższego rzędu. Dysputa toczyła się jednak nie tylko w listach ale zaowocowała także wydaniem w 1701 roku pracy przez Grandiego, dotyczącej krzywych logarytmicznych. Ceva był bliskim przyjacielem matematyków Pietro Paolo Caravaggio i jego syna, który nazywał się tak samo. Starszy Pietro wykładał w Mediolanie matematykę i literaturę grecką a młodszy był jego asystentem. Podobnie jak Ceva, Pietro, oprócz nauki zajmował się także twórczością literacką. Kolejną ważną postacią w życiu Tommaso była Clelia Grillo, żona Giovanniego Boromeusza. Clelia była bardzo wykształcona, miała duże pojęcie o matematyce znała także wiele języków, w tym: łacinę, włoski, hiszpański, francuski, angielski, niemiecki i arabski. Była założycielką Akademii Nauk Przyrodniczych w Mediolanie (Accademia dei Vigilanti), do której należeli zarówno Ceva jak i Saccheri.
Ceva jest bardziej znany ze swoich wierszy niż publikacji naukowych. Jest uważany za ważnego, włoskiego humanistę i poetę. Jeden z jego wierszy, "Jesus Puer", napisany po łacinie odniósł duży sukces i był tłumaczony na kilka języków. Wiersz był dedykowany cesarzowi rzymskiemu Józefowi I Habsburgowi, który odwdzięczył się Tommasowi, nadając mu tytuł „Teologa cesarskiego”. Jako poeta, Ceva był członkiem Akademii Arkadyjskiej, do której przystąpił w 1718 roku. Zrzeszała ona twórców piszących w klasycznym stylu i posługujących się greką lub łaciną.

</doc>
<doc id="3058583" url="https://pl.wikipedia.org/wiki?curid=3058583" title="Peckhamia (czasopismo)">
Peckhamia (czasopismo)

Peckhamia – recenzowane czasopismo naukowe otwartego dostępu publikujące artykuły dotyczące skakunowatych. Wydawcą jest Peckham Society, międzynarodowe towarzystwo przyrodników i naukowców zajmujących się tą grupą pająków. Czasopismo wydawane jest od 1977, a jego obecnym redaktorem jest David E. Hill. Od numeru 92.1 z 2011, pismo wychodzi zarówno w formie elektronicznej, jak i drukowanej.
Wiele gatunków zostało opisanych po raz pierwszy w tym czasopiśmie, m.in.: "Maratus harrisi" (2011)", Saitis mutans" (2012), "Saitis virgatus" (2012), "Maratus robinsoni" (2012), "Maratus spicatus" (2012) oraz "Maratus velutinus" (2012).
Peckhamia jest abstraktowana i indeksowana przez The Zoological Record.

</doc>
<doc id="3058594" url="https://pl.wikipedia.org/wiki?curid=3058594" title="Conrad Nagel">
Conrad Nagel

Conrad Nagel (ur. 16 marca 1897 w Keokuk, zm. 24 lutego 1970 w Nowym Jorku) – amerykański aktor filmowy i telewizyjny. Był także członkiem założycielem Amerykańskiej Akademii Sztuki i Wiedzy Filmowej.
W połowie lat 20. XX w., gdy przemysł filmowy naprawdę zaczął się rozwijać na Zachodnim Wybrzeżu, producent Louis B. Mayer, szef Metro-Goldwyn-Mayer postanowił stworzyć grupę, która służyłaby potrzebom producentów filmowych i rozwiązywałaby spory. W 1927 roku L.B. Mayer spotkał się z Fredem Beetsonem, sekretarzem Motion Picture Producers and Distributors of America oraz prezesem Central Casting, aktorem Conradem Nagelem i reżyserem Fredem Niblo, aby położyć podwaliny pod wymyśloną przez siebie organizację. Z tego spotkania powstała Amerykańska Akademia Sztuki i Wiedzy Filmowej przyznająca Oscary.
Filmografia.
seriale
film
Wyróżnienia.
Posiada trzy gwiazdy na Hollywoodzkiej Alei Gwiazd.

</doc>
<doc id="3058595" url="https://pl.wikipedia.org/wiki?curid=3058595" title="Szejnowo">
Szejnowo

Szejnowo (bułg. "Шейново") – wieś w południowo-środkowej Bułgarii, w obwodzie Stara Zagora, w gminie Kazanłyk. Według danych Narodowego Instytutu Statystycznego, 31 grudnia 2011 roku wieś liczyła 1869 mieszkańców. Co roku 6 maja odbywa się sobór.

</doc>
<doc id="3058596" url="https://pl.wikipedia.org/wiki?curid=3058596" title="Jean-Honoré Bara">
Jean-Honoré Bara

Jean-Honoré Bara (ur. 4 czerwca 1798 w Sainte-Vaubourg, zm. 11 lipca 1864 w Châlons) – francuski duchowny katolicki, biskup. Święcenia kapłańskie przyjął w 1822 roku, zaś w 1856 został mianowany przez papieża Piusa IX biskupem koadiutorem z prawem następstwa diecezji Châlons ze tytularną Madea. Rządy nad diecezją objął po śmierci swego poprzednika 1 stycznia 1860. Kierował diecezją do swojej śmierci w 1864 roku.

</doc>
<doc id="3058598" url="https://pl.wikipedia.org/wiki?curid=3058598" title="Jean-Honore Bara">
Jean-Honore Bara



</doc>
<doc id="3058599" url="https://pl.wikipedia.org/wiki?curid=3058599" title="Fryderyk Sellin">
Fryderyk Sellin

Fryderyk Sellin (ur. 24 lipca 1831 w Kaliszu, zm. 18 stycznia 1914 w Łodzi) – łódzki cukiernik, kupiec, przedsiębiorca teatralny, „lodzermensch”.
Życiorys.
Fryderyk Sellin pochodził ze spolonizowanej rodziny niemieckiej. Po odbyciu praktyki cukierniczej w Lublinie i Warszawie, jako osiemnastolatek, osiadł w Łodzi. W 1853 r. otworzył cukiernię wraz z kawiarnią w parterowym murowanym domu Jana Lebelta przy ul. Piotrkowskiej 47 w lewym narożniku ulicy Zielonej, później przeniesioną na Nowy Rynek (obecnie Plac Wolności) 8. Równocześnie w tymże 1853 założył na posesji przy ul. Piotrkowskiej 91 teatr letni zwany „Pod Wiatrakiem” – drugi w mieście, działający do 1858. Występował tam zespół amatorski, który zazwyczaj grał sztuki z przeznaczeniem dochodu z przedstawienia na cele dobroczynne.
Szybko zasłynął z organizowania innych, różnorodnych przedsięwzięć kupieckich i działań na rzecz miasta. Prowadził cukiernie, kawiarnię, piekarnię i restaurację, handel win i wódek, sprowadzał sól, świece i mydło. Wybudował łazienki publiczne, utrzymywał bilard i przewozy omnibusami, był niestrudzonym organizatorem amatorskich i zawodowych przedstawień teatralnych w Łodzi. Mawiano, że imał się wszystkiego, prócz manufaktury, czyli tylko nie był właścicielem żadnej fabryki włókienniczej. Ale najbardziej zasłynął jako budowniczy teatrów.
Twórca łódzkich teatrów.
W 1865 r. na tyłach innej swojej cukierni, która mieściła się wówczas przy ul. Konstantynowskiej (obecnie ul. Legionów) 14/16, od frontu otworzył lokal gastronomiczny, a na jej tyłach w drewnianym budynku przerobionym z dawnej wojskowej ujeżdżalni koni powołał do życia teatr Sellina, przemianowany wkrótce na „Arkadię”. M.in. sztuki Schillera i Fredry grywały w nim zarówno zespoły zawodowe, jak i amatorskie. Budynek ten nieco później (1898 r.) przerobiony został na teatr letni „Apollo” z widownią na 800 miejsc, w którym grywano głównie operetki. Ale było to dla niego wciąż mało. W 1901, w tym samym miejscu zbudował według projektu Adolfa Zeligsona teatr, prawdziwy Teatr Wielki z największą w owym czasie w mieście salą teatralną na 1250 widzów i najnowocześniejszym wyposażeniem technicznym, w tym centralnym ogrzewaniem i oświetleniem elektrycznym.
Otwarcie teatru 28 września 1901 było ogromnym wydarzeniem tamtego czasu. Uroczystość uświetnili Henryk Sienkiewicz i Henryk Siemiradzki. Pojawiła się na nim elita kulturalna i towarzyska – literaci, dziennikarze, artyści. Trzypiętrowa widownia w kształcie litery U mieściła 1250 widzów – był to więc, biorąc pod uwagę pojemność sali, rzeczywiście teatr „wielki”, największy w mieście. Funkcjonalność i wyposażenie wnętrza, mimo – nowości wówczas – centralnego ogrzewania i elektrycznego oświetlenia, budziły jednak wiele zastrzeżeń.
"To ciekawy przykład budownictwa teatralnego w Polsce. Ten liczący 1250 miejsc budynek rywalizował – gdy idzie o wielkość widowni – z Teatrem Wielkim w Warszawie. Wzniósł go własnym kosztem w tym wielonarodowościowym, przemysłowym mieście spolonizowany cukiernik Fryderyk Sellin, zatrudniając jako architekta Adolfa Zeligsona, który projektował wille i pałace fabrykantów łódzkich, w tym pałac Izraela Poznańskiego. Pałac ten jest obecnie siedzibą Muzeum Miasta Łodzi. Teatr Wielki spalił się w roku 1920 (kolejny Teatr Wielki w Łodzi zostanie otwarty w roku 1967)".
Teatr Wielki nie przyniósł mu jednak szczęścia. Mimo początkowego entuzjazmu, sala teatru szybko zaczęła świecić pustkami. Rosnące straty finansowe zmusiły go do sprzedaży w 1912 r. całej posesji z obydwoma gmachami teatralnymi. W 1914 podczas I wojny światowej teatr służył jako lazaret – niemiecki szpital wojskowy, a 20 października 1920 dzieło jego życia doszczętnie spłonęło w niewyjaśnionych okolicznościach. Nikt nawet nie próbował odbudować teatru, nie było w Łodzi wówczas takiego klimatu, brakło osoby animatora. Dawny teatr „Apollo”, później „Popularny”, jako kino funkcjonował do 1942, kiedy to również spłonął. Po dawnym „teatralnym królestwie” Sellina pozostał dziś jedynie pusty plac, wypełniony częściowo przez pawilon handlowy (niegdyś bar „Kęs”).
Był wspaniałym lodzermenschem, którego obecność mocno zaznaczyła się w historii miasta nie tylko poprzez fundowanie teatrów. Choć kojarzy się głównie z teatrem, należy wspomnieć także o innych jego inicjatywach. Zbudował tor kolarski (na tzw. „Zelinówce” obecnie okolice Placu Józefa Hallera), kąpielisko, oraz dwie łaźnie miejskie. Był także pomysłodawcą pierwszego afiszu teatralnego i jednym z założycieli Polskiego Towarzystwa Teatralnego w Łodzi. Założył wcześniej Towarzystwo Artystów Dramatycznych, które istniało do 1871 r..
Pochowany został na Starym Cmentarzu w Łodzi przy ul. Ogrodowej w części ewangelickiej (K-2, 7).
Upamiętnienie.
W dniu premiery „Marii Stuardy”, 15 października 2011, w foyer opery – Teatru Wielkiego w Łodzi na pl. H. Dąbrowskiego odsłonięto tablicę poświęconą Fryderykowi Sellinowi – twórcy pierwszego gmachu Teatru Wielkiego w Łodzi. Fundatorem tablicy jest łódzki cukiernik Robert Dybalski, a inicjatorami jej powstania – Redakcja „Kalejdoskopu” (polski miesięcznik, regionalny informator kulturalny wydawany przez Łódzki Dom Kultury) i Towarzystwo Przyjaciół Łodzi. Uroczystości towarzyszyła wystawa „Fryderyk Sellin i jego Teatr Wielki w Łodzi”, a na ekspozycji znajdowały się m.in. stare fotografie Sellina, które wcześniej można obejrzeć w „Kalejdoskopie” – to ich pierwsza publikacja w historii.

</doc>
<doc id="3058601" url="https://pl.wikipedia.org/wiki?curid=3058601" title="Melanophryniscus devincenzii">
Melanophryniscus devincenzii

Melanophryniscus devincenzii – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
W Argentynie napotkano samce próbujące ampleksusu z samicami innego gatunku. Powodem takiego zachowania może być niemożność spotkania samicy własnego gatunku. Miało to miejsce w istniejącym efemerycznie strumieniu i podejrzewa się, że w takich właśnie ciekach wodnych przebiega rozwój larw.
Rozmieszczenie geograficzne.
Zasięg występowania gatunku obejmuje 2 kraje. W Urugwaju zamieszkuje departamenty Rivera, Tacuarembó i Cerro Largo, podczas gdy w Argentynie spotyka się na południu prowincji Misiones.
Ekologia.
Jego siedlisko to tereny otwarte, skaliste, także trawiaste, lesiste bądź pośrednie, zwłaszcza z "Astronium balansae".
Ze środowisk wtórnych występuje na plantacjach eukaliptusa.
Zagrożenia i ochrona.
W Argentynie jest rzadki. Całkowita liczebność populacji spada.
Międzynarodowa Unia Ochrony Przyrody przyznała w gatunkowi status EN – Endangered). Z zagrożeń wymienia powstałe na skutek rolnictwa zatrucie wody i gleby (organizacja widzi potrzebę większego programu przeciwdziałania temu zjawisku); w Argentynie problem stanowi również zakładanie plantacji sosen.
Zamieszkuje tereny chronione, między innymi niewielkie, prywatne rezerwaty. IUCN wymienia tu Fachinal i Campos San Juan.

</doc>
<doc id="3058602" url="https://pl.wikipedia.org/wiki?curid=3058602" title="Orlik złocisty">
Orlik złocisty

Orlik złocisty ("Aquilegia chrysantha") – gatunek rośliny należący do rodziny jaskrowatych. Pochodzi z południowo-zachodnich Stanów Zjednoczonych – występuje na obszarach od południowych krańców stanu Utah, przez Teksas, Nowy Meksyk, Kolorado po północną Arizonę.

</doc>
<doc id="3058604" url="https://pl.wikipedia.org/wiki?curid=3058604" title="Sosnowiec Pogoń">
Sosnowiec Pogoń

Sosnowiec Pogoń – stacja kolejowa znajdująca się na linii 185 (Sosnowiec Główny – Sosnowiec Pogoń) przeznaczona tylko do ruchu towarowego. Od 2004 roku zdegradowana do statusu bocznicy. Stacja posiadała niegdyś budynek dworca, aktualnie (2013 r.) rozebrany. Nastawnia od strony Milowic została wyburzona, aktualnie (2013 r.) znajdują się na jej terenie prywatne garaże. Ruiny nastawni od strony Sosnowca Głównego nadal stoją (2013 r.). Sieć elektryczna i tory dodatkowe zostały zlikwidowane na całej linii w latach 2003–2004.

</doc>
<doc id="3058605" url="https://pl.wikipedia.org/wiki?curid=3058605" title="Pimelodus">
Pimelodus

Pimelodus – rodzaj słodkowodnych ryb sumokształtnych z rodziny mandiowatych (Pimelodidae), dla której jest typem nomenklatorycznym.
Występowanie.
Ameryka Południowa.
Klasyfikacja.
Gatunki zaliczane do tego rodzaju:
Gatunkiem typowym jest "Pimelodus maculatus".

</doc>
<doc id="3058607" url="https://pl.wikipedia.org/wiki?curid=3058607" title="Pseudariodes">
Pseudariodes



</doc>
<doc id="3058608" url="https://pl.wikipedia.org/wiki?curid=3058608" title="Pseudorhamdia">
Pseudorhamdia



</doc>
<doc id="3058611" url="https://pl.wikipedia.org/wiki?curid=3058611" title="Melanophryniscus dorsalis">
Melanophryniscus dorsalis

Melanophryniscus dorsalis – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
W przeszłości uznawano go za podgatunek "Melanophryniscus stelzneri".
Cykl życiowy.
Rozmnaża się w nietrwałych zbiorników wodnych.
Rozmieszczenie geograficzne.
Gatunek ten zalicza się do endemitów. Spotyka się go jedynie w Brazylii, na terenie stanu Rio Grande do Sul i Santa Catarina.
Ekologia.
Żyje na wysokości od 0 do 20 m nad poziomem morza.
Jego siedlisko to tereny piaszczyste.
Zagrożenia i ochrona.
Z uwagi na spadek ilości obserwacji gatunku uważa się, że przeszedł on poważny spadek liczebności.
Międzynarodowa Unia Ochrony Przyrody przyznała w gatunkowi status VU – Vulnerable).
Z zagrożeń wymienia powstałe zniszczenie środowiska naturalnego (plaże, urbanizacja), a także wypadki drogowe.
Zamieszkuje tereny chronione. IUCN wymienia tu Guarita Municipal Park.

</doc>
<doc id="3058612" url="https://pl.wikipedia.org/wiki?curid=3058612" title="Herb Aschaffenburga">
Herb Aschaffenburga

Herb Aschaffenburga stanowi w polu srebrnym (białym) czerwony zamek z okrągłymi wieżami bocznymi, złotymi kulami na dachach wież, niebieskimi dachami, bramą z łukiem w kształcie koniczyny z siedzącym w niej na tronie biskupem świętym Marcinem. Prawa jego ręka wzniesiona do błogosławieństwa, złoty pastorał w lewej, srebrny paliusz na niebieskiej szacie, na głowie niebiesko-złota mitra.
Pierwszy udokumentowany herb pochodzi z pieczęci woskowej z 1236r. Za udział w wojnie chłopskiej w 1526r. Aschaffenburg pozbawiono herbu. Król Ludwik I dnia 1 kwietnia 1836r. przywrócił herb.

</doc>
<doc id="3058615" url="https://pl.wikipedia.org/wiki?curid=3058615" title="Grzegorz Króliczak">
Grzegorz Króliczak

Grzegorz Króliczak (ur. 28 lipca 1970) – polski filozof i neurokognitywista, profesor nauk społecznych, zatrudniony w Uniwersytecie im. Adama Mickiewicza w Poznaniu. Kieruje Laboratorium Badania Działań i Poznania w Instytucie Psychologii UAM.
Życiorys.
Pochodzi z Dobieżyna, z rodziny o tradycjach artystycznych. Stopień doktora otrzymał w 2001 r. na Uniwersytecie im. Adama Mickiewicza w Poznaniu po obronie rozprawy "Percepcja iluzyjna a percepcja normalna. Studium kognitywno-filozoficzne".
W 1995-96 r. stypendysta na University of Oxford, gdzie dokształcał się w zakresie filozofii, psychologii i kognitywistyki. W latach 1999-2005 studiował neuronaukę na University of Western Ontario w Kanadzie, gdzie uzyskał ponownie stopień doktora. Pracę naukową kontynuował w ramach stażu podoktorskiego w tej samej instytucji, a także w latach 2006-2010 na University of Oregon. W 2010 powrócił do Polski i odtąd pracuje w Instytucie Psychologii Uniwersytetu im. Adama Mickiewicza w Poznaniu. W 2011 otrzymał stopień doktora habilitowanego (rozprawa: "Podłoże neuronalne rzeczywistych i symulowanych czynności manualnych"), a w 2012 objął stanowisko profesora nadzwyczajnego w Instytucie Psychologii UAM.
W 2019 uzyskał tytuł profesora nauk społecznych.
Dorobek naukowy.
Grzegorz Króliczak w pracy naukowej zajmuje się podłożem neuronalnym prostych czynności ruchowych i gestów.
Autor licznych publikacji naukowych w pismach branżowych, m.in. z Melvynem A. Goodalem. Jest autorem polskiego tłumaczenia książki A. Davida Milnera i Melvyna A. Goodale'a "The Visual Brain in Action" ("Mózg wzrokowy w działaniu"). Wyniki jego badań są omawiane w podręczniku do psychologii poznawczej (Eysenck, M. W., &amp; Keane, M. T. (2010). Cognitive Psychology) wykorzystywanym na całym świecie.
Beneficjent jednego z największych grantów Narodowego Centrum Nauki w celu realizacji projektu "Zdolności manualne, ręczność i organizacja języka w mózgu. Związki między planowaniem użycia narzędzi, gestów i pojęć".

</doc>
<doc id="3058617" url="https://pl.wikipedia.org/wiki?curid=3058617" title="Melanophryniscus fulvoguttatus">
Melanophryniscus fulvoguttatus

Melanophryniscus fulvoguttatus – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
W przeszłości uznawano go za podgatunek "Melanophryniscus stelzneri". Do rangi gatunki wyieśli go Cruz i Caramaschi (2003).
Cykl życiowy.
Rozmnaża się w obrębie zalewanych terenów trawiastych. Z nastanniem suchszych czasów zagrzebuje się w glebie.
Rozmieszczenie geograficzne.
Gatunek ten zamieszkuje Brazylię (Mato Grosso do Sul), wschód Paragwaju i Argentynę (Formosa).
Ekologia.
Żyje na wysokości od 90 do 150 m nad poziomem morza.
Jego siedlisko to zalewane okresowo teren piaszczyste.
Zagrożenia i ochrona.
Występuje obficie.
Międzynarodowa Unia Ochrony Przyrody przyznała w gatunkowi status LC – Least Concern).
Z zagrożeń wymienia powstałe zniszczenie środowiska naturalnego przez plantacje soi i handel jako zwierzęciem domowym.
Zamieszkuje tereny chronione w Paragwaju, stanowiące własność prywatną.

</doc>
<doc id="3058618" url="https://pl.wikipedia.org/wiki?curid=3058618" title="Józef Witosławski">
Józef Witosławski

Józef Witosławski z Witosławic herbu Nieczuja (ur. ok. 1750, zm. ok. 1820) – poseł na Sejm Czteroletni 1788–1792 z województwa podolskiego, marszałek szlachty podolskiej 1799–1802.
Syn Antoniego Witosławskiego i Anny Odrzywolskiej. Bratanek oboźnego polnego koronnego Ignacego Witosławskiego. Mąż Heleny Raciborowskiej, ojciec Kajetana, Tekli i Edwarda Witosławskiego. 
Około 1810 wydał córkę za Feliksa Macieja Dulskiego zostawiając jej w posagu 50 000 zł.
W latach 1799–1802 sprawował urząd marszałka gubernialnego szlachty podolskiej. 

</doc>
<doc id="3058624" url="https://pl.wikipedia.org/wiki?curid=3058624" title="Melanophryniscus klappenbachi">
Melanophryniscus klappenbachi

Melanophryniscus klappenbachi – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Należy do "explosive breeders" (krótki, intensywny rozród). Rozmnaża się w efemerycznych zbiornikach wodnych.
Rozmieszczenie geograficzne.
Gatunek ten zamieszkuje Argentynę (Chaco, Santa Fe, Santiago del Estero, Formosa) oraz Paragwaj.
Ekologia.
Żyje na wysokości od 50 do 100 m nad poziomem morza.
Jego siedlisko to obszary krzewiaste.
Spotyka się go na farmach.
Zagrożenia i ochrona.
Występuje pospolicie. Całkowita liczebność gatunku nie ulega zmianom.
Międzynarodowa Unia Ochrony Przyrody przyznała w gatunkowi status LC – Least Concern).
Z zagrożeń IUCN nie wymienia żadnych: handel jako zwierzęciem domowym nie wywierań nań istotnego skutku, choć organizcja widzi konieczność zwórcenia nań uwagi, jak i na zasięg występowania gatunku.
Zamieszkuje tereny chronione w Paragwaju i Argentynie.

</doc>
<doc id="3058625" url="https://pl.wikipedia.org/wiki?curid=3058625" title="Davorin Marčelja">
Davorin Marčelja

Davorin Martino Marčelja (ur. 13 stycznia 1924 w miejscowości Kastav, zm. 2 czerwca 2011 w Zagrzebiu) – jugosłowiański lekkoatleta, wieloboista.
W 1947 zdobył trzy brązowe medale rozgrywanych w Pradze igrzysk młodzieży i studentów: w skoku w dal (z wynikiem 6,33), rzucie dyskiem (38,58) oraz rzucie oszczepem (55,12).
W tym samym roku zdobył złoty medal w dziesięcioboju podczas rozgrywanych w Bukareszcie nieoficjalnych igrzysk bałkańskich
Dziewiąty zawodnik w dziesięcioboju na mistrzostwach Europy (1946).
Podczas igrzysk olimpijskich w Londynie (1948) zajął 18. miejsce w dziesięcioboju uzyskując 6141 punktów.
W 1950 zajął w tej konkurencji 12. miejsce na mistrzostwach Europy.
Pięciokrotnie ustanawiał rekord Jugosławii w dziesięcioboju:

</doc>
<doc id="3058626" url="https://pl.wikipedia.org/wiki?curid=3058626" title="Scalanie (system kontroli wersji)">
Scalanie (system kontroli wersji)

Scalanie (zwane także integracją) – podstawowa operacja w systemie kontroli wersji, pozwalająca na połączenie wielu zmian wykonanych na zbiorze plików będących pod kontrolą systemu. Jest ona potrzebna najczęściej w przypadku, gdy dwie osoby z dwóch różnych komputerów zmodyfikują plik w tym samym czasie. Kiedy dwie gałęzie są łączone, wynikiem jest jeden zbiór plików zawierający zmiany z obu zestawów.
Rodzaje scalań.
Istnieją dwa rodzaje scalań: automatyczne i ręczne.
"Automatyczne" scalanie jest wykonywane przez system kontroli wersji, który musi połączyć zmiany wprowadzone w tym samym czasie (w sensie logicznym). Również oprogramowanie wykonuje scalanie automatyczne, jeśli pozwala na równoczesną edycję tej samej treści. Na przykład Wikipedia pozwala dwóm osobom zmieniać ten sam artykuł w tym samym czasie; jak późniejszy użytkownik zapisuje swoje zmiany, to nie nadpisuje treści już dodanych lecz obie wersje są ze sobą scalane.
"Ręczne" scalanie ma miejsce wtedy gdy osoba chce połączyć dwa różniące się pliki w jeden, często posługując się odpowiednimi narzędziami wspomagającymi. Na przykład jeśli dwa systemy mają nieznacznie różniące się pliki konfiguracyjne, użytkownik może je porównać i wybrać to co lepsze z jednego i drugiego uzyskując nowe i lepsze rozwiązanie (taki model nazywa się scalaniem dwustronnym). Ręczne scalanie jest również konieczne w przypadku, gdy automatyczne scalanie trafi na konflikt; na przykład niewiele systemów kontroli wersji potrafi scalić zmiany, które dotyczą tej samej linii kodu (jedna może polegać na zmianie nazwy funkcji, a druga być dodanym komentarzem). W takich przypadkach system kontroli wersji decyzję jak scalić podany fragment przekazuje użytkownikowi.
Algorytmy scalające są obszarem aktywnych badań. Wobec tego istnieje wiele różnych rozwiązań na scalanie automatyczne, które się od siebie delikatnie różnią. Najbardziej zauważalne algorytmy to scalanie trójstronne, rekursywne scalanie trójstronne, fuzzy patch application, weave merge, i patch commutation.
Scalanie trójstronne.
Scalanie trójstronne (z uwzględnieniem wspólnego przodka) jest wykonywane po wcześniejszej analizie różnic między plikiem „A” i plikiem „B” z uwzględnieniem wspólnego pochodzenia obu plików. Jest to szeroko rozpowszechniona metoda, gdyż wymaga tylko jednego przodka aby zrekonstruować zmiany, które następnie mają być scalone.
Scalanie trójstronne korzysta z przodka w celu ustalenia, które fragmenty się nie zmieniły a które uległy zmianie w jednym lub obu plikach. Bloki, które nie uległy zmianom w obu nowych plikach pozostają bez zmian. Bloki, które się zmieniły tylko w jednym z plików, są wykorzystywane w tej zmienionej postaci. Bloki zmienione w obu wersjach są wykorzystane tylko wtedy gdy ich zmienione wersje są identyczne, w przeciwnym razie są oznaczane jako konflikt i pozostawione do rozwiązania przez użytkownika.
Scalanie trójstronne jest realizowane przez wszechobecny program diff3, i stanowiło podstawę innowacji, która pozwoliła zamienić systemy kontroli wersji z blokowaniem plików na nowe z mechanizmem scalającym zmiany. Jest ono intensywnie wykorzystywane przez CVS.
Rekursywne scalanie trójstronne.
Powszechne użycie scalania trójstronnego w systemach kontroli wersji wykazało przypadki, w których prostolinijne zastosowanie scalania trójstronnego może prowadzić do fałszywych konfliktów a nawet czasami przywracania odrzuconych poprawek. Przykłady takich zachowań zawierają scalanie zmian na krzyż i konflikty po zmianie nazwy pliku.
Problemy z trójstronnym scalaniem pojawiają się w przypadku, gdy stany pochodne nie mają unikalnego ostatniego wspólnego przodka (LCA – ). Aby temu zaradzić, w rekursywnym scalaniu trójstronnym tworzony jest najpierw "wirtualny przodek" przez scalenie nieunikalnych przodków. Metodę tę stosuje oprogramowanie Git.
Rekursywne scalanie trójstronne może być zastosowane tylko wtedy gdy narzędzie ma całkowitą wiedzę o przodkach do scalenia w postaci DAG (). W efekcie nie ma ono zastosowania, jeśli pliki pochodne nie określają w pełni swoje pierwotne wersje.
Łatanie.
Łata to plik, który zawiera opis zmian dla pliku. W systemach Unix stało się tradycją rozpowszechnianie zmian w plikach tekstowych w postaci wyników polecenia diff -u. Następnie przy pomocy polecenia patch można takie zmiany dodać (albo usunąć) w pliku tekstowym lub drzewie katalogów zawierającego pliki tekstowe.
Jednakże program „łatający” korzysta z pewnych ułatwień pozwalających zastosować zmiany na plikach, które nie są identyczne z pierwotnymi plikami, z których łata została wygenerowana. Proces ten nazywany jest „łataniem rozmytym” () i objawia się swego rodzaju niesymetrycznym scalaniem trójstronnym, w którym zmiany z łaty są ignorowane jeśli program łatający nie potrafi znaleźć miejsca, w którym należy je nanieść.
Tak jak CVS miał swoje początki jako zbiór skryptów z poleceniem diff3, tak GNU arch zaczął jako skrypt z poleceniem patch. Jednak łatanie rozmyte jest metodą względnie niepewną, czasami umieszczając poprawki, które mają zbyt mały kontekst, w nieprawidłowym miejscu (zwłaszcza te, które tworzą nowy plik) lub nie usuwają tekstu przeznaczonego do skasowania.
Scalanie splotowe.
Scalanie splotowe to algorytm, który nie korzysta z przodka obu plików. W zamian śledzi jak pojedyncze "linie" są dodawane i usuwane w potomnych wersjach pliku i dzięki tej informacji tworzy scalony plik.
Dla każdej linii w potomnym pliku, scalanie splotowe zbiera następujące dane: które linie ją poprzedzają, które następują po niej i czy była skasowana w jakimś etapie historii wersji. Jeśli jakikolwiek wariant miał tę linię usuniętą to nie może się ona pojawić w wersji scalonej. Pozostałe linie muszą być obecne w wersji scalonej.
Linie są sortowane według kolejności, w której każda linia jest po wszystkich liniach, które ją poprzedzały w jakimś punkcie historii i przed wszystkimi liniami, które występowały po niej też w jakimś punkcie historii. Jeśli to ograniczenie nie pozwala posortować wszystkich linii, to linie, które nie udało się posortować względem siebie stanowią konflikt.
Scalanie splotowe było najwyraźniej używane w komercyjnej wersji BitKeeper i radziło sobie z problematycznymi przypadkami, w których scalanie trójstronne dawało błędne lub złe wyniki. Jest ono również jedną z opcji scalania w GNU Bazaar oraz jest stosowane przez Codeville.
Zmiana bazy.
Scalanie przez zmianę bazy jest zaimplementowane w oprogramowaniu git (polecenie rebase) oraz w Darcs (zwane jako ). Scalanie przez zmianę bazy oznacza zmienianie kolejności łat (np. opisów zmian) w taki sposób, że tworzą liniową historię. W efekcie, kiedy dwie łaty są zrobione w tej samej sytuacji, po scalaniu, jedna z nich będzie przekształcona w taki sposób, że objawi się jakby była wykonana w kontekście tej drugiej.
Zmiana bazy wymaga aby dokładne zmiany, które tworzą pliki pochodne, były przechowane lub mogły być odtworzone. Z takich dokładnych zmian jest możliwe określenie jak jedna z nich powinna być zmieniona aby następnie uporządkować ją względem drugiej. Na przykład jeśli łata A dodaje linię „X” po linii 7 pliku F a łata B dodaje linię „Y” po linii 310 pliku F, B musi być przepisane jeśli następuje zmiana bazy względem A: dodana linia musi być umieszczona po linii 311 pliku F, ponieważ linia dodana przez A przesuwa numery linii o jeden.
Zmiana bazy została poddana wielu formalnym badaniom, lecz algorytmy radzące sobie z konfliktami przy zmianie bazy wciąż pozostawiają otwarte pytania badawcze. Jednak można udowodnić, że zmiana bazy dostarcza „prawidłowe” wyniki scalania podczas gdy inne strategie są głównie heurystyczne i starają się dostarczyć to, co użytkownik chce zobaczyć.
W systemie Unix program flipdiff z pakietu „patchutils” dostarcza metodę scalania przez zmianę bazy dla tradycyjnych łat utworzonych przez diff -u.

</doc>
<doc id="3058627" url="https://pl.wikipedia.org/wiki?curid=3058627" title="Rocky (seria)">
Rocky (seria)

Rocky – seria filmów o tematyce bokserskiej, których głównym bohaterem jest Rocky Balboa (Sylvester Stallone). W latach 1976-2006 powstało sześć części, które łącznie zarobiły ponad miliard dolarów. Reżyserem pierwszej oraz piątej części był John G. Avildsen, a pozostałych Sylvester Stallone.
7 grudnia 2010 roku Sylvester Stallone za zasługi i wyrazy uznania dla boksu, które oddał w swoich filmach został włączony do International Boxing Hall of Fame and Museum.
Filmy.
Rocky.
Rocky Balboa jest mało znanym bokserem, który walczy w podrzędnych klubach, a w międzyczasie ściąga długi dla gangstera Tony’ego Gazzo. Choć ma w sobie potencjał, często jest obiektem kpin ze strony trenera Mickeya Goldmilla. Podkochuje się też w bardzo nieśmiałej dziewczynie ze sklepu zoologicznego – Adrian, która jest siostrą jego przyjaciela Pauliego Pennino. Pewnego dnia dostaje wielką szansę od losu: mistrz świata wagi ciężkiej – Apollo Creed szuka nikomu nieznanego boksera do walki o tytuł, po tym jak jego przeciwnik Mac Lee Green doznaje kontuzji dłoni. Wybór pada na Rocky’ego, który postanawia wykorzystać swoją szansę i udowodnić wszystkim ile jest wart. Mając wsparcie Adrian oraz trenera Mickeya rozpoczyna serię ciężkich treningów.
Rocky II.
Pomimo przegranej z Apollo Creedem, Rocky zyskuje szacunek i wiarę w to, że jego życie się wreszcie odmieni. Podczas pobytu w szpitalu dowiaduje się, że przy każdym mocniejszym ciosie może stracić wzrok, więc wspólnie z Adrian decyduje, że skończy z boksem. Pewny swojej przyszłości żeni się z nią i zaczyna wydawać pieniądze zarobione podczas walki z Creedem. Niedługo potem okazuje się, że będą mieli dziecko. Chcąc utrzymać rodzinę decyduje się na udział w reklamie, co okazuje się niewypałem, więc rozpoczyna pracę w rzeźni, z której zostaje wkrótce zwolniony z powodu redukcji etatów. Na dodatek Adrian zapada po porodzie w śpiączkę. Tymczasem Apollo Creed walczy z oskarżeniami jakoby jego walka była ustawiona. By dowieść, że to nieprawda ponownie wyzywa Rocky’ego na pojedynek, ale ten nie chce na niego przystać. Jednak, gdy kończą mu się pieniądze postanawia stanąć do walki rewanżowej. Pod okiem trenera Mickeya ponownie rozpoczyna wyczerpujące ćwiczenia. Gdy dochodzi do pojedynku Rocky, w piętnastej rundzie powala Apolla na deski, ale sam też upada. Jednak podnosi się pierwszy i zdobywa tytuł mistrza świata wagi ciężkiej.
Rocky III.
Wygrana z Creedem sprawia, że Rocky zyskuje jeszcze większą sławę i bogactwo. W końcu po kilkukrotnej obronie tytułu decyduje się zakończyć karierę, ale najpoważniejszy pretendent o to miano James „Clubber” Lang publicznie wyzywa go na pojedynek. Przed walką trener Rocky’ego, Mickey dostaje ataku serca, co przekłada się na to, że wygrywa silniejszy i bardziej zdeterminowany Lang. Kiedy Mickey umiera, niespodziewanie z pomocą przychodzi Rocky’emu jego stary rywal Apollo Creed. Przejmuje funkcję trenera i przygotowuje go do walki rewanżowej z Langiem. Uczy go też swoich technik oraz pomaga odzyskać szybkość. Podczas walki Rocky zwycięża w trzeciej rundzie przez nokaut.
Rocky IV.
Po odzyskaniu tytułu mistrza świata wagi ciężkiej, Rocky postanawia spędzić trochę czasu z rodziną. Jednakże z ZSRR przybywa mistrz świata amatorów Ivan Drago, który chce walczyć z Rockym w pokazowej walce. Zamiast niego do pojedynku staje Apollo Creed. Pewny siebie lekceważy przeciwnika, przez co odnosi tak poważne obrażenia, że umiera na ringu. Rocky chcąc pomścić przyjaciela wyzywa Drago na pojedynek, który ma się odbyć w Moskwie. Po przylocie do ZSRR rozpoczyna morderczy trening w syberyjskim mrozie i śniegu. Drago tymczasem przechodzi specjalne ćwiczenia pod okiem ekspertów, którzy wspomagają go sterydami. Podczas walki Rocky z trudem wytrzymuje potężne ciosy przeciwnika, ale mimo to nie chce się poddać. Dodatkowej determinacji dodają mu wiwaty początkowo nieprzychylnej publiczności. Wśród niej jest m.in. ówczesny I sekretarz Komunistycznej Partii Związku Radzieckiego - Michaił Gorbaczow. Ostatecznie Rocky pokonuje Draga kilka sekund przed końcem piętnastej rundy.
Premiera reżyserskiej wersji tej produkcji zaplanowana została na 11 listopada 2021, o czym poinformował osobiście Stallone prezentując plakat na Instagramie.
Rocky V.
Po walce z Ivanem Drago lekarze diagnozują u Rocky’ego uszkodzenie mózgu, w wyniku czego musi zakończyć swoją karierę. Na dodatek okazuje się, że został bankrutem, gdyż jego księgowy dopuścił się oszustw. Przenosi się więc z rodziną do biednej dzielnicy, w której kiedyś mieszkał. Adrian wraca do pracy w sklepie zoologicznym, a Rocky ponownie otwiera siłownię Mickeya. Trenując młodych bokserów spotyka Tommy’ego Gunna, ambitnego i dobrze zapowiadającego się zawodnika. Chcąc go podszkolić poświęca mu dużo czasu, w wyniku czego cierpią na tym jego relacje z rodziną, a zwłaszcza z synem Robertem. Tymczasem Tommy dzięki kolejnym zwycięstwom szybko zdobywa sławę i zwraca na siebie uwagę bezwzględnego promotora George’a Washingtona Duke’a. Za jego sprawą porzuca Rocky’ego i zdobywa tytuł mistrza wagi ciężkiej. Ponieważ publiczność uważa, że jest nim wciąż Rocky, Tommy postanawia go odszukać i wyzwać na pojedynek. Ten odmawia, gdyż zakończył już karierę, ale kiedy później spotykają się w barze Tommy usiłuje go sprowokować i uderza jego przyjaciela Pauliego. Zdenerwowany Rocky staje z nim do walki na ulicy i po twardym pojedynku zwycięża.
Rocky Balboa.
Szesnaście lat po ulicznej walce ze swoim byłym protegowanym, Rocky nadal mieszka w Filadelfii, gdzie prowadzi restaurację o nazwie „Adrian's”. Jego żona nie żyje, syn Robert jest już dorosły, ale nie układa się między nimi najlepiej, a Paulie powrócił do pracy w rzeźni. Żyjący wspomnieniami bokser opowiada klientom swojej restauracji dawne walki. Kiedy jednak telewizja ESPN przeprowadza komputerową symulację pojedynku Balboy z aktualnym mistrzem Masonem Dixonem, okazuje się, że zwyciężyłby ten pierwszy. Zdenerwowany tym faktem mistrz, wyzywa Rocky’ego na prawdziwą walkę. Rocky czując, że będzie to ucieczka od przeszłości, przyjmuje wyzwanie. Podczas gdy dla Masona walka jest przedstawieniem, dla Rocky’ego to jak najbardziej poważny pojedynek. Wydarzenie pilnie obserwują media, które zaczynają interesować się wracającym na ring bokserem. Rocky odkrywa, że wciąż jeszcze posiada ducha walki i rozpoczyna serię ciężkich treningów. Ostatecznie po ciężkim i zaciętym pojedynku oraz morderczych dziesięciu rundach, jednym punktem wygrywa Mason.

</doc>
<doc id="3058630" url="https://pl.wikipedia.org/wiki?curid=3058630" title="Biegi narciarskie na Zimowych Igrzyskach Olimpijskich 2014 – kwalifikacje">
Biegi narciarskie na Zimowych Igrzyskach Olimpijskich 2014 – kwalifikacje

Zasady kwalifikacji.
Liczba miejsc do obsadzenia na igrzyskach była ustalona przez Międzynarodowy Komitet Olimpijski. W zawodach wzięło udział maksymalnie 310 zawodników i zawodniczek. Narodowy komitet olimpijski mógł wystawić maksymalnie 20 reprezentantów (w tym maksymalnie 12 jednej płci).
Minimum A.
Do igrzysk zakwalifikowali się zawodnicy, którzy w rankingu Międzynarodowej Federacji Narciarskiej z 20 stycznia 2014 roku mieli maksymalnie 100 punktów. Ci zawodnicy mogli wziąć udział we wszystkich konkurencjach. Pozostali zawodnicy mieli prawo występu w sprincie, jeśli mieli maksimum 120 punktów oraz biegach na 10 km (kobiety)/15 km (mężczyźni), jeśli zdobyli maksymalnie 300 punktów.
Minimum B.
Jeśli żaden zawodnik z danego kraju nie wypełnił minimum A, wówczas narodowy komitet olimpijski mógł wystawić po jednym zawodniku w sprincie i biegu na 10 km (kobiety)/15 km (mężczyźni), jeśli taki zawodnik zdobył maksymalnie 300 punktów FIS.
Podział kwot.
Każdy narodowy komitet olimpijski mógł wystawić jednego mężczyznę i jedną kobietę, którzy wypełnili minimum B.
Każdemu NKO mającemu przynajmniej jednego zawodnika i/lub zawodniczkę w pierwszej 300 rankingu przyznano jedno dodatkowe miejsce w konkurencji mężczyzn i/lub kobiet.
Każdemu NKO mającemu przynajmniej jednego zawodnika i/lub zawodniczkę w pierwszej 30 rankingu przyznano jedno dodatkowe miejsce w konkurencji mężczyzn i/lub kobiet. Jeśli w rankingu znalazł się więcej niż jeden zawodnik z NKO ta kwota została rozszerzona.

</doc>
<doc id="3058633" url="https://pl.wikipedia.org/wiki?curid=3058633" title="Ogden Nash">
Ogden Nash

Ogden Nash (ur. 19 sierpnia 1902 w Rye, zm. 19 maja 1971 w Baltimore) – amerykański poeta.
Wczesne lata.
Był synem Mattie (z domu Chenault) i Edmunda Strudwicka Nasha. Jego ojciec zajmował się importem i eksportem towarów i z powodu charakteru tej pracy cała rodzina często się przeprowadzała. Nazwa miasta Nashville została nadana na cześć jego przodka
Po ukończeniu St. George's School w 1920 roku rozpoczął studia na Uniwersytecie Harvarda; naukę przerwał po roku. Nash pracował w kilku zawodach, na ogól przez krótki czas, m.in. na Wall Street, w szkole, jako copywriter czy w wydawnictwie Doubleday jako redaktor. 
Twórczość.
W 1931 roku wydał pierwszy tomik poezji "Hard Lines", który przyniósł mu rozpoznawalność w Stanach Zjednoczonych. 
W Polsce jego wiersze znane są z publikowanych w „Przekroju” tłumaczeń Ludwika Jerzego Kerna oraz przekładów Stanisława Barańczaka, zamieszczonych w trzech antologiach: "Fioletowa krowa: 333 najsławniejsze okazy angielskiej i amerykańskiej poezji niepoważnej od Williama Shakespeare'a do Johna Lennona" (Poznań 1993; Kraków 2007); "Od Chaucera do Larkina. 400 nieśmiertelnych wierszy 125 poetów anglojęzycznych z 8 stuleci" (Kraków 1993); "Od Walta Whitmana do Boba Dylana. Antologia poezji amerykańskiej" (Kraków 1998). Barańczak przełożył także zbiór absurdalnych tekstów Ogdena Nasha pt. „W świecie mułów nie ma regułów” (Poznań 2007).
Życie prywatne.
W 1934 przeprowadził się do Baltimore, gdzie trzy lata później ożenił się z Frances Leonard. Mieszkał w Baltimore do śmierci w 1971 roku.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3058635" url="https://pl.wikipedia.org/wiki?curid=3058635" title="François Saint-Macary">
François Saint-Macary

François de Sales Marie Adrien Saint-Macary, wł. "François de Sales Marie Adrien Saint-Macary" (ur. 7 stycznia 1936 w Orthez, zm. 26 marca 2007 w Rennes) – francuski duchowny katolicki, biskup. Święcenia kapłańskie przyjął w 1960 roku, zaś w 1983 został mianowany przez papieża Jana Pawła II biskupem koadiutorem z prawem następstwa diecezji Nicei. Rządy nad diecezją objął 30 kwietnia 1984 roku. W 1997 mianowany koadiutorem archidiecezji Rennes, którą objął rok później. Zmarł w 2007 roku w wieku 71 lat.

</doc>
<doc id="3058636" url="https://pl.wikipedia.org/wiki?curid=3058636" title="Francois Saint-Macary">
Francois Saint-Macary



</doc>
<doc id="3058638" url="https://pl.wikipedia.org/wiki?curid=3058638" title="François de Sales Marie Adrien Saint-Macary">
François de Sales Marie Adrien Saint-Macary



</doc>
<doc id="3058639" url="https://pl.wikipedia.org/wiki?curid=3058639" title="Abdul Moustapha Ouédraogo">
Abdul Moustapha Ouédraogo

Abdul Moustapha Ouédraogo (ur. 9 czerwca 1988 w Abidżanie) – iworyjski piłkarz występujący na pozycji pomocnika.
Kariera klubowa.
Ouédraogo rozpoczął swoją karierę w iworyjskim ASEC Mimosas, którego barwy reprezentował do 2007 roku. Na początku 2008 roku został graczem Stella Club d'Adjamé, jednak rok później opuścił ojczyznę i wyjechał do Portugalii, gdzie podpisał kontrakt z CD Trofense. Po zakończeniu sezonu 2011/12 odszedł z klubu i odbył także w Widzewie Łódź, Zawiszy Bydgoszcz, Górniku Zabrze, Pogoni Siedlce oraz Pogoni Szczecin.
Na początku maja 2013 roku Ouédraogo został zawodnikiem Pogoni, gdzie włączono go do składu drużyny rezerw. Przed sezonem 2013/14 Iworyjczyk został przesunięty do pierwszej drużyny i podpisał trzyletnią umowę z klubem. W nowych barwach zadebiutował 27 lipca w przegranym 0:3 meczu ligowym z Legią Warszawa. 30 maja 2014 roku Pogoń poinformowała, że nie przedłuży z Ouédraogo wygasającego kontraktu.
Kariera reprezentacyjna.
Ouédraogo ma za sobą grę w reprezentacji Wybrzeża Kości Słoniowej do lat 20 oraz do lat 23. W 2010 roku znalazł się w składzie kadry U-23 na Turniej w Tulonie. Podczas samego turnieju zdobył jedną bramkę, w finałowym meczu z reprezentacją Danii.

</doc>
<doc id="3058646" url="https://pl.wikipedia.org/wiki?curid=3058646" title="Sumiko Watanabe">
Sumiko Watanabe

 – japońska lekkoatletka, sprinterka.
Podczas igrzysk olimpijskich w Los Angeles (1932) odpadła w półfinale na 100 metrów oraz zajęła 5. miejsce w sztafecie 4 × 100 metrów (Japonki biegnące w składzie: Mie Muraoka, Michi Nakanishi, Asa Dogura i Watanabe ustanowiły wynikiem 48,9 rekord Japonii, który przetrwał do 1958 roku, rezultat ten był także przez lata rekordem Azji).

</doc>
<doc id="3058647" url="https://pl.wikipedia.org/wiki?curid=3058647" title="Nathan Banks">
Nathan Banks

Nathan Banks (ur. 1868, zm. 1953) – amerykański entomolog oraz akarolog.
Urodził się 13 kwietnia 1868 w Roslyn w stanie Nowy Jork. Uczęszczał na Cornell University, gdzie w 1889 otrzymał tytuł licencjacki (B.S.), a w 1890 magisterski. Uczył się tam pod entomologiem Johnem Henrym Comstockiem. W 1890 objął posadę w Bureau of Entomology w United States Department of Agriculture, gdzie przez 26 prowadził badania nad taksonomią owadów i pajęczaków. W 1916 udało mu się znaleźć zatrudnienie w Museum of Comparative Zoology, gdzie przeniósł swoją liczącą ponad 120 tys. okazów, w tym ok. 1 800 typów, kolekcję. W 1928 został profesorem nadzwyczajnym na wydziale biologii University of Cambridge. Od 1941 do odejścia na emeryturę w 1945 był naczelnym kuratorem ds. owadów w Museum of Comparative Zoology. Zmarł 24 stycznia 1953 w Holliston w Massachusetts.
Bibliografia Banksa obejmuje około 440 artykułów z różnych dziedzin entomologii i akarologii. W latach 1890-1900 publikował głównie o roztoczach, pisząc m.in. podręcznik "A Treatise on the Acarina, Or Mites". Później pisał głównie o owadach z rzędu chruścików, sieciarek, wielkoskrzydłych, widelnic i gryzków. W 1922 został wybrany na członka American Academy of Arts and Sciences.

</doc>
<doc id="3058649" url="https://pl.wikipedia.org/wiki?curid=3058649" title="Brytyjskie Towarzystwo Entomologii i Historii Naturalnej">
Brytyjskie Towarzystwo Entomologii i Historii Naturalnej

Brytyjskie Towarzystwo Entomologii i Historii Naturalnej (ang.British Entomological and Natural History Society) – brytyjskie towarzystwo entomologiczne założone w 1872 roku jako South London Entomological and Natural History Society. Siedziba organizacji znajduje się w Dinton Pastures Country Park w Reading w Berkshire.
Publikacje.
Stowarzyszenie publikuje własne kwartalne czasopismo naukowe: British Journal of Entomology and Natural History. Wydało także kilka książek, w tym:.
Granty.
Stowarzyszenie jest fundatorem 2 grantów badawczych:
Powiązane towarzystwa.
Powiązanymi brytyjskimi towarzystwami biologicznymi są:

</doc>
<doc id="3058650" url="https://pl.wikipedia.org/wiki?curid=3058650" title="Nagroda Gustaw">
Nagroda Gustaw

Nagroda Gustaw – najwyższa nagroda Związku Artystów Scen Polskich przyznawana za szczególne zasługi dla środowiska teatralnego. Służy ona wyróżnieniu tych osób, których dokonania wnoszą znaczący wkład w kultywowanie tradycji i tworzenie nowych wartości kultury narodowej lub przyczyniają się do promocji kultury polskiej w świecie.
Nagroda przyznawana jest od 2010.

</doc>
<doc id="3058651" url="https://pl.wikipedia.org/wiki?curid=3058651" title="Bitwa pod Meçad">
Bitwa pod Meçad

Bitwa pod Meçad (alb. Beteja e dytë e Mexhadit) – bitwa stoczona w czerwcu 1465 przez wojska osmańskie pod dowództwem Ballabana Badery i Albańczykami, dowodzonymi przez Skanderbega.
Geneza bitwy.
Ballaban Badera, sandżakbej pochodzenia albańskiego, sprawujący władzę w sandżaku ochrydzkim należał do faworytów sułtana Mehmeda II. Z osobą Badery sułtan wiązał nadzieje na zakończenie wojny ze Skanderbegiem i opanowanie ziem albańskich. W czerwcu 1465 Ballaban stanął na czele 18-tysięcznej armii osmańskiej, która miała dokonać inwazji Albanii. Ballaban liczył na to, że jako Albańczyk zdoła znaczną część swoich rodaków przeciągnąć na stronę osmańską i osłabić armię Skanderbega. Chcąc zakończyć jak najszybciej kampanię, planował opanowanie przez zaskoczenie obozu Skanderbega i wzięcie go do niewoli.
Przebieg bitwy.
Ballaban zdobył informacje, że Skanderbeg przebywa w osadzie Meçad, k. Oranika, gdzie zamierzał schwytać go w pułapkę. Ostrzeżony w porę Skanderbeg opuścił Meçad i udał się na północ. Wierne mu oddziały rozpoczęły manewr okrążania jednostek Ballabana, kiedy ten przygotowywał się do ataku na Meçad. Główną rolę w ataku na zaskoczone obrotem wydarzeń wojska osmańskie odegrała jazda Skanderbega, wspierana przez oddział ochotników z państw włoskich.
Skutki bitwy.
Albańczycy odnieśli pełny sukces w bitwie, zdobyli także flagę osmańską. Ballaban uciekł z miejsca bitwy i dotarł do Stambułu, gdzie sułtan Mehmed powierzył mu kolejną armię, złożoną z 20 tysięcy żołnierzy. Także i ta armia w lipcu 1465 została rozbita przez Albańczyków. W kolejnym roku główne siły osmańskie ruszyły na Albanię, docierając do Kruji - stolicy Skanderbega.

</doc>
<doc id="3058652" url="https://pl.wikipedia.org/wiki?curid=3058652" title="Universiti Brunei Darussalam">
Universiti Brunei Darussalam

Universiti Brunei Darussalam (jawi: يونيبرسيتي بروني دارالسلام), UBD – narodowy uniwersytet Brunei, zlokalizowany w stolicy, Bandar Seri Begawan, pierwszy uniwersytet założony w Brunei.
Historia.
Uczelnia została założona 28 października 1985 roku, rok po odzyskaniu przez kraj pełnej niepodległości, przyjmując na początku 176 studentów na studia czteroletnie. UBD to pierwszy uniwersytet założony w Brunei.
Początkowo uniwersytet mieścił się w gmachu szkoły podstawowej, a w 1995 roku został przeniesiony pod obecny adres przy Jalan Tungku Link. Uczelnia podzielona jest na osiem wydziałów, prowadzi dziewięć instytutów naukowych wraz z ośrodkami wspomagającymi w takich obszarach jak studia nad islamem, przedsiębiorczość, sztuki piękne, nauki ścisłe, studia nad zdrowiem, studia azjatyckie, politologia, edukacja, bioróżnorodność i technologie zintegrowane. 
Godło uniwersytetu składa się z siedmiu symbolicznych elementów (patrząc od góry): rozłożonej księgi symbolizującej Koran, nazwy uniwersytetu w zapisie kufickim, stalówki, niebieskiego elementu łączącego w sobie litery litery „u”, „b” i „d”, przy czym w kole utworzonym przez nałożone na siebie „brzuszki” „b” i „d”, na żółtym królewskim tle, znajduje się czerwony symbol zaczerpnięty z flagi Brunei, oraz zielonego półksiężyca ze złotymi płomieniami na krańcach – reprezentującego islam jako fundament życia narodu – w który wpisano dewizę uczelni „Ku ludzkiej doskonałości”. 
Na uczelni studiuje prawie 3 tys. studentów, z czego 21% to studenci z zagranicy (stan na 2017). Zajęcia prowadzone są w języku angielskim. 
Wydziały i instytuty.
UBD dzieli się na osiem wydziałów, siedem instytutów badawczych i dwa ośrodki wspomagające (stan na 2017): 
Ranking QS.
W rankingu najlepszych szkół wyższych na świecie publikowanym przez The Times Higher Education oraz przez organizację Quacquarelli Symonds (QS) – QS World University Rankings – Universiti Brunei Darussalam zajmuje 329. miejsce (123. miejsce w rankingu uczelni azjatyckich) (ranking na 2018 rok).

</doc>
<doc id="3058653" url="https://pl.wikipedia.org/wiki?curid=3058653" title="Jean Mouisset">
Jean Mouisset

Jean Mouisset, wł. "Jean-Julien-Robert Mouisset" (ur. 29 kwietnia 1909 w Sète, zm. 4 czerwca 1993 w Nicei) – francuski duchowny katolicki, biskup. Święcenia kapłańskie przyjął w 1949 roku, zaś w 1962 został mianowany przez papieża Jana XIII biskupem koadiutorem z prawem następstwa diecezji Nicei ze stolicą tytularną Thélepte. Rządy nad diecezją objął 24 kwietnia 1963 roku. 30 kwietnia 1984 roku złożył rezygnację ze względu na wiek. Zmarł w 1993 roku w wieku 84 lat. Brał udział we wszystkich czterech sesjach Soboru watykańskiego II.

</doc>
<doc id="3058654" url="https://pl.wikipedia.org/wiki?curid=3058654" title="Jean-Julien-Robert Mouisset">
Jean-Julien-Robert Mouisset



</doc>
<doc id="3058655" url="https://pl.wikipedia.org/wiki?curid=3058655" title="Agromet-Kraj">
Agromet-Kraj

Agromet-Kraj – były producent maszyn rolniczych z siedzibą w Kutnie.
Kontynuatorem 100-letniej tradycji maszyn rolniczych byłej Fabryki Maszyn Rolniczych „AGROMET-Kraj” jest obecnie KRAJ Sp. z o.o. będący jedną z fabryk Grupy Kapitałowej Unia.
Historia.
Alfred Vaedtke, znany w kołach fabrykantów przemysłowiec, zakłada w Kutnie w 1890 roku Fabrykę Maszyn i Narzędzi Rolniczych Kraj.
W 1910 roku zostaje przemianowana na spółkę akcyjną. W 1919 r. dokonano zmiany nazwy z „Fabryki Maszyn i Narzędzi Rolniczych Alfred Vaedtke” na „Spółka Akcyjna Kraj, Fabryka Maszyn i Narzędzi Rolniczych, dawniej Alfred Vaedtke”. W okresie okupacji niemieckiej fabryka jest nadzorowana przez niemiecką firmę Strauss funkcjonując pod nazwą Landwirschaftliche Machinenfabrik a wyroby są wywożone do Niemiec.
W 1931 fabryka nabywa linię produkcyjną siewników od Augusta Ventzkiego . W tym samym roku rozpoczęto produkcję na potrzeby wojska.
W 1971 roku FMR Kraj otrzymała z Państwowego Funduszu Ziemi grunty we wsi Malina i Sklęczki
W 1992 roku „Agromet-Kraj” Fabryka Maszyn Rolniczych w Kutnie ogłasza upadłość z powodu wielomiliardowych długów. Na terenie fabryki powstaje prywatna spółka PPHU ROLMASZ Sp. z o.o. utrzymująca profil produkcji likwidowanego zakładu w zakresie siewników zbożowych (wykupiła ona maszyny oraz dzierżawi niektóre obiekty niezbędne do prowadzonej działalności). Część załogi wraz z duńską firmą Cormall Agro Holding A/S tworzy na terenie dawnej fabryki, przy ul. Metalowej 15, spółkę Danagri-pol, która rozpoczyna produkcję siewników we współpracy z niemiecką firmą Hassia.
W 1997 - firma Danagri-pol dołączyła do duńskiego holdingu Kongskilde Industries A/S i zmieniła nazwę na Kongskilde Polska.
W 2002 roku Rolmas-Kraj Kutno zostaje przejęte przez Unię Grudziądz.
W 2016 roku Unia Group rozpoczęła zamykanie swojego kutnowskiego zakładu.

</doc>
<doc id="3058656" url="https://pl.wikipedia.org/wiki?curid=3058656" title="Williams FW24">
Williams FW24

Williams FW24 – bolid zespołu WilliamsF1 na sezon 2002, zaprojektowany przez Gavina Fishera. Został zaprezentowany 25 stycznia 2002.

</doc>
<doc id="3058657" url="https://pl.wikipedia.org/wiki?curid=3058657" title="Bronisław Sularz">
Bronisław Sularz

Bronisław Sularz, Jerry Sularz (ur. 27 stycznia 1942 w Wieruszowie, zm. 29 sierpnia 2007 w West Milford) – polski piłkarz grający na pozycji bramkarza.
Kariera piłkarska.
Bronisław Sularz karierę piłkarską rozpoczął w młodzieżowej drużynie Prosny Wieruszów: Następnie reprezentował barwy Unii Skierniewice (1955–1958) oraz Polonii Zielona Góra (1958–1963). Następnie wyjechał na studia do Stanów Zjednoczonych na Vanderbilt University w Nashville, gdzie w latach 1964–1967 grał w drużynie akademickiej, po ukończeniu studiów wrócił do Polski, gdzie został zawodnikiem II-ligowego wówczas Górnika Wałbrzych, z którym po spadku do III ligi w sezonie 1969/1970, w sezonie 1970/1971 powrócił do II-ligi, a po ponownym spadku do III ligi w sezonie 1972/1973 odszedł z klubu.
Potem wyjechał do Stanów Zjednoczonych grać w jednym z najlepszych klubów ligi NASL, New York Cosmos, w którym grał do końca sezonu 1975, po czym w sezonie 1976 reprezentował barwy Boston Minutemen. Następnie występował w drużynach ligi ASL: Connecticut Yankees (1976) i New Jersey Americans (1977–1978), po czym zakończył piłkarską karierę. Łącznie w lidze NASL rozegrał 39 meczów.
Sukcesy.
Górnik Wałbrzych
Życie prywatne.
Bronisław Sularz miał żonę Zofię z d. Krystyniak oraz dwójkę dzieci: syna Ashleya oraz córkę Cynthię. Zmarł 29 sierpnia 2007 roku w West Milford w stanie New Jersey.

</doc>
<doc id="3058663" url="https://pl.wikipedia.org/wiki?curid=3058663" title="Brodiłowo">
Brodiłowo

Brodiłowo (bułg. "Бродилово") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 258 mieszkańców.
Historia.
W czasie wojen bałkańskich do legionu Macedońsko-Adrianopolskiego wstąpił jeden mieszkaniec Brodiłowa.
Zabytki.
W Brodiłowie znajdują się trzy ruiny twierdz, a także cerkiew św. Pantelejmona, wybudowana w 1911, w której znajduje się ikonostas stworzony przez miejscowego mistrza Janisa. Przez Brodiłowo wiedzie kolej wąskotorowa, Achtopol–Kosti, zdemontowana w latach 50. XX w.

</doc>
<doc id="3058664" url="https://pl.wikipedia.org/wiki?curid=3058664" title="Finał Pucharu Świata w biegach narciarskich 2009/2010">
Finał Pucharu Świata w biegach narciarskich 2009/2010

Ostatnie zawody Pucharu Świata w biegach narciarskich w sezonie 2009/2010 odbyły się w dwóch szwedzkich miastach: Sztokholmie i Falun. Jednocześnie była to trzecia edycja cyklu Finału Pucharu Świata. Konkurencje zostały rozegrane w dniach 17 – 21 marca 2010 roku. Rywalizacja składała się z czterech etapów: sprintów stylem klasycznym, prologu stylem dowolnym (3,3 km dla mężczyzn i 2,5 km dla kobiet), biegów łączonych (2x10 km dla mężczyzn i 2x5 km dla kobiet) oraz biegów pościgowych stylem dowolnym (15 km dla mężczyzn i 10 km dla kobiet). Rozegrane 21 marca biegi pościgowe nie były punktowane w klasyfikacji generalnej PŚ (wyniki tych biegów zostały zsumowane z czasami poprzednich etapów Finału PŚ). W klasyfikacji końcowej triumfowali: Norwegowie Marit Bjørgen wśród kobiet i Petter Northug wśród mężczyzn.

</doc>
<doc id="3058665" url="https://pl.wikipedia.org/wiki?curid=3058665" title="Álvaro Martín">
Álvaro Martín

Álvaro Martín Uriol (ur. 18 czerwca 1994 w Llerenie) – hiszpański lekkoatleta specjalizujący się w chodzie sportowym.
W 2011 zajął 8. miejsce na mistrzostwach świata juniorów młodszych. W 2012 był piąty na juniorskich mistrzostwach świata oraz nie ukończył chodu na 20 kilometrów podczas igrzysk olimpijskich w Londynie. Brązowy medalista mistrzostw Europy juniorów w Rieti (2013). W tym samym roku zajął 24. miejsce na mistrzostwach świata w Moskwie. Srebrny medalista młodzieżowych mistrzostw Europy (2015). W 2017 zajął ósme miejsce podczas mistrzostw świata w Londynie.
Medalista mistrzostw Hiszpanii oraz reprezentant kraju w pucharze świata i Europy w chodzie.

</doc>
<doc id="3058667" url="https://pl.wikipedia.org/wiki?curid=3058667" title="Alvaro Martin">
Alvaro Martin



</doc>
<doc id="3058668" url="https://pl.wikipedia.org/wiki?curid=3058668" title="Paul Rémond">
Paul Rémond

Paul Rémond, wł. "Paul-Jules-Narcisse Rémond" (ur. 24 września 1873 w Salins, zm. 24 kwietnia 1963 w Nicei) – francuski duchowny katolicki, biskup. Święcenia kapłańskie przyjął w 1899 roku, zaś w 1921 został mianowany przez papieża Benedykta XV biskupem tytularnym Clysma. W 1930 Pius XI mianował go ordynariuszem diecezji Nicei. W roku 1950 Pius XII wyniósł go do godności arcybiskupa "ad personam". Zmarł w 1963 w wieku 89 lat.

</doc>
<doc id="3058670" url="https://pl.wikipedia.org/wiki?curid=3058670" title="Paul Remond">
Paul Remond



</doc>
<doc id="3058672" url="https://pl.wikipedia.org/wiki?curid=3058672" title="Byłgari (obwód Burgas)">
Byłgari (obwód Burgas)

Byłgari (bułg. "Българи") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 68 mieszkańców. Miejscowość słynie z nestinarstwa – znany w Bułgarii obrzęd chodzenia boso po rozpalonych węglach, który jest pozostałością starożytnych kultów pogańskich.

</doc>
<doc id="3058673" url="https://pl.wikipedia.org/wiki?curid=3058673" title="James Nederlander">
James Nederlander

James Nederlander (ur. 31 marca 1922 w Detroit w stanie Michigan, zm. 25 lipca 2016) – amerykański przewodniczący organizacji Nederlander.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3058674" url="https://pl.wikipedia.org/wiki?curid=3058674" title="Andrej Skabejka">
Andrej Skabejka



</doc>
<doc id="3058676" url="https://pl.wikipedia.org/wiki?curid=3058676" title="Wiktor Borzenko">
Wiktor Borzenko



</doc>
<doc id="3058677" url="https://pl.wikipedia.org/wiki?curid=3058677" title="Aleksander Pietrunkiewicz">
Aleksander Pietrunkiewicz



</doc>
<doc id="3058679" url="https://pl.wikipedia.org/wiki?curid=3058679" title="Oita University">
Oita University

 – japońska uczelnia państwowa w mieście Ōita, stolicy prefektury Ōita.
Historia.
Placówka została założona w maju 1949 i miała dwie jednostki organizacyjne: Wydział Sztuk Wyzwolonych i Wydział Ekonomii. W 1966 ten pierwszy stał się Wydziałem Edukacji. W 1972 utworzono Wydział Inżynierii, w 1974 – Centrum Nauk o Zdrowiu, w 1990 – Centrum Przetwarzania Informacji, w 1992 – Centrum Badawczo-Rozwojowe. Później uruchamiano kolejne centra badawcze. W kwietniu 2003 przyłączono, założony w 1976, Uniwersytet Medyczny w Ōita. W ramach reformy uczelni państwowych w kwietniu 2004 uczelnia uzyskała status narodowej korporacji uniwersyteckiej (国立大学法人 "kokuritsu daigaku hōjin").
Jednostki organizacyjne.
W skład uczelni wchodzą:

</doc>
<doc id="3058680" url="https://pl.wikipedia.org/wiki?curid=3058680" title="Kultura bakterii">
Kultura bakterii

Kultura bakterii – sztuczna hodowla bakterii na przygotowanych do tego celu podłożach hodowlanych (pożywkach). "Kultura bakterii" to także bakterie wyhodowane w ten sposób.

</doc>
<doc id="3058682" url="https://pl.wikipedia.org/wiki?curid=3058682" title="Maria Nesterowicz-Berg">
Maria Nesterowicz-Berg



</doc>
<doc id="3058683" url="https://pl.wikipedia.org/wiki?curid=3058683" title="Bitwa na równinie Polog">
Bitwa na równinie Polog

Bitwa na równinie Polog (alb. Beteja e Pollogut) – bitwa stoczona przez wojska osmańskie pod dowództwem Ibrahima Paszy i Albańczyków, dowodzonych przez Skanderbega w dniu 22 kwietnia 1453.
Geneza bitwy.
W 1451 Skanderbeg podpisał układ w Gaecie z królem Alfonsem V Aragońskim. Skanderbeg uznał się za wasala Alfonsa w zamian za udzielenie mu finansowej i militarnej pomocy w walce przeciwko Turkom. Na mocy układu Skanderbeg otrzymał nowe działa i arkebuzy i w 1453 podjął próbę rozszerzenia swojego władztwa na terytorium Macedonii, w tym na Svetigrad (dzis. wieś Kodżadżik w Macedonii), utracony w 1448 na rzecz Turków osmańskich. Plan Skanderbega zakładał spustoszenie ziem macedońskich, a następnie opanowanie osamotnionego Svetigradu. Przejęcie twierdzy było kluczowe dla uzyskania kontroli nad szlakami komunikacyjnymi prowadzącymi z Macedonii w głąb Albanii.
Przebieg bitwy.
W pobliżu Tetowa siły Skanderbega natknęły się na przednie straże armii osmańskiej, dowodzonej przez Ibrahima Paszę, która przygotowywała się do inwazji na Albanię. Początkowo Skanderbeg zamierzał pozorować ucieczkę i wciągnąć przeciwnika w rejon Mokry (dzis. Jakupica), gdzie była przygotowana pułapka. Ibrahim Pasza nie kwapił się jednak do pogoni za oddziałami Skanderbega i pozostał na równinie Polog, blokując Skanderbegowi dalszy marsz w głąb Macedonii. Gwałtowne burze utrudniały rozpoczęcie bitwy, choć dowódcy Skanderbega (Moisi Golemi i Hamza Kastrioti) doradzali nocny atak w czasie burzy.
Po dłuższym wahaniu, 22 kwietnia Skanderbeg zdecydował się zaatakować. Oddziały jazdy albańskiej wdarły się do obozu tureckiego, wywołując w nim chaos i panikę. W czasie bitwy doszło do walki dowódców obu armii, w której Skanderbeg zabił Ibrahima Paszę. Odcięta głowa tureckiego dowódcy zatknięta na włóczni skłoniła ostatnich walczących jeszcze Turków do ucieczki.
Skutki bitwy.
W bitwie Turcy stracili ponad 3000 zabitych. Armia Skanderbega bez większych problemów mogła łupić ziemie macedońskie, a następnie powróciła tryumfalnie do Debaru. Zwycięstwo Skanderbega miało szczególne znaczenie prestiżowe w roku, w którym Turcy osmańscy zdobyli Konstantynopol.

</doc>
<doc id="3058684" url="https://pl.wikipedia.org/wiki?curid=3058684" title="Louis-Marie Ricard">
Louis-Marie Ricard

Louis-Marie Ricard, (ur. 24 listopada 1868 w Bondigoux, zm. 21 października 1929 w Nicei) – francuski duchowny katolicki, biskup. Święcenia kapłańskie przyjął w 1892 roku, zaś w 1923 został mianowany przez papieża Piusa XI biskupem pomocniczym diecezji Nicei ze stolicą tytularną Marciana. Trzy lata później wyznaczony został na ordynariusza tej diecezji. Ingres odbył 22 czerwca 1926 roku. Zmarł w 1929 w wieku 60 lat.

</doc>
<doc id="3058685" url="https://pl.wikipedia.org/wiki?curid=3058685" title="Fazanowo">
Fazanowo

Fazanowo (bułg. "Фазаново") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 34 mieszkańców. Sobór odbywa się corocznie 17 lipca.

</doc>
<doc id="3058686" url="https://pl.wikipedia.org/wiki?curid=3058686" title="Jerome Murphy-O’Connor">
Jerome Murphy-O’Connor

Jerome Murphy-O’Connor OP (właśc. James Murphy-O’Connor, ur. 10 kwietnia 1935 w Corku, zm. 11 listopada 2013 w Jerozolimie) − irlandzki dominikanin, biblista, teolog katolicki, profesor Francuskiej Szkoły Biblijnej i Archeologicznej w Jerozolimie.

</doc>
<doc id="3058687" url="https://pl.wikipedia.org/wiki?curid=3058687" title="Izgrew (obwód Burgas)">
Izgrew (obwód Burgas)

Izgrew (bułg. "Изгрев") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 32 mieszkańców.

</doc>
<doc id="3058689" url="https://pl.wikipedia.org/wiki?curid=3058689" title="Vivi Markussen">
Vivi Markussen

Vivi Markussen (ur. 24 października 1939 w Aalborgu, zm. 22 grudnia 2010) – duńska lekkoatletka, sprinterka.
Na mistrzostwach Europy w Sztokholmie (1958) odpadła w eliminacjach na 100 i 200 metrów.
Podczas igrzysk olimpijskich w Rzymie (1960) odpadła w ćwierćfinale na 100 metrów.
Medalistka mistrzostw świata weteranów.
Wielokrotna mistrzyni kraju
Wielokrotna rekordzistka kraju: sześć rekordów na 100 metrów (do 11,6 w 1959), trzy w biegu na 200 metrów (do 24,9 w 1960), trzy w sztafecie 4 × 100 metrów (do 47,4 w 1963).
Zmarła 22 grudnia 2010, pochowana została w Lyngby 30 grudnia 2010.
Bibliografia.
 

</doc>
<doc id="3058691" url="https://pl.wikipedia.org/wiki?curid=3058691" title="Acylacja">
Acylacja



</doc>
<doc id="3058693" url="https://pl.wikipedia.org/wiki?curid=3058693" title="Kondołowo">
Kondołowo

Kondołowo (bułg. "Кондолово") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 13 mieszkańców.
Zabytki.
W miejscowości znajdują się stare domostwa, które zachowały charakterystyczną architekturę.

</doc>
<doc id="3058694" url="https://pl.wikipedia.org/wiki?curid=3058694" title="Jaouad Gharib">
Jaouad Gharib



</doc>
<doc id="3058697" url="https://pl.wikipedia.org/wiki?curid=3058697" title="Verner Laaksonen">
Verner Laaksonen

Johan Verner Laaksonen (ur. 7 listopada 1895 w Orimattili, zm. 10 listopada 1985 w Helsinkach) – fiński lekkoatleta, długodystansowiec.
Podczas igrzysk olimpijskich w Amsterdamie (1928) zajął 12. miejsce w maratonie z czasem 2:41:35.
Reprezentował klub Helsingin Jyry.
Bibliografia.
 

</doc>
<doc id="3058698" url="https://pl.wikipedia.org/wiki?curid=3058698" title="Zdzisław Żygulski (filolog)">
Zdzisław Żygulski (filolog)

Zdzisław Żygulski sen. (ur. 4 kwietnia 1888 w Przemyślu, zm. 22 października 1975 w Łodzi) – polski filolog, germanista, historyk literatury niemieckiej, profesor nauk humanistycznych, wykładowca Uniwersytetu Łódzkiego i wykładowca Uniwersytetu Wrocławskiego. Ojciec Kazimierza i Zdzisława juniora.
Studia i kariera naukowa.
Studiował filologię germańską i klasyczną na Uniwersytecie Lwowskim w latach 1906–1908, a następnie w latach 1908–1911 na Uniwersytecie w Wiedniu. W 1914 uzyskał na Uniwersytecie Wiedeńskim stopień naukowy doktora na podstawie pracy pt. "Über die Gleichnisse in den Gesprächen Goethes". W latach 20. był profesorem w III Gimnazjum Państwowym im. Stefana Batorego, w którym uczył języka niemieckiego i propedeutyki filozofii (przydzielony z XII Państwowego Gimnazjum im. Stanisława Szczepanowskiego we Lwowie, w 1927 przeniesiony na stałe).
Na polskim Wydziale Humanistycznym Uniwersytetu Jana Kazimierza we Lwowie był docentem historii literatury niemieckiej. a w 1939 habilitował się na podstawie rozprawy "Schillers tragisches Pathos" (druk 1939). Od 1946 r. profesor nadzwyczajny. Od 1959 profesor zwyczajny. Doktor honoris causa Uniwersytetu Wrocławskiego (1975).
Został pochowany na Cmentarzu Rakowickim w Krakowie.
Praca zawodowa.
W latach międzywojennych pracował jako nauczyciel gimnazjalny. W latach 1939–1941 i 1944–1945 pracował jako docent na Uniwersytecie Lwowskim. Od 1945 r. związany z Uniwersytetem Łódzkim, był twórcą i pierwszym kierownikiem Katedry Filologii Germańskiej. Po zlikwidowaniu germanistyki na UŁ przeniósł się w 1953 r. na Uniwersytet Wrocławski, tam kierował Katedrą Filologii Germańskiej.
Tematyka prac naukowych.
Był przede wszystkim badaczem literatury niemieckiej XVIII i XIX stulecia, znawcą twórczości Fryderyka Schillera i Henryka Kleista
Z jego prac zawierających wątki historyczne wymienia się artykuły:
Podczas pobytu we Wrocławiu opublikował także antologię

</doc>
<doc id="3058699" url="https://pl.wikipedia.org/wiki?curid=3058699" title="Lejek Büchnera">
Lejek Büchnera

Lejek Büchnera – rodzaj lejka laboratoryjnego z dnem sitowym do sączenia większych ilości osadu metodą podciśnieniowa. Lejek ten został opatentowany w 1888 roku przez Ernsta Büchnera.
Zazwyczaj są to lejki porcelanowe, chociaż mogą być także wykonane ze szkła. Ich cechą charakterystyczną jest sitowe dno, na którym można ułożyć krążek z bibuły filtracyjnej. Ze względu na rozmiary i walcowaty kształt górnej części lejek Büchnera pozwala na przesączenie dużych ilości osadu.
Stosuje się go przede wszystkim do sączenia pod zmniejszonym ciśnieniem. W tym celu zestawia się go z kolbą ssawkową, zwaną również kolbą Büchnera, a połączenie zabezpiecza gumowym korkiem. Jako aparat do wytwarzania podciśnienia używa się zazwyczaj pompki wodnej.
Do sączenia małych ilości osadu stosuje się lejki Hirscha, które zestawia się z probówkami ssawkowymi.

</doc>
<doc id="3058700" url="https://pl.wikipedia.org/wiki?curid=3058700" title="Michel Méranville">
Michel Méranville

Michel Méranville, wł. "Gilbert Marie Michel Méranville" (ur. 4 lutego 1936 w Le Vauclin) – francuski duchowny katolicki, arcybiskup Fort-de-France w latach 2004-2015.
Życiorys.
Święcenia kapłańskie przyjął 20 grudnia 1959 i został inkardynowany do archidiecezji Fort-de-France. Pracował m.in. jako nauczyciel w liceach w Fort-de-France i Bellevue oraz jako proboszcz katedry św. Ludwika.
14 listopada 2003 został mianowany przez papieża Jana Pawła II arcybiskupem metropolitą archidiecezji Fort-de-France. Sakry biskupiej udzielił mu 18 kwietnia 2004 jego poprzednik, abp Maurice Marie-Sainte. W 2008 roku brał udział w wizycie ad limina u papieża Benedykta XVI.
7 marca 2015 przeszedł na emeryturę.

</doc>
<doc id="3058701" url="https://pl.wikipedia.org/wiki?curid=3058701" title="Gilbert Marie Michel Méranville">
Gilbert Marie Michel Méranville



</doc>
<doc id="3058702" url="https://pl.wikipedia.org/wiki?curid=3058702" title="Akritachy">
Akritachy



</doc>
<doc id="3058703" url="https://pl.wikipedia.org/wiki?curid=3058703" title="Michel Meranville">
Michel Meranville



</doc>
<doc id="3058704" url="https://pl.wikipedia.org/wiki?curid=3058704" title="Ołena Sidorska">
Ołena Sidorska



</doc>
<doc id="3058706" url="https://pl.wikipedia.org/wiki?curid=3058706" title="Kosti (Bułgaria)">
Kosti (Bułgaria)

Kosti (bułg. "Кости") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 240 mieszkańców.
Architektura.
W Kosti nadal znajduje się kilka starych drewnianych domów. Budynki charakteryzują się dużym rozmiarem. Często dwupiętrowe wraz ze stodołą. Pokryte grubymi deskami dębowymi. Zwykle oświetlenie domów jest słabe.

</doc>
<doc id="3058709" url="https://pl.wikipedia.org/wiki?curid=3058709" title="Maurice Marie-Sainte">
Maurice Marie-Sainte

Maurice Marie-Sainte, wł. Maurice Rigobert Marie-Sainte (ur. 4 stycznia 1928 w Fort-de-France, zm. 27 sierpnia 2017 w Sainte-Anne) – francuski duchowny katolicki, biskup. Święcenia kapłańskie przyjął w 1955 roku, zaś w 1963 został mianowany przez papieża Pawła VI biskupem pomocniczym archidiecezji Fort-de-France ze stolicą tytularną Sicilibba. W 1972 wyznaczony został na metropolitę Fort-de-France i podniesiony do godności arcybiskupa. 8 stycznia 2004 roku papież Jan Paweł II przyjął jego rezygnację złożoną ze względu na wiek. Od tamtej pory pozostawał arcybiskupem seniorem Fort-de-France.

</doc>
<doc id="3058711" url="https://pl.wikipedia.org/wiki?curid=3058711" title="Medalistki mistrzostw Polski seniorów w biegu 24-godzinnym">
Medalistki mistrzostw Polski seniorów w biegu 24-godzinnym

Medalistki mistrzostw Polski seniorów w biegu 24-godzinnym – zdobywczynie medali seniorskich mistrzostw Polski w konkurencji biegu 24-godzinnego.
Bieg 24-godzinny kobiet w randze mistrzostw Polski rozgrywany jest od 2010 roku.
Aktualny rekord mistrzostw Polski seniorów w biegu 24-godzinnym wynosi 261 kilometrów 060 metrów i został ustanowiony przez Małgorzatę Pazda-Pozorską podczas mistrzostw w 2020 w Pabianicach.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 15 zawodniczek, a tytuły mistrzyni kraju zdobywały 4 zawodniczki.

</doc>
<doc id="3058712" url="https://pl.wikipedia.org/wiki?curid=3058712" title="Gunma University">
Gunma University

 – japońska uczelnia państwowa w Maebashi, w prefekturze Gunma.
Historia.
Początki uczelni sięgają 1873, gdy powstała tu Szkoła Nauczycielska Gunma (群馬師範学校 "Gunma Shihan Gakkō"), będąca poprzednikiem Wydziału Edukacji. W 1915 założono Wyższą Szkołę Zawodową Barwiarstwa i Tkactwa Kiryu (桐生高等染織学校 "Kiryū Kōtō Senshoku Gakkō"), z której powstał Wydział Nauki i Techniki. Ustanowiona w 1943 Zawodowa Szkoła Medyczna Maebashi (前橋医学専門学校 "Maebashi Igaku Senmon Gakkō") była zaś kolebką Wydziału Medycyny. 
Obecny uniwersytet założony został w 1949 jako uczelnia składająca się z trzech wydziałów: Wydziału Sztuk Wyzwolonych, Wydziału Medycyny i Wydziału Inżynierii. W 1966 ten pierwszy przekształcono w Wydział Edukacji. W ramach ogólnokrajowej reformy w 2004 uczelnia uzyskała status państwowej korporacji uniwersyteckiej (国立大学法人 "kokuritsu daigaku hōjin").
Wydziały.
Na uczelni znajdują się obecnie następujące wydziały:

</doc>
<doc id="3058713" url="https://pl.wikipedia.org/wiki?curid=3058713" title="Maurice Rigobert Marie-Sainte">
Maurice Rigobert Marie-Sainte



</doc>
<doc id="3058716" url="https://pl.wikipedia.org/wiki?curid=3058716" title="Double X">
Double X

Double X – jedenasty album niemieckiego zespołu Bonfire. Album został wydany w 2006 roku na CD. Album został wydany na dwudziestolecie istnienia grupy.

</doc>
<doc id="3058718" url="https://pl.wikipedia.org/wiki?curid=3058718" title="Matija Gogala">
Matija Gogala

Matija Gogala (ur. 1937, Lublana) – słoweński entomolog zajmujący się głównie bioakustyką, fizjologią i taksonomią owadów.
Urodził się 11 grudnia 1937 w Lublanie. Studiował zoologię na Uniwersytecie Lublańskim, gdzie w 1960 uzyskał tytuł magistra, a w 1964 doktora. W 1961 został asystentem fizjologii zwierząt na katedrze biologii, wydziału biotechniki pod prof. dr. Štefanem Michielijem. W 1968 otrzymał tam posadę docenta, w 1974 profesora nadzwyczajnego (izredni profesor), aż w 1981 został profesorem zwyczajnym (redni profesor).
W latach 1976-79 był dyrektorem Narodowego Instytutu Biologii. W 1987 zaczął pracę w Słoweńskim Muzeum Przyrodniczym, gdzie był dyrektorem w latach 1992-2001. W latach 1992-99 był koordynatorem ds. biologii przy ministerstwie technologii (MZT). Od 30 maja 1991 zrzeszony, a od 8 kwietnia 1999 pełny członek Słoweńskiej Akademii Nauk. Od 1997 członek, a w latach 2003-2007 prezydent International Bioacoustic Council. Od 2002 do 2007 był prezydentem słoweńskiego ramienia Global Biopdiversity Information Facility.
W skład zainteresowań naukowych Gogali wchodzą: faunistyka i bioakustyka pluskwiaków, akustyka i komunikacja przez wibracje innych zwierząt, etologiczne, histologiczne i elektrofizjologiczne badania nad fotorecepcją i orientacją owadów oraz badania nad zmianami pigmentacji tychże.

</doc>
<doc id="3058720" url="https://pl.wikipedia.org/wiki?curid=3058720" title="Międzynarodowa Unia na rzecz Badań nad Owadami Społecznymi">
Międzynarodowa Unia na rzecz Badań nad Owadami Społecznymi

Międzynarodowa Unia na rzecz Badań nad Owadami Społecznymi (ang. International Union for the Study of Social Insects) – międzynarodowe stowarzyszenie entomologów zajmujących się badaniem owadów społecznych. Zostało założone w 1951 roku w Amsterdamie.
Stowarzyszenie publikuje własne kwartalne czasopismo naukowe, "Insectes Sociaux", ukazujące się od 1954 roku.
Celem organizacji jest propagowanie oraz zachęcanie do prowadzenia badań nad owadami oraz innymi, szeroko rozumianymi, organizmami społecznymi. Realizowane ma to być zarówno przez badania jak i szerzenie wiedzy na ten temat za pomocą publikacji, programów edukacyjnych i innych form działalności.
Organizacja jest członkiem International Union of Biological Sciences.
Sekcje.
Organizacja podzielona jest na 9 geograficznych sekcji:
Nagrody.
Na, odbywających się co 4 lata, międzynarodowych kongresach przyznawana bywa Hamilton Award, nazwana tak na cześć biologa owadów społecznych Billa Hamiltona. Przyznawana jest starszym naukowcom za ich osiągnięcia w obszarze biologii owadów społecznych. Pierwszy raz otrzymał ją na XV kongresie w 2006 roku Ross Crozier. Drugą nagrodę, przyznaną na XVI kongresie w 2010 roku, otrzymał Charles D. Michener. Ponadto sekcje regionalne mogą przyznawać własne nagrody i granty, np. w North American Section są to: George C. Eickwort Student Research Award (na cześć George'a Campbella Eickworta), William L. and Ruth D. Nutting Termite Research Grant oraz Nutting Award (na cześć Williama L. Nuttinga).

</doc>
<doc id="3058721" url="https://pl.wikipedia.org/wiki?curid=3058721" title="Léon Duplessis">
Léon Duplessis

Léon Duplessis (ur. 2 kwietnia 1853 w Kassel - zm. 1912) – francuski prawnik, dyplomata i urzędnik konsularny, poeta i dramaturg.
Życiorys.
Urodził się w rodzinie francuskiego generała oraz matki - Niemki. Studiował na uniwersytetach - w Paryżu i Giessen, gdzie uzyskał licencjat z prawa. Pełnił cały szereg funkcji we francuskiej służbie zagranicznej, m.in. "attaché" w ambasadzie w Limie (1875-1876) i Berlinie (1876-1878), wicekonsula w Barranquilla (1878-1879), Królewcu (1879-1885), i Norymberdze (1885-1894), konsula w Helsinkach (1894-1898) i Gdańsku (1898-1904), konsula generalnego w Mannheim (1904-1906), i następnie przeszedł na emeryturę.
Został wyróżniony Legią Honorową (1900).

</doc>
<doc id="3058722" url="https://pl.wikipedia.org/wiki?curid=3058722" title="Heli Heroes">
Heli Heroes

Heli Heroes – komputerowa gra zręcznościowa, strzelanka wyprodukowana przez polskie studio Reality Pump Studios oraz wydana przez TopWare Poland i Zuxxez Entertainment na platformę PC 19 grudnia 2001.
Fabuła.
Akcja gry ma miejsce w post–apokaliptycznym świecie przyszłości.
Rozgrywka.
Gra została podzielona na 30 misji. Gracz może sterować śmigłowcem Boeingem AH-64 Apache lub Ka-50. Jego zadaniem jest lot uzbrojonym śmigłowcem i eliminowanie wroga. Gracz może korzystać z dodatków w postaci dodatkowego paliwa, a także poprzez unowocześnienie broni pokładowych oraz nowe uzbrojenie.
Udostępniony został edytor scenariuszy.
W grze zwarty został tryb gry wieloosobowej dzięki, któremu na jednym ekranie może uczestniczyć dwóch graczy.

</doc>
<doc id="3058724" url="https://pl.wikipedia.org/wiki?curid=3058724" title="Łozenec (obwód Burgas)">
Łozenec (obwód Burgas)

Łozenec (bułg. "Лозенец") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 573 mieszkańców. Nad Weleką, Karaagaczą, Djawołską.
Infrastruktura społeczna.
W Łozencu znajduje się wiele restauracji, barów oraz plaż.

</doc>
<doc id="3058727" url="https://pl.wikipedia.org/wiki?curid=3058727" title="Poul Schiang">
Poul Schiang

Poul Christian Schiang (ur. 23 maja 1904 w Kopenhadze, zm. 24 maja 1981 w Sztokholmie) – duński lekkoatleta, sprinter.
Podczas igrzysk olimpijskich w Paryżu (1924) odpadł w eliminacjach na 100 metrów oraz w półfinale w sztafecie 4 × 100 metrów.
Bibliografia.
 

</doc>
<doc id="3058728" url="https://pl.wikipedia.org/wiki?curid=3058728" title="Clyde Scott">
Clyde Scott

Clyde Luther Scott (ur. 29 sierpnia 1924 w Dixie w parafii Caddo w Luizjanie, zm. 30 stycznia 2018 w Little Rock) – amerykański lekkoatleta (płotkarz), wicemistrz olimpijski z 1948, później zawodnik futbolu amerykańskiego.
Urodził się w Luizjanie, ale wychował w Smackover w stanie Arkansas. Trenował lekkoatletykę i Futbol akademicki na University of Arkansas i United States Naval Academy. Zwyciężył w 1948 w biegu na 110 metrów przez płotki na akademickich mistrzostwach Stanów Zjednoczonych (NCAA).
Na igrzyskach olimpijskich w 1948 w Londynie zdobył srebrny medal w tej konkurencji za swym rodakiem Williamem Porterem, a przed innym Amerykaninem Craigiem Dixonem.
W 1948 rozpoczął karierę jako zawodnik futbolu amerykańskiego w NFL. Grał w drużynach Philadelphia Eagles i Detroit Lions na pozycjach halfback i defensive back. Zdobył z tymi drużynami mistrzostwo NFL w 1949 i 1952.
Po zakończeniu kariery pracował w różnych firmach branży ubezpieczeniowej. W 2000 został wybrany na najlepszego sportowca XX wieku w stanie Arkansas.

</doc>
<doc id="3058729" url="https://pl.wikipedia.org/wiki?curid=3058729" title="Maciej Topolski">
Maciej Topolski

Maciej Topolski (ur. 1767 w Lubartowie, zm. 4 listopada 1812 w Warszawie) – polski malarz.
Życiorys.
Był uczniem Wincentego de Lesseura i Franciszka Smuglewicza. Temu ostatniemu towarzyszył w wyprawach zagranicznych do Berlina, Wiednia i Rzymu. W 1800 osiadł na stałe w Warszawie. Był przede wszystkim portrecistą, przedstawicielem późnego klasycyzmu. Najbardziej znanym obrazem Topolskiego jest portret nieznanego dygnitarza z 1804. Portretował też między innymi cesarza Francuzów Napoleona.

</doc>
<doc id="3058733" url="https://pl.wikipedia.org/wiki?curid=3058733" title="Sinemorec">
Sinemorec

Sinemorec (bułg. "Синеморец") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 15 marca 2016 roku wieś liczyła 416 mieszkańców. Przy ujściu Weleki do Morza Czarnego.
Wieś znajduje się 5 km na południowy wschód od Achtopola. Znajduje się na miejscu starej trackiej osady. Do roku 1930 Sinemorec nosił turecką nazwę Kalandża (Каланджа). Dzisiejsza nazwa wsi zaczerpnięta została od greckiej "galaza" i oznacza jasnoniebieski. Najstarsza pisemna wzmianka o miejscowości pochodzi z 1498 roku. W tym dokumencie dotyczącym handlu solą wymienionych jest 19 rodzin, zamieszkujących tu onegdaj. Według wzmianki austriackiego dyplomaty z roku 1766 we wsi znajdowało się 17 domów, a ludność zajmowała się eksportem materiałów z drewna. Po wyzwoleniu Bułgarii w 1878 roku, Sinemorec pozostaje na terenie Turcji. Po I Wojnie Bałkańskiej znowu należy do Bułgarii.

</doc>
<doc id="3058734" url="https://pl.wikipedia.org/wiki?curid=3058734" title="Szymon (Getia)">
Szymon (Getia)



</doc>
<doc id="3058735" url="https://pl.wikipedia.org/wiki?curid=3058735" title="Kirill Sukharev">
Kirill Sukharev



</doc>
<doc id="3058736" url="https://pl.wikipedia.org/wiki?curid=3058736" title="Warwara (obwód Burgas)">
Warwara (obwód Burgas)

Warwara (bułg. "Варвара") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 15 marca 2016 roku wieś liczyła 301 mieszkańców. Varvara jest małą wsią u podnóża łańcucha górskiego Strandża w pobliżu góry Papija (502 m n.p.m.). Znajduje się na terenie Parku Krajobrazowego „Strandża”.

</doc>
<doc id="3058737" url="https://pl.wikipedia.org/wiki?curid=3058737" title="Eugen Systems">
Eugen Systems

Eugen Systems – francuska firma zajmująca się produkcją gier komputerowych i konsolowych, założona w 2000 w Paryżu.

</doc>
<doc id="3058739" url="https://pl.wikipedia.org/wiki?curid=3058739" title="Geroncjusz (Chowanski)">
Geroncjusz (Chowanski)

Geroncjusz, imię świeckie Jurij Jakowycz Chowanski (ur. 23 października 1957 w Sumach) – były biskup Ukraińskiego Kościoła Prawosławnego Patriarchatu Kijowskiego.
Życiorys.
Ukończył szkołę średnią, po czym odbył zasadniczą służbę wojskową, był także przez pewien czas robotnikiem. Na diakona wyświęcił go 10 listopada 1980 arcybiskup czernihowski i nieżyński Antoni, ten sam hierarcha udzielił mu 30 listopada tego samego roku święceń kapłańskich. Wykształcenie teologiczne zdobył już będąc kapłanem: w 1988 ukończył w trybie zaocznym seminarium duchowne w Moskwie i podjął naukę na Moskiewskiej Akademii Duchownej.
Wieczyste śluby mnisze złożył 22 sierpnia 1990 w soborze Przemienienia Pańskiego w Sumach. W roku następnym otrzymał godność ihumena, zaś w 1992 został archimandrytą i przełożonym Monasteru Mołczańskiego w Putywlu. W 1994, gdy Rosyjski Kościół Prawosławny odzyskał zamkniętą przed kilkudziesięcioma laty Pustelnię Glińską, archimandryta Geroncjusz został jej nowym przełożonym.
W 1996 przeszedł w jurysdykcję niekanonicznego Ukraińskiego Kościoła Prawosławnego Patriarchatu Kijowskiego. Jeszcze w tym samym miesiącu w jego ramach został wyświęcony na biskupa sumskiego, pierwszego ordynariusza nowo utworzonej eparchii sumskiej. Po czterech lata został przeniesiony na katedrę winnicką. W 2006 został przeniesiony w stan spoczynku.
Żył w Sumach i tam niezgodnie z prawem kanonicznym ożenił się, po czym wystąpił z Patriarchatu Kijowskiego i przeszedł do kolejnej nieuznawanej przez kanoniczne Kościoły prawosławne struktury - Apostolskiego Kościoła Prawosławnego, w ramach którego nosi tytuł biskupa sumskiego i winnickiego.

</doc>
<doc id="3058740" url="https://pl.wikipedia.org/wiki?curid=3058740" title="Henri Varin de la Brunelière">
Henri Varin de la Brunelière

Henri-Marie-François Varin de la Brunelière (ur. 24 grudnia 1900 w Notre-Dame-de-Cenilly, zm. 24 lipca 1983 w Fort-de-France) – francuski duchowny katolicki, biskup. Święcenia kapłańskie przyjął w 1925 roku, zaś w 1941 został mianowany przez papieża Piusa XII biskupem archidiecezji Martyniki. Po podniesieniu tej diecezji do rangi metropolii objął w niej rządy jako pierwszy arcybiskup metropolita. W 1972 przeszedł na emeryturę, zmarł w 1983. Brał udział w Soborze watykańskim II.

</doc>
<doc id="3058741" url="https://pl.wikipedia.org/wiki?curid=3058741" title="Welika (obwód Burgas)">
Welika (obwód Burgas)

Welika (bułg. "Велика") – wieś w południowo-wschodniej Bułgarii, w obwodzie Burgas, w gminie Carewo. Według danych Narodowego Instytutu Statystycznego, 31 grudnia 2011 roku wieś liczyła 72 mieszkańców.

</doc>
<doc id="3058743" url="https://pl.wikipedia.org/wiki?curid=3058743" title="Budynek dawnego konwiktu jezuickiego w Kłodzku">
Budynek dawnego konwiktu jezuickiego w Kłodzku

Budynek dawnego konwiktu jezuickiego w Kłodzku – barokowy dom położony przy ul. Łukasiewicza w Kłodzku, w obrębie starówki. Dawniej budynek był siedzibą internatu, dla uczniów pobliskiego kolegium jezuickiego, obecnie jest w nim ulokowane Muzeum Ziemi Kłodzkiej.
Historia.
Budowla powstawała w okresie od 1664 do 1695 roku; stanowi efekt adaptacji sąsiadujących ze sobą pięciu kamienic mieszczańskich, wykupionych przez jezuitów, i połączenia ich w jeden duży gmach, co następowało etapami. Projekt stworzył i kierował budową włoski architekt Carlo Lurago. W 1663 roku wzniesiono część skrzydła wschodniego, w latach 1690-1695 skrzydło południowe, a w 1696 roku skrzydło zachodnie wraz z galerią. W 1698 roku ukończono skrzydło wschodnie obiektu, kończąc tworzenie budowli.
W 1787 roku, po licytacji dóbr należących do zakonu jezuitów, obiekt zmienił właściciela. W okresie od 1810 do 1945 roku w budynku znajdował się internat kłodzkiego gimnazjum katolickiego.
W okresie od lipca 1945 do 1947 roku w budynku mieścił się oddział Państwowego Urzędu Repatriacyjnego, a w 1947 roku ulokowano tam Liceum Ogólnokształcące dla Dorosłych w Kłodzku.
W latach 1978-1986 przeprowadzono remont kapitalny obiektu i zaadaptowano go na nową siedzibę Muzeum Ziemi Kłodzkiej w Kłodzku, między innymi dobudowano część magazynową i administracyjną.
Decyzją wojewódzkiego konserwatora zabytków z dnia 3 kwietnia 1984 roku budynek został wpisany do rejestru zabytków.
Architektura.
Konwikt posiada trzy kondygnacje i trzy skrzydła, które okalają wewnętrzny dziedziniec, zamknięty od północy murem kurtynowym. Budowla nakryta jest dachem dwuspadowym. Parter jest boniowany, a pierwsze i drugie piętro podzielone są pilastrami w wielkim porządku. Okna ujęto w opaski kamienne, parterowe zaopatrzono dodatkowo w barokowe kraty. Budynek posiada na frontowej ścianie portal, składający się z naczółka zamkniętego łukiem, a podpartego dwoma podwojonymi pilastrami. Nad naczółkiem znajduje się niewielka nisza z wypukłorzeźbą św. Alojzego, patrona konwiktu. Obecnie, na dziedzińcu i w podcieniach północnego skrzydła urządzone jest lapidarium, w którym zgromadzono liczne fragmenty detali kamiennych, portali, kartusze herbowe oraz inne elementy zabytkowe, pochodzące głównie z nieistniejących już kłodzkich kamienic.

</doc>
<doc id="3058745" url="https://pl.wikipedia.org/wiki?curid=3058745" title="Acanthodoras">
Acanthodoras

Acanthodoras – rodzaj słodkowodnych ryb sumokształtnych z rodziny kirysowatych (Doradidae).
Występowanie.
Ameryka Południowa.
Klasyfikacja.
Gatunki zaliczane do tego rodzaju:
Gatunkiem typowym jest "Silurus cataphractus" ("A. cataphractus").

</doc>
<doc id="3058746" url="https://pl.wikipedia.org/wiki?curid=3058746" title="FON (WiFi)">
FON (WiFi)



</doc>
<doc id="3058748" url="https://pl.wikipedia.org/wiki?curid=3058748" title="Wojna birmańsko-syjamska (1785–1786)">
Wojna birmańsko-syjamska (1785–1786)

Wojna birmańsko-syjamska (1785–1786) – jedna z napastniczych wojen prowadzonych przez pragnącego stworzyć birmańskie imperium króla Bodawpayę. W historiografii tajlandzkiej znana jako "Wojna Dziewięciu Armii" ze względu na podział sił birmańskich na 9 korpusów.
Tło historyczne.
Panujący w Birmie od roku 1782 król Bodawpaya przekonany był, iż, jako wcielenie przyszłego Buddy Maitreji, przeznaczona jest mu do odegrania rola króla świata. Jego rządy od początku więc nakierowane były na zewnętrzną ekspansję terytorialną. Po podbiciu w roku 1784 położonego na zachodzie królestwa Arakanu skierował swą uwagę na wschód, w stronę głównego politycznego i militarnego rywala Birmy w Azji Południowo-Wschodniej, jakim było w owym czasie syjamskie królestwo Rattanakosin. Wynikało to z widocznego wzrostu siły syjamskiego królestwa pod rządami nowej dynastii oraz podejmowanych przez nie prób pełnego podporządkowania sobie birmańskich wasali: Lanna i mniejszych ksiąstewek położonych na wschód od rzeki Saluin.
Przebieg wojny.
Bezpośrednim pretekstem do wojny była egzekucja daniny należnej rzekomo Birmie ze strony Syjamu oraz chęć odwetu za porażki doznane ze strony Syjamu w ciągu ostatnich 20 lat. Zachęcony łatwością, z jaką jego wojskom przyszedł podbój Arakanu, Bodawpaya zdecydował się na osobiste dowodzenie jedną z armii ruszających na Syjam.
Do września 1785 roku Bodawpaya zebrał stutysięczną armię. Zgodnie z koncepcją, wedle której atak na Syjam miał nastąpić z pięciu kierunków jednocześnie, została ona podzielona na 9 korpusów:
Bodawpaya planował przejście ze swą armią (połączone korpusy 4.-7.) spod Martabanu przez pograniczną Przełęcz Trzech Pagód, zajęcie Kanchanaburi i marsz na Bangkok.
Gdy na początku grudnia armia Bodawpayi ruszyła w stronę Przełęczy Trzech Pagód szybko na jaw wyszedł brak wojskowego doświadczenia króla: okazało się, że w narzuconym przez niego pośpiechu nie zdołano zgromadzić wystarczających zapasów żywności. W trudnym, górskim terenie jego żołnierze cierpieli nie tylko z powodu nękających ich podjazdów wojsk syjamskich, ale także z powodu głodu.
W grudniu 1785 roku Birmańczycy podjęli próbę zajęcia syjamskiej wyspy Phuket. Birmańska ekspedycja wysłana drogą morską z Myeik przez kilka tygodni oblegała stolicę wyspy – Thalang – ostatecznie jednak została ona w styczniu odparta. Nie wiadomo jaki był cel tej akcji – jedyną potencjalną korzyścią z zajęcia wyspy mogło być przerwanie ewentualnych dostaw broni z Indii, jednak próba osiągnięcia tak skromnego celu okupiona została dużymi kosztami i stratami w ludziach. Do historii Tajlandii epizod ten przeszedł dzięki postawie dwóch sióstr: Chan () i Muk (). Chan była żoną gubernatora Phuket, który zmarł na krótko przed birmańską inwazją. Po wybuchu wojny Chan wraz ze swą młodszą siostrą Muk wdziały męskie stroje i objęły dowództwo nad syjamskimi żołnierzami. Dowodzone przez nie wojska odparły Birmańczyków oblegających Thalang
Na początku stycznia 1786 roku król Rama I pragnąc uniknąć walk wysłał do Bodawpayi emisariusza z listem, w którym proponował utrzymanie pokoju oraz rozwój stosunków handlowych i gospodarczych między obydwoma państwami. List ten pozostał bez odpowiedzi. Ze znacznie przesadzonych zeznań schwytanych przez Syjamczyków birmańskich jeńców wynikało, że na Syjam naciera z pięciu kierunków kilka armii liczących łącznie około 300 000 żołnierzy. Po naradzie ze swym dworem i ministrami, wbrew ich radom, syjamski król zdecydował, że wszystkie siły należy skierować przeciwko głównej armii birmańskiej dowodzonej przez Bodawpayę. Zakładał on, że pokonanie jej pokonanie spowoduje wycofanie wszystkich pozostałych birmańskich wojsk, nie warto więc rozpraszać własnych sił. Czas na pertraktacje miałby nadejść dopiero w razie klęski. Przygotowując się do starcia z królewską armią Syjamczycy wybudowali silne fortyfikacje w Myitsôn, na spodziewanej trasie Bodawpayi od Przełęczy Trzech Pagód do Ayutthayi. Do obrony umocnień zdołali zgromadzić około 50-60 000 żołnierzy, a dodatkowych 20-30 000 skierowano w okolice Kanchanaburi na wypadek pojawienia się tam birmańskich wojsk maszerujących na syjamską stolicę. W zatoce na południe od Bangkoku zgromadzono flotę osiemdziesięciu dwu- i trzymasztowych okrętów. Król Rama I wraz z żoną i dziećmi zajął kwatery w Myitsôn.
W połowie stycznia 1786 roku przednie straże armii birmańskiej (21 pułków oraz dodatkowo 12 pułków posiłków pod dowództwem dwóch królewskich synów, łącznie około 33 000 ludzi) natknęły się na siły syjamskie pod Kanchanaburi. Starcie zostało przegranie przez Birmańczyków, a jeden z ich pułków wraz z dowódcą dostał się do syjamskiej niewoli. W takiej sytuacji birmańskie wojska rozbiły obóz oczekując na posiłki. Wkrótce wśród żołnierzy zapanował głód. Spośród 500 ludzi wraz 60 słoniami, których wysłano do głównych sił po posiłki, większość wpadło w syjamską pułapkę i dostała się do niewoli, reszta wróciła z niczym do obozu.
Na początku lutego do Bodawpayi dotarła informacja o losie jego wojsk pod Kanchanaburi. Nie mając żadnych rezerw zaopatrzenia, które mógłby posłać głodującym pułkom uznał osiągnięcie sukcesu za niemożliwe i wydał wszystkim birmańskim armiom rozkaz odwrotu, po czym pozostawił swoje siły własnemu losowi wycofując się w pośpiechu do Martabanu, a następnie poprzez Pegu i Rangun do swej stolicy w Amarapurze. Syjamczycy pozwolili siłom birmańskim wycofać się spod Kanchanaburi bez walki. W trakcie odwrotu straciły one około 6000 ludzi, którzy byli zbyt wycieńczeni, by wytrzymać trud marszu. W chwili otrzymania rozkazu do odwrotu nie napotykającym silniejszego oporu birmańskim wojskom nacierającym od północy udało się, po zdobyciu Chiang Mai, dotrzeć do Phitsanulok oraz zdobyć Lampung kilka mniejszych miast na trasie do Ayutthayi. Na południu Birmańczycy spustoszyli prowincje Nakhon Si Thammarat i Phatthalung zanim zostali zmuszeni przez wojska syjamskie do odwrotu.
Skutki wojny.
Jedynym osiągnięciem Birmańczyków było powstrzymanie syjamskiego naporu na Tenasserim. Wojna przyczyniła się jednak do dalszego pogorszenia sytuacji ekonomicznej Birmy na skutek wyludnienia pogłębiającego się wraz z każdą kolejną wojną prowadzoną przez Bodawpayę. Ocenia się, że spośród 200 000 rekrutów powołanych pod broń, około 40% utracono tylko na skutek chorób i dezercji.

</doc>
<doc id="3058749" url="https://pl.wikipedia.org/wiki?curid=3058749" title="Józef Luxenburg">
Józef Luxenburg

Józef Luxenburg (ur. 1866 w Zamościu, zm. 3 czerwca 1934 w Warszawie) – polski lekarz, specjalista chorób zakaźnych.
Brat Róży Luksemburg (Rozalii Luxenburg). Ukończył gimnazjum w Warszawie, następnie studiował medycynę na Uniwersytecie Warszawskim. Po ukończeniu studiów od 1890 do 1895 pracował w klinice prof. Viléma Lambla. Zajmował się badaniami doświadczalnymi u Brodowskiego i Hoyera. Przez wiele lat pracował w Szpitalu Wolskim, następnie przeszedł do Szpitala Zakaźnego Miejskiego św. Stanisława. W latach 1918–1921 pracował w Ministerstwie Zdrowia jako referent w dziale chorób zawodowych. Od 1902 ordynator oddziału chorób zakaźnych i wewnętrznych w Szpitalu na Czystem. Był autorem kilkunastu prac naukowych. Wspólnie z Bronisławem Handelsmanem przetłumaczył na polski podręcznik chorób wewnętrznych Meringa. Pochowany jest na cmentarzu żydowskim na ul. Okopowej.

</doc>
<doc id="3058751" url="https://pl.wikipedia.org/wiki?curid=3058751" title="Klasyfikacja nauk">
Klasyfikacja nauk

 
Klasyfikacja nauk – uporządkowanie głównych dziedzin nauki, a następnie ich podział na dyscypliny. 
Historyczne klasyfikacje nauk.
Starożytność.
W starożytności uważano, że klasyfikacja nauk powinna być odzwierciedleniem struktury rzeczywistości. 
Arystoteles podzielił nauki następująco:
Ksenokrates podzielił filozofię na logikę, fizykę i etykę
Średniowiecze.
W średniowieczu wyróżniano nauki świeckie – artes liberales, w których obowiązywał podział na:
Natomiast w naukach teologicznych dopuszczano objawienie jako źródło poznania. 
Hugon od św. Wiktora dzielił naukę na cztery działy: 
Nowożytność.
Francis Bacon w swoim największym dziele "Instauratio magna" ("Wielkie ustanowienie nauk") chciał w dociekaniach swych zawrzeć cały zakres nauki według przyjętej przez niego klasyfikacji nauk. Bacon pojmował naukę bardzo szeroko, tak iż obejmowała nawet poezję. 
Bacon podzielił nauki na trzy grupy, odnosząc je do trzech władz duszy: 
Jean le Rond d’Alembert oparł swój podział o podstawę genetyczną, układając nauki według ich wzrastającej abstrakcyjności. Podział ten obejmował:
Według Christiana Wolffa nauki dzieli się na:
Auguste Comte dzielił nauki na: 

</doc>
<doc id="3058752" url="https://pl.wikipedia.org/wiki?curid=3058752" title="Zewnętrzny masaż serca">
Zewnętrzny masaż serca



</doc>
<doc id="3058753" url="https://pl.wikipedia.org/wiki?curid=3058753" title="Finał Pucharu Świata w biegach narciarskich 2008/2009">
Finał Pucharu Świata w biegach narciarskich 2008/2009

Ostatnie zawody Pucharu Świata w biegach narciarskich w sezonie 2008/2009 odbyły się w dwóch szwedzkich miastach: Sztokholmie i Falun. Jednocześnie była to druga edycja cyklu Finału Pucharu Świata. Konkurencje zostały rozegrane w dniach 18 - 22 marca 2009 roku. Rywalizacja składała się z czterech etapów: sprintów stylem klasycznym, prologu stylem dowolnym (3,3 km dla mężczyzn i 2,5 km dla kobiet), biegów łączonych (2x10 km dla mężczyzn i 2x5 km dla kobiet) oraz biegów pościgowych stylem dowolnym (15 km dla mężczyzn i 10 km dla kobiet). Rozegrane 22 marca biegi pościgowe nie były punktowane w klasyfikacji generalnej PŚ (wyniki tych biegów zostały zsumowane z czasami poprzednich etapów Finału PŚ). W klasyfikacji końcowej triumfowali: Polka Justyna Kowalczyk wśród kobiet i Szwajcar Dario Cologna wśród mężczyzn.

</doc>
<doc id="3058756" url="https://pl.wikipedia.org/wiki?curid=3058756" title="Journal of Arachnology">
Journal of Arachnology

Journal of Arachnology – recenzowane czasopismo naukowe publikujące artykuły dotyczące arachnologii.
Czasopismo zostało stworzone w 1973 roku przez American Arachnological Society. Od tego czasu ukazują się 3 numery rocznie. Ukazują się w nim przede wszystkim wyniki nowych badań i ważnych obserwacji. Na łamach pisma opisano wiele nowych taksonów pajęczaków z całego świata, m.in.:

</doc>
<doc id="3058757" url="https://pl.wikipedia.org/wiki?curid=3058757" title="Axel Jensen">
Axel Jensen

Axel Georg Jensen (ur. 17 września 1899 w Odense, zm. 20 sierpnia 1968 tamże) – duński lekkoatleta, długodystansowiec.
Nie ukończył maratonu na igrzyskach olimpijskich w Antwerpii (1920).
Podczas igrzysk olimpijskich w Paryżu (1924) zajął 11. miejsce w maratonie z czasem 2:58:44,8.
Trzykrotny mistrz Danii w biegu maratońskim (1920–1922).
W 1922 uzyskał najlepszy wynik na świecie w maratonie (na niepełnym dystansie, ok. 40 km) – 2:30:13.
W swojej karierze zwyciężył w 20 biegach maratońskich.

</doc>
<doc id="3058758" url="https://pl.wikipedia.org/wiki?curid=3058758" title="Jerzy Klamka">
Jerzy Klamka

Jerzy Klamka (ur. 31 maja 1944 w Libiążu) – polski automatyk, specjalista w zakresie sterowalności, obserwowalności oraz stabilności układów dynamicznych, profesor nauk technicznych, profesor zwyczajny w Politechnice Śląskiej, członek rzeczywisty Polskiej Akademii Nauk, prezes Oddziału PAN w Katowicach w kadencji 2010-2014.
Życiorys.
W 1968 ukończył z wyróżnieniem studia na Wydziale Automatyki Politechniki Śląskiej, a w 1971 również z wyróżnieniem na kierunku matematyka na Wydziale Matematyki Fizyki i Chemii Uniwersytetu Śląskiego w Katowicach. W 1974 na Politechnice Śląskiej obronił z wyróżnieniem doktorat z automatyki. Drugi doktorat z wyróżnieniem, z matematyki, obronił w 1978 na Uniwersytecie Śląskim w Katowicach. W 1981 uzyskał stopień doktora habilitowanego w dyscyplinie automatyka, a w 1990 tytuł profesora nauk technicznych. W latach 1982–2006 był zastępcą Dyrektora Instytutu Automatyki na Wydziale Automatyki, Elektroniki i Informatyki Politechniki Śląskiej.
W 2002 został członkiem korespondentem Polskiej Akademii Nauk, a w 2010 członkiem rzeczywistym. Od roku 2007 jest członkiem prezydium Oddziału PAN w Katowicach, a w kadencji 2010–2014 pełnił funkcję prezesa tego oddziału. Jest także członkiem Komitetu Automatyki i Robotyki PAN oraz członkiem Komitetu Informatyki PAN (obydwa w ramach Wydziału IV Nauk Technicznych PAN).
W latach 1997-2016 był członkiem Centralnej Komisji do Spraw Stopni i Tytułów, sprawując funkcję członka Komisji ds. Stopni i Tytułów w Sekcji VI - Nauk Technicznych. W 2007 objął funkcję zastępcy dyrektora ds. naukowych w Instytucie Informatyki Teoretycznej i Stosowanej PAN w Gliwicach.
Dorobek naukowy.
Specjalizuje się w teorii regulacji, w szczególności w zakresie teorii optymalnego sterowania ciągłymi i dyskretnymi układami dynamicznymi, zagadnieniami sterowalności, obserwowalności i stabilności liniowych i nieliniowych układów dynamicznych. Jest autorem kilkudziesięciu prac z teorii sterowania, w tym kilku monografii. Wypromował 15 doktorów nauk.
Jest członkiem licznych krajowych i międzynarodowych organizacji i towarzystw naukowych, w tym Polskiego Towarzystwa Matematycznego oraz American Mathematical Society. Pełni rolę członka rad redakcyjnych oraz recenzenta wielu renomowanych czasopism, wśród których są "Bulletin of the Polish Academy of Sciences. Technical Sciences", "International Journal of Applied Mathematics and Computer Sciences", "Archives of Control Sciences", "Pomiary, Automatyka, Kontrola" i inne.
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej oraz medalem "Zasłużony dla Politechniki Śląskiej". Wielokrotnie nagradzany nagrodami Ministra Nauki i Szkolnictwa Wyższego oraz Nagrodą Rektora Politechniki Śląskiej. W 1994 otrzymał od Polskiego Towarzystwa Matematycznego nagrodę indywidualną im. H. Steinhausa. W dniu 20 lutego 2014 Politechnika Białostocka przyznała mu tytuł doktora honoris causa. W roku 2017 otrzymał nagrodę Prezesa Rady Ministrów za wybitny dorobek naukowy.

</doc>
<doc id="3058760" url="https://pl.wikipedia.org/wiki?curid=3058760" title="Metropolia murmańska">
Metropolia murmańska

Metropolia murmańska – jedna z metropolii Rosyjskiego Kościoła Prawosławnego, z siedzibą w Murmańsku.
Erygowana na posiedzeniu Świętego Synodu Rosyjskiego Kościoła Prawosławnego 2 października 2013. Obejmuje terytorium całego obwodu murmańskiego. W jej skład wchodzą eparchia murmańska oraz eparchia siewieromorska. Jej obecnym (2019) zwierzchnikiem jest biskup murmański i monczegorski Mitrofan (Badanin).

</doc>
<doc id="3058762" url="https://pl.wikipedia.org/wiki?curid=3058762" title="Paul Lequien">
Paul Lequien

Paul-Louis-Joseph Lequien (ur. 4 września 1872 w Merville, zm. 5 stycznia 1941) – francuski duchowny katolicki, biskup. Święcenia kapłańskie przyjął w 1898 roku, zaś w 1915 został mianowany przez papieża Benedykta XV biskupem diecezji Martyniki. Funkcję tę sprawował aż do śmierci w 1941 roku.

</doc>
<doc id="3058765" url="https://pl.wikipedia.org/wiki?curid=3058765" title="Melanophryniscus krauczuki">
Melanophryniscus krauczuki

Melanophryniscus krauczuki – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Prowadzi dzienny tryb życia.
Rozród ma miejsce dwukrotnie: w marcu-maju oraz w sierpniu-wrześniu. Przebiega on w niewielkich strumieniach, istniejących tylko czasowo, płynących po bazaltowym podłożu. Samica składa jaja w płytkiej wodzie, przytwierdzając je do podwodnych roślin czy skał.
Rozmieszczenie geograficzne.
Gatunek ten zamieszkuje Argentynę, prowincję Misiones, dokładniej jej południową część, gdzie zaobserwowano go w 5 lokalizacjach.
Ekologia.
Żyje na wysokości około 165 m nad poziomem morza.
Jego siedlisko to obszary trawiaste podmokłe, na których występuje sitowie, jak też poszatkowane lasy.
Zagrożenia i ochrona.
Nie wiadomo, czy występuje pospolicie ani jaka jest całkowita liczebność gatunku, ani też, czy ulega ona zmianom.
Z tego powodu Międzynarodowa Unia Ochrony Przyrody przyznała w gatunkowi status DD – Data Deficient).
Z zagrożeń IUCN nie wymienia żadnych.
Zamieszkuje tereny chronione: IUCN podaje Parque Provincial Fachinal i Reserva Privada Puerto San Juan.

</doc>
<doc id="3058767" url="https://pl.wikipedia.org/wiki?curid=3058767" title="Niepruchi">
Niepruchi

Niepruchi () – ukraiński sitcom będący odpowiednikiem polskiego serialu "Świat według Kiepskich" emitowany przez TRK Ukraina od 13 listopada 2010 roku. Wyprodukowany przez spółkę ATM Grupa.
Fabuła.
Serial powstały w oparciu o polską produkcję, zachowuje niemal wszystkie znamiona pierwowzoru, czyli odpowiedniki prawie każdej z głównych postaci wraz z takim samym rozwojem akcji. Zdjęcia do odcinków ukraińskiej wersji kręcone były w Polsce, w tym samym miejscu co "Świat według Kiepskich" – we Wrocławiu.
Ukraiński odpowiednik doczekał się zaledwie ośmiu pilotażowych odcinków, które zostały wyemitowane w telewizji. Po bardzo niskich wynikach oglądalności zdecydowano o zakończeniu emisji serialu.

</doc>
<doc id="3058769" url="https://pl.wikipedia.org/wiki?curid=3058769" title="Agamyxis">
Agamyxis

Agamyxis – rodzaj słodkowodnych ryb sumokształtnych z rodziny kirysowatych (Doradidae).
Występowanie.
Ameryka Południowa.
Klasyfikacja.
Gatunki zaliczane do tego rodzaju:
Gatunkiem typowym jest "Doras pectinifrons" ("A. pectinifrons").

</doc>
<doc id="3058770" url="https://pl.wikipedia.org/wiki?curid=3058770" title="Joseph Malleret">
Joseph Malleret

Joseph-Félix-François Malleret CSSp (ur. 7 lipca 1865 w Servant, zm. 25 czerwca 1914) – francuski duchowny katolicki, biskup. W 1912 został mianowany przez papieża Piusa X biskupem diecezji Martyniki. Sakry biskupiej udzielił mu ówczesny Sekretarz stanu, kardynał Merry del Val. Funkcję ordynariusza sprawował do swojej śmierci w 1914 roku. 

</doc>
<doc id="3058771" url="https://pl.wikipedia.org/wiki?curid=3058771" title="Joseph-Felix-Francois Malleret">
Joseph-Felix-Francois Malleret



</doc>
<doc id="3058772" url="https://pl.wikipedia.org/wiki?curid=3058772" title="Eparchia murmańska">
Eparchia murmańska

Eparchia murmańska – jedna z eparchii Rosyjskiego Kościoła Prawosławnego, z siedzibą w Murmańsku. Jej obecnym ordynariuszem jest biskup murmański i monczegorski Mitrofan (Badanin), zaś funkcję katedry pełni sobór św. Mikołaja w Murmańsku.
Eparchia została erygowana w 1995 poprzez wydzielenie z eparchii archangielskiej. W 2011 składała się z siedmiu dekanatów, w ramach których działalność duszpasterską prowadziły 54 parafie obsługiwane przez 58 kapłanów. Podlegały jej również dwa monastery: męski monaster Świętej Trójcy i św. Tryfona Pieczenskiego (od 2013 w eparchii siewieromorskiej) oraz żeński Chibinogorski Monaster Kazańskiej Ikony Matki Bożej.
Pod zarządem eparchii pozostaje też parafia św. Tryfona Pieczenskiego w Kirkenes w Norwegii.

</doc>
<doc id="3058773" url="https://pl.wikipedia.org/wiki?curid=3058773" title="3. Tarnowska Nagroda Filmowa">
3. Tarnowska Nagroda Filmowa

3. Tarnowska Nagroda Filmowa – odbyła się w dniach 2-5 marca 1989 roku.

</doc>
<doc id="3058774" url="https://pl.wikipedia.org/wiki?curid=3058774" title="Melanophryniscus langonei">
Melanophryniscus langonei

Melanophryniscus langonei – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Zalicza się go do grupy "Melanophryniscus moreirae".
Cykl życiowy.
Prowadzi dzienny tryb życia.
Podejrzewa się, że rozród przypada na zimę (osobniki spotykano przez cały rok), a samica składa jaja w wodzie.
Rozmieszczenie geograficzne.
Jest to endemit. Gatunek ten zamieszkuje Urugwaj, departament Rivera, spotkano go w jej obrębie w 2 lokalizacjach. Rozdziela je dystans 15 km. Tereny tam leżące należą do koncernu drzewnego, zainteresowanego sosną i eukaliptusem. Nie ma pewności, że wyczerpuje to zasięg występowania płaza. IUCN rozważa jego występowanie w pobliskiej Brazylii, w Rio Grande do Sul, pomimo środowisk rolniczych.
Ekologia.
Zajmuje tereny pagórkowate.
Jego siedlisko to obszary otwarte, porosłe głównie trawą, przecięte licznymi strumieniami, niewielkimi i płytkimi, pojawiającymi się tylko okresowo.
Zagrożenia i ochrona.
Jest to zwierzę rzadkie. W badaniu z 2008 okazał się najrzadziej spotykanym płazem z biorących w nim udział 23 gatunków bezogonwych. Całkowita liczebność gatunku, ani też, czy ulega ona zmianom.
Międzynarodowa Unia Ochrony Przyrody przyznała gatunkowi status CR – Critically Endangered (gatunek krytycznie zagrożony).
Z zagrożeń IUCN wymienia zmiany w środowisku naturalnym, wprowadzenie doń gatunków nadrzewnych i susze.
Zamieszkuje tereny chronione: IUCN podaje Parque Provincial Fachinal i Reserva Privada Puerto San Juan.

</doc>
<doc id="3058775" url="https://pl.wikipedia.org/wiki?curid=3058775" title="Joseph Félix François Malleret">
Joseph Félix François Malleret



</doc>
<doc id="3058776" url="https://pl.wikipedia.org/wiki?curid=3058776" title="Amblydoras">
Amblydoras

Amblydoras – rodzaj słodkowodnych ryb sumokształtnych z rodziny kirysowatych (Doradidae).
Występowanie.
Ameryka Południowa. Większość gatunków występuje w dorzeczach Amazonki i Orinoko.
Klasyfikacja.
Gatunki zaliczane do tego rodzaju:
Gatunkiem typowym jest "Doras affinis" ("A. affinis").

</doc>
<doc id="3058778" url="https://pl.wikipedia.org/wiki?curid=3058778" title="Eparchia siewieromorska">
Eparchia siewieromorska

Eparchia siewieromorska – jedna z eparchii Rosyjskiego Kościoła Prawosławnego, z siedzibą w Siewieromorsku. 24 listopada 2013 jej pierwszym ordynariuszem został biskup siewieromorski i umbski Mitrofan (Badanin). Jego następcą od 4 kwietnia 2019 r. jest biskup Tarazjusz (Pierow).
Erygowana w 2013 poprzez wydzielenie z eparchii murmańskiej. Obejmuje obszar rejonów kolskiego i tierskiego obwodu murmańskiego, jak również miasta zamknięte Aleksandrowsk, Widiajewo, Zaoziorsk, Ostrownoj oraz Siewieromorsk. Dwoma równorzędnymi soborami katedralnymi eparchii są sobór św. Andrzeja w Siewieromorsku oraz sobór Wszystkich Świętych Ziemi Kolskiej w Umbie.
Dekanaty.
W skład eparchii wchodzą cztery dekanaty:
Monaster.
Na terenie eparchii działa jeden klasztor:

</doc>
<doc id="3058781" url="https://pl.wikipedia.org/wiki?curid=3058781" title="Dawid Mazur">
Dawid Mazur

Dawid Mazur (zm. w lutym 1916 w Wiedniu) – fotograf czynny we Lwowie i Wiedniu.
Od 1882 do 1887 r. wraz z Karolem Roszkiewiczem prowadził zakład fotograficzny w pawilonie na podwórze budynku przy pl. Mariackim 3 we Lwowie. Od 1887 działał sam przy ul. Pańskiej 5. W 1899 r. kupił willę Richtera przy ul. Piekarskiej 11 i zlecił jej przebudowę architektowi Karolowi Boublikowi, który zaadaptował budynek na potrzeby atelier. Działało ono w tym miejscu w latach 1906-1911, po czym nieruchomość została sprzedana przez Mazura drukarzowi Kazimierzowi Jakubowskiemu (który następnie wyburzył willę). Zakład Mazura przeniósł się na plac Halicki 12, gdzie działał do 1914 r., po czym przeprowadził się do Wiednia, przejmując zakład fotograficzny Schöfera przy Kohlmarkt 10.

</doc>
<doc id="3058782" url="https://pl.wikipedia.org/wiki?curid=3058782" title="Marianne Schläger">
Marianne Schläger

Marianne Schläger (ur. 22 listopada 1920) – austriacka lekkoatletka, specjalizująca się w pchnięciu kulą i rzucie dyskiem.
Podczas igrzysk olimpijskich w Londynie (1948) zajęła 12. miejsce w pchnięciu kulą (z wynikiem 11,775) oraz 15. w rzucie dyskiem (34,79).
Dziewięciokrotna mistrzyni kraju: w biegu na 100 metrów (1941), sztafecie 4 × 100 metrów (1940), pchnięciu kulą (1938, 1942 i 1942), rzucie dyskiem (1948 i 1949) oraz pięcioboju lekkoatletycznym (składającym się wówczas z biegu na 100 metrów, pchnięcia kulą, skoku w dal, skoku wzwyż i rzutu oszczepem (1946 i 1949).
Linki zewnętrzne.
 

</doc>
<doc id="3058783" url="https://pl.wikipedia.org/wiki?curid=3058783" title="Melanophryniscus macrogranulosus">
Melanophryniscus macrogranulosus

Melanophryniscus macrogranulosus – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Zalicza się go do grupy "Melanophryniscus moreirae".
Cykl życiowy.
Podejrzewa się, że rozród odbywa się w wodzie.
Rozmieszczenie geograficzne.
Jest to endemit. Gatunek ten zamieszkuje Brazylię, stan Rio Grande do Sul, spotkano go w jej obrębie jedynie w lokalizacji typowej Torres (od czasu opisu gatunku podział terytorialny zmieniono).
Ekologia.
Jego siedlisko nie zostało opisane.
Zagrożenia i ochrona.
Jest to zwierzę rzadkie. Pierwszy raz spotkano go w latach sześćdziesiątych X wieku, a następnie nie widziano go aż do napotkania młodocianego osobnika 2 2004. Sądzi się, że całkowita liczebność gatunku spada.
W 2004 Międzynarodowa Unia Ochrony Przyrody przyznała gatunkowi status VU – Vulnerable (gatunek wrażliwy), tak też figuruje na Czerwonej Liście brazylijskiej.
Z zagrożeń IUCN wymienia zmiany w środowisku naturalnym spowodowane urbanizacją, zamieszkuje też bardzo zagrożony ekosystem.
Nie zamieszkuje terenów chronionych.

</doc>
<doc id="3058784" url="https://pl.wikipedia.org/wiki?curid=3058784" title="Jednostka ruchowa">
Jednostka ruchowa



</doc>
<doc id="3058786" url="https://pl.wikipedia.org/wiki?curid=3058786" title="Craig Dixon">
Craig Dixon

Craig Kline Dixon (ur. 3 marca 1926 w Los Angeles, zm. 25 lutego 2021 w Westwood) – amerykański lekkoatleta (płotkarz), medalista olimpijski z 1948.
Na igrzyskach olimpijskich w 1948 w Londynie zdobył brązowy medal w biegu na 110 metrów przez płotki za swymi rodakami Williamem Porterem i Clyde’em Scottem.
W 1949 został mistrzem Stanów Zjednoczonych (AAU) w biegu na 110 metrów przez płotki i w biegu na 200 metrów przez płotki, a także akademickim mistrzem USA (NCAA) na 110 jardów przez płotki i 220 jardów przez płotki.
Po zakończeniu kariery pracował jako trener lekkoatletyczny w UCLA.

</doc>
<doc id="3058787" url="https://pl.wikipedia.org/wiki?curid=3058787" title="Maurice-Charles-Alfred de Cormont">
Maurice-Charles-Alfred de Cormont

Maurice-Charles-Alfred de Cormont (ur. 29 marca 1847 w Paryżu, zm. 25 kwietnia 1933) – francuski duchowny katolicki, biskup. Święcenia kapłańskie przyjął w 1876 roku, zaś w 1899 został mianowany przez papieża Leona XIII biskupem diecezji Martyniki. Decyzją Piusa X przeniesiony do diecezji Aire i Dax w 1911. W roku 1930 przeszedł na emeryturę. Został wówczas wyniesiony do godności arcybiskupa tytularnego Brysis. Zmarł w 1933 roku w wieku 86 lat.

</doc>
<doc id="3058789" url="https://pl.wikipedia.org/wiki?curid=3058789" title="Emanuel Hamburski">
Emanuel Hamburski

Emanuel Hamburski (ur. 14 października 1871 w Łodzi, zm. 12 czerwca 1931 tamże) – łódzki drukarz, właściciel drukarni, redaktor gazety, kupiec, działacz społeczny.
Biogram.
Syn Mojżesza (Hersza Moska) (1840–1888), pośrednika handlowego i Perły z Prusinowskich (1839–1902), brat Mendla (1864-1941) i Szaji Lajba.
Działalność drukarska.
2 grudnia 1894 r. uzyskał koncesję na użytkowanie małej ręcznej prasy drukarskiej. Od 1895 r. czynna była Litografia i Drukarnia Emanuela Hamburskiego przy ul. Nowomiejskiej 3, w 1898 r. zakład był już czynny przy ul. Ogrodowej 3 i miał tendencje rozwojowe. W tej drukarni miał w 1899 r. kilka maszyn: typograficzną małą ręczną – na podstawie zezwolenia z 20 kwietnia 1895, regałową dużą – od 10 lipca 1895, regałową małą – od 19 lipca 1895, typograficzną dużą – od 16 grudnia 1896, litograficzną – od 17 marca 1899 oraz 38 pudów czcionek. Tłoczył druki akcydensowe dla potrzeb łódzkich przedsiębiorców, ale specjalizował się w produkcji zeszytów szkolnych, jego własnością była „pierwsza łódzka fabryka liniowania i produkcji kajetów” przy ul. Ogrodowej 3 i 5 (w 1904 r. wyprodukował ich 5 milionów sztuk). Od 1906 r. wspólnie z bratem Mendlem do upadłości firmy 3 lipca 1931 r. prowadził drukarnię początkowo przy ul. Ogrodowej, później przy ul. Piotrkowskiej 16. W latach 1905–1917 wydał 28 książek i broszur w językach jidysz, polskim i rosyjskim, m.in. Abrahama Tenenbluma "Geszichte fun Łodz un łodzer Jidn" (1909).
Pierwsza gazeta żydowska w Łodzi.
W 1908 r. wspólnie z Szają Ugerem (1873–1939) i Abramem Tenenbaumem założył pierwszy w Łodzi dziennik żydowski „Łodzier Togblat” („Dziennik Łódzki”) w którym jako wydawca „zdradzał wiele inwencji i zmysłu dziennikarskiego”. Był też redaktorem i autorem artykułów w tej gazecie.
Inne działania dochodowe.
Ponadto w latach 20. XX w. prowadził skład papieru i sprzedaż materiałów piśmiennych.
Wraz z żoną Chawą był właścicielem nieruchomości przy ul. Północnej 55/57.
Działalność społeczna.
Był aktywnym działaczem syjonistycznym.
Pełnił przeróżne funkcje w organizacjach zawodowych i społecznych:
Pochowany na cmentarzu żydowskim „nowym” przy ul. Brackiej w Łodzi (str. L, kw. A, nr grobu 203).
Żonaty z Chaną Ruchlą z Benderów ur. 24 marca 1872 r. w Łodzi. Mieli dzieci: Ewa, Mendel i Feliks (Hersz Fiszel).

</doc>
<doc id="3058790" url="https://pl.wikipedia.org/wiki?curid=3058790" title="Maurice de Cormont">
Maurice de Cormont



</doc>
<doc id="3058792" url="https://pl.wikipedia.org/wiki?curid=3058792" title="Marshall Neilan">
Marshall Neilan

Marshall Neilan (ur. 11 kwietnia 1891 w San Bernadino, zm. 27 października 1958) – amerykański reżyser, aktor, producent filmowy i scenarzysta.
Filmografia.
aktor
producent
scenarzysta
reżyser
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3058794" url="https://pl.wikipedia.org/wiki?curid=3058794" title="Bolesław Sztobryn">
Bolesław Sztobryn

Bolesław Sztobryn (ur. 28 maja 1871 we wsi Włostowice, zm. 7 lipca 1926 w Berdyczowie) – polski duchowny katolicki, działacz polityczny, społecznik, członek Tymczasowej Rady Stanu w Królestwie Polskim .
Biogram.
Syn Andrzeja i Urszuli z Borków. W roku 1884 ukończył szkołę powszechną w Janowcu. W latach 1884 – 1889 uczył się w gimnazjum klasycznym w Radomiu. W 1889 r. podejmuje naukę w Sandomierskim Seminarium Duchownym. Bardzo wysoko cenił sobie życie rodzinne czego dowodem była opieka nad siostrą, która przebywała z nim na plebanii w Wierzbniku oraz nad młodszym bratem Konradem, późniejszym podróżnikiem, legionistą Legii Cudzoziemskiej i uczestnikiem I wojny światowej. Na kapłana został wyświęcony w wieku 23 lat przez biskupa ordynariusza diecezji sandomierskiej J.E. Antoniego Sotkiewicza w dniu 15 sierpnia 1894 r.
Pracował kolejno jako wikariusz w parafiach Cerekiew w powiecie radomskim, w parafii św. Jana w Radomiu, był proboszczem parafii w Bukównie w powiecie radomskim i jednocześnie administratorem w sąsiedniej parafii w Radzanowie, proboszczem w parafii Wierzbnik od 3-06-1912 roku, parafię Odrowąż w dekanacie koneckim objął Bolesław Sztobryn w dniu 25-07-1919.
Uczestniczył żywo w ruchu narodowowyzwoleńczym czego efektem był udział w pracach inaugurującej swoją działalność w styczniu 1917 r. Tymczasowej Radzie Stanu w Królestwie Polskim, w której reprezentował jako delegat biskupa lubelskiego wśród 15 reprezentantów powołanych z obszaru okupacji austro-węgierskiej. Ks. Bolesław Sztobryn uczestniczył w tej uroczystości jako kanonik honorowy Katedry Sandomierskiej. TRSKP wystąpiła z żądaniami, które przekraczały jej uprawnienia, ale wskazywały na kierunek działań związanych z odrodzeniem Polski – m.in. domagano się przejęcia szkolnictwa i sądownictwa Na podstawie zachowanych dokumentów w Archiwum Instytutu J. Piłsudskiego można również wskazać na udział ks. B. Sztobryna w posiedzeniach Komisji Wojskowej TRSKP. Swój mandat w Tymczasowej Radzie Stanu Królestwa Polskiego Bolesław Sztobryn złożył na znak protestu razem z pozostałymi członkami w dniu 26 sierpnia 1917 r.
W wojnie 1920 roku pełnił funkcję kapelana szpitala wojskowego w Równem . Po zwolnieniu ze służby wojskowej wstąpił do zakonu Karmelitów Bosych w Czernej pod Krakowem i 25 czerwca 1921 r., otrzymał imię zakonne o. Terezjusz od św. Józefa. W 1923 r. został przeniesiony do Wadowic, a następnie po kilku miesiącach do Lublina. 31 grudnia 1923 roku dotarł do klasztoru w Berdyczowie, w którym pozostał do śmierci. Został pochowany na nieistniejącym współcześnie cmentarzu karmelitańskim.

</doc>
<doc id="3058796" url="https://pl.wikipedia.org/wiki?curid=3058796" title="Étienne-Joseph-Frédéric Tanoux">
Étienne-Joseph-Frédéric Tanoux

Étienne-Joseph-Frédéric Tanoux (ur. 22 października 1842 w Aubagne, zm. 22 listopada 1899) – francuski duchowny katolicki, biskup. Święcenia kapłańskie przyjął w 1866 roku, zaś w 1889 został mianowany przez papieża Leona XIII biskupem diecezji Martyniki. Diecezją kierował przez rok, do swojej śmierci w 1899 roku.

</doc>
<doc id="3058797" url="https://pl.wikipedia.org/wiki?curid=3058797" title="Delta Force Land Warrior">
Delta Force Land Warrior



</doc>
<doc id="3058800" url="https://pl.wikipedia.org/wiki?curid=3058800" title="Władysław Klimowicz">
Władysław Klimowicz

Władysław Tadeusz Klimowicz ps. „Tama” (ur. 3 lipca 1910 we Lwowie, zm. w styczniu 1943 w Warszawie) – porucznik saperów Polskich Sił Zbrojnych i Armii Krajowej, cichociemny.
Życiorys.
Urodził się w rodzinie Karola, kapitana inżyniera Wojska Polskiego, i Serweryny Izabeli ze Skałkowskich.
Na stopień podporucznika został mianowany ze starszeństwem z 1 stycznia 1938 i 40. lokatą w korpusie oficerów rezerwy piechoty.
We wrześniu 1939 roku pełnił obowiązki komendanta Składnicy Saperskiej Nr 2 w Lublinie. 18 września przekroczył granicę polsko-rumuńską. Został internowany w Rumunii. W styczniu 1940 roku znalazł się we Francji, gdzie służył w kompanii szkolnej w Centrum Wyszkolenia Saperów. W czerwcu 1940 roku przedostał się do Wielkiej Brytanii, walczył w 1 samodzielnej kompanii saperów 1 Brygady Strzelców, następnie w 5 Brygadzie Kadrowej Strzelców, a od 1 października 1941 roku w 1 Samodzielnej Brygadzie Spadochronowej.
Zgłosił się do służby w kraju. Po przeszkoleniu w dywersji został zaprzysiężony 24 sierpnia 1942 roku w Oddziale VI Sztabu Naczelnego Wodza. Zrzutu dokonano w nocy z 1 na 2 października 1942 roku w ramach operacji „Shirt”, którą dowodził por. naw. Mariusz Wodzicki. Po skoku otrzymał przydział do Kedywu Okręgu Śląsk AK. W styczniu 1943 roku przed wyjazdem do Krakowa (miejsca działania komendy Okręgu Śląsk AK) został aresztowany przy ul. Zimorowicza w Warszawie. Otruł się w czasie śledztwa w siedzibie Gestapo przy Alei Szucha 25 w Warszawie.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Władysław Klimowicz.

</doc>
<doc id="3058801" url="https://pl.wikipedia.org/wiki?curid=3058801" title="Chunghŭng sa">
Chunghŭng sa

Chunghŭng sa (중흥사 Klasztor Wyłaniający się) – koreański klasztor.
Historia klasztoru.
Klasztor został wybudowany na górze "Trzech Rogów" (삼각산, kor. "Samgaksan") lub "Górze na północ od Han" (북한산; kor. Bukhansan) przez mistrza sŏn Yŏgonga Tosŏna. Klasztor znajduje się wewnątrz murów górskiej fortecy (Chŏksangsansŏng). Musztrowano więc tam żołnierzy i odbywał się trening mnichów. Dziś znajduje się na północnych obrzeżach miasta Seul.
W 1341 roku przybył do tego klasztoru mistrz sŏn T’aego Pou (1301-1382), jeden z trzech mistrzów, którzy wprowadzili do Korei nauki szkoły chan linji. Odnowił on klasztor i znacznie go rozbudował, aby pomieścić wielu uczniów.
Ok. 1455 roku studiował w tym klasztorze Sŏljam (Si’sŭp Kim), autor pierwszej koreańskiej powieści.
Klasztor został zburzony w czasie japońskiej inwazji na Koreę w latach 1592-1598.
W 1713 roku klasztor został znacznie rozbudowany i służył jako główna świątynia dla jedenastu innych znajdujących się w granicach murów.
W 1915 roku większość klasztoru została zniszczona przez powódź. Reszta została zniszczona w czasie wojny koreańskiej.
Został częściowo odbudowany w roku 1963 i obecnie mieszka tam niewielka ilość mnichów.

</doc>
<doc id="3058802" url="https://pl.wikipedia.org/wiki?curid=3058802" title="Melanophryniscus montevidensis">
Melanophryniscus montevidensis

Melanophryniscus montevidensis – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Wcześniej gatunek ten uważano za podgatunek "Melanophryniscus stelzneri". Zmienili to w 1992 Klappenbach i Langone.
Cykl życiowy.
Prowadzi dzienny tryb życia.
Rozmnaża się zgodnie ze strategią "explosive breeders", wykorzystując nietrwałe zbiorniki wodne, tworzące się po obfitych deszczach, by potem wyschnąć. Rozwijają się w nich larwy prowadzące wodny tryb życia.
Rozmieszczenie geograficzne.
Gatunek ten zamieszkuje Brazylię, stan Rio Grande do Sul i Urugwaj, a w jego obrębie departamenty Montevideo, Canelones, Maldonado i Rocha Departments.
Ekologia.
Jego siedlisko to piaszczyste okolice przybrzeżne.
Bezogonowy nie radzi sobie dobrze w siedliskach zmodyfikowanych przez człowieka.
Zagrożenia i ochrona.
Popularność tego gatunku różnie się przedstawia w różnych miejscach. W niektórych cały czas występuje pospolicie, w innych doznał znacznego spadku liczebności, a niektórych zaś go całkowicie wytępiono. Sądzi się także, że całkowita liczebność gatunku spada.
W 2004 Międzynarodowa Unia Ochrony Przyrody przyznała gatunkowi status VU – Vulnerable (gatunek wrażliwy), tak też figuruje na Czerwonej Liście brazylijskiej.
Z zagrożeń IUCN wymienia zmiany w środowisku naturalnym spowodowane osadnictwem ludzkim, osuszaniem terenów podmokłych i wprowadzeniem egzotycznych drzew.
Nie zamieszkuje terenów chronionych. IUCN widzi potrzebę objęcia go ochroną.

</doc>
<doc id="3058804" url="https://pl.wikipedia.org/wiki?curid=3058804" title="Etienne-Joseph-Frederic Tanoux">
Etienne-Joseph-Frederic Tanoux



</doc>
<doc id="3058805" url="https://pl.wikipedia.org/wiki?curid=3058805" title="2. Tarnowska Nagroda Filmowa">
2. Tarnowska Nagroda Filmowa

2. Tarnowska Nagroda Filmowa – druga edycja festiwalu filmowego Tarnowska Nagroda Filmowa odbyła się w dniach 10-13 marca 1988 roku.

</doc>
<doc id="3058806" url="https://pl.wikipedia.org/wiki?curid=3058806" title="Metropolia kubańska">
Metropolia kubańska

Metropolia kubańska – jedna z metropolii Rosyjskiego Kościoła Prawosławnego, z siedzibą w Krasnodarze.
Erygowana na posiedzeniu Świętego Synodu Rosyjskiego Kościoła Prawosławnego 12 marca 2013. Obejmuje terytorium Kraju Krasnodarskiego. W jej skład wchodzi sześć eparchii: jekaterinodarska, jejska, armawirska, noworosyjska, tichoriecka oraz eparchia Soczi.
Zwierzchnikiem administratury jest metropolita jekaterynodarski i kubański Grzegorz (Pietrow).

</doc>
<doc id="3058807" url="https://pl.wikipedia.org/wiki?curid=3058807" title="Carl Friedrich Roewer">
Carl Friedrich Roewer

Carl Friedrich Roewer (ur. 1881 – zm. 1963) – niemiecki arachnolog specjalizujący się w zaleszczotkach.
Roewer urodził się 12 października 1881 w Neustrelitz w Meklemburgii. Ukończył studia na uniwersytecie w Jenie, gdzie studiował zoologię, botanikę, mineralogię, geologię i geografię, w 1906 uzyskując tytuł doktora i posadę starszego asystenta pod Ernstem Haeckelem w Instytucie Zoologii w Jenie. W ramach tej posady pracował jako biolog morski w stacji biologiczne Villafranca na Morzu Śródziemnym. Później, by być blisko ojca, przeniósł się do Hamburga, gdzie znalazł pracę w Muzeum Zoologicznym. Tam pracował pod arachnologiem Karlem Kraepelinem, dzięki czemu resztę swojego życia poświęcił badaniom pajęczaków. W 1924 dzięki swoim pracom o arachnologii został profesorem.
Jego główna praca poświęcona kosarzom świata, "Weberkneehte der Erde", została wydana w 1923, a później wyszło do niej 20 suplementów. W 1926 wziął udział w wyprawie speleologicznej na Kretę. W latach 1933-45 był dyrektorem w Übersee-Museum Bremen. Napisał wiele artykułów poświęconych solfugom, kosarzom, zaleszczotkom i spawękom z całego świata. Stworzył także dwutomowy katalog pająków świata. Jego zbiór liczył około 12 tys. próbówek.

</doc>
<doc id="3058810" url="https://pl.wikipedia.org/wiki?curid=3058810" title="Melanophryniscus moreirae">
Melanophryniscus moreirae

Melanophryniscus moreirae – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Wcześniej gatunek ten uważano za podgatunek "Melanophryniscus stelzneri". Zmienili to w 1992 Klappenbach i Langone.
Cykl życiowy.
Prowadzi dzienny tryb życia.
Wykorzystując do rozrodu nietrwałe zbiorniki wodne, wręcz kałuże tworzące się po obfitych deszczach, by potem wyschnąć. Rozwijają się w nich larwy prowadzące wodny tryb życia.
Rozmieszczenie geograficzne.
Gatunek ten zamieszkuje Brazylię, jego obecność odnotowano w Parku Narodowym do Itatiaia in Serra da Mantiqueira, a także w Castanhal Grande. Zasięg ten nie jest zbyt duży, aczkolwiek wymaga jeszcze potwierdzenia.
Ekologia.
Bytuje na wysokości 1800-2400 m nad poziomem morza.
Jego siedlisko to bagna w okolicy rzek.
Zagrożenia i ochrona.
Popularność tego gatunku na swym niewielkim zasięgu przedstawia się obficie. Sądzi się także, że całkowita liczebność gatunku nie obniża się już, chociaż przeszła spadek.
Międzynarodowa Unia Ochrony Przyrody przyznała gatunkowi status NT – Near Threatened (gatunek bliski zagrożenia). W 2000 przyznano mu status Endangered.
Z zagrożeń IUCN wymienia turystykę.
Zamieszkuje tereny chronione: Park Narodowy Itatiaia. IUCN dostrzega jednak potrzebę większej ochrony i monitoringu gatunku.

</doc>
<doc id="3058811" url="https://pl.wikipedia.org/wiki?curid=3058811" title="Kirys żółtopasy">
Kirys żółtopasy

Kirys żółtopasy ("Orinocodoras eigenmanni") – gatunek słodkowodnej ryby sumokształtnej z rodziny kirysowatych (Doradidae), jedyny przedstawiciel rodzaju "Orinocodoras". Jest jednym z większych kirysów spotykanych w handlu dla potrzeb akwarystyki.
Występowanie.
Ameryka Południowa – dorzecze Orinoko, gatunek endemiczny Wenezueli.
Wygląd i zachowanie.
Ciało ciemno ubarwione z podłużnymi jasnożółtymi pasami biegnącymi wzdłuż grzbietu i środkiem każdego z boków. Spód ciała, krawędzie płetw oraz wąsiki na żuchwie również jasnożółte. W warunkach naturalnych dorasta do 20 cm długości standardowej, w akwariach do 14 cm.
Jest aktywny w nocy. Żeruje przy dnie. Podczas wyławiania wydaje mrukliwe dźwięki powodowane ruchem kości pasa barkowego.

</doc>
<doc id="3058813" url="https://pl.wikipedia.org/wiki?curid=3058813" title="Julien-François-Pierre Carmené">
Julien-François-Pierre Carmené

Julien-François-Pierre Carmené (ur. 6 lutego 1829 (data niepewna) w Trébry, zm. 23 sierpnia 1908) – francuski duchowny katolicki, biskup. Święcenia kapłańskie przyjął w 1854 roku, zaś w 1876 został mianowany przez papieża Piusa IX biskupem diecezji Martyniki. Z kierowania diecezją zrezygnował w 1897, został wówczas wyniesiony do godności arcybiskupa tytularnego Hierapolis in Phrygia. Zmarł w 1908 roku w wieku 79 lat.

</doc>
<doc id="3058814" url="https://pl.wikipedia.org/wiki?curid=3058814" title="Orinocodoras eigenmanni">
Orinocodoras eigenmanni



</doc>
<doc id="3058815" url="https://pl.wikipedia.org/wiki?curid=3058815" title="Orinocodoras">
Orinocodoras



</doc>
<doc id="3058816" url="https://pl.wikipedia.org/wiki?curid=3058816" title="Delta Force 2">
Delta Force 2

Delta Force 2 – komputerowa gra akcji przedstawiona z perspektywy pierwszej osoby kontynuująca serię "Delta Force". Została wyprodukowana i wydana przez amerykańskie studio NovaLogic na platformę PC 3 listopada 1999.
Rozgrywka.
Gra została podzielona na 40 misji. Gracz kieruje żołnierzem jednostki wojskowej Delta Force, a dzięki opcji „New Commander” może także dowodzić pozostałymi żołnierzami z jednostki. Żołnierze mają dostęp do zróżnicowanego arsenału broni. Bitwy odbywają się na otwartym terenie i w budynkach.
Udostępniony został edytor scenariuszy.
W grze zawarty został tryb gry wieloosobowej umożliwiający grę w sieci lokalnej lub przez Internet.

</doc>
<doc id="3058820" url="https://pl.wikipedia.org/wiki?curid=3058820" title="Melanophryniscus orejasmirandai">
Melanophryniscus orejasmirandai

Melanophryniscus orejasmirandai – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Wcześniej gatunek ten uważano za podgatunek "Melanophryniscus stelzneri". Zmienili to w 1992 Klappenbach i Langone.
Cykl życiowy.
Wykorzystując do rozrodu nieduże strumienie, w przeciwieństwie do niektórych swoich krewnych rozradzających się w ciekach wodnych istniejących cały rok.
Rozmieszczenie geograficzne.
Jest to endemit występujący tylko w Urugwaju, w departamencie Maldonado. Leży tam jego lokalizacja typowa: Sierra de Ánimas.
Ekologia.
Bytuje na wysokości 350-500 m nad poziomem morza.
Jego siedlisko to tereny trawiaste i skaliste.
Zagrożenia i ochrona.
Popularność tego gatunku na swym niewielkim zasięgu przedstawia się obficie. Sądzi się także, że całkowita liczebność gatunku nie zmienia się.
Międzynarodowa Unia Ochrony Przyrody przyznała gatunkowi status VU – Vulknerable (gatunek wrażliwy).
Z zagrożeń IUCN wymienia turystykę i pozysk drewna, choć nie stanowią one dlań dużego problemu.
Nie zamieszkuje terenów chronionych. IUCN dostrzega potrzebę monitoringu gatunku.

</doc>
<doc id="3058821" url="https://pl.wikipedia.org/wiki?curid=3058821" title="1. Tarnowska Nagroda Filmowa">
1. Tarnowska Nagroda Filmowa

1. Tarnowska Nagroda Filmowa – odbyła się w dniach 13-15 marca 1987 roku.

</doc>
<doc id="3058822" url="https://pl.wikipedia.org/wiki?curid=3058822" title="Cybrydy">
Cybrydy

Cybrydy, mieszańce cytoplazmatyczne – komórki uzyskiwane metodami biotechnologicznymi w wyniku fuzji protoplastów. Cybrydy dysponują jądrem komórkowym jednego komponentu i cytoplazmą drugiego. W niektórych przypadkach mogą zawierać cytoplazmę mieszańcową, w której obecne są mitochondria jednego komponentu i plastydy drugiego. Fuzji protoplastów dokonuje się w celu przeniesienia cech pomiędzy dwoma organizmami, gdy rośliny macierzyste nie są zdolne do reprodukcji generatywnej. Przenoszoną cechą może być odporność na choroby, stres, herbicyd.
Uzyskiwanie.
Mieszańce cytoplazmatyczne są efektem fuzji asymetrycznej. Protoplasty jednego z komponentów traktuje się jodoacetamidem, co prowadzi do zniszczenia cytoplazmy bez naruszenia jądra komórkowego. Protoplasty drugiego komponentu poddaje się działaniu promieniowania X lub UV. Pod wpływem promieniowania dochodzi do uszkodzenia DNA zawartego w jądrze komórkowym. Fuzję protoplastów przeprowadza się aby przenieść cechy jednego organizmu na drugi. Do zlania protoplastów dochodzi w roztworze 10-50% glikolu polietylenowego. Możliwe jest też przeprowadzenie elektrofuzji, polegającej na umieszczeniu protoplastów pomiędzy elektrodami. Fuzję wywołuje się krótkim przepływem prądu o częstotliwości 0,5-4 MHz i natężenie pola 50-1000 V cm-2

</doc>
<doc id="3058826" url="https://pl.wikipedia.org/wiki?curid=3058826" title="Mieszańce cytoplazmatyczne">
Mieszańce cytoplazmatyczne



</doc>
<doc id="3058827" url="https://pl.wikipedia.org/wiki?curid=3058827" title="Pedro Acevedo-Rodríguez">
Pedro Acevedo-Rodríguez

Pedro Acevedo-Rodríguez (ur. 1954) – portorykański botanik specjalizujący się w roślinach pnących Karaibów. Jego autorstwo nazw naukowych roślin zapisywane jest skrótem Acev.-Rodr.
Urodził się 24 grudnia 1954 w San Juan w Portoryko. Dorastał w rejonie metropolitalnym San Juan, ale wiele czasu spędzał w portorykańskich górach. Uczęszczał do koledżu w Mayagüez, gdzie otrzymał tytuł licencjacki z biologii w 1977, po czym wrócił do San Juan by pracować w kilku rządowych agencjach związanych z zasobami naturalnymi. Napisał w tym czasie ilustrowany przewodnik po portorykańskich pnączach. W 1984 przeprowadził się do Nowego Jorku, gdzie studiował systematykę roślin na City University of New York we współpracy z New York Botanical Garden. W tym czasie stał się ekspertem w dziedzinie taksonomii mydleńcowatych oraz rozwijał swoje zainteresowania florą Karaibów i taksonomią pnączy. Wiosną 1989 uzyskał stopień doktora oraz dostał posadę kuratora nadzwyczajnego na wydziale botanicznym Smithsonian University.
Pedro należy do American Society of Plant Taxonomists, International Association of Plant Taxonomy, Latin-American Botanical Society, Organization for Flora Neotropica, Sociedad Botanica del Ecuador oraz jest redaktorem nadzwyczajnym Caribbean Journal of Sciences. W latach 1991-2005 był członkiem Washington Biologists’ Field Club.

</doc>
<doc id="3058828" url="https://pl.wikipedia.org/wiki?curid=3058828" title="Melanophryniscus pachyrhynus">
Melanophryniscus pachyrhynus

Melanophryniscus pachyrhynus – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Nie wiadomo, jak przebiega rozród, ale prawdopodobnie przebiega w zbiornikach wodnych, jak u innych gatunków tego rodzaju.
Rozmieszczenie geograficzne.
Jest to endemit występujący tylko w Brazylii, w stanie Rio Grande do Sul, gdzie leży Sao Lorenco do Sul, lokalizacja typowa gatunku.
Ekologia.
Jego siedlisko to tereny zalewowe.
Zagrożenia i ochrona.
Przedstawicieli tego gatunku spotyka się rzadko: cała wiedza opiera się na dwóch osobnikach napotkanych w 1905. Trend populacyjny nie jest znany.
Międzynarodowa Unia Ochrony Przyrody przyznała gatunkowi status DD – Data Deficient (brak danych).
Z zagrożeń IUCN wymienia uprawę ryżu.
Nie zamieszkuje terenów chronionych. IUCN dostrzega potrzebę badań nad gatunkiem.

</doc>
<doc id="3058831" url="https://pl.wikipedia.org/wiki?curid=3058831" title="Julien-Francois-Pierre Carmene">
Julien-Francois-Pierre Carmene



</doc>
<doc id="3058832" url="https://pl.wikipedia.org/wiki?curid=3058832" title="Leon Zbyszewski">
Leon Zbyszewski

Leon Zbyszewski herbu Topór (ur. 17 czerwca 1832 r. na Ukrainie, zm. 20 sierpnia 1907 r. w Krakowie) – polski duchowny, publicysta, działacz emigracyjny i społeczny.
Życiorys.
Urodził się 17 czerwca 1832 na Ukrainie w rodzinie ziemiańskiej. Kształcił się w Odessie i Warszawie, a następnie wyjechał do Paryża. Brał tam żywy udział w ruchu politycznym i publicystycznym emigracji polskiej, był sympatykiem Hotelu Lambert.
W 1867 wstąpił do Zgromadzenia Zmartwychwstańców. Święcenia kapłańskie otrzymał 30 marca 1872. W 1884 przybył do Krakowa. Za zgodą papieża Leona XIII w 1890 roku wystąpił ze Zgromadzenia, aby poświęcić się pracy wychowawczej z młodzieżą.
W 1893 założył Towarzystwo Wychowawcze „Dom Rodzinny”. W 1895 rozpoczął budowę zakładu przy ul. Pędzichów 13. Zakład Świętej Rodziny rozpoczął działalność w 1898. Zmarł na zawał serca 20 sierpnia 1907. Został pochowany na Cmentarzu Rakowickim w kwaterze IVa.
Spuścizna.
Dzieło szkolnictwa katolickiego rozpoczętego przez księdza Leona kontynuują Katolickie Szkoły im. Świętej Rodziny z Nazaretu w Krakowie.

</doc>
<doc id="3058833" url="https://pl.wikipedia.org/wiki?curid=3058833" title="Tęcza (instalacja artystyczna)">
Tęcza (instalacja artystyczna)

„Tęcza” – instalacja polskiej artystki i performerki Julity Wójcik znajdująca się w latach 2011–2012 przed budynkiem Parlamentu Europejskiego w Brukseli, a w 2012–2015 na placu Zbawiciela w Warszawie.
Instalacja jest własnością Instytutu Adama Mickiewicza
Podczas eksponowania na placu Zbawiciela „Tęcza” była siedmiokrotnie podpalana. W nocy z 26 na 27 sierpnia 2015 została zdemontowana. Ma zostać poddana renowacji m.in. wymienione zostaną kwiaty, a stalowa konstrukcja zostanie zabezpieczona przed korozją.
Od sierpnia 2015 prawa do projektu „Tęczy” znajdują się w posiadaniu Centrum Sztuki Współczesnej Zamek Ujazdowski.
Historia i opis.
Praca powstała na zlecenie Instytutu Adama Mickiewicza jako jeden z trzech projektów polskich artystów w przestrzeni publicznej Brukseli w ramach przedsięwzięcia "Fossils and Gardens". Był to jeden z elementów zagranicznego programu kulturalnego polskiej prezydencji w Radzie Unii Europejskiej.
„Tęcza” była eksponowana na placu przed budynkiem Parlamentu Europejskiego w Brukseli od 24 września do 2 grudnia 2011. 8 czerwca 2012 instalacja została przeniesiona na warszawski plac Zbawiciela. Została ustawiona na wschodniej połowie wyspy centralnej placu, na osi północny wschód – południowy zachód. Została zdemontowana w nocy z 26 na 27 sierpnia 2015. Ma zostać przekazana warszawskiemu Centrum Sztuki Współczesnej i odtworzona po raz kolejny jako część jego kolekcji.
Instalację tworzy wysoka na 9 metrów i szeroka na 26 metrów konstrukcja wielobarwnego łuku inspirowanego zjawiskiem optycznym tęczy, stworzonego pierwotnie z 16 tys. różnokolorowych, sztucznych kwiatów umieszczonych na metalowym szkielecie. Plastikowe kwiaty zostały wykonane przez utworzoną specjalnie w tym celu w 2011 Spółdzielnię Rękodzieła Artystycznego „Tęcza”.
Autorka pracy, Julita Wójcik, została nominowana za „Tęczę” do tytułu Kulturysta Roku 2012 Programu III Polskiego Radia, a w styczniu 2013 została nagrodzona w kategorii sztuki wizualne Paszportem Polityki.
W 2022 tygodnik „Polityka” uznał instalację za jedno z dziesięciu najważniejszych dzieł sztuki ostatniego trzydziestolecia.
Symbolika.
Artykuł z 2012 w portalu culture.pl opisywał Tęczę w następujący sposób: „Wójcik odwołuje się do długiej tradycji pozytywnych skojarzeń wiązanych [z] tęczą jako uniwersalnym symbolem przymierza, miłości, pokoju, nadziei, ale też – we współczesnym świecie – ruchów emancypacji mniejszości seksualnych”. Cytował również samą Wójcik:
Jezuita Dariusz Kowalczyk w artykule poświęconym „Tęczy” w tygodniku „Idziemy” przypomniał, że od tysięcy lat tęcza jest symbolem przymierza Boga z ludźmi reprezentowanymi przez Noego, opowiadając się jednocześnie przeciwko przejmowaniu symbolu tęczy przez gejowskich aktywistów. Z kolei biskup Michał Janocha podkreślił, że tęcza jest symbolem biblijnym, łączy niebo i ziemię, proponując ustawienie pod instalacją na placu Zbawiciela Noego i zwierząt z jego arki.
W wywiadzie udzielonym w listopadzie 2013 autorka instalacji Julita Wójcik na pytanie o symbolikę instalacji stwierdziła, iż symbolizuje ona „wiele rzeczy, jednak najlepiej jest gdy nie symbolizuje nic, a pojawia się po deszczu wraz z pierwszymi promieniami słońca. Taką tęczą miała być moja instalacja na placu Zbawiciela w Warszawie. Nikt nie złości się na tęczę na niebie”. Stwierdziła też, iż ma być „symbolem opamiętania”.
Kiedy Urząd m.st. Warszawy poinformował o rekonstrukcji instalacji, która miała być ustawiona na placu 1 maja – w 10. rocznicę wstąpienia Polski do UE – Julita Wójcik napisała: "Najlepszą datą na powrót „Tęczy” jest dzień 17 maja, który jest Międzynarodowym Dniem Walki z Homofobią".
Po spaleniu „Tęczy” w listopadzie 2013 autorka w oświadczeniu prasowym napisała:
Kontrowersje.
Tęcza o sześciu (a nie jak w przypadku klasycznej tęczy – siedmiu) barwach, a tyle ma ich instalacja na placu Zbawiciela, jest symbolem ruchu LGBT. Ich cechą wspólną jest nieobecność tego samego koloru – indygowego. Obecność tego symbolu w przestrzeni publicznej placu wywołuje liczne protesty chociaż według zapewnień autorki pracy jej symbolika jest wezwaniem do tolerancji wobec mniejszości i nie jest wymierzona przeciwko komukolwiek.
W marcu 2013 Olga Johann, wiceprzewodnicząca Rady m.st. Warszawy z ramienia PiS, postulowała przeniesienie „Tęczy” w inne miejsce, motywując to faktem, iż zasłania ona zabytkowy kościół Najświętszego Zbawiciela. Instalacja miała także budzić zgorszenie wśród wiernych wychodzących z kościoła. Ks. Jerzy Garda, inicjator cyklicznych pikiet modlitewno-edukacyjnych odbywających się w 2014 na placu Zbawiciela, postulował zastąpienie „prowokacyjnej instalacji” pomnikiem Najświętszego Serca Pana Jezusa.
W grudniu 2013 Rada Osiedla Koszyki, na którego terenie znajduje się plac Zbawiciela, sprzeciwiając się dewastowaniu, podpalaniu i rekonstruowaniu instalacji, wystąpiła do prezydent miasta Hanny Gronkiewicz-Waltz z prośbą o przeniesienie „Tęczy” w inne, równie godne miejsce, gdzie „miałaby więcej przestrzeni i więcej szczęścia do ludzi”.
Do grudnia 2014 „Tęcza” była siedmiokrotnie podpalana.
Reakcje po spaleniu instalacji 11 listopada 2013.
Po zniszczeniu „Tęczy” podczas Marszu Niepodległości w 2013 prezydent Warszawy Hanna Gronkiewicz-Waltz zapowiedziała odbudowę instalacji:
Nazajutrz po spaleniu „Tęczy”, pojawiły się na jej szkielecie kwiaty spontanicznie przynoszone przez mieszkańców Warszawy oraz cytaty z Pisma Świętego nawiązujący do przymierza z Bogiem (Księga Rodzaju 9). Wśród osób uczestniczących w tej spontanicznej akcji była między innymi piosenkarka Edyta Górniak. Idee poparł także ambasador Szwecji w Polsce Staffan Herrström wpinając kwiaty w szkielet instalacji 14 listopada.
Podpalenie tęczy skrytykował jeden z organizatorów Marszu Niepodległości, Robert Winnicki z Ruchu Narodowego, stwierdzając że nie pochwala podpalenia, ale „trzeba sobie powiedzieć jedno: spłonął symbol zarazy, lewackiej rewolucji”. Poseł Ryszard Kalisz zaproponował natomiast pozostawienie części spalonej „Tęczy” jako symbolu i powodu do wstydu dla organizatorów marszu.
W kontekście podpalenia „Tęczy” wypowiedział się także w serwisie społecznościowym Facebook poseł Bartosz Kownacki z PiS, pisząc: „Płonie pedalska tęcza na Placu Zbawiciela. Ciekawe ile jeszcze kasy wyda bufetowa na jej renowacje zanim zdecyduje się ją usunąć!”. Wypowiedź jako propagująca nienawiść została usunięta z serwisu, ale wcześniej zdążyła wypłynąć do mediów. Sprawą wypowiedzi Kownackiego miał zająć się rzecznik dyscyplinarny Okręgowej Rady Adwokackiej w Warszawie. Uwagę zwróciła mu także sejmowa Komisja Etyki Poselskiej.
Swoje ubolewanie po zniszczeniu „Tęczy” wyraził również właściciel instalacji, Instytut Adama Mickiewicza, w specjalnym komunikacie, jednocześnie dziękując warszawiakom za gest solidarności i prezydent miasta za szybkie podjęcie decyzji o odtworzeniu instalacji i deklarację pociągnięcia do odpowiedzialności finansowej za szkody wyrządzone miastu organizatorów Marszu Niepodległości.
Komentarza w sprawie podpalenia „Tęczy” udzielił także na antenie Radia Maryja w audycji "Patriotyczne podziemie" Tadeusz Rydzyk, mówiąc „Nie wiem, czy ktoś z ideału podpalił, czy to była prowokacja, ale takie symbole nienormalności, zboczeń, nie powinny być tolerowane i nie powinny być za pieniądze wszystkich ludzi”. Sprawę spalenia „Tęczy” komentował także pisarz i podróżnik Wojciech Cejrowski pisząc na swoim profilu na facebooku – „Jeśli władzom Warszawy bardzo zależy na stawianiu „instalacji artystycznych” ku chwale grzechu sodomskiego, to można było wybrać inne miejsce – na przykład plac Unii Europejskiej. I wtedy jest gwarancja, że żaden narodowiec na ten plac nie przyjdzie – z obrzydzenia”.
Sprawa podpalenia „Tęczy” znalazła również oddźwięk m.in. w karykaturze. 14 listopada ukazał się w „Rzeczpospolitej” satyryczny rysunek Andrzeja Krauzego, przedstawiający grupę ludzi uczestniczących w budowie pomnika – „upamiętniającego martyrologię spalonej tęczy”.
W sierpniu 2015, w wywiadzie udzielonym na krótko przed rozebraniem instalacji na placu Zbawiciela, Julita Wójcik podkreśliła, że zawsze była przeciwna pozostawieniu na placu spalonej instalacji:
„Tęcza” i jej zniszczenie w opiniach warszawiaków.
W sondażu przeprowadzonym w dniach 22–28 kwietnia 2014 na zlecenie Fundacji Batorego i Funduszu Mediów przez PBS na reprezentatywnej próbie mieszkańców Warszawy, 61% z nich uznało, że to dobrze, że w Warszawie znajduje się „Tęcza”, 19% było przeciwnego zdania, a 20% wybrało odpowiedź „trudno powiedzieć”.
60% osób, które wzięły udział w badaniu, uznało niszczenie instalacji za bezmyślne chuligaństwo, 39% – wyraz nienawiści i nietolerancji, 18% – wyraz frustracji młodych ludzi, a 8% uznało takie działania za manifestację wartości patriotycznych.
Ochrona i dostęp do instalacji.
Po zrekonstruowaniu „Tęczy” wiosną 2014, wzmocniono jej ochronę. Przez całą dobę na placu Zbawiciela stacjonował patrol straży miejskiej, któremu często towarzyszył wóz policyjny. Praca Julity Wójcik została objęta monitoringiem, zamontowano także instalację zraszającą, która miała utrudnić kolejne podpalenie „Tęczy”.
Instalacja była trudno dostępna dla przechodniów, gdyż nie wyznaczono przejść dla pieszych prowadzących na wyspę centralną placu Zbawiciela. Osoby chcące dotrzeć na wyspę centralną aby obejrzeć „Tęczę” z bliska lub wykonać pod nią zdjęcie ryzykowały ukaranie mandatem za stwarzanie zagrożenia w ruchu drogowym.
Instalacja jako atrakcja turystyczna stolicy.
Powstanie „Tęczy” odnotowały wydane po 2012 przewodniki po Warszawie. W ocenie Marty Ignerskiej praca Julity Wójcik dobrze wkomponowała się w przestrzeń miasta, a jej kształt podkreślił łuki arkad i kolistość zabudowy placu Zbawiciela. Z kolei autorzy alternatywnego przewodnika „Zrób to w Warszawie!” opisując cyklicznie niszczoną i rekonstruowaną instalację, nazwali ją symbolem tolerancji i otwartości, konstatując jednocześnie, że „wyzwala on potężne pokłady skrajnych emocji, których już nigdy nie da się okiełznać”.
Oddźwięk w innych miastach.
W sierpniu 2014 na placu Zbawiciela w Poznaniu zorganizowano happening, którego celem było ustawienie tęczy wzorowanej na instalacji w Warszawie. Organizatorzy nie posiadali jednak zezwolenia na tego rodzaju działania, i akcja została przerwana przez policję i pracowników poznańskiego Zarządu Dróg Miejskich.
Odwołania w kulturze.
11 listopada 2014 w klubie Basen w Warszawie oraz w internecie miała miejsce premiera piosenki Doroty Masłowskiej (występującej pod pseudonimem Mister D.) „Tęcza”. W teledysku w reżyserii Macieja Szupicy wystąpili m.in. Masłowska i Michał Piróg. Utwór nawiązuje do „polskiej tendencji do narzekania i szarości życia przeciętnych obywateli” oraz krytycznie odnosi się do szeregu podpaleń tęczy na pl. Zbawiciela. Masłowska motywację do napisania utworu tłumaczyła następująco: „Piosenkę napisałam, kiedy media kolejny raz doniosły, że ktoś podpalił Tęczę na Placu Zbawiciela. Ten rytuał jej palenia jest bardzo wymowny: ma w sobie coś i z wielkiego grilla, i z wielkiego stosu. Ale pod całą groteską jest to akt nienawiści, która staje się naszym chlebem powszednim. Ta piosenka jest o tym, że źle gdy na sztandar tej nienawiści wciągany jest Bóg i Polska”. Utwór wraz z klipem spotkały się z pozytywnymi recenzjami.

</doc>
<doc id="3058837" url="https://pl.wikipedia.org/wiki?curid=3058837" title="Antanas Mikėnas">
Antanas Mikėnas

Antanas Mikėnas (ur. 24 lutego 1924 w Butkiszkach w obecnym rejonie poniewieskim, zm. 23 września 1994 w Wilnie) – litewski lekkoatleta (chodziarz) startujący w barwach Związku Radzieckiego, wicemistrz olimpijski z 1956.
Zdobył srebrny medal w chodzie na 20 kilometrów na igrzyskach olimpijskich w 1956 w Melbourne za swym kolegą z reprezentacji Leonidem Spirinem, a przed innym reprezentantem ZSRR Brunonem Junkiem. Jego rekord życiowy na tym dystansie pochodził z 1959 i wynosił 1:27:22.
Później pracował jako nauczyciel wychowania fizycznego i wykładowca w Wyższej Szkole Sportowej w Kownie.

</doc>
<doc id="3058840" url="https://pl.wikipedia.org/wiki?curid=3058840" title="Melanophryniscus rubriventris">
Melanophryniscus rubriventris

Melanophryniscus rubriventris – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Prowadzi dzienny tryb życia.
W ekstremalny sposób stosuje on strategię szybkiego, gwałtownego rozrodu ("explosive breeder"), przebiegającego na przełomie wiosny i lata, po obfitym opadzie deszczu. Wykorzystuje strumienie i rowy. Przeszkadza mu jednak głęboka woda. Samce nawołują swe wybranki, składające do wody jaja, z których wylęgają się larwy prowadzące wodny tryb życia.
Rozmieszczenie geograficzne.
Jest to płaz występujący w Argeentynie i Boliwii.
Ekologia.
Jego siedlisko przedstawia się rozmaicie na różnych terenach, gdzie występuje. W Boliwii zamieszkuje suchy las porastający doliny Andów. W Argentynie zajmuje lasy wilgotne, również położone w górach.
Gatunek toleruje pewne zmiany w środowisku.
Zagrożenia i ochrona.
W Boliwii gatunek zdaje się pospolity. W Argentynie spotyka się pospolicie jedynie w czasie sezonu rozrodczego. Trend populacyjny jest stabilny.
W 2004 Międzynarodowa Unia Ochrony Przyrody przyznała gatunkowi status LC – Least Concern (gatunek najmniejszej troski).
Zwierzę nie radzi sobie na terenach intensywnie zmienionych przez człowieka, m.in. poprzez wylesianie czy intensywny wypas zwierząt. Jednakże w Boliwii nie występują żadne istotne zagrożenia dla gatunku.
W Argentynie zamieszkuje głównie tereny chronione, jak Parki Narodowe Baritú i Calilegua. W Boliwii są to Tariquia Fauna i Flora Reserve.

</doc>
<doc id="3058841" url="https://pl.wikipedia.org/wiki?curid=3058841" title="Amand-Joseph Fava">
Amand-Joseph Fava

Amand-Joseph Fava (ur. 10 lutego 1826 w Évin-Malmaison, zm. 17 października 1899) – francuski duchowny katolicki, biskup. Święcenia kapłańskie przyjął w 1851 roku, zaś w 1871 został mianowany przez papieża Piusa IX biskupem diecezji Martyniki. W 1875 mianowany ordynariuszem diecezji Grenoble, ingres odbył 18 listopada tegoż roku. Zmarł w 1899 roku w wieku 73 lat.

</doc>
<doc id="3058842" url="https://pl.wikipedia.org/wiki?curid=3058842" title="Eparchia armawirska">
Eparchia armawirska

Eparchia armawirska – jedna z 5 eparchii w metropolii kubańskiej Rosyjskiego Kościoła Prawosławnego, z siedzibą w Armawirze.
Erygowana przez Święty Synod Rosyjskiego Kościoła Prawosławnego na posiedzeniu w dniu 12 marca 2013, poprzez wydzielenie z eparchii jekaterinodarskiej. Podlegają jej struktury cerkiewne w Armawirze oraz rejonach gulkiewickim, kurganińskim, łabińskim, mostowskim, nowokubańskim, otradnieńskim, uspieńskim i ust'-łabińskim Kraju Krasnodarskiego. 

</doc>
<doc id="3058843" url="https://pl.wikipedia.org/wiki?curid=3058843" title="Dampremy">
Dampremy

Dampremy - część miasta Charleroi, do 1977 samodzielna gmina. Populacja w 2001 wynosiła 8,566 mieszkańców.

</doc>
<doc id="3058844" url="https://pl.wikipedia.org/wiki?curid=3058844" title="Antanas Mikenas">
Antanas Mikenas



</doc>
<doc id="3058845" url="https://pl.wikipedia.org/wiki?curid=3058845" title="Finał Pucharu Świata w biegach narciarskich 2007/2008">
Finał Pucharu Świata w biegach narciarskich 2007/2008

Ostatnie zawody Pucharu Świata w biegach narciarskich w sezonie 2007/2008 odbyły się we włoskim Bormio. Jednocześnie była to pierwsza edycja cyklu Finału Pucharu Świata. Konkurencje zostały rozegrane w dniach 14 - 16 marca 2008 roku. Rywalizacja składała się z trzech etapów: prologu stylem dowolnym (3,3 km dla mężczyzn i 2,5 km dla kobiet), biegów stylem klasycznym (20 km dla mężczyzn i 10 km dla kobiet) oraz biegów pościgowych stylem dowolnym (15 km dla mężczyzn i 10 km dla kobiet). W klasyfikacji końcowej triumfowali: Finka Virpi Kuitunen wśród kobiet i Francuz Vincent Vittoz wśród mężczyzn.

</doc>
<doc id="3058846" url="https://pl.wikipedia.org/wiki?curid=3058846" title="Bitwa pod Ochrydą">
Bitwa pod Ochrydą

Bitwa pod Ochrydą (alb. Beteja e Ohrit) – bitwa stoczona przez wojska osmańskie pod dowództwem Şeremeta beja i albańsko-weneckie, dowodzone przez Skanderbega, w dniu 14 lub 15 września 1464.
Geneza bitwy.
W listopadzie 1463 papież Pius II ogłosił krucjatę przeciwko Turkom osmańskim. W gronie sojuszników papiestwa kluczową rolę odgrywał przywódca Albańczyków Skanderbeg, toczący od dwudziestu lat wojnę z Turcją. Władcy Florencji, Mediolanu i Neapolu, a także król Francji Ludwik XI odmówili udzielenia pomocy Skanderbegowi. Tylko Republika Wenecka skierowała do pomocy Albańczykom oddział złożony z 500 jazdy i 500 pieszych, pod komendą Antonio da Cosenzy, zwanego Cimarosto.
Po udanym ataku na Macedonię, który w 1462 przeprowadził Skanderbeg, Turcy zdecydowali się wzmocnić twierdze na tym terytorium. Sprawujący władzę w Ochrydzie, Şeremet bey otrzymał dodatkowe wsparcie 14 000 żołnierzy, co miało zapobiec kolejnemu atakowi ze strony Albanii. Kontyngent wenecki, dowodzony przez Cimarosto pozostał w Valikardhë (w pobliżu dzisiejszej Bulqizy), a główne siły Skanderbega zostały skierowane w stronę Ochrydy. Po dotarciu do Ochrydy, Skanderbeg przemówił do mieszkańców miasta, zachęcając ich aby wsparli oddziały chrześcijańskie. Mieszkańcy miasta utworzyli oddział złożony z 500 żołnierzy, który wystąpił przeciwko Turkom.
Przebieg bitwy.
Pierwsza faza działań albańskich ograniczała się do prowokowania garnizonu osmańskiego. Aby sprowokować Turków do działania, jazda Skanderbega upozorowała ucieczkę spod murów miasta. Pozwoliło to wciągnąć Turków w pułapkę i doprowadzić do ich klęski. W końcowej fazie bitwy do walki włączył się także kontyngent wenecki.
Skutki bitwy.
Straty tureckie przekraczały 10 tysięcy zabitych i wziętych do niewoli, straty albańsko-weneckie były nieznaczne. W niewoli znalazło się także 12 oficerów tureckich, za których Turcy zapłacili okup w wysokości 40 tysięcy dukatów. Mimo iż Skanderbegowi nie udało się zdobyć miasta, wenecka Signoria uznała zwycięstwo za decydujące o losach kampanii. Sułtan Mehmed II funkcję sandżakbeja w Ochrydzie powierzył janczarowi Ballabanowi Baderze, z pochodzenia Albańczykowi. On też miał za zadanie zlikwidować państwo Skanderbega.

</doc>
<doc id="3058847" url="https://pl.wikipedia.org/wiki?curid=3058847" title="Louis-Martin Porchez">
Louis-Martin Porchez

Louis-Martin Porchez (ur. 10 listopada 1805 w Amiens, zm. 11 czerwca 1860) – francuski duchowny katolicki, biskup. Święcenia kapłańskie przyjął w 1829 roku, zaś w 1858 został mianowany przez papieża Piusa IX biskupem diecezji Martyniki. Sakrę przyjął 21 listopada tegoż roku. Diecezją kierował do swojej śmierci w 1860 roku.

</doc>
<doc id="3058848" url="https://pl.wikipedia.org/wiki?curid=3058848" title="Melanophryniscus sanmartini">
Melanophryniscus sanmartini

Melanophryniscus sanmartini – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Rozmnaża się w niewielkich strumykach.
Rozmieszczenie geograficzne.
Jest to płaz występujący w Urugwaju, w departamentach Lavalleja, Maldonado, Rocha, Florida i Ribera.
Ekologia.
Spotyka się go poniżej 500 m nad poziomem morza.
Jego siedlisko to obszary trawiaste i skaliste.
Gatunek prawdopodobnie nie toleruje zmian w środowisku.
Zagrożenia i ochrona.
Gatunek spotykany jest pospolicie podczas sezonu rozrodczego. Trend populacyjny jest stabilny.
Międzynarodowa Unia Ochrony Przyrody przyznała gatunkowi status NT – Near Threatened (gatunek bliski zagrożenia).
Zagrożenie dla gatunku stanowią plantacje egzotycznych drzew.

</doc>
<doc id="3058851" url="https://pl.wikipedia.org/wiki?curid=3058851" title="Étienne-Jean-François Le Herpeur">
Étienne-Jean-François Le Herpeur

Étienne-Jean-François Le Herpeur (ur. 15 lutego 1797 w Bayeux, zm. 13 kwietnia 1858) – francuski duchowny katolicki, biskup. Święcenia kapłańskie przyjął w 1820 roku, zaś w 1850 został mianowany przez papieża Piusa IX biskupem diecezji Martyniki. Sakrę przyjął 5 stycznia 1851. Diecezją kierował do swojej śmierci w 1858 roku.

</doc>
<doc id="3058852" url="https://pl.wikipedia.org/wiki?curid=3058852" title="Melanophryniscus simplex">
Melanophryniscus simplex

Melanophryniscus simplex – gatunek płaza bezogonowego z rodziny ropuchowatych.
Systematyka.
"Melanophryniscus" ten zalicza się do rodziny ropuchowatych.
Cykl życiowy.
Rozmnaża się prawdopodobnie w wodzie.
Rozmieszczenie geograficzne.
Jest to płaz występujący w Brazylii: Bom Jardin da Serra, Sao Joaquim w stanie Santa Catarina.
Ekologia.
Żyje na wysokości 1300 m nad poziomem morza.
Spotkano go na mchu tofowcu wśród górskich sawann.
Zagrożenia i ochrona.
Gatunek spotykano raz w 1970. Trend populacyjny jest nieznany.
Międzynarodowa Unia Ochrony Przyrody przyznała gatunkowi status DD – Data Deficient (brak danych).
Zagrożenie dla gatunku stanowią plantacje sosny, zwierzęta gospodarskie i pożary.
Zamieszkuje Park Naroddowy Sao Joaquín i Parque Estadual da Serra Furada.

</doc>
<doc id="3058853" url="https://pl.wikipedia.org/wiki?curid=3058853" title="Władza pieniądza">
Władza pieniądza

Władza pieniądza (ang. "Even Money") – amerykański film kryminalny z 2006 roku w reżyserii Marka Rydella. Wyprodukowany przez Yari Film Group.
Opis fabuły.
Podczas rozstrzygającego o mistrzostwie meczu koszykówki krzyżują się losy kilkorga nałogowych hazardzistów. Mechanika Snowa (Forest Whitaker) szantażuje bukmacher. Pisarka Carolyn (Kim Basigner) jest uzależniona od automatów z grami losowymi i coraz bardziej pogrąża się w długach.

</doc>
<doc id="3058854" url="https://pl.wikipedia.org/wiki?curid=3058854" title="James Henry Emerton">
James Henry Emerton

James Henry Emerton (ur. 1847, zm. 1931) – amerykański naturalista specjalizujący się w arachnologii.
Emerton urodził się 31 marca 1847 w Salem w Massachusetts. Od młodości zbierał rośliny i bezkręgowce. W wieku lat 15 zaczął odwiedzać Essex Institute, gdzie poznał wielu przyrodników. Ponieważ dobrze rysował tworzył ilustracje do prac A. S. Packarda i innych naturalistów, w 1870 został wybrany do Boston Society of Natural History. W latach 1873-74 asystował w muzeum, gdzie przygotowywał notatki do pająków Stanów Zjednoczonych Hentza. Zaczął wówczas zbierać pająki Nowej Anglii, gromadząc wkrótce zbiór ponad 300 gatunków. W 1875 opuścił Boston Society of Natural History, by wyjechać do Europy. Tam spędził trochę czasu na Uniwersytecie w Lipsku i Uniwersytecie w Jenie.
Po powrocie tworzył ilustracje dla D. C. Eatona do "Ferns of North America" oraz dla Packarda do "Monograph of the Geometridae". Później został kuratorem w muzeum Peabody Academy of Science. Około roku 1980 spędził trochę czasu w New Haven asystując A. E. Verrillowi. Stworzył wówczas modele głowonogów za które otrzymał medal od International Fisheries Congress w Londynie w 1882. Później tworzył modele dla szkół medycznych i ilustracje dla wielu przyrodników. Podróżował po Ameryce Północnej i Karaibach zbierając pająki. Do swojej śmierci był sekretarzem Federation of New England Natural History Societies.

</doc>
<doc id="3058855" url="https://pl.wikipedia.org/wiki?curid=3058855" title="Etienne Jean François Le Herpeur">
Etienne Jean François Le Herpeur



</doc>
<doc id="3058857" url="https://pl.wikipedia.org/wiki?curid=3058857" title="Amebocyty">
Amebocyty



</doc>
<doc id="3058858" url="https://pl.wikipedia.org/wiki?curid=3058858" title="Etienne-Jean-Francois Le Herpeur">
Etienne-Jean-Francois Le Herpeur



</doc>
<doc id="3058859" url="https://pl.wikipedia.org/wiki?curid=3058859" title="Gilly (Charleroi)">
Gilly (Charleroi)

Gilly - część miasta Charleroi, do 1977 samodzielna gmina.

</doc>
<doc id="3058864" url="https://pl.wikipedia.org/wiki?curid=3058864" title="Society of Southwestern Entomologists">
Society of Southwestern Entomologists

Society of Southwestern Entomologists – regionalne, towarzystwo entomologiczne skupiające naukowców z południowo-zachodnich Stanów Zjednoczonych oraz Meksyku. Założone zostało w 1976 roku pod nazwą Southwestern Entomological Society. Zmiana nazwy na obecną dokonała się w 2003 roku i podyktowana była pomyłkami z Southwestern Branch of the Entomological Society of America.
Głównym celem towarzystwa jest publikowanie regionalnego czasopisma naukowego Southwestern Entomologist, które ukazuje się 4 razy w roku: w marcu, czerwcu, wrześniu i grudniu.
Obecnie w zarządzie znajdują się: Jesus Esquivel (prezydent w latach 2010-11), Allen Knutson (sekretarz) oraz Bonnie Pendleton (redaktor).
Logo towarzystwa przedstawia chrząszcza "Zopherus nodulosus haldemani".
Byli prezydenci.
W latach 1976-2004 prezydentami stowarzyszenia byli kolejno:

</doc>
<doc id="3058865" url="https://pl.wikipedia.org/wiki?curid=3058865" title="Anni Pöll">
Anni Pöll

Anni Bruk-Pöll (ur. 20 lipca 1924, zm. 20 października 1998) – austriacka lekkoatletka, specjalizująca się w pchnięciu kulą i rzucie dyskiem.
Podczas igrzysk olimpijskich w Londynie (1948) zajęła 6. miejsce w pchnięciu kulą (z wynikiem 12,50).
Na mistrzostwach Europy w 1954 zajęła 9. miejsce w pchnięciu kulą oraz 10. w rzucie dyskiem.
Na mistrzostwach Europy w 1958 zajęła 11. miejsce w pchnięciu kulą oraz 15. w rzucie dyskiem.
Dziewięciokrotna mistrzyni kraju: sześć tytułów w pchnięciu kulą (1947, 1950, 1951 i 1957–1959) oraz trzy w rzucie dyskiem (1955–1957).
Czterokrotna rekordzistka kraju:

</doc>
<doc id="3058866" url="https://pl.wikipedia.org/wiki?curid=3058866" title="Anni Bruk">
Anni Bruk



</doc>
<doc id="3058867" url="https://pl.wikipedia.org/wiki?curid=3058867" title="Anni Bruk-Pöll">
Anni Bruk-Pöll



</doc>
<doc id="3058868" url="https://pl.wikipedia.org/wiki?curid=3058868" title="Salesi Maʻafu">
Salesi Maʻafu

Salesi Maʻafu (ur. 26 marca 1983 w Sydney) – australijski rugbysta pochodzenia fidżyjsko-tongańskiego grający na pozycji , reprezentant kraju. Zdobywca brązowego medalu podczas Pucharu Świata 2011, zwycięzca Pucharu Trzech Narodów, English Premiership i European Challenge Cup.
Kariera klubowa.
W rugby grał początkowo w odmianę league w klubie Five Dock, w wieku jedenastu lat zaczął jednak treningi w rugby union. Wraz z braćmi Campese i Apakuki związany był z lokalnym klubem West Harbour, gdzie grał w drużynach juniorskich, a od roku 2002 występował w seniorskim zespole w rozgrywkach Shute Shield. W latach 2007–2008 reprezentował Warringah Rats, a w 2009 roku z powrotem grał wraz z oboma braćmi w barwach West Harbour, także w roli kapitana.
W latach 2004–2005 był członkiem Waratahs Academy, grał również w zespole rezerw, a także zbierał doświadczenie podczas wyprawy do Europy w październiku 2005 roku.
Pod koniec września 2005 roku podpisał umowę z Brumbies jako ostatni zakontraktowany zawodnik na sezon 2006 i miał terminować u boku doświadczonych zawodników – Guy Shepherdsona, Nica Hendersona, Jeremy’ego Paula i Billa Younga. Wystąpił zatem kilkukrotnie w zespole rezerw, "Brumby Runners", a we wrześniu tego roku wziął udział we wszystkich czterech spotkaniach zakończonych triumfem rozgrywek Australian Provincial Championship. W pierwszym składzie zadebiutował w inauguracyjnej kolejce sezonu 2007 Super 14 przeciwko Chiefs i do jego końca uzbierał dziesięć występów, w tym jeden w wyjściowej piętnastce. Z rozgrywek Australian Rugby Championship wyeliminowała go ręka złamana podczas meczu Warringah, w powrocie do formy pomogły mu pod koniec roku kilkutygodniowe występy z zespołem Leicester Tigers. Został też niespodziewanie zaproszony do udziału w meczu Barbarians przeciwko ówczesnym mistrzom świata, gdy wycofał się Andrew Sheridan.
W 2008 roku zagrał w jedenastu spotkaniach Brumbies, rok później zaś w ośmiu, kontuzja bowiem opóźniła jego wejście w sezon. Zakończył go "tournée" do Francji, podczas którego zagrał w czterech pojedynkach. Odrzucił również ofertę z Munster, przedłużył natomiast kontrakt z Brumbies na następne trzy lata.
Zagrał we wszystkich spotkaniach sezonu 2010, tylko w jednym wychodząc na boisko z ławki rezerwowych, w 2011 roku pojawił się ponownie w zespole "Brumby Runners", tym razem w rozgrywkach Pacific Rugby Cup, zaś dla pierwszego zespołu zagrał dziesięciokrotnie, zaliczając w trakcie sezonu pięćdziesiąty mecz w Super Rugby. Jego sezon skróciła jednak kontuzja doznana w meczu z Lions – w przegrupowaniu uszkodził sobie kości prawej ręki, kontynuował jednak grę, dopóki nie złamały się całkowicie pozostawiając również małe odpryski – o której sądził, iż zakończy ona jego karierę. W połowie maja tego roku ogłosił, iż dwa kolejne sezony spędzi w zespole Western Force, argumentując to chęcią zmiany środowiska i podjęcia nowych wyzwań.
W barwach nowego klubu zadebiutował w pierwszej kolejce przeciwko Brumbies i we wszystkich trzynastu spotkaniach znajdował się w wyjściowej piętnastce, z pozostałych trzech meczów, podobnie jak rok wcześniej, wyeliminowała go złamana ręka – tym razem na treningu. Rok później, prócz dziewięciu meczów sezonu Super Rugby, w barwach Western Force wystąpił także przeciw British and Irish Lions podczas ich "tournée" do Australii. W trakcie obowiązywania umowy z Western Force brał też udział w meczach lokalnego klubu Joondalup Brothers.
Na początku lutego 2013 roku kontrakt z zawodnikiem ogłosił występujący w English Premiership klub Northampton Saints, gdy swoje odejście zapowiedzieli Paul Doran-Jones i Brian Mujati. Maʻafu występy w Saints zaczął w zespole rezerw, w pierwszym zespole zadebiutował zaś 12 października meczem Pucharu Heinekena przeciw Castres Olympique. Jego zespół triumfował zarówno w Premiership, jak i European Challenge Cup, choć sam gracz opuścił ten drugi z uwagi na zawieszenie po uderzeniu Toma Youngsa. Po kolejnym sezonie opuścił angielski klub dwuletnim kontraktem związując się z gwiazdorskim RC Toulonnais. Po zaledwie trzech rozegranych w jego barwach spotkaniach strony wspólnie ogłosiły jego rozwiązanie w związku ze skazującym wyrokiem, który otrzymał Maʻafu, a już po kilku dniach zakontraktowanie zawodnika ogłosił walijski zespół Cardiff Blues.
Kariera reprezentacyjna.
W latach 2001–2002 reprezentował stan w zespole U-19.
Pierwszy kontakt z grą na poziomie reprezentacyjnym zaliczył, gdy po kontuzji Rodneya Blake’a został powołany do reprezentacji A na Puchar Narodów Pacyfiku 2007, gdzie podczas jedynego występu, przeciw Japonii, zdobył przyłożenie. W kolejnej edycji zagrał ponownie przeciw Japończykom, a także z Samoa i New Zealand Māori.
Do pierwszej reprezentacji został powołany w październiku 2009 roku na kończącą sezon wyprawę na północną półkulę, podczas której wziął udział w dwóch towarzyskich spotkaniach z brytyjskimi drużynami klubowymi, Gloucester i Cardiff Blues.
Dobre opinie po ligowym sezonie 2010 zyskały mu miejsce w składzie reprezentacji na czerwcowe testmecze. Zadebiutował w spotkaniu z Fidżi, dodatkowo przeciwko swojemu bratu Campese, dla którego był to również pierwszy mecz w reprezentacji. Zostali oni czwartą parą braci w historii, która stanęła naprzeciw siebie w oficjalnym meczu międzynarodowym, a jednocześnie pierwszą, gdy obaj gracze zaliczali swój debiut. Wobec nieobecności Benna Robinsona i Bena Alexandra utrzymał się następnie w wyjściowym składzie na trzy mecze z Anglią i Irlandią. W pierwszym meczu z Anglikami formacja młyna, której pierwsza linia miała łącznie dwa występy w kadrze, za powtarzające się przewinienia oddała przeciwnikom dwa karne przyłożenia, a sam Maʻafu otrzymał żółtą kartkę, podobnie niedoświadczeni filarzy wypadli w drugim testmeczu, jednak przeciwko Irlandczykom ich gra wyglądała już lepiej. Wystąpił następnie w każdym z sześciu pojedynków Pucharu Trzech Narodów, a w pierwszym z nich dodatkowo został wybrany australijskim graczem meczu. Był tym samym jednym z trzech zawodników, prócz Davida Pococka i Rocky’ego Elsoma, którzy wystąpili w wyjściowym składzie podczas wszystkich dziesięciu meczów pierwszej części sezonu. Został również powołany na drugą część sezonu obejmującą pojedynki w Hongkongu i Europie, nie pojawił się jednak w żadnym testmeczu, lecz w spotkaniach z Leicester Tigers i Munster.
Gdy w meczu Super Rugby złamał rękę, sądził, iż rozwiały się jego szanse na reprezentacyjne występy. Praca nad sprawnością i techniką wykonana podczas rehabilitacji zaowocowała jednak powołaniem na drugą połowę Pucharu Trzech Narodów 2011 w miejsce Pekahou Cowana. Cały mecz ze "Springboks" przesiedział na ławce rezerwowych, pojawił się natomiast w końcówce spotkania z "All Blacks", a Australijczycy odnieśli pierwszy od dekady triumf w tych zawodach. Pozostał również w okrojonej do trzydziestu zawodników kadrze na Puchar Świata w Rugby 2011, podczas którego wystąpił w dwóch meczach: w fazie grupowej z Rosją i w decydującym o brązowym medalu triumfie nad Walią. Przeciwko Walijczykom wystąpił jeszcze podczas jesiennego zwycięskiego "minitournée", które obejmowało także mecz z Barbarians.
Został powołany do reprezentacji na sezon 2012, wypadł z niej jednak z powodu kontuzji. Pojawił się następnie w szerokim składzie kadry przygotowującej się do spotkań podczas tournée British and Irish Lions 2013, nie znalazł jednak uznania przy ustalaniu meczowych składów, a jego wyjazd z Australii przekreślił szanse na reprezentacyjne występy.

</doc>
<doc id="3058869" url="https://pl.wikipedia.org/wiki?curid=3058869" title="Anestetyk">
Anestetyk



</doc>
<doc id="3058871" url="https://pl.wikipedia.org/wiki?curid=3058871" title="Kościół Prezbiteriański w Ghanie">
Kościół Prezbiteriański w Ghanie

Kościół Prezbiteriański w Ghanie – ewangelicki kościół prezbiteriański zapoczątkowany w 1828 roku przez misjonarzy z Bazylei.
Pod koniec 2013 roku Kościół Prezbiteriański w Ghanie liczył 773 500 wiernych, oraz prowadził blisko 2000 szkół i uczelni. Także prowadzi 4 szpitale, 11 podstawowych programów zdrowotnych, 8 ośrodków zdrowia, 13 klinik, dwa koledże pielęgniarskie oraz zespół techniczny. 
Kościół jest członkiem Ogólnoafrykańskiej Konferencji Kościołów, Rady Chrześcijańskiej Ghany i Światowego Aliansu Kościołów Reformowanych.

</doc>
<doc id="3058872" url="https://pl.wikipedia.org/wiki?curid=3058872" title="Campese Maʻafu">
Campese Maʻafu

Campese Maʻafu (ur. 19 grudnia 1984 w Sydney) – fidżyjski rugbysta grający na pozycji , reprezentant kraju.
Kariera klubowa.
Związany był z występującym w rozgrywkach Shute Shield klubem West Harbour, podobnie jak bracia, Salesi i Apakuki, z którymi wspólnie na boisku występował w 2009 roku. W 2011 roku bronił barw Eastern Suburbs, zaś rok później powrócił do West Harbour.
Włodarze Cardiff Blues przyjrzeli mu się w trakcie Pucharu Świata 2011, toteż przed sezonem 2012/2013 trafił do tego zespołu, gdy zwolniło się miejsce po odejściu Gethina Jenkinsa, i już w debiucie zdobył przyłożenie przeciwko Benettonowi Treviso. Na poziomie klubowym w tym czasie reprezentował Cardiff RFC.
W maju 2013 podpisał kontrakt z Nottingham R.F.C. występującym w RFU Championship podkreślając odpowiadający mu siłowy charakter gry w tej lidze. Przedłużył go następnie o rok, a w marcu 2015 roku ogłosił przejście od nowego sezonu do Pays d'Aix RC.
Kariera reprezentacyjna.
Reprezentował stan w zespole U-18.
Kwalifikował się do występów w barwach trzech państw – Australii, ze względu na miejsce urodzenia, oraz Fidżi i Tonga, skąd pochodzili jego rodzice. Nie dostawszy propozycji od australijskich selekcjonerów zdecydował się na reprezentowanie Fidżi. Zadebiutował w spotkaniu z Australią, dodatkowo przeciwko swojemu bratu Salesi, dla którego był to również pierwszy mecz w reprezentacji. Zostali oni czwartą parą braci w historii, która stanęła naprzeciw siebie w oficjalnym meczu międzynarodowym, a jednocześnie pierwszą, gdy obaj gracze zaliczali swój debiut.
Trzykrotnie z kadrą Fidżi wziął udział w Pucharze Narodów Pacyfiku: w edycjach 2010 (w meczu z Tonga zdobywając przyłożenie), 2011, 2013 i 2014.
Wraz z Fiji Warriors zwyciężył w Pacific Rugby Cup 2011. Znalazł się następnie w szerokiej kadrze przygotowującej się do Pucharu Świata 2011, pozostał również w okrojonym do trzydziestu zawodników oficjalnym składzie na ten turniej. Zagrał w nim we wszystkich czterech spotkaniach, zespół zaś z jednym zwycięstwem zakończył udział na fazie grupowej.
Uczestniczył w "tournée" Fidżyjczyków na północną półkulę w latach 2010, 2013 i 2014, w 2012 roku znajdował się zaś na liście ewentualnych rezerwowych.

</doc>
<doc id="3058873" url="https://pl.wikipedia.org/wiki?curid=3058873" title="Apakuki Maʻafu">
Apakuki Maʻafu

Apakuki Maʻafu (ur. 10 marca 1987) – tongański rugbysta grający w formacji ataku, reprezentant kraju zarówno w wersji piętnasto-, jak i siedmioosobowej.
Kariera klubowa.
Podobnie jak bracia, Salesi i Campese, związany był z klubem West Harbour, w którym występował w zespołach juniorskich, a następnie seniorskich. W połowie maja 2008 roku zadebiutował w pierwszej drużynie w rozgrywkach Shute Shield, występował w niej również w kolejnym roku wraz z oboma braćmi.
W 2011 roku przeszedł do Eastern Suburbs, będąc członkiem składu również w kolejnych dwóch latach. Przed sezonem 2014 zmienił klub na Randwick, gdzie otrzymał w tym samym roku nagrodę dla najlepszego nowego zawodnika, dla klubu grał także w latach 2015 i 2016.
W inauguracyjnej edycji National Rugby Championship został przydzielony do zespołu NSW Country Eagles, w którym występował także w edycji 2016. Pod koniec 2016 roku podpisał krótkoterminowy kontrakt z grającym w RFU Championship klubem Jersey Reds.
Kariera reprezentacyjna.
W 2010 roku otrzymał powołanie do tongańskiej reprezentacji rugby 7, z którą wziął udział w zakończonych na trzeciej pozycji mistrzostwach Oceanii, a następnie wziął udział w turnieju rugby 7 na Igrzyskach Wspólnoty Narodów 2010.
Z piętnastoosobową kadrą Tonga A uczestniczył w Pacific Rugby Cup 2011, 2014, a jako kapitan w edycji 2015. W 2012 roku został powołany do pierwszej reprezentacji na "tournée" po Europie, gdzie zagrał przeciwko Newcastle Falcons. Występował także w innych meczach kadry narodowej, a w testmeczu zadebiutował podczas Pucharu Narodów Pacyfiku 2016.

</doc>
<doc id="3058874" url="https://pl.wikipedia.org/wiki?curid=3058874" title="San Antonio de Flores (El Paraíso)">
San Antonio de Flores (El Paraíso)

San Antonio de Flores – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 5,4 tys. mieszkańców. Siedzibą administracyjną jest miejscowość San Antonio de Flores.
Położenie.
Gmina położona jest w zachodniej części departamentu. Graniczy z Nikaraguą na wschodzie i 5 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miasteczka i wsie:

</doc>
<doc id="3058875" url="https://pl.wikipedia.org/wiki?curid=3058875" title="Lekkoatletyka na Letnich Igrzyskach Olimpijskich 2008 - maraton mężczyzn">
Lekkoatletyka na Letnich Igrzyskach Olimpijskich 2008 - maraton mężczyzn



</doc>
<doc id="3058877" url="https://pl.wikipedia.org/wiki?curid=3058877" title="Lista odcinków serialu W11 - Wydział Śledczy">
Lista odcinków serialu W11 - Wydział Śledczy



</doc>
<doc id="3058881" url="https://pl.wikipedia.org/wiki?curid=3058881" title="Karl-Heinz Granitza">
Karl-Heinz Granitza

Karl-Heinz Granitza (ur. 1 listopada 1951 roku w Lünen) – niemiecki piłkarz grający na pozycji napastnika.
Kariera piłkarska.
Karl-Heinz Granitza karierę piłkarską rozpoczął w 1959 roku w juniorach VfB Lünen. Profesjonalną karierę zaczął w 1970 roku w Eintrachcie Dortmund. Następnie reprezentował barwy: Lüner SV, FC Gütersloh i Röchling Völklingen, w którego barwach w sezonie 1975/1976 został królem strzelców II ligi niemieckiej.
Potem reprezentował barwy Herthy Berlin, w której zadebiutował w Bundeslidze dnia 17 września 1976 roku w wygranym meczu wyjazdowym z Borussią Dortmund, w którym również strzelił swoją pierwszą bramkę w Bundeslidze. W Herthcie Berlin grał do 1978 roku. Łącznie w Bundeslidze rozegrał 73 mecze i strzelił 34 gole.
Następnie wyjechał do Stanów Zjednoczonych grać w Chicago Sting, z którym dwukrotnie zdobył mistrzostwo NASL w sezonach 1981 i 1984. Łącznie w latach 1978–1984 w lidze NASL rozegrał 199 meczów i strzelił 128 goli. W Chicago Sting z sukcesami startował również w halowej odmianie ligi NASL i lidze MISL. W sezonie 1981 został królem strzelców w halowej lidze NASL. Łącznie w latach 1980–1987 w hali dla Chicago Sting rozegrał 238 meczów i strzelił 314 goli. Karierę piłkarską kończył w 1990 roku w barwach Chicago Power występującej w lidze AISA.
Po zakończeniu kariery.
W latach 90. Granitza w Berlinie otworzył bar sportowy w amerykańskim stylu "State Street".
W 2003 roku dołączył amerykańskiej galerii sław piłki nożnej (National Soccer Hall of Fame). Jego koszulka z numerem 12 została zastrzeżona przez Chicago Storm.

</doc>
<doc id="3058883" url="https://pl.wikipedia.org/wiki?curid=3058883" title="Synaptogeneza">
Synaptogeneza

Synaptogeneza – proces formowania się synaps, czyli połączeń między komórkami nerwowymi.
Synapsa powstaje w wyniku dwukierunkowych oddziaływań pomiędzy zakończeniem aksonu komórki nerwowej, a błoną komórki docelowej (innej komórki nerwowej lub komórki efektorowej, np. komórki mięśniowej), do której zakończenie to dociera w procesie zwanym wzrastaniem aksonów.
Neurony, którym nie uda się wytworzyć połączeń, obumierają w procesie apoptozy, ponieważ nie otrzymują niezbędnych im do przeżycia czynników troficznych wytwarzanych przez komórki docelowe.
Największe nasilenie synaptogenezy obserwuje się we wczesnym okresie rozwoju (przed narodzeniem) podczas kształtowania się układu nerwowego, ale tworzenie się nowych synaps w układzie nerwowym zachodzi przez całe życie osobnika – proces ten leży u podstawy zjawiska zwanego neuroplastycznością.
Powstawanie synaps nerwowo-mięśniowych.
Pierwszym etapem formowania się synapsy nerwowo-mięśniowej jest wydzielanie białka zwanego agryną przez motoneuron docierający do błony komórki mięśniowej. Cząsteczki agryny wiążą się z receptorami w błonie komórki mięśniowej mającymi aktywność kinaz – są to tzw. kinazy specyficzne dla mięśni (ang. "muscle specific kinase", "MuSK"). Po związaniu cząsteczek agryny oddziałują one z białkiem błonowym zwanym rapsyną. Aktywowane cząsteczki rapsyny indukują powstawanie skupisk receptorów nikotynowych acetylocholiny w błonie komórki mięśniowej naprzeciwko motoneuronu.
Zakończenia motoneuronu wydzielają również białko zwane neuroreguliną, które wiąże się z odpowiednimi receptorami w błonie komórki mięśniowej i wywołuje kaskadę sygnałową prowadzącą do zwiększenia poziomu transkrypcji genów kodujących receptorów nikotynowych acetylocholiny i tym samym wzrost liczby tych receptorów w błonie.
Wydzielana przez zakończenia motoneuronu acetylocholina wiąże się ze swoimi receptorami w błonie komórki mięśniowej i wywołuje jej depolaryzację. Prowadzi to m.in. do zmniejszenia transkrypcji genów kodujących receptory acetylocholiny w jądrach komórkowych położonych daleko od obszaru synaptycznego. Dzięki temu receptory leżą przede wszystkim w skupiskach w obrębie synapsy nerwowo-mięśniowej. W przypadku mięśni odnerwionych przez długi czas brak przekaźnictwa acetylocholiny wywołuje równomierne rozmieszczenie receptorów dla acetylocholiny, co jest podłożem tzw. nadwrażliwości po odnerwieniu.
We wczesnym okresie rozwoju jedna komórka mięśniowa może być unerwiana przez wiele motoneuronów. Ostatecznie jednak wszystkie synapsy poza tymi pochodzącymi z rozgałęzień jednego motoneuronu są eliminowane, tak że u dorosłych osobników określony motoneuron ma wyłączną kontrolę nad określoną grupą włókien mięśniowych (jest to tzw. jednostka motoryczna). Proces eliminacji nadmiaru synaps zaczyna się od zmniejszenia liczby receptorów znajdujących się w obrębie synapsy, po czym następuje wycofywanie zakończeń motoneuronu. Eliminacja lub pozostawienie danej synapsy jest wynikiem konkurencji pomiędzy zakończeniami poszczególnych motoneuronów, ale molekularne podłoże tego zjawiska nie jest jeszcze znane.
Powstawanie synaps nerwowo-nerwowych.
Proces formowania się synaps nerwowo-nerwowych w ośrodkowym układzie nerwowym jest poznany w dużo mniejszym stopniu. Uczestniczą w nim inne cząsteczki sygnałowe, w synapsach tego typu nie stwierdzono np. obecności receptorów MuSK oraz rapsyny.
W procesie tym ważną rolę odgrywają znajdujące się na dendrytach wypustki zwane "filopodiami" (będące właściwie jedną z form morfologicznych kolców dendrytycznych), które ulegają naprzemiennemu wydłużaniu się i cofaniu aż do momentu, kiedy napotkają akson, z którym mogą wytworzyć połączenie. Dwukierunkowe oddziaływania pomiędzy błoną presynaptyczną aksonu i błoną postsynaptyczną filopodium prowadzi do tworzenia się skupisk odpowiednich receptorów (np. receptorów NMDA dla glutaminianu) w obrębie synapsy oraz wydzielania białek adhezyjnych zapewniających ścisłe przyleganie do siebie obu komponentów synapsy.

</doc>
<doc id="3058887" url="https://pl.wikipedia.org/wiki?curid=3058887" title="Bellino Ghirard">
Bellino Ghirard

Bellino Giusto Ghirard (ur. 22 maja 1935 w Seyches, zm. 26 lipca 2013 w Agen) – francuski duchowny katolicki, biskup. Święcenia kapłańskie przyjął w 1962 roku, zaś w 1990 został mianowany przez papieża Jana Pawła II biskupem koadiutorem diecezji Rodez. Kierowanie diecezją przejął w 1991 roku. W 2011 złożył rezygnację ze względu na wiek. Zmarł w 2013 roku w wieku 78 lat.

</doc>
<doc id="3058888" url="https://pl.wikipedia.org/wiki?curid=3058888" title="Josefine Lauterbach">
Josefine Lauterbach

Josefine Lauterbach (ur. 22 marca 1909, zm. 4 listopada 1972) – austriacka lekkoatletka, biegaczka średniodystansowa.
Podczas igrzysk olimpijskich w Amsterdamie (1928) odpadła w eliminacjach na 800 metrów.
Mistrzyni kraju na tym dystansie (1927).
Była zawodniczką Herthy Wiedeń.

</doc>
<doc id="3058890" url="https://pl.wikipedia.org/wiki?curid=3058890" title="Bellino Giusto Ghirard">
Bellino Giusto Ghirard



</doc>
<doc id="3058891" url="https://pl.wikipedia.org/wiki?curid=3058891" title="Angioblasty">
Angioblasty

Angioblasty – grupa komórek zarodka, wyodrębniona z mezodermy, z której we wczesnym stadium rozwoju kręgowców tworzy się krew i naczynia krwionośne.

</doc>
<doc id="3058898" url="https://pl.wikipedia.org/wiki?curid=3058898" title="Nærøyfjorden">
Nærøyfjorden

Nærøyfjorden – fiord w gminie Aurland, okręgu Sogn og Fjordane, w południowo-zachodniej Norwegii. W 2005 roku został wraz z Geirangerfjorden wpisany na listę światowego dziedzictwa UNESCO. Fiord ma długość 18 kilometrów, a jego głębokość w zależności od miejsca wynosi od 10 do 500 metrów. Niedaleko wioski Gudvangen do fiordu uchodzi rzeka Nærøydalselvi. Na zachodnim brzegu znajduje się miejscowość Bakka z zabytkowym kościołem.

</doc>
<doc id="3058899" url="https://pl.wikipedia.org/wiki?curid=3058899" title="Herb gminy Granowo">
Herb gminy Granowo

Herb gminy Granowo stanowi tarcza trójdzielna: dwudzielna w pas i górna część dwudzielna w słup. Na tle górnej, niebiesko-żółtej części, siedząca na białym koniu postać świętego Marcina w szacie biskupiej. Jeździec z uniesioną prawą dłonią i koń z uniesioną prawą, przednią nogą poruszają się w heraldycznie lewą stronę. Kolory szat czerwono-złote, mitra złoto-srebrna (żółto-biała), uprząż konia złota. Na tle dolnej, zielonej części dwa skrzyżowane złote kłosy zboża.
Postać świętego nawiązuje do granowskiego kościoła jego imienia.
Wygląd herbu reguluje Uchwała Rady Gminy Granowo z dnia 10 grudnia 2002r.

</doc>
<doc id="3058900" url="https://pl.wikipedia.org/wiki?curid=3058900" title="Maksymilian Klinicki">
Maksymilian Klinicki

Maksymilian Klinicki vel Marian Kwiatkowski pseud. „Wierzba 2”, „Topola 2” (ur. 13 stycznia 1916 w Brodnicy, zm. 11 grudnia 1984 tamże) – major piechoty Wojska Polskiego, Polskich Sił Zbrojnych i Armii Krajowej, cichociemny.
Życiorys.
Maksymilian Klinicki nie ukończywszy gimnazjum w Brodnicy zgłosił się ochotniczo do Wojska Polskiego. Od 1936 roku jako podoficer zawodowy, w 1939 roku – w 67 pułku piechoty.
We wrześniu 1939 roku brał udział m.in. w obronie Przemyśla służąc w Ośrodku Zapasowym 4 Dywizji Piechoty. Przekroczył granicę polsko-węgierską 17 września 1939 roku. Był internowany na Węgrzech. W maju 1940 roku znalazł się w Syrii, gdzie została sformowana Samodzielna Brygada Strzelców Karpackich, z którą walczył m.in. w bitwach o Tobruk i o Gazalę. Następnie służył w 3 Dywizji Strzelców Karpackich, w tym czasie uczył się w Szkole Podchorążych Piechoty i Centrum Wyszkolenia Armii, przeszedł kurs dowódców oddziałów szturmowych.
Po przeszkoleniu w dywersji został zaprzysiężony 14 lutego 1944 roku w Oddziale VI Sztabu Naczelnego Wodza i przeniesiony do Głównej Bazy Przerzutowej w Brindisi we Włoszech. Zrzutu dokonano w nocy z 30 na 31 maja 1944 roku w ramach operacji „Weller 30” dowodzonej przez mjr. naw. Eugeniusza Arciuszkiewicza. Dostał przydział do oddziału partyzanckiego „Grom” (Kedyw Okręgu Kraków AK) na stanowisko dowódcy oddziału. Brał udział w walkach o Republikę Pińczowską, m.in. 26 lipca pod Sielcem z policją niemiecką i ukraińską. Po połączeniu „Gromu” ze „Skokiem” był dowódcą połączonego oddziału „Grom-Skok”. Prowadząc ten oddział na koncentrację 1 sierpnia 1944 roku stoczył pod Goszczą bitwę przerwaną przez atak niemieckiego myśliwca. Od sierpnia walczył jako dowódca 3 kompanii samodzielnego batalionu partyzanckiego „Skała”. Od 1 stycznia 1945 roku pełnił obowiązki dowódcy tego batalionu. Na początku 1945 roku został aresztowany przez UB. 15 września umorzono postępowanie karne prowadzone przeciw niemu.
Powrócił do rodzinnej Brodnicy. W latach 1946–1949 był tam współwłaścicielem „Sklepu Bławatów i Galanterii”. Później pracował w Zakładach Mięsnych jako zaopatrzeniowiec (1949–1950), Gminnej Spółdzielni „Samopomoc Chłopska” w Górznie jako referent ds. kontraktacji (w 1950 roku), w Zakładach Zbożowo-Młynarskich PZZ Zespół Spichrzy i Młynów w Nowym Mieście Lubawskim jako starszy ekonomista (1950–1981). Od 1982 roku był na emeryturze.
Został pochowany na miejscowym cmentarzu.
Życie rodzinne.
Był synem Franciszka, robotnika, i Marianny z domu Gołembiewskiej. W 1953 roku ożenił się z Małgorzatą Truszczyńską (ur. w 1917 roku), z którą miał 2 dzieci: Wiesławę (ur. w 1954 roku) i Janusza (ur. w 1958 roku).

</doc>
<doc id="3058901" url="https://pl.wikipedia.org/wiki?curid=3058901" title="Roger Bourrat">
Roger Bourrat

Roger Joseph Bourrat (ur. 17 lutego 1925 w Saint-Martin-en-Haut, zm. 27 czerwca 1991) – francuski duchowny katolicki, biskup. Święcenia kapłańskie przyjął w 1950 roku, zaś w 1974 został mianowany przez papieża Pawła VI biskupem diecezji Rodez. Zrezygnował kierowania diecezją 1 czerwca 1991 roku, zmarł 26 dni później.

</doc>
<doc id="3058902" url="https://pl.wikipedia.org/wiki?curid=3058902" title="Bernard Połoniecki">
Bernard Połoniecki

Bernard Połoniecki (ur. 24 maja 1861 we Lwowie, zm. 1 lutego 1943 tamże) – księgarz i wydawca
Życiorys.
Pochodził z żydowskiej rodziny Pordesów, przybyłej do Lwowa z Austrii. Księgarz i wydawca, właściciel Księgarni Polskiej (róg ul. Akademickiej i Klementyny Tańskiej) z filią w Warszawie. W latach 1890–1939 właściciel dużego przedsiębiorstwa: nowoczesnej drukarni, introligatorni, składu nut i druków muzycznych oraz fortepianów. Prezes Stowarzyszenia Kupców i Przemysłowców Polskich Województw Południowo-Wschodnich we Lwowie. Wydawca literatury pięknej (Biblioteki Mrówki) oraz publikacji z różnych dziedzin wiedzy a także nut, map i czasopism. Właściciel wypożyczalni książek (Czytelnia Naukowa we Lwowie), gdzie czytelnicy mieli do dyspozycji tematycznie ułożone listy zbiorów i trzy różne formy abonamentu: beletrystyczny, naukowy i mieszany. Szczególną dbałość wykazywał przy organizowaniu czytelni muzycznej. Dysponowała ona obszernym zbiorem książek, podzielonym na działy a także wieloma cennymi zbiorami nut i prasy literacko-artystycznej. Zbiór książek obejmował historię muzyki, dydaktykę muzyki, harmonię i kompozycję. Drugą jego pasją, poza księgarstwem, była uprawa róż i dalii, co w czasie II wojny światowej stało się źródłem skromnych dochodów, gdy po zajęciu Lwowa przez Armię Czerwoną (22 września 1939) upaństwowiono jego księgarnię i skonfiskowano książki. Wychowawca wielu wybitnych polskich księgarzy i wydawców. Został pochowany na Cmentarzu Łyczakowskim we Lwowie.

</doc>
<doc id="3058903" url="https://pl.wikipedia.org/wiki?curid=3058903" title="Thamnophilus divisorius">
Thamnophilus divisorius



</doc>
<doc id="3058905" url="https://pl.wikipedia.org/wiki?curid=3058905" title="Anteraksantyna">
Anteraksantyna

Anteraksantyna – organiczny związek chemiczny z grupy ksantofili. Naturalny żółty barwnik u glonów, mogący pełnić funkcję barwnika pomocniczego w kompleksach zbierających światło. Energia wzbudzenia z katorenoidów przenoszona jest na chlorofil w centrum reakcji fotoukładu. U roślin wyższych i większości glonów anteraksantyna jest związkiem uczestniczącym w cyklu ksantofilowym, pośrednim produktem przemiany wiolaksantyny w zeaksantynę. Cykl ksantofilowy umożliwia rozproszenie nadmiaru energii, chroniąc aparat fotosyntetyczny przed uszkodzeniem.

</doc>
<doc id="3058907" url="https://pl.wikipedia.org/wiki?curid=3058907" title="Roger Joseph Bourrat">
Roger Joseph Bourrat



</doc>
<doc id="3058908" url="https://pl.wikipedia.org/wiki?curid=3058908" title="Mistrzostwa Afryki Północnej w Półmaratonie 2004">
Mistrzostwa Afryki Północnej w Półmaratonie 2004

Mistrzostwa Afryki Północnej w Półmaratonie 2004 – zawody lekkoatletyczne, które odbyły się w marokańskiej miejscowości Témara.

</doc>
<doc id="3058910" url="https://pl.wikipedia.org/wiki?curid=3058910" title="Jinhaku Sonan">
Jinhaku Sonan

 – japoński entomolog, specjalizujący się w entomofaunie Tajwanu.
W 1907 Sonan został zatrudniony w Agricultural Experiment Station, Goverment of Formosa, która została przekształcona w 1921 na Department of Agriculture, Goverment Research Institute, później, w 1939, na Agricultural Experimental Station i w końcu na Taiwan Agricultural Reaserch Institue w 1945. W 1947 Sonan opuścił instytut i wrócił do Japonii, gdzie zmienił nazwisko rodzinne na Minamikawa, pozostawiając na Tajwanie cały swój zbiór.
Sonan był najbardziej produktywnym przyrodnikiem badającym faunę Tajwanu przed i podczas II wojny światowej. Publikował w dziedzinie entomologii i szkodników roślinnych. Jego artykuły obejmowały motyle, cykady, ważki, prostoskrzydłe i pasożytnicze osy z rzędu błonkówek. Obok Tajwanu, Sonan pisał również o faunie Japonii i wyspy Hajnan. W swoich pracach o taksonomii powszelatkowatych Tajwanu i Hajnanu opisał 12 nowych taksonów z których 6 jest obecnie uznawanych za poprawne.

</doc>
<doc id="3058912" url="https://pl.wikipedia.org/wiki?curid=3058912" title="San Lucas (gmina)">
San Lucas (gmina)

San Lucas – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 7,9 tys. mieszkańców. Siedzibą administracyjną jest miejscowość San Lucas.
Położenie.
Gmina położona jest w zachodniej części departamentu. Graniczy z 7 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miasteczka i wsie:

</doc>
<doc id="3058913" url="https://pl.wikipedia.org/wiki?curid=3058913" title="San Matías">
San Matías

San Matías – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 5 tys. mieszkańców. Siedzibą administracyjną jest miejscowość San Matías.
Położenie.
Gmina położona jest w środkowej części departamentu. Graniczy z 5 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miasteczka i wsie:

</doc>
<doc id="3058914" url="https://pl.wikipedia.org/wiki?curid=3058914" title="Soledad (Honduras)">
Soledad (Honduras)

Soledad – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 10,2 tys. mieszkańców. Siedzibą administracyjną jest miejscowość Soledad.
Położenie.
Gmina położona jest w środkowej części departamentu. Graniczy z 5 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miasteczka i wsie:

</doc>
<doc id="3058915" url="https://pl.wikipedia.org/wiki?curid=3058915" title="Teupasenti">
Teupasenti

Teupasenti – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 40,3 tys. mieszkańców. Siedzibą administracyjną jest miasteczko Teupasenti.
Położenie.
Gmina położona jest w północnej części departamentu. Graniczy z 7 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miasteczka i wsie:

</doc>
<doc id="3058916" url="https://pl.wikipedia.org/wiki?curid=3058916" title="Texiguat">
Texiguat

Texiguat – gmina ("municipio") w południowym Hondurasie, w departamencie El Paraíso. W 2010 roku zamieszkana była przez ok. 9 tys. mieszkańców. Siedzibą administracyjną jest miejscowość Texiguat.
Położenie.
Gmina położona jest w zachodniej części departamentu. Graniczy z 6 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miasteczka i wsie:

</doc>
<doc id="3058920" url="https://pl.wikipedia.org/wiki?curid=3058920" title="Herb Pacanowa">
Herb Pacanowa

Herb Pacanowa – jeden z symboli miasta i gminy Pacanów w postaci herbu.
Wygląd i symbolika.
Herb przedstawia w polu zielonym siedzącą na białym koniu postać świętego Marcina w szarej zbroi prawą ręką przecinającego swój płaszcz. Koń z uniesioną prawą, przednią nogą stąpa w heraldycznie prawą stronę, święty Marcin odwraca się w bok. Obok konia siedzi na ziemi, zwrócony w lewą stronę, półnagi żebrak z wyciągniętymi w górę rękoma. Płaszcz świętego i okrycie żebraka czerwone, wodze i siodło konia oraz nimb wokół głowy świętego Marcina złote. Miecz srebrny, odkryte części ciała obu osób w kolorze naturalnym.
Postać świętego nawiązuje do pacanowskiej Bazyliki jego imienia.
Wygląd herbu został uchwalony przez Radę Gminy Pacanów 27 stycznia 2003 r.

</doc>
<doc id="3058922" url="https://pl.wikipedia.org/wiki?curid=3058922" title="Letnie Mistrzostwa Estonii w Skokach Narciarskich 2013">
Letnie Mistrzostwa Estonii w Skokach Narciarskich 2013

41. Letnie Mistrzostwa Estonii w Skokach Narciarskich 2013 – zawody o letnie tytuły mistrzów Estonii w skokach narciarskich, odbyły się między 14 a 20 września 2013 roku w Otepää na skoczni Tehvandi.
Zawodnicy o tytuł mistrza Estonii rywalizowali na skoczni K-90. Zwycięzcą zawodów został Kaarel Nurmsalu. Drugie miejsce zajął Kristjan Ilves, a brąz zdobył Martti Nõmme. W rywalizacji wzięło udział 12 zawodników.
Wśród kobiet najlepsza okazała się Sandra Sillaste. Drugie miejsce zajęła Annemarii Bendi, a na trzeciej pozycji uplasowała się Airiin Pikk.
Konkurs drużynowy wygrał pierwszy zespół Elva Suusaklubi, który rywalizował w składzie: Rauno Loit, Illimar Pärn oraz Kristjan Ilves.

</doc>
<doc id="3058923" url="https://pl.wikipedia.org/wiki?curid=3058923" title="Hotel Georges w Wilnie">
Hotel Georges w Wilnie

Hotel Georges - najwytworniejszy hotel w historii Wilna, obecnie niepełniący swej funkcji. 
Jego pierwsza nazwa - "St.-Georges" ("Жорж"). W okresie międzywojennym znany był też pod spolszczoną nazwą "Żorż". Panowała opinia, że pełnił wiodącą rolę obiektu wymienianego po zabytkach Wilna i uniwersytecie.
Zbudowany w latach 1893-1895 według projektu architekta hr. Tadeusza Rostworowskiego, przez kilka lat właściciela, oraz inżyniera J. Parczewskiego przy ówczesnej ul. Świętojerskiej 20, w okresie międzywojennym ul. A. Mickiewicza, obecnie pr. Giedymina. Nad budynkiem dominował św. Jerzy na rumaku, i stąd, oraz od nazwy ulicy, jego nazwa. Pełnił rolę hotelu do 1940. Został zniszczony w czasie działań wojennych w prowadzonej przez AK Operacji „Ostra Brama” (w lipcu 1944). Odbudowany w 1950 mieścił hotel "Vilnius". Od 2005 pełni funkcję apartamentowca jako "Grand Duke Palace".
Przeszedł do historii głównie dzięki eleganckiej restauracji i sali balowej w stylu Ludwika XVI, które były miejscem wielu spektakularnych wydarzeń, bali itd. Np. żagarysta Alfred Kolator wspomina, że 
Jego współwłaścicielem był jeden z przodków (kuzyn ojca) kardynała Henryka Gulbinowicza.
W 1939 mieścił konsulat generalny Litwy.

</doc>
<doc id="3058925" url="https://pl.wikipedia.org/wiki?curid=3058925" title="Deseo (album Loreny Rojas)">
Deseo (album Loreny Rojas)

Deseo – drugi album Loreny Rojas, wydany w 2006 roku.
Większość utworów albumu Loreny Rojas zostały wykorzystane do amerykańskiej telenoweli "Prawo pożądania", w którym sama Lorena Rojas zagrała główną rolę.

</doc>
<doc id="3058927" url="https://pl.wikipedia.org/wiki?curid=3058927" title="Ted McGlynn">
Ted McGlynn

Edward Finn "Ted" McGlynn (ur. 27 sierpnia 1931, zm. 24 kwietnia 2012) – australijski lekkoatleta, sprinter.
Podczas igrzysk olimpijskich w Melbourne (1956) australijska sztafeta 4 × 100 metrów z McGlynnem w składzie odpadła w półfinale.
McGlynn dwukrotnie biegł na pierwszej zmianie australijskiej sztafety 4 × 100 metrów, która ustanawiała rekord kraju w tej konkurencji:
Linki zewnętrzne.
 

</doc>
<doc id="3058928" url="https://pl.wikipedia.org/wiki?curid=3058928" title="Edward McGlynn">
Edward McGlynn



</doc>
<doc id="3058929" url="https://pl.wikipedia.org/wiki?curid=3058929" title="Deseo">
Deseo



</doc>
<doc id="3058930" url="https://pl.wikipedia.org/wiki?curid=3058930" title="Jean-Ernest Ménard">
Jean-Ernest Ménard

Jean-Ernest Ménard (ur. 10 listopada 1910 w Dreux, zm. 28 czerwca 1973) – francuski duchowny katolicki, biskup. Święcenia kapłańskie przyjął w 1935 roku, zaś w 1953 został mianowany przez papieża Piusa XII biskupem pomocniczym diecezji Chartres ze stolicą tytularną Alia. W 1955 został mianowany ordynariuszem diecezji Rodez. Funkcję tę pełnił aż do śmierci. Zmarł w 1973 roku w wieku 62 lat. 

</doc>
<doc id="3058932" url="https://pl.wikipedia.org/wiki?curid=3058932" title="Anadoras">
Anadoras

Anadoras – rodzaj słodkowodnych ryb sumokształtnych z rodziny kirysowatych (Doradidae).
Występowanie.
Ameryka Południowa – dorzecze Amazonki, a "A. weddellii" w dorzeczach Mamoré, Paragwaju i Pilcomayo.
Klasyfikacja.
Gatunki zaliczane do tego rodzaju:
Gatunkiem typowym jest "Doras grypus" ("A. grypus").

</doc>
<doc id="3058935" url="https://pl.wikipedia.org/wiki?curid=3058935" title="Gary Allan Polis">
Gary Allan Polis

Gary Allan Polis (ur. 1947, zm. 2000) – amerykański ekolog i arachnolog.
Urodził się w 1947 w Los Angeles. W 1969 ukończył Loyola University, po czym dostał się na University of California, gdzie uzyskał w 1975 tytuł magistra, a w 1977 doktora. Do 1977 nauczał w szkole średniej. Następnie nauczał zoologii na Oregon State University. W latach 1979–1998 pracował na wydziale biologii na Vanderbilt University. W 1992 został profesorem. W latach 1992–1998 spędził urlop naukowy w Davis. Zginął 27 marca 2000 w wypadku łodzi na Morzu Corteza.
Polis najbardziej znany był z badań nad skorpionami, które prowadził od lat 70. Napisał o nich kilka książek, w tym "Biology of Scorpions". Później zaczął się zajmować także innymi stawonogami, szczególnie pająkami. Zajmował się także ekologią, szczególnie zbiorowisk pustynnych. W 1991 napisał "Ecology of Desert Communites". W 1998 zaakceptował stanowisko na wydziale nauk środowiskowych i polityki (Department of Enviromental Sciences and Policy) przy University of California.

</doc>
<doc id="3058936" url="https://pl.wikipedia.org/wiki?curid=3058936" title="Wydatki państw świata na zbrojenia">
Wydatki państw świata na zbrojenia



</doc>
<doc id="3058937" url="https://pl.wikipedia.org/wiki?curid=3058937" title="Pies, który uratował święta">
Pies, który uratował święta

Pies, który uratował święta (ang. "The Dog Who Saved Christmas") – amerykańska komedia z 2009 roku w reżyserii Michaela Feifera. Wyprodukowany przez Anchor Bay Entertainment. Rok później film doczekał się kontynuacji filmu "Pies, który uratował ferie".
Premiera filmu miała miejsce w Stanach Zjednoczonych 29 listopada 2009 roku na kanale ABC Family. W Polsce premiera filmu odbyła się 8 grudnia 2013 roku na antenie Nickelodeon Polska.
Fabuła.
Film opisuje losy byłego psa policyjnego imieniem Zeus, który przechodzi na emeryturę po tym, jak nierozważnym szczeknięciem zrujnował wieloletnie śledztwo. Na szczęście Zeus zostaje szybko zaadoptowany przez George’a Bannistera jako prezent świąteczny dla dzieci i doskonały kandydat na stróża domu. Nie wszyscy członkowie rodziny są zachwyceni pomysłem. Gdy w Wigilię George wraz z rodziną wyjeżdża w odwiedziny do babci, dom zostaje pod opieką dzielnego Zeusa. Do mieszkania Bannisterów włamują się złodzieje, którzy upatrzyli sobie cały łup. Zeus musi zrobić wszystko, aby naprawić swoją reputację i zaskarbić sympatię całej rodziny.
Obsada.
i inni
Wersja polska.
Wersja polska: na zlecenie Nickelodeon Polska – Start International Polska
Wystąpili:
i inni
Lektor: Paweł Galia

</doc>
<doc id="3058938" url="https://pl.wikipedia.org/wiki?curid=3058938" title="Dybowo (obwód Jamboł)">
Dybowo (obwód Jamboł)

Dybowo (bułg. "Дъбово") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 64 mieszkańców.

</doc>
<doc id="3058940" url="https://pl.wikipedia.org/wiki?curid=3058940" title="Iwan Buresz">
Iwan Buresz

Iwan Josifow Buresz (, ur. 27 grudnia 1885 w Sofii, zm. 8 sierpnia 1980 tamże) – bułgarski zoolog i entomolog, nazywany patriarchą bułgarskiej biologii.
Życiorys.
Buresz urodził się w Sofii, stolicy Księstwa Bułgarii, w rodzinie czeskiego cynkografa i fotografa Josefa Buresza, który osiadł tu w 1878. Ukończył szkołę średnią w Sofii oraz studia na Uniwersytecie Karola w Pradze i Uniwersytecie Sofijskim w dziedzinie nauk przyrodniczych.
Następnie (od 1909) kontynuował edukację na Uniwersytecie Ludwika i Maksymiliana w Monachium pod kierunkiem znanych zoologów: Richarda Hertwiga i Franza Dofleina.
Od 1914 Buresz był kustoszem Narodowego Muzeum Przyrodniczego w Sofii, a od 1918 dyrektorem Instytutu Nauk Przyrodniczych. Utrzymał tę posadę do 1946. Od 1947, do odejścia na emeryturę w 1959, kierował Instytutem Zoologii Bułgarskiej Akademii Nauk.
Iwan Buresz opublikował około 200 artykułów naukowych i popularnonaukowych. Chociaż głównym obszarem jego pracy była entomologia, wniósł również wkład do bułgarskiej speleologii, herpetologii i botaniki.

</doc>
<doc id="3058941" url="https://pl.wikipedia.org/wiki?curid=3058941" title="Acta entomologica serbica">
Acta entomologica serbica

Acta entomologica serbica – recenzowane czasopismo naukowe, entomologiczne, publikowane przez Entomološko Društvo Srbje.
O wydawaniu własnego pisma zdecydowano na kongresie entomologów na nowo otwartym Instytucie Zoologii w Belgradzie w maju 1926. Czasopismo wystartowało jeszcze w 1926 roku pod nazwą "Glasnik Entomološkog društva Kraljevine Srba, Hrvata i Slovenaca" (pl. "Biuletyn Towarzystwa Entomologicznego Królestwa Serbii, Chorwacji i Słowenii"). Pod tą nazwą wyszły w Belgradzie dwa pierwsze tomy w 1926 i 1927, po czym nazwę, w związku ze zmianą nazwy państwa i towarzystwa, zmieniono na "Glasnik Jugoslovenskog entomološkog društva" (pl. "Biuletyn Jugosłowiańskiego Towarzystwa Entomologicznego"). Pod tą nazwą wyszły dwa tomy w 1929 i 1931. Czasopismo wróciło następnie, po 40-letniej przerwie, jako "Acta Entomologica Jugoslavica", wydane w 1971 w Zagrzebiu. Pod nazwą tą były wydawane do 1991 roku.
O wznowieniu pisma zdecydowano na XXI Dorocznym Zjeździe, który odbył się w Belgradzie 17-18 listopada 1993 roku. Od tej pory wychodzi jako Acta entomologica serbica, wydawane w Belgradzie w języku angielskim i publikuje głównie oryginalne badania, rzadziej przeglądy i krótkie komunikaty.

</doc>
<doc id="3058942" url="https://pl.wikipedia.org/wiki?curid=3058942" title="Quique De Lucas">
Quique De Lucas

Enrique „Quique” De Lucas Martínez (ur. 17 sierpnia 1978 w L’Hospitalet de Llobregat) – hiszpański piłkarz grający na pozycji pomocnika.
Kariera klubowa.
Karierę juniorską spędził w Ferran Martorell, FC Barcelona i Espanyolu, w którym grał w latach 1995–1996. W 1996 został zawodnikiem zespołu rezerw, który reprezentował do 1999. 15 maja 1998 zadebiutował w pierwszej drużynie w meczu z Realem Valladolid. W sezonie 1999/2000 wywalczył z tym klubem Puchar Króla. W 2001 został wypożyczony do Paris Saint-Germain. Zadebiutował w tym klubie 7 lutego 2001 w przegranym 1:3 meczu z En Avant Guingamp. Łącznie rozegrał w PSG 4 spotkania. W maju 2002 podpisał czteroletni kontrakt z Chelsea F.C., do którego przyszedł jako wolny agent. Był to jedyny zawodnik, który trafił do Chelsea w tym roku. Swojego jedynego gola dla tej drużyny zdobył we wrześniu 2002 w meczu Pucharu UEFA z Viking FK. Po sezonie 2002/2003 Chelsea zerwała kontrakt z piłkarzem, który pozwał za to zespół do sądu. Proces zakończył się w 2005, a zawodnik otrzymał od klubu 2 miliony euro odszkodowania za nieuzasadnione zwolnienie – dwukrotnie mniej niż żądał na początku. De Lucas wrócił do Hiszpanii i trafił do Deportivo Alavés. W klubie tym grał do 2007. Udało mu się wywalczyć awans do Primera División w sezonie 2004/2005. W czerwcu 2007 na zasadzie wolnego transferu przeszedł do Realu Murcia, z którym podpisał dwuletni kontrakt. W sierpniu 2009 po wygaśnięciu kontraktu z Murcią przebywał na testach w Blackpool F.C., wraz z Willem Hainingiem i Ishmelem Demontagnacem. Ostatecznie pozostał w ojczyźnie i trafił do FC Cartagena. Pierwszego gola dla tej drużyny strzelił w debiucie ligowym – w 1. kolejce sezonu 2009/2010 z Girona FC. W czerwcu 2010 został zawodnikiem Celty Vigo, z którą podpisał dwuletni kontrakt z opcją przedłużenia o kolejny rok. W czerwcu 2012 Celta skorzystała z możliwości przedłużenia umowy o kolejny rok. W marcu 2013 stał się bohaterem skandalu, gdy siedząc na ławce rezerwowych w meczu z Sevillą pił piwo (wszedł na boisko w 75. minucie). W czerwcu 2013 De Lucas rozwiązał za porozumieniem stron kontrakt z klubem. W sierpniu 2013 został zawodnikiem Hérculesa Alicante. Pierwszego gola dla tego klubu strzelił w debiucie – meczu pucharowym z Realem Murcia. Pierwszą bramkę ligową strzelił w debiucie ligowym – spotkaniu 5. kolejki Segunda División z Mallorcą. Po sezonie postanowił zakończyć karierę. W lutym 2015 wznowił karierę i przeszedł do grającego w Molten Spartan South Midlands League Premier Division (dziewiąty poziom rozgrywek w Anglii) Biggleswade United.
Kariera reprezentacyjna.
De Lucas rozegrał 4 mecze w reprezentacji Hiszpanii do lat 21. Zagrał też jeden mecz w reprezentacji Katalonii.

</doc>
<doc id="3058943" url="https://pl.wikipedia.org/wiki?curid=3058943" title="Golamo Kruszewo">
Golamo Kruszewo

Golamo Kruszewo (bułg. "Голямо Крушево") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 262 mieszkańców.

</doc>
<doc id="3058944" url="https://pl.wikipedia.org/wiki?curid=3058944" title="American Entomological Society">
American Entomological Society

American Entomological Society – amerykańskie towarzystwo entomologiczne założone 1 marca 1859 roku. Jest najstarszym nieprzerwanie działającym towarzystwem entomologicznym na całej Zachodniej Półkuli. Siedziba organizacji znajduje się w Academy of Natural Sciences of Philadelphia w Filadelfii w Pensylwanii.
Publikacje.
Stowarzyszenie publikuje trzy własne czasopisma naukowe:
Nagrody.
Towarzystwo przyznaje młodym entomologom z rejonu Doliny Delaware, za ich badania nad owadami, nagrodę Calvert Award. Nazwana została na cześć Philipa P. Calverta

</doc>
<doc id="3058946" url="https://pl.wikipedia.org/wiki?curid=3058946" title="Kretoszczurek srebrzysty">
Kretoszczurek srebrzysty

Kretoszczurek srebrzysty ("Heliophobius argenteocinereus") – gatunek afrykańskiego ssaka z rodziny kretoszczurowatych (Bathyergidae).
Taksonomia.
Rodzaj i gatunek po raz pierwszy zgodnie z zasadami nazewnictwa binominalnego opisał w 1846 roku niemiecki zoolog Wilhelm Peters nadając im odpowiednio nazwy "Heliophobius" i "Heliophobius argenteocinereus". Holotyp pochodził z Tete (nad rzeką Zambezi), w Mozambiku. Jedyny przedstawiciel rodzaju kretoszczurek ("Heliophobius").
Badania filogeograficzne przeprowadzone w XXi wieku sugerują, że "Heliophobius" reprezentuje więcej niż jeden gatunek. Autorzy "Illustrated Checklist of the Mammals of the World" rozpoznają pięć podgatunków.
Zasięg występowania.
Kretoszczurek srebrzysty występuje w środkowo-wschodniej Afryce zamieszkując w zależności od podgatunku:
Morfologia.
Długość ciała (bez ogona) samic 131–191 mm, samców 131–195 mm, długość ogona samic 8–17 mm, samców 6–16 mm; masa ciała samic 51–271 g, samców 63–331 g. Scharff i współpracownicy w publikacji z 2001 roku średni wykazali że masa kretoszczurka srebrzystego jest średnio większa w Malawi (średnio 160 g, 142–168 g) niż w Zambii (średnio 146 g, 118–170 g). Garnitur chromosomowy wynosi 2n = 60 lub 62, FN = 144.
Ekologia.
Kretoszczurek srebrzysty zamieszkuje sawanny i tereny zalesione. Wiedzie samotniczy, podziemny tryb życia.

</doc>
<doc id="3058947" url="https://pl.wikipedia.org/wiki?curid=3058947" title="Gorska polana">
Gorska polana

Gorska polana (bułg. "Горска поляна") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 70 mieszkańców.
Dawniej wieś nazywała się Jajładżyk.

</doc>
<doc id="3058951" url="https://pl.wikipedia.org/wiki?curid=3058951" title="Wiktor Walczak">
Wiktor Walczak

Wiktor Walczuk (ur. 10 czerwca 1982) – polski lekkoatleta, sprinter.
Brązowy medalista mistrzostw Polski seniorów w sztafecie 4 × 100 metrów (2013). Złoty medalista młodzieżowych mistrzostw Polski.

</doc>
<doc id="3058952" url="https://pl.wikipedia.org/wiki?curid=3058952" title="Heliophobius">
Heliophobius



</doc>
<doc id="3058953" url="https://pl.wikipedia.org/wiki?curid=3058953" title="Anduzedoras oxyrhynchus">
Anduzedoras oxyrhynchus

Anduzedoras oxyrhynchus – słabo poznany gatunek słodkowodnej ryby sumokształtnej z rodziny kirysowatych (Doradidae), jedyny przedstawiciel rodzaju "Anduzedoras". Osiąga około 32 cm długości standardowej (SL). Nie ma znaczenia gospodarczego.
Występowanie.
Ameryka Południowa – dorzecza Rio Negro i górnego biegu Orinoko, na obszarze Brazylii i Wenezueli.

</doc>
<doc id="3058954" url="https://pl.wikipedia.org/wiki?curid=3058954" title="Marcel-Marie Dubois">
Marcel-Marie Dubois

Marcel-Marie Dubois, wł. "Marcel-Marie-Joseph-Henri-Paul Dubois" (ur. 16 maja 1896 w Le Mans, zm. 12 lipca 1967) – francuski duchowny katolicki, biskup. Święcenia kapłańskie przyjął w 1921 roku, zaś w 1948 został mianowany przez papieża Piusa XII diecezji Rodez. W 1954 został wyniesiony do godności arcybiskupiej i mianowany metropolitą Besançon. Pełnił tę funkcję do roku 1966. Wówczas został mianowany arcybiskupem tytularnym Synnada in Mauretania. Zmarł w 1967 roku w wieku 71 lat.

</doc>
<doc id="3058955" url="https://pl.wikipedia.org/wiki?curid=3058955" title="Anduzedoras">
Anduzedoras



</doc>
<doc id="3058956" url="https://pl.wikipedia.org/wiki?curid=3058956" title="Iglika (obwód Jamboł)">
Iglika (obwód Jamboł)

Iglika (bułg. "Иглика") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 17 mieszkańców.

</doc>
<doc id="3058957" url="https://pl.wikipedia.org/wiki?curid=3058957" title="Teresa Couderc">
Teresa Couderc

Teresa Couderc (ur. 1 lutego 1805 w Le Mas, zm. 26 września 1885) – francuska święta Kościoła katolickiego.
Życiorys.
Pochodziła z wielodzietnej rodziny. W 1822 roku uczęszczała do szkoły św. Józefa w Vans. W 1825 wstąpiła do Zgromadzenia Córek św. Regisa, gdzie przyjęła imię zakonne Teresa. Po złożeniu ślubów wieczystych, 6 stycznia 1837 roku, zaangażowała się budowę klasztoru i kaplicy zgromadzenia. Gdy dotychczasowy fundator budowy zmarł a jego spadkowicze wycofali ofiarowane środki finansowe, ustąpiła z funkcji matki przełożonej. Została przeniesiona do konwentu w Fouviere. W 1875 roku złożyła siebie w ofierze Panu Bogu, a w 1885 roku, została przykuta do łóżka, z którego już nigdy nie wstała. Zmarła po ciężkiej chorobie mając 80 lat i została pochowana w La Louvesc. W dniu 4 listopada 1951 roku beatyfikował ją Pius XII, a kanonizował ją Paweł VI w dniu 10 maja 1970 roku

</doc>
<doc id="3058958" url="https://pl.wikipedia.org/wiki?curid=3058958" title="Zamach stanu w Syrii (1963)">
Zamach stanu w Syrii (1963)

Zamach stanu w Syrii, rewolucja 8 marca 1963 – zamach stanu przeprowadzony w Syrii 8 marca 1963 przez grupę oficerów związanych z partią Baas; zapoczątkował nieprzerwane rządy tejże partii w Syrii.
Tło wydarzeń.
28 września 1961 zamach stanu Abd al-Karima an-Nahlawiego doprowadził do upadku Zjednoczonej Republiki Arabskiej i zerwania unii Syrii z Egiptem. Do władzy powrócili miejscy notable, którzy odgrywali dominującą rolę w polityce syryjskiej przed zawiązaniem unii. Prezydentem został wywodzący się z tego środowiska Nazim al-Kudsi. Sytuacja w kraju była niestabilna. Praktycznie wszystkie aspekty polityki wewnętrznej i zagranicznej były przedmiotem gwałtownych konfliktów między rządzącą prawicą a ugrupowaniami lewicowymi.
Przygotowania do zamachu.
Niemal natychmiast po zamachu an-Nahlawiego przygotowania do kolejnego puczu podjęli członkowie Komitetu Wojskowego partii Baas, tajnej organizacji utworzonej w 1959, kierowanej przez Muhammada Umrana, Salaha Dżadida, Hafiza al-Asada, Ahmada al-Mira oraz Abd al-Karima al-Dżundiego. Poszukiwali oni wsparcia dla planowanego przewrotu przede wszystkim wśród młodszych oficerów, zdobywając w tej grupie coraz większą popularność. Doszli jednak do wniosku, że dla sukcesu konieczne jest poparcie oficerów wyższych stopniem, także tych niezwiązanych z partią Baas, lecz deklarujących poglądy naserowskie. Po tajnych negocjacjach Komitet Wojskowy uzyskał poparcie dowódcy wywiadu wojskowego płk. Raszida al-Kutajniego, dowodzącego brygadą w Hims Muhammada as-Sufiego oraz dowódcy frontu izraelskiego Zijada al-Harirego. Plany puczu poparł, aczkolwiek z rezerwą, przywódca cywilnych komórek partii Baas Michel Aflak, który dostrzegł w przewrocie wojskowym jedyną szansę uzyskania przez swoją organizację pełni władzy. Komitet Wojskowy nie informował go jednak o postępach przygotowań do przewrotu; w jaki sposób cywile i wojskowi podzielą się wpływami po ewentualnym zwycięstwie, nie zostało ustalone.
Do przyspieszenia działań Komitet Wojskowy skłonił udany zamach stanu w Iraku, przeprowadzony przez iracką gałąź partii Baas. Mimo zastrzeżeń Michela Aflaka, który był zdania, że siły partii w Syrii są niewystarczające, wojskowi postanowili przystąpić do działania natychmiast.
Przebieg przewrotu.
W ostatniej chwili władze dowiedziały się o planach przewrotu i aresztowały niektórych uczestników spisku. Mimo to w nocy z 7 na 8 marca 1963 jednostki dowodzone przez zwolenników przewrotu przystąpiły do zaplanowanych wcześniej działań. Związani z partią Baas oficerowie opanowali garnizon w Dżabal ad-Duruz i rozpoczęli marsz na Damaszek. W tym samym kierunku poprowadził swoje siły al-Hariri. Wojska stacjonujące w Katanie nie zareagowały na działania puczystów, przez co ich oddziały bez problemu opanowały stolicę. Bez walki opanowane zostały radiostacja, biuro sztabu generalnego ds. oficerów i ministerstwo obrony. Społeczeństwo syryjskie nie reagowało na działania wojsk.
Utworzenie nowego rządu.
Na czele państwa stanęła po przewrocie Narodowa Rada Dowództwa Rewolucji, złożona z dwunastu członków partii Baas i ośmiu naserystów oraz ludzi niezwiązanych z żadną organizacją. Do rządu dopuszczono, obok oficerów, także polityków cywilnych (jeden z twórców partii Baas Salah ad-Din al-Bitar został jej pierwszym przewodniczącym), jednak to pierwsza grupa faktycznie kierowała jego pracami. Najważniejsze decyzje podejmowali, poza posiedzeniami Narodowej Rady, członkowie Komitetu Wojskowego.
Jeszcze na przełomie marca i kwietnia 1963 zwolennicy partii Baas, na czele z ministrem spraw wewnętrznych gen. Aminem al-Hafizem usunęli naserystów z wojska. Doprowadziło to do wystąpienia zwolenników Nasera (który odnosił się do partii Baas z głęboką niechęcią) i nowego zbliżenia z Egiptem także z rządu. 18 lipca 1963 naseryści pod wodzą płk. Dżasima Alwana podjęli próbę przejęcia władzy drogą kolejnego zamachu stanu. Został on jednak stłumiony, a 20 uczestniczących w nim oficerów - natychmiast aresztowanych i straconych. Następnie uzyskane po 8 marca stanowiska stracili także oficerowie i politycy niezależni. Komitet Wojskowy zdobył faktycznie pełnię władzy w Syrii.

</doc>
<doc id="3058959" url="https://pl.wikipedia.org/wiki?curid=3058959" title="Doras oxyrhynchus">
Doras oxyrhynchus



</doc>
<doc id="3058960" url="https://pl.wikipedia.org/wiki?curid=3058960" title="Doras ophthalmus">
Doras ophthalmus



</doc>
<doc id="3058961" url="https://pl.wikipedia.org/wiki?curid=3058961" title="Max Beier">
Max Beier

Max Walter Peter Beier (ur. 1903, zm. 1979) – austriacki entomolog i arachnolog specjalizujący się w zaleszczotkach.
Urodził się 6 kwietnia 1903 w Spittal an der Drau. Studiował zoologię na Uniwersytecie Wiedeńskim. Po ukończeniu studiów w 1927, znalazł zatrudnienie w Muzeum Historii Naturalnej w Wiedniu. W latach 1963-68 był tam dyrektorem wydziału zoologii. Był bardzo produktywnym badaczem. Jego dorobek obejmuje około 400 prac, z czego 250 dotyczy zaleszczotków. Był również specjalistą w dziedzinie modliszek. Zmarł 4 czerwca 1979 w Wiedniu.

</doc>
<doc id="3058962" url="https://pl.wikipedia.org/wiki?curid=3058962" title="Kamen wrych">
Kamen wrych

Kamen wrych (bułg. "Камен връх") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 28 mieszkańców.
Zabytki.
W Kamenie wrychu znajduje się cerkiew wybudowana z darowizny mieszkańców w XII wieku.

</doc>
<doc id="3058963" url="https://pl.wikipedia.org/wiki?curid=3058963" title="Doras lipophthalmus">
Doras lipophthalmus



</doc>
<doc id="3058964" url="https://pl.wikipedia.org/wiki?curid=3058964" title="Hassar lipophthalmus">
Hassar lipophthalmus



</doc>
<doc id="3058965" url="https://pl.wikipedia.org/wiki?curid=3058965" title="Opsodoras steindachneri">
Opsodoras steindachneri



</doc>
<doc id="3058966" url="https://pl.wikipedia.org/wiki?curid=3058966" title="Anduzedoras arleoi">
Anduzedoras arleoi



</doc>
<doc id="3058967" url="https://pl.wikipedia.org/wiki?curid=3058967" title="Bulletin of Insectology">
Bulletin of Insectology

Bulletin of Insectology – recenzowane czasopismo naukowe, entomologiczne. Publikowane jest przez wydział nauk rolniczych Uniwersytetu Bolońskiego. Pismo publikuje oryginalne artykuły z dziedziny morfologii, fizjologii, etologii i biologii owadów i innych stawonogów. Wiele z nich dotyczy biokontroli owadów i pajęczaków szkodliwych. Wydawane w języku angielskim.
Dawne nazwy.
Od 1928 roku, kiedy zaczął być wydawany, wielokrotnie zmieniał nazwy:
Od woluminu 1 (1928): "Bollettino del Laboratorio di Entomologia del R. Istituto Superiore Agrario di Bologna"
Od woluminu 8 (1935-1936): "Bollettino dell'Istituto di Entomologia della R. Università degli Studi di Bologna"
Od woluminu 15 (1944-1946): "Bollettino dell'Istituto di Entomologia della Università degli Studi di Bologna"
Od woluminu 38 (1984): "Bollettino dell'Istituto di Entomologia "Guido Grandi" della Università degli Studi di Bologna"
Od woluminu 55 (2002): "Bulletin of Insectology"

</doc>
<doc id="3058968" url="https://pl.wikipedia.org/wiki?curid=3058968" title="Myrmecological News">
Myrmecological News

Myrmecological News – międzynarodowe recenzowane czasopismo naukowe obejmujące tematyką myrmekologię. Obejmuje artykuły ze wszystkich dziedzin biologicznych związane z mrówkami. Dawniej ukazywało się pod nazwą "Myrmecologische Nachrichten". Do woluminu 15 artykuły miały abstrakty w języku niemieckim. Obecnie pismo w całości wydawane jest po angielsku. Wydawane jest przez Österreichische Gesellschaft für Entomofaunistik, austriackie stowarzyszenie entomologów i przyrodników. Obecnie redaktorami pisma są Birgit Schlick-Steiner, Florian Steiner oraz Herbert Zettel, a wychodzi ono raz do roku. 
Czasopismo jest indeksowane przez: Current Contents/Agriculture, Biology &amp; Environmental Sciences, Google Scholar, Science Citation Index Expanded, Scopus oraz Zoological Record.

</doc>
