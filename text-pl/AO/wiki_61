<doc id="3058969" url="https://pl.wikipedia.org/wiki?curid=3058969" title="Krajnowo">
Krajnowo

Krajnowo (bułg. "Крайново") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 46 mieszkańców.

</doc>
<doc id="3058970" url="https://pl.wikipedia.org/wiki?curid=3058970" title="Charles Challiol">
Charles Challiol

Charles Challiol (ur. 21 marca 1874 w Albi, zm. 11 marca 1948) – francuski duchowny katolicki, biskup. Święcenia kapłańskie przyjął w 1896 roku, zaś w 1925 został mianowany przez papieża Piusa XI ordynariuszem diecezji Rodez. Ingres odbył 25 sierpnia tegoż roku. Kierował diecezją aż do swej śmierci w 1948 roku.

</doc>
<doc id="3058972" url="https://pl.wikipedia.org/wiki?curid=3058972" title="Janowiec (gromada w powiecie żnińskim)">
Janowiec (gromada w powiecie żnińskim)

Janowiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Janowiec z siedzibą GRN w mieście Janowcu (nie wchodzącym w jej skład; obecna nazwa "Janowiec Wielkopolski") utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Brudzyń, Włoszanowo i Wybranowo ze zniesionej gminy Janowiec w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Janowiec włączono obszar zniesionej gromady Żerniki, a także wsie Kołdrąb, Posługowo i Posługówko oraz miejscowość Sarbinówko ze zniesionej gromady Kołdrąb, w tymże powiecie.
31 grudnia 1961 do gromady Janowiec włączono obszar zniesionej gromady Gącz w tymże powiecie.
1 stycznia 1969 z gromady Janowiec wyłączono grunty o powierzchni ogólnej 3,00 ha, włączając je do miasta Janowiec w tymże powiecie; do gromady Janowiec z Janowca włączono natomiast grunty rolne o powierzchni ogólnej 907,44 ha.
1 stycznia 1972 do gromady Janowiec włączono sołectwa Chrzanowo, Obiecanowo, Juncewo, Świątkowo i Żużoły ze zniesionej gromady Świątkowo w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie żnińskim reaktywowano gminę Janowiec (1 stycznia 1992 zmieniono nazwę gminy na "Janowiec Wielkopolski").

</doc>
<doc id="3058973" url="https://pl.wikipedia.org/wiki?curid=3058973" title="Imperial Airways">
Imperial Airways

Imperial Airways Ltd. – brytyjskie linie lotnicze działające w latach 1924–1939, obsługujące połączenia pasażerskie i pocztowe na terenie Europy oraz pomiędzy Europą a posiadłościami imperium brytyjskiego w Afryce i Azji. Siedzibą przedsiębiorstwa było podlondyńskie Croydon, a macierzystym portem – port lotniczy Croydon.
Historia.
Przedsiębiorstwo powstało 31 marca 1924 roku z połączenia czterech linii lotniczych: The Instone Air Line Ltd., The Daimler Airway, Handley Page Transport Ltd. i British Marine Air Navigation Co. Ltd. Do fuzji doszło w następstwie rekomendacji rządu brytyjskiego dotyczących przyszłości brytyjskiego transportu lotniczego. Nowo powołana spółka miała za zadanie otworzyć połączenia między Wielką Brytanią a Związkiem Południowej Afryki, Indiami i ostatecznie Australią. W zamian przez dziesięć lat miała otrzymywać subsydia o łącznej wysokości miliona funtów.
Początkowo Imperial Airways posiadały trzynaście samolotów – siedem de Havillandów DH.34, trzy Handley Page W.8b, dwa Supermarine’y Sea Eagle i jednego Vickersa Vimy Commercial, wykorzystywanych do obsługi połączeń z Croydon do Paryża, Bazylei, Zurychu, Amsterdamu, Brukseli, Kolonii, Hanoweru i Berlina.
W latach 1925–1927 odbyły się pierwsze loty próbne Imperial Airways do Kapsztadu, Melbourne i Delhi. 30 marca 1929 roku nastąpiła inauguracja regularnego połączenia Croydon – Karaczi. Podróż, obejmująca przejazd pociągiem z Bazylei do Genui, trwała siedem dni. 28 lutego 1931 roku otwarte zostało połączenie do Mwanzy w Tanganice, a 20 stycznia 1932 roku – do Kapsztadu. 1 lipca 1933 roku połączenie do Karaczi wydłużono do Kalkuty, 23 września do Rangunu, a 9 grudnia do Singapuru (trasa z Karaczi realizowana była przez Indian Trans-Continental Airways). 8 grudnia 1934 roku zainaugurowano liczące 12 754 mil połączenie pocztowe z Wielkiej Brytanii do Australii, na odcinku z Singapuru do Brisbane obsługiwane przez spółkę QANTAS. 13 kwietnia 1935 roku połączenie udostępniono pasażerom. Całkowity czas podróży wynosił 12,5 dnia. 9 lutego 1936 roku otwarta została trasa transafrykańska z Chartumu do Kano, a od 15 października do Lagos. 14 marca uruchomiono połączenie do Hongkongu, początkowo wiodące przez Rangun, następnie przez Bangkok.
5 marca 1937 roku Imperial Airways otworzyły lądowisko dla łodzi latających w Hythe koło Southampton, skąd startowały odtąd wszystkie loty międzykontynentalne (połączenia europejskie w dalszym ciągu korzystały z lotniska w Croydon). 16 czerwca we współpracy z Pan American Airways otwarto połączenie z Nowego Jorku na Bermudy (i dalej do Wielkiej Brytanii).
11 listopada 1938 roku rząd brytyjski przedstawił propozycję połączenia Imperial Airways i British Airways w British Overseas Airways Corporation (BOAC). Doszło do niego 24 listopada 1939 roku. W 1974 roku BOAC po połączeniu z British European Airways (BEA) utworzył obecne British Airways.
Lista samolotów.
W nawiasach podano liczbę posiadanych egzemplarzy.

</doc>
<doc id="3058975" url="https://pl.wikipedia.org/wiki?curid=3058975" title="Gąsawa (gromada)">
Gąsawa (gromada)

Gąsawa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gąsawa z siedzibą GRN w Gąsawie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Biskupin, Godawy, Gąsawa, Łysinin i Marcinkowo Górne ze zniesionej gminy Gąsawa w tymże powiecie. Dla gromady ustalono 23 członków gromadzkiej rady narodowej.
31 grudnia 1959 do gromady Gąsawa włączono obszar zniesionej gromady Szelejewo oraz wieś Marcinkowo Dolne ze zniesionej gromady Grochowiska Księże w tymże powiecie.
1 stycznia 1972 do gromady Gąsawa włączono sołectwa Chomiąża Szlachecka, Laski Wielkie, Nowawieś, Obudno, Pniewy i Rozalinowo ze zniesionej gromady Laski Wielkie w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie żnińskim reaktywowano gminę Gąsawa.

</doc>
<doc id="3058976" url="https://pl.wikipedia.org/wiki?curid=3058976" title="Charlotte Moore Sitterly">
Charlotte Moore Sitterly

Charlotte Emma Moore Sitterly (ur. 24 września 1898 w Ercildoun (Pensylwania), zm. 3 marca 1990 w Waszyngtonie) – amerykańska astronom.
Życiorys.
Charlotte Moore w 1920 roku uzyskała stopień BA w dziedzinie matematyki w Swarthmore College i podjęła pracę na stanowisku asystenta w katedrze Henry'ego Norrisa Russella w Princeton University. Była współautorem kilku artykułów dotyczących gwiazd podwójnych. Pracowała też, wspólnie z Haroldem Babcockiem oraz Charlesem St. Johnem, w Mount Wilson Observatory, gdzie prowadziła obserwacje widma słonecznego. W 1931 roku uzyskała stopień doktora astronomii na University of California, Berkeley, po czym wróciła do Princeton.
W 1945 roku zatrudniła się w sekcji spektroskopowej National Bureau of Standards, gdzie opracowywała i publikowała tablice i atlasy linii widmowych.
30 maja 1937 wyszła za mąż za astrofizyka Bancrofta Walkera Sitterly, ale w publikacjach naukowych nadal używała panieńskiego nazwiska.

</doc>
<doc id="3058977" url="https://pl.wikipedia.org/wiki?curid=3058977" title="Charlotte E. Moore Sitterly">
Charlotte E. Moore Sitterly



</doc>
<doc id="3058978" url="https://pl.wikipedia.org/wiki?curid=3058978" title="Marian Janusz">
Marian Janusz

Marian Janusz (ur. 2 lutego 1905 we Lwowie, zm. 7 kwietnia 1992 w Gliwicach) – polski inżynier budownictwa.
Życiorys.
Po ukończeniu w 1923 XI Państwowego Gimnazjum im. Jana i Andrzeja Śniadeckich we Lwowie rozpoczął studia na Wydziale Inżynierii Lądowej i Wodnej Politechniki Lwowskiej. Naukę zakończył w 1928, ale sytuacja finansowa sprawiła, że dyplom obronił dopiero w 1938.
Od 1928 pracował jako zastępca asystenta prof. Jana Boguckiego w Katedrze Statyki Budowli i Budownictwa Żelaznego na wydziale, który ukończył. Po roku przeszedł do Katedry Mechaniki Ogólnej, którą kierował Włodzimierz Burzyński. Od 1934 był młodszym asystentem Wojciecha Rubinowicza i Kazimierza Vetulaniego, w 1938 po obronie dyplomu został starszym asystentem. Od 1936 równolegle do pracy na uczelni wykładał mechanikę teoretyczną, wytrzymałość materiałów i fizykę z elementami maszynoznawstwa w Państwowej Szkole Technicznej, której dyrektorem był prof. Klaudiusz Filasiewicz. Od 1939 był adiunktem na Wydziale Mechanicznym, po zajęciu Lwowa przez Armię Czerwoną kontynuował pracę w Instytucie Politechnicznym.
Po wkroczeniu wojsk hitlerowskich pozostał w mieście i wykładał mechanikę w Polskiej Szkole Technicznej. Po wyparciu wojsk niemieckich przez Armię Czerwoną Marian Janusz powrócił do pracy w ponownie działającym Instytucie Politechnicznym, był adiunktem i wykładał wytrzymałość materiałów. Podczas akcji wysiedlania Polaków w kwietniu 1946 opuścił Lwów, razem z prof. Włodzimierzem Burzyńskim i grupą lwowskich naukowców zamieszkał w Gliwicach i współorganizował Politechnikę Śląską.
Od maja 1946 kierował Katedrą Mechaniki i Wytrzymałości Materiałów, początkowo był zastępcą profesora, w 1949 uzyskał tytuł doktora, w 1950 otrzymał tytuł profesora nadzwyczajnego. Równocześnie na zaproszenie prof. Edwarda Suchardy był współorganizatorem Katedry Wytrzymałości Materiałów i Statyki Budowli, kierował nią do 1956 dojeżdżając z Gliwic. Od 1952 do 1955 był dziekanem Wydziału Inżynieryjno-Budowlanego, a przez następne cztery lata prorektorem prorektorem tego Wydziału. W 1959 należał do grona organizatorów Wydziału Wychowania Technicznego, którego został dziekanem. Funkcję tę pełnił do 1971, w międzyczasie, w 1965 uzyskał tytuł profesora zwyczajnego Politechniki Śląskiej. Podczas pracy na Wydziale Wychowania Technicznego równolegle kierował Katedrą Technologii Ogólnej Uniwersytetu Śląskiego. Na emeryturę przeszedł w październiku 1975, zmarł w nocy z 6 na 7 kwietnia 1992.

</doc>
<doc id="3058979" url="https://pl.wikipedia.org/wiki?curid=3058979" title="Małko Szarkowo">
Małko Szarkowo

Małko Szarkowo (bułg. "Малко Шарково") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 195 mieszkańców.

</doc>
<doc id="3058980" url="https://pl.wikipedia.org/wiki?curid=3058980" title="Rogowo (gromada w powiecie żnińskim)">
Rogowo (gromada w powiecie żnińskim)

Rogowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rogowo z siedzibą GRN w Rogowie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Gałężewo, Grochowiska Szlacheckie, Rogowo i Wiewiórczyn, ponadto miejscowość Izdebno z dotychczasowej gromady Izdebno oraz miejscowość Rzym z dotychczasowej gromady Recz, ze zniesionej gminy Rogowo w tymże powiecie. Dla gromady ustalono 25 członków gromadzkiej rady narodowej.
10 kwietnia 1956 (z mocą obowiązującą wstecz od 29 lutego 1956) do gromady Rogowo włączono część wsi Niedźwiady o obszarze 236,48,62 ha z gromady Kołdrąb w tymże powiecie.
1 stycznia 1958 do gromady Rogowo włączono wieś Szkółki z gromady Kołdrąb w tymże powiecie.
31 grudnia 1959 do gromady Rogowo włączono wsie Czewujewo, Grochowiska Księże, Wola i Złotniki ze zniesionej gromady Grochowiska Księże, wsie Lubcz, Zalesie, Cotoń i Bożacin ze zniesionej gromady Lubcz, a także wsie Żurawiniec-Niedźwiady, Recz i Skórki oraz miejscowość Zbojewo ze zniesionej gromady Kołdrąb, w tymże powiecie.
1 stycznia 1972 gromadę Rogowo połączono z gromadą Gościeszyn, tworząc z ich obszarów "gromadę Rogowo" z siedzibą Gromadzkiej Rady Narodowej w Rogowie w tymże powiecie ("de facto" gromadę Gościeszyn zniesiono, włączając jej obszar do gromady Rogowo).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie żnińskim reaktywowano gminę Rogowo.

</doc>
<doc id="3058981" url="https://pl.wikipedia.org/wiki?curid=3058981" title="Gościeszyn (gromada)">
Gościeszyn (gromada)

Gościeszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gościeszyn z siedzibą GRN w Gościeszynie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Budzisław, Cegielnia, Gościeszyn i Ryszewo ze zniesionej gminy Rogowo w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Gościeszyn włączono wieś Mięcierzyn ze zniesionej gromady Lubcz w tymże powiecie.
10 kwietnia 1956 (z mocą obowiązującą wstecz od 29 lutego 1956) z gromady Gościeszyn wyłączono wieś Zalesie, włączając ją do gromady Lubcz w tymże powiecie w tymże województwie.
1 stycznia 1972 gromadę Gościeszyn połączono z gromadą Rogowo, tworząc z ich obszarów "gromadę Rogowo" z siedzibą Gromadzkiej Rady Narodowej w Rogowie w tymże powiecie ("de facto" gromadę Gościeszyn zniesiono, włączając jej obszar do gromady Rogowo).
Zobacz też: gmina Gościeszyn.

</doc>
<doc id="3058984" url="https://pl.wikipedia.org/wiki?curid=3058984" title="Sophie Zubiolo">
Sophie Zubiolo

Sophie Zubiolo (ur. 15 stycznia 1973) – belgijska lekkoatletka, tyczkarka.
W 1997 zajęła z wynikiem 3,90 14. miejsce w eliminacjach i nie awansowała do finału podczas halowych mistrzostw świata.
Wielokrotna mistrzyni i rekordzistka kraju.

</doc>
<doc id="3058985" url="https://pl.wikipedia.org/wiki?curid=3058985" title="Laski Wielkie (gromada)">
Laski Wielkie (gromada)

Laski Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Laski Wielkie z siedzibą GRN w Laskach Wielkich utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Chomiąża Szlachecka, Laski Wielkie, Nowawieś, Obudno, Piastowo i Pniewy ze zniesionej gminy Gąsawa w tymże powiecie. Dla gromady ustalono 21 członków gromadzkiej rady narodowej.
31 grudnia 1961 do gromady Laski Wielkie włączono wsie Annowo i Wiktorowo ze znoszonej gromady Jadowniki w tymże powiecie.
Gromadę zniesiono 1 stycznia 1972, a jej obszar włączono do gromad Gąsawa (sołectwa Chomiąża Szlachecka, Laski Wielkie, Nowawieś, Obudno, Pniewy i Rozalinowo) i Żnin-Wschód (sołectwo Annowo) w tymże powiecie.

</doc>
<doc id="3058986" url="https://pl.wikipedia.org/wiki?curid=3058986" title="Enrique De Lucas">
Enrique De Lucas



</doc>
<doc id="3058987" url="https://pl.wikipedia.org/wiki?curid=3058987" title="Mamarczewo">
Mamarczewo

Mamarczewo (bułg. "Мамарчево") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 359 mieszkańców.

</doc>
<doc id="3058989" url="https://pl.wikipedia.org/wiki?curid=3058989" title="Rafał Matuszak">
Rafał Matuszak

Rafał Wojciech Matuszak (ur. 30 kwietnia 1977 w Łodzi) – polski muzyk, basista. Rafał Matuszak znany jest przede wszystkim z wieloletnich występów w zespole muzyki rockowej Coma. Wraz z grupą otrzymał m.in. sześciokrotnie nagrodę polskiego przemysłu fonograficznego Fryderyka. W 2009 roku muzyk otrzymał także indywidualnie nominację w kategorii "wydawnictwo specjalne – najlepsza oprawa graficzna" do tejże nagrody za płytę Comy - "Hipertrofia" (2008). Debiutował w zespole SID. Następnie występował w formacji Second Hand gdzie poznał Marcina Kobzę oraz De Ja Vi w którym grał wraz z Dominikiem Witczakiem i Piotrem Roguckim.

</doc>
<doc id="3058990" url="https://pl.wikipedia.org/wiki?curid=3058990" title="Choszen">
Choszen

Choszen (hebr. חֹשֶׁן) – święty napierśnik (pektorał) noszony przez arcykapłanów izraelskich. Na zewnętrznej powierzchni choszenu umieszczonych było dwanaście kamieni szlachetnych, reprezentujących Dwanaście Plemion Izraela. Wewnątrz mieścił się schowek na losy zwane urim i tummim, za pomocą których arcykapłan udzielał w imieniu Boga odpowiedzi na konkretne pytania stawiane mu przez petentów.
Opis biblijny.
Szczegółowy opis choszenu znajduje się w Księdze Wyjścia 28,15-30:
"Zrobisz też napierśnik wyroczny. Wykonasz go artystycznie, tak samo jak efod. Zrobisz go ze złota, z fioletowej i czerwonej purpury, z karmazynu i ze skręconego bisioru. Będzie czworograniasty, złożony we dwoje, na piędź długi i na piędź szeroki. Osadzisz na nim zestaw z drogich kamieni w czterech rzędach: pierwszy rząd to rubin, topaz i szmaragd; drugi rząd to karbunkuł, szafir i beryl. Trzeci rząd to opal, agat i ametyst. Czwarty rząd to chryzolit, onyks i jaspis. Osadzone będą w oprawach ze złota. A kamieni tych będzie, według imion synów izraelskich, dwanaście, według ich imion; na każdym będzie wyryte jak na pieczęci imię jednego z dwunastu plemion. Na napierśniku zrobisz łańcuszki, skręcone jak sznurki, ze szczerego złota. Zrobisz też na napierśniku dwa złote pierścienie i przymocujesz te dwa pierścienie do dwóch końców napierśnika, i włożysz te dwa złote łańcuszki do dwóch pierścieni na końcach napierśnika. A drugie końce obu łańcuszków przymocujesz do dwóch opraw, które przytwierdzisz do dwóch naramienników efodu z przodu. Zrobisz też dwa złote pierścienie i przymocujesz je do dwóch końców napierśnika na jego brzegu wewnętrznym od strony efodu. Zrobisz też jeszcze dwa złote pierścienie i przymocujesz je do dwóch naramienników efodu od dołu z przedniej jego strony, tuż przy jego spojeniu, ponad przepaską efodu, potem zwiąże się napierśnik jego pierścieniami z pierścieniami efodu sznurem z fioletowej purpury, aby był nad przepaską efodu i aby napierśnik nie przesuwał się na efodzie. Aaron będzie nosił imiona synów izraelskich na napierśniku wyrocznym na swoim sercu, gdy będzie wchodził do miejsca świętego, ku stałej pamięci przed Panem. Do napierśnika wyrocznego włożysz urim i tummim, aby były na sercu Aarona, gdy będzie stawał przed obliczem Pana. Tak nosić będzie Aaron na swym sercu ustawicznie przed obliczem Pana wyrocznie dla synów izraelskich."

</doc>
<doc id="3058991" url="https://pl.wikipedia.org/wiki?curid=3058991" title="Gorzyce (gromada w powiecie żnińskim)">
Gorzyce (gromada w powiecie żnińskim)

Gorzyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gorzyce z siedzibą GRN w Gorzycach utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Dochanowo, Gorzyce, Nadborowo. Paryż i Słabomierz ze zniesionej gminy Żarczyn oraz obszar dotychczasowej gromady Sielec ze zniesionej gminy Żnin-Zachód w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Gorzyce włączono wieś Podobowice ze znoszonej gromady Słębowo w tymże powiecie.
1 stycznia 1972 gromadę Gorzyce połączono z gromadą Dziewierzewo, tworząc z ich obszarów "gromadę Gorzyce" z siedzibą Gromadzkiej Rady Narodowej w Gorzycach w tymże powiecie ("de facto" gromadę Dziewierzewo zniesiono, włączając jej obszar do gromady Gorzyce).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie żnińskim utworzono gminę Gorzyce.

</doc>
<doc id="3058993" url="https://pl.wikipedia.org/wiki?curid=3058993" title="Charles de Ligonnès">
Charles de Ligonnès

Charles de Ligonnès (ur. 3 października 1845 w Mende, zm. 5 lutego 1925) – francuski duchowny katolicki, biskup. Święcenia kapłańskie przyjął w 1877 roku, zaś w 1906 został mianowany przez papieża Piusa X ordynariuszem diecezji Rodez. Ingres odbył 20 marca 1906 roku. Kierował diecezją do swojej śmierci w 1925 roku.

</doc>
<doc id="3058994" url="https://pl.wikipedia.org/wiki?curid=3058994" title="Kretoszczury">
Kretoszczury



</doc>
<doc id="3058996" url="https://pl.wikipedia.org/wiki?curid=3058996" title="Oman (Bułgaria)">
Oman (Bułgaria)

Oman (bułg. "Оман") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 73 mieszkańców.

</doc>
<doc id="3058997" url="https://pl.wikipedia.org/wiki?curid=3058997" title="Lester Kelly">
Lester Kelly

Lester Hamilton Kelly (ur. w 1893, zm. 1958 w Brighton) – australijski lekkoatleta, skoczek wzwyż.
Dwukrotny mistrz Australazji (1911 i 1914).
Dwukrotny rekordzista Australii:
wynik ten poprawił w 1926 Lawrence B. Mason.
Bibliografia.
 

</doc>
<doc id="3058998" url="https://pl.wikipedia.org/wiki?curid=3058998" title="Dziewierzewo (gromada)">
Dziewierzewo (gromada)

Dziewierzewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dziewierzewo z siedzibą GRN w Dziewierzewie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Dziewierzewo, Miastowice i Żarczyn ze zniesionej gminy Żarczyn w powiecie żnińskim oraz obszar dotychczasowej gromady Górki Zagajne ze zniesionej gminy Królikowo w powiecie szubińskim w tymże województwie. Dla gromady ustalono 21 członków gromadzkiej rady narodowej.
1 stycznia 1972 gromadę Dziewierzewo połączono z gromadą Gorzyce, tworząc z ich obszarów "gromadę Gorzyce" z siedzibą Gromadzkiej Rady Narodowej w Gorzycach w tymże powiecie ("de facto" gromadę Dziewierzewo zniesiono, włączając jej obszar do gromady Gorzyce).

</doc>
<doc id="3059000" url="https://pl.wikipedia.org/wiki?curid=3059000" title="Doras">
Doras

Doras – rodzaj słodkowodnych ryb sumokształtnych z rodziny kirysowatych (Doradidae).
Występowanie.
Ameryka Południowa.
Klasyfikacja.
Gatunki zaliczane do tego rodzaju:
Gatunkiem typowym jest "Silurus carinatus" ("D. carinatus").

</doc>
<doc id="3059001" url="https://pl.wikipedia.org/wiki?curid=3059001" title="Popowo (obwód Jamboł)">
Popowo (obwód Jamboł)

Popowo (bułg. "Попово") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 307 mieszkańców. Nad Popowską reką. Sobór odbywa się corocznie 2 maja.

</doc>
<doc id="3059002" url="https://pl.wikipedia.org/wiki?curid=3059002" title="Pomniki Ełku">
Pomniki Ełku



</doc>
<doc id="3059003" url="https://pl.wikipedia.org/wiki?curid=3059003" title="Orthopterists' Society">
Orthopterists' Society

Orthopterists' Society – międzynarodowe towarzystwo entomologiczne skupiające naukowców zajmujących się badaniami nad prostoskrzydłymi i pokrewnymi grupami owadów. 
Założone zostało w 1976 roku przez grupę około 35 ortopterologów, którzy spotkali się wówczas w argentyńskim San Martín de los Andes, pod nazwą Pan American Acridological Society. W 1977 został napisany status, a w 1978 towarzystwo zostało zatwierdzone przez rząd USA. Obecnie zrzesza 470 członków z 60 krajów z 6 kontynentów.
Publikacje.
Towarzystwo publikuje 2 czasopisma naukowe. Ukazujący się 2-4 razy rocznie newsletter Metaleptea oraz wychodzący 2 razy w roku Journal of Orthoptera Research.
Ponadto wydawane zostały książki, w tym:

</doc>
<doc id="3059004" url="https://pl.wikipedia.org/wiki?curid=3059004" title="Entomological Society of Canada">
Entomological Society of Canada

Entomological Society of Canada lub Société d’Entomologie du Canada – kanadyjskie towarzystwo naukowe zrzeszające badaczy i miłośników entomologii. Jest jednym z największych i najstarszych profesjonalnych stowarzyszeń w Kanadzie.
Stowarzyszenie zostało założone w Toronto, 16 kwietnia 1863. Jego pierwszym przewodniczącym był Henry Holmes Croft, sekretarzem W. W. Saunders, a kuratorem Rev. J. Hubbert. Status prawny towarzystwo otrzymało w 1871. Zostało wówczas włączone, jako nowa sekcja, do Agricultural Arts Act pod nazwą "The Entomological Society of Ontario". W 1873 siedziba organizacji przeniesiona została do London, a potem, w 1906, do Guelph. 3 listopada 1950 członkowie Entomological Society of Ontario założyli obecne Entomological Society of Canada i przenieśli jego siedzibę do Ottawy
Obecnie, w celu koordynowania prac nad kanadyjską fauną, towarzystwo to, we współpracy z Canadian Museum of Nature utworzyło organizację Biological Survey of Canada. 
Towarzystwo od 1868 wydaje czasopismo naukowe The Canadian Entomologist, od 1955 suplement "Memoirs of the Entomological Society of Canada", a od 1969 także biuletyn "Bulletin".
W skład zarządu na lata 2012-13 wchodzą: Rosemarie De Clerck-Floate (prezydent), Rebecca Hallett oraz Staffan Lindgren (wiceprezydenci), Michel Cusson (były prezydent), Brent Elliott (dyrektor) oraz dyrektorzy regionalni: Bill Riel, Kevin Floate, Martin Erlandson, Kateryn Rochon, Patrice Bouchard, Annabelle Firlej i Carolyn Parsons.

</doc>
<doc id="3059005" url="https://pl.wikipedia.org/wiki?curid=3059005" title="Laponia (prowincja)">
Laponia (prowincja)

Laponia (fiń. Lapin lääni, szw. Lapplands län) do 2009 była jedną z sześciu prowincji administracyjnych Finlandii. Siedzibą władz prowincji było Rovaniemi. 
Prowincja Laponia została utworzona w 1938, po podziale dotychczasowej prowincji Oulu ("Oulun lääni"). Istniała do końca 2009, kiedy zniesiono w Finlandii podział na prowincje.
Laponia była największą pod względem powierzchni i najbardziej wysuniętą na północ prowincją Finlandii. Graniczyła ze Szwecją, Norwegią i Rosją oraz z Zatoką Botnicką. Od południa graniczyła z prowincją Oulu.
Prowincja obejmowała obszar krainy historycznej Laponia oraz północną część Ostrobotnii. Obszar byłej prowincji pokrywa się z obszarem utworzonego w 2010 regionu administracyjnego Laponia ("Lapin maakunta").

</doc>
<doc id="3059006" url="https://pl.wikipedia.org/wiki?curid=3059006" title="Nowa Andaluzja">
Nowa Andaluzja

Prowincja Nowa Andaluzja (Nueva Andalucía) albo Cumaná. Dawna prowincja Hiszpańskiego Imperium później Wielkiej Kolumbii i Wenezueli. Utworzona 27 maja 1568 roku z połączenia wschodnich terytoriów dzisiejszej Wenezueli, Nowej Andaluzji (powstałej w 1536 roku) i Praii do jednego podmiotu. Pierwszym gubernatorem został podróżnik Diego Hernández de Serpa. W 1777 roku weszła w skład Kapitanii Generalnej Wenezueli. Od 5 lipca 1811 część niepodległej Wenezueli.
Ostatnim gubernatorem był Joaquín Puelles Tariego.
W jej skład wchodziły: dzisiejsze prowincje Sucre, Anzoátegui i Monagas, a także część zachodniej Gujany i północnej Brazylii. Najważniejszymi miastami były Cumaná i Nowa Barcelona.

</doc>
<doc id="3059008" url="https://pl.wikipedia.org/wiki?curid=3059008" title="Rużica (obwód Jamboł)">
Rużica (obwód Jamboł)

Rużica (bułg. "Ружица") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 106 mieszkańców.

</doc>
<doc id="3059012" url="https://pl.wikipedia.org/wiki?curid=3059012" title="Systematic &amp; Applied Acarology Society">
Systematic &amp; Applied Acarology Society

Systematic &amp; Applied Acarology Society (pl. "Towarzystwo Akarologii Systematycznej i Stosowanej") – międzynarodowe towarzystwo naukowe zrzeszające akarologów.
Celem organizacji jest promocja i rozwój akarologii oraz wspomaganie współpracy i wymiany informacji między akarologami z różnych części świata. Od 1996 towarzystwo wydaje recenzowane czasopismo naukowe Systematic &amp; Applied Acarology. Ponadto ukazuje się newsletter "Acarology Bulletin", a okazjonalnie seria "Systematic &amp; Applied Acarology Special Publications".

</doc>
<doc id="3059013" url="https://pl.wikipedia.org/wiki?curid=3059013" title="Sitowo (obwód Jamboł)">
Sitowo (obwód Jamboł)

Sitowo (bułg. "Ситово") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 73 mieszkańców.

</doc>
<doc id="3059016" url="https://pl.wikipedia.org/wiki?curid=3059016" title="Reklozer">
Reklozer

Reklozer (ang. recloser) – samoczynny wyłącznik stosowany w napowietrznych sieciach elektroenergetycznych średniego napięcia (SN). Określenie samoczynny wynika z faktu, że może wyłączać uszkodzony odcinek linii SN bez udziału dyspozytora. Ma tę przewagę nad rozłącznikiem, że wyłącza prądy zwarciowe i może wykonać samodzielnie wielokrotny cykl Samoczynne ponowne załączanie (SPZ). Cecha ta została podkreślona w angielskiej nazwie wyłącznika – recloser, która w spolszczonej pisowni – reklozer staje się powszechna.
Funkcje i korzyści.
Linie napowietrzne średniego napięcia (SN) pracują głównie w układzie promieniowo-odbiorczym. Są długimi ciągami zasilającymi odbiorców. Przebiegają w różnym terenie. W sposób naturalny są narażone na uszkodzenia spowodowane działaniami czynników zewnętrznych (gałęzie, drzewa, wiatr, ptaki, oblodzenie, szadź, wyładowania atmosferyczne). W klasycznym układzie linii elektroenergetycznej na skutek awarii dowolnego z jej elementów następuje wyłączenie zasilania w GPZ (Głównym Punkcie Zasilania). W tym momencie wszyscy odbiorcy podłączeni do linii nie mają zasilania. 
W przypadku zainstalowania w linii reklozera (reklozerów) w momencie wystąpienia awarii zostaje automatycznie zidentyfikowane miejsce i rodzaj awarii. Jeśli zwarcie ma charakter trwały następuje odłączenie tylko określonego fragmentu sieci. Odbiorcy energii poza tym obszarem nie zauważają wystąpienia awarii.
Reklozer w sieci pełni ponadto funkcje:
Umieszczenie reklozera w sieci jest równoznaczne z powtórzeniem właściwości pola liniowego rozdzielni SN głęboko w sieci, zawierającego wyłącznik próżniowy, układ pomiaru parametrów sieci, w pełni konfigurowalny układ automatyki zabezpieczeniowej zdolnej do wykonywania wielokrotnego szybkiego SPZ, układ gwarantowanego zasilania oraz układ współpracujący z elementami telesterowania i telesygnalizacji.
Stosowanie w Polsce i na świecie.
W sieciach elektroenergetycznych, zwłaszcza za granicą, reklozery (łączniki do wielokrotnego SPZ) są powszechnie stosowane od wielu lat. W ostatnich latach, również w Polsce, w celu poprawienia warunków ruchowych sieci i skrócenia przerw w pracy wprowadza się reklozery sterowane zdalnie, drogą radiową. 
Aktualnie największym producentem reklozerów na świecie jest obecna na wszystkich kontynentach również w Europie i Polsce Grupa Przemysłowa Tavrida Electric, produkująca ponad 9000 reklozerów rocznie.

</doc>
<doc id="3059017" url="https://pl.wikipedia.org/wiki?curid=3059017" title="William F. Meggers Award">
William F. Meggers Award

William F. Meggers Award – nagroda naukowa przyznawana przez The Optical Society (poprzednio "Optical Society of America") osobom wyróżniającym się znaczącym wkładem w obszarze spektroskopii.
Nagroda została ustanowiona w 1970 roku i nadano jej imię Williama Fredericka Meggersa.

</doc>
<doc id="3059019" url="https://pl.wikipedia.org/wiki?curid=3059019" title="Richard Laurence Zusi">
Richard Laurence Zusi

Richard Laurence Zusi (ur. 1930) – amerykański ornitolog specjalizujący się w osteologii ptasich czaszek.
Zusi urodził się 27 stycznia 1930 w Winchester w Massachusetts, ale dorastał w kanadyjskim Toronto. Dostał się na Northwestern University, gdzie w 1951 otrzymał licencjat, a później University of Michigan, gdzie w 1953 został magistrem, a w 1959 doktorem zoologii. Od 1958 do 1963 nauczał na University of Maine. Phil Humphrey zaangażował go w 1963 do badań naukowych w Division of Birds przy National Museum of Natural History. Zusi specjalizuje się tam w anatomii funkcjonalnej, ewolucji, etologii i klasyfikacji ptaków.
Zusi został jednym ze światowych ekspertów w anatomii funkcjonalnej ptaków, a jego prace skupiały się na mechanice i ewolucji ich struktur kostnych, zwłaszcza wchodzących w skład czaszki. Do znanych jego publikacji w tej dziedzinie należą: "A functional and evolutionary analysis of rhynchokinesis in birds" z 1984, "A feeding adaptation of the jaw articulation in the new world jays (Corvidae)" z 1987 oraz "Patterns of diversity in the avian skull" z 1993. Jest również współautorem i ilustratorem "The Preliminary Field Guide to the Birds of the Indian Ocean" z 1963.
Zusi był bardzo aktywny w komitetach, wystawach i administracji Smithsonian University. W 1971 został wybrany na członka American Ornithologists’ Union. W latach 1965-79 był członkiem Washington Biologists’ Field Club. Pracował także w National Science Foundation. Współpracował z Bradleyem Livezeyem z Carnegie Museum w Pittsburgu.

</doc>
<doc id="3059020" url="https://pl.wikipedia.org/wiki?curid=3059020" title="Stefan Karadżowo">
Stefan Karadżowo

Stefan Karadżowo (bułg. Стефан Караджово) – wieś w południowo-wschodniej Bułgarii, w obwodzie Jamboł, w gminie Bolarowo.
Według danych Narodowego Instytutu Statystycznego, 31 grudnia 2011 roku liczyła 506 mieszkańców. Znajduje się w niej dom kultury. Święto soboru odbywa się corocznie 24 maja.
Dawniej miejscowość nosiła nazwę Imcze. Po wyzwoleniu Bułgarii spod panowania tureckiego przemianowano ją na cześć rewolucjonisty Stefana Karadży.

</doc>
<doc id="3059021" url="https://pl.wikipedia.org/wiki?curid=3059021" title="Henry Keith Townes">
Henry Keith Townes

Henry Keith Townes Junior (ur. 1913, zm. 1990) – amerykański entomolog specjalizujący się w błonkówkach, szczególnie gąsienicznikach (Ichneumonidae).
H. K. Townes Jr. urodził się 20 stycznia 1913 w Greenville w Karolinie Południowej. Tam, w wieku lat 16, został przyjęty na Furman University, który ukończył z tytułem lincencjackim w biologii (BSc) i języku (BA). Tytuł doktorski zdobył na Cornell University pod J. C. Bradleyem, który skierował jego zainteresowania z Chalcidoidea ku Ichneumonidae. W 1940-41 był na stypendium w Academy of Natural Sciences of Philadelphia, gdzie pracował nad katalogiem nearktycznych Ichneumonidae. Później zatrudniony został przez United States Department of Agriculture w Waszyngtonie gdzie zajmował się muchówkami, prostoskrzydłymi, sieciarkami i błonkówkami, a ekspertem od Ichneumonidae został po odejściu Cushmana. W 1949 opuścił departament na rzecz posady na North Carolina State University, gdzie został do 1956. W tym roku R. R. Dreisbach, hymenopterolog amator z Dow Chemical Company, zapewnił mu sponsoring jego badań nad systematyką Ichneumonidae. Henry z rodziną przeprowadzili się do Ann Arbor w Michigan, gdzie jego badania i zbiory zostały związane z University of Michigan.
Od 1933 rozbudowywał kolekcję błonkówek, szczególnie gąsieniczników. Wspólnie z żoną, dr. Marjorie Chapman Townes założył w 1964 roku American Entomological Institute, organizację non-profit dla zbioru i biblioteki. Pod koniec lat 1970' zbiór liczył ponad 700 000 okazów i w 1985 cel organizacji został rozszerzony na systematykę błonkówek, szczególnie gąsieniczników. W 1990 kolekcja liczyła około 935 000 okazów, w tym 571 000 gąsieniczników.
Townes znany jest ze swojego wkładu w systematykę gąsieniczników, których taksonomia była wcześniej chaotyczna. Uporządkował on grupę w 60 tys. gatunków i blisko 2900 rodzajów. Opublikował m.in. czterotomową rewizję rodzajów świata (bez Ichneumoninae), 5 katalogów fauny światowej (bez zachodniej Palaearktyki), 7 tomów rewizji fauny nearktycznej z wielu podrodzin oraz mnóstwo mniejszych prac.

</doc>
<doc id="3059023" url="https://pl.wikipedia.org/wiki?curid=3059023" title="Zasłonak">
Zasłonak



</doc>
<doc id="3059025" url="https://pl.wikipedia.org/wiki?curid=3059025" title="Songül Kılıç">
Songül Kılıç

Songül Kılıç (ur. 15 stycznia 1973) – turecka lekkoatletka, tyczkarka.
Reprezentantka kraju w zawodach pucharu Europy
Wielokrotna mistrzyni Turcji.
27 lipca 1997 w Ankarze ustanowiła wynikiem 2,80 rekord Turcji.
Bibliografia.
 

</doc>
<doc id="3059027" url="https://pl.wikipedia.org/wiki?curid=3059027" title="Songül Kiliç">
Songül Kiliç



</doc>
<doc id="3059028" url="https://pl.wikipedia.org/wiki?curid=3059028" title="Journal of Invertebrate Pathology">
Journal of Invertebrate Pathology

Journal of Invertebrate Pathology – recenzowane czasopismo naukowe obejmujące tematyką patogenezę chorób bezkręgowców, w tym odporność na choroby gatunków użytkowych oraz kontrolowanie za pomocą patogenów populacji gatunków szkodliwych. W czasopiśmie są również publikowane wyniki badań z zakresu fizjologii, morfologii, genetyki, immunologii i ekologii, związanych z etiologią chorób bezkręgowców. Czasopismo zostało stworzone w 1959 przez Edwarda Arthura Steinhausa, założyciela Society for Invertebrate Pathology, pod nazwą "Journal of Insect Pathology". Wydawane jest przez Academic Press (część Elsevier).

</doc>
<doc id="3059029" url="https://pl.wikipedia.org/wiki?curid=3059029" title="International Journal of Acarology">
International Journal of Acarology

International Journal of Acarology – recenzowane czasopismo naukowe, publikujące w dziedzinie akarologii, wydawane przez Taylor &amp; Francis. Tematyka pisma obejmuje biologię, biochemię, etologię, ekologię, kontrolę, ewolucję, morfologię, fizjologię, systematykę oraz taksonomię roztoczy.
Czasopismo jest abstraktowane i indeksowane przez: Current Contents/ Agriculture, Biology and Environmental Sciences, ISI Alerting Services, Science Citation Index Expanded, Biological Science Information Service/Biological Abstracts, CAB Abstracts, Cambridge Scientific Abstracts, Pest Directory Database of ISPS (International Society for Pest Information), Zoological Record oraz Elsevier Bibliographic Services.

</doc>
<doc id="3059030" url="https://pl.wikipedia.org/wiki?curid=3059030" title="Joseph Duval">
Joseph Duval

Joseph Marie Louis Duval (ur. 11 października 1928 w Chênex, zm. 23 maja 2009) – francuski duchowny katolicki, biskup. Święcenia kapłańskie przyjął w 1952 roku, zaś w 1974 został mianowany przez papieża Pawła VI biskupem pomocniczym archidiecezji Rennes ze stolicą tytularną Cannae. W 1978 mianowany koadiutorem z prawem następstwa archidiecezji Rouen. Objął diecezję w 1981 roku. W 2003 złożył rezygnację w związku z ukończeniem 75 roku życia. Zmarł w 2009 roku w wieku 80 lat.

</doc>
<doc id="3059031" url="https://pl.wikipedia.org/wiki?curid=3059031" title="Chenex">
Chenex



</doc>
<doc id="3059032" url="https://pl.wikipedia.org/wiki?curid=3059032" title="Strandża (miejscowość)">
Strandża (miejscowość)

Strandża (bułg. "Странджа") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 38 mieszkańców.

</doc>
<doc id="3059034" url="https://pl.wikipedia.org/wiki?curid=3059034" title="Societas Europaea Lepidopterologica">
Societas Europaea Lepidopterologica

Societas Europaea Lepidopterologica (SEL) – europejskie towarzystwo na rzecz badań nad motylami i ich ochroną w środowisku naturalnym. Założone zostało w 1976 roku w celu promowania współpracy między lepidopterologami z Europy, Zachodniej Azji i północnej Afryki oraz ochrony motyli i ich habitatów. Współcześnie należy tu ponad 600 członków.
Wśród członków organizacji jest wielu aktywnych, europejskich, profesjonalnych badaczy w dziedzinie systematyki, morfologii, etologii, faunistyki, biogeografii, bioróżnorodności, ekologii i ochrony motyli. Należy tu także podobna ilość europejskich "amatorskich specjalistów", którzy przyczyniają się do poszerzania wiedzy o tej grupie owadów.
Societas Europaea Lepidopterologica propaguje badania nad motylami i ich wyniki poprzez organizację European Congresses of Lepidopterology (pl. "Europejski Kongres Lepidopterologiczny") oraz publikowane przez siebie czasopismo naukowe Nota lepidopterologica. Ponadto wychodzi newsletter "News — Nouvelles — Nachrichten", służący komunikacji w obrębie towarzystwa.
Historia.
Stowarzyszenie założone zostało na spotkaniu 22 entomologów zorganizowanym w dniach 18-19 września 1976 roku w Bonn, przez Dr. Rienka de Jonga i Dr. O. Kudrna, których zainspirował sukces American Lepidopterists’ Society. Dr. Otakar Kudrna był czechosłowackim lepidopterologiem, który uciekł z tego, komunistycznego wówczas kraju, do Anglii, gdzie został czołowym europejskim autorytetem w dziedzinie taksonomii motyli. Jego "The Distribution Atlas of European Butterflies", wydany w 2002, bazuje na obserwacjach współpracowników z całego kontynentu i wykorzystywane jest do zgłębiania efektów zmian klimatycznych i zaniku habitatów. Za swoje wysiłki w dziedzinie ochrony europejskich motyli, w 2009 roku Kudrna otrzymał nagrodę Marsh European Lepidoptera Award.
Pierwszy Europejski Kongres Lepidopterologiczny odbył się pod koniec kwietnia 1978 roku. Towarzystwo liczyło już wtedy 390 członków. Status opublikowany został w 1979 roku.

</doc>
<doc id="3059035" url="https://pl.wikipedia.org/wiki?curid=3059035" title="Karl Neumann">
Karl Neumann

Karl Neumann – (ur. 22 grudnia 1887 w Katowicach, zm. ?) niemiecki dowódca okrętów podwodnych Kaiserliche Marine. W czasie I wojny światowej dowodzone przez niego okręty podwodne zatopiły 67 statków o łącznej pojemności BRT, 1 okręt – BRT. 
Początek służby.
Karl Neumann w 1907 roku wstąpił do szkoły kadetów Kaiserliche Marine, w tym samym roczniku byli m.in. Heino von Heimburg, Paul Hundius czy Hans Valentiner. Szkolenie odbył na okręcie szkolnym SMS "Graudenz". 
I wojna światowa.
W dniu wybuchu I wojny światowej 5 sierpnia 1914 roku służył na SMS "Graudenz". w lipcu 1915 roku został skierowany na szkolenie na łodziach podwodnych. Po niecałym roku otrzymał swój pierwszy przydział na stanowisko dowódcy SM UB-13, okrętu podwodnego typu UB I. 15 grudnia 1915 roku zastąpił na tym stanowisku pierwszego dowódcę okrętu Waltera Gustava Beckera Neumann służył na UB-13 do początku marca 1916 roku. 1 marca 1916 roku w czasie patrolu u wybrzeży Suffolk, zatopił cztery brytyjskie łodzie rybackie. 8 marca 1916 roku, na cztery tygodnie, objął dowództwo SM UB-2 27 kwietnia na trzy miesiące został mianowany kapitanem SM UB-6. 17 sierpnia 1916 roku objął dowództwo przyjętego do służby dzień później okrętu typu "UB II" – SM UB-40. Okręt został przydzielony do Flotylli Flandria i operował w rejonie kanału La Manche. Pierwszą ofiarą UB-40 był zbudowany w 1897 roku, brytyjski transportowiec parowy „Barbara”, o pojemności BRT. Statek płynął z ładunkiem cukru z Filadelfii do West Hartlepool. 20 października został zatopiony 25 mil na południe od wyspy Wight. 22 listopada, w czasie swojego ostatniego patrolu jako dowódca UB-40 Karl Neumann zatopił dwa statki: norweski parowiec „City Of Mexico” o pojemności BRT, płynący z ładunkiem węgla z Blyth do La Rochelle, oraz brytyjski żaglowiec zbudowany w 1894 roku „Grenada” o pojemności BRT, który płynął pod balastem z Hawru do Nowego Jorku. Oba statki zostały zatopione około 32 mil od Beachy Head, East Sussex.
3 grudnia 1916 roku Karl Neumann przekazał dowództwo nad UB-40 Kapitänleutnantowi Hansowi Howaldt, a sam, 10 grudnia 1916, objął dowództwo przyjętego tego samego dnia do służby SM UC-67. Jako jego kapitan, w ciągu półtora roku zatopił 49 statków o pojemności BRT. UC-67 został przydzielony do Flotylli Pula. 17 marca 1916 roku w czasie podróży wzdłuż zachodnich wybrzeży Europy do bazy w Puli, u wybrzeży Portugalii około 15 mil na zachód od Cape Roca, UC-67 zatrzymał i zatopił portugalskie cztery kutry rybackie. Następnego dnia storpedował i zatopił szwedzki parowiec "Victoria" o pojemności BRT, płynący z ładunkiem drobnicowym do Lizbony. W czasie tej podróży zatopił jeszcze jeden brytyjski statek „Queen Eugenie” (25 marca BRT).
26 maja 1917 roku UC-67 pod dowództwem Karla Neumanna storpedował i zatopił brytyjski statek szpitalny HMHS Dover Castle. Zbudowany w 1904 roku w Barclay, Curle &amp; Co., Ltd. w Glasgow parowiec o pojemności BRT, dla Union-Castle Line parowiec służył w czasie I wojny światowej jako statek szpitalny. W czasie rejsu z Malty na Gibraltar został storpedowany i zatonął około 50 mil od Annaby. W wyniku ataku śmierć poniosło 7 członków załogi.
15 czerwca 1918 roku Neumann został zastąpiony przez Oberleutnanta zur See Martina Niemöllera. Karl Neumann został mianowany kapitanem okrętu typu "UB III" – SM UB-129. 11 czerwca okręt został przyjęty do służby. Okręt został przydzielony do Mittelmeer I Flotilla, do której dołączył 2 października 1918 roku. W czasie podróży do docelowego portu w Puli zatopił dwa statki. 16 września 200 mil na północny zachód od wybrzeży Hiszpanii zatopił amerykański parowiec transportowy "Buenaventura" o pojemności BRT. Zbudowany w 1913 roku statek płynął pod balastem z Le Verdon do Filadelfii. W Wyniku ataku zginęło 18 członków załogi. W czasie służby na Morzu Adriatyckim UB-129 odbył jeden patrol i 31 października został zatopiony przez załogę u wejścia do Rijeki.
Po zakończeniu wojny Karl Neumann przeszedł do rezerwy. Zatopienie 26 maja 1917, przez dowodzony przez Neumanna okręt UC-67, statku szpitalnego „Dover Castle” stało się powodem postawienie go w stan oskarżenia przed Najwyższym Sądem Zbrodni Wojennych w Lipsku. 4 czerwca 1921 roku odbył się proces, w którym Karla Neumanna uniewinniono, powodem było wykonywanie przez oskarżonego wiążących rozkazów dowództwa Kaiserliche Marine. Dalsze jego losy nie są znane.

</doc>
<doc id="3059036" url="https://pl.wikipedia.org/wiki?curid=3059036" title="Uniwersytet Shinshū">
Uniwersytet Shinshū

, w skrócie: 信大 ("Shindai") – japońska uczelnia państwowa z główną siedzibą w Matsumoto, w prefekturze Nagano.
Uczelnia zajmuje obszar prawie 644 ha. Znajduje się tu siedem bibliotek: Matsumoto Library, Educational Library, Medical Library, Engineering Library, Agricultural Library, Textile Science and Technology Library oraz szpital Shinshu University Hospital. 
Uczelnia składa się z pięciu kampusów, usytuowanych w: Matsumoto Campus (w Matsumoto), Nagano Education Campus i Nagano Engineering Campus (w Nagano), Ina Campus (w Minami-Minowa, Kami-Ina) i Ueda Campus (w Ueda).
Rys historyczny.
Uczelnia została założona 31 maja 1949 roku jako uniwersytet państwowy. Powstał przez połączenie: Matsumoto Higher School, Nagano Normal School, Nagano Youths Normal School, Matsumoto Technical School of Medicine, Matsumoto Medical College, Nagano Technical College, Nagano Prefectural College of Agriculture and Forestry oraz Ueda Textile College. Po reformie wyższego szkolnictwa państwowego od 1 kwietnia 2004 roku jest częścią National University Corporation.

</doc>
<doc id="3059038" url="https://pl.wikipedia.org/wiki?curid=3059038" title="Jan Stankowski">
Jan Stankowski

Jan Stankowski (ur. 1 stycznia 1934 w Poznaniu, zm. 4 września 2009 tamże) – polski fizyk, specjalista w zakresie nadprzewodnictwa oraz przemian fazowych, profesor nauk fizycznych, członek rzeczywisty Polskiej Akademii Nauk, współzałożyciel i dyrektor Instytutu Fizyki Molekularnej PAN w Poznaniu.
Życiorys.
Kariera naukowa.
Urodził się w Poznaniu w 1934. We Wschowie ukończył w 1947 szkołę podstawową, a w 1952 liceum ogólnokształcące. Następnie rozpoczął studia na kierunku fizyka na Uniwersytecie Poznańskim, ukończone dyplomem magistra w 1956. Cztery lata później na UAM obronił pracę doktorską zrealizowaną pod kierunkiem prof. Arkadiusza Piekary. W 1968 uzyskał habilitację, w 1974 roku otrzymał tytuł profesora nadzwyczajnego, a w 1979 profesora zwyczajnego.
W 1956 został asystentem w Instytucie Fizyki PAN. Od 1966 był kierownikiem Zakładu Radiospektroskopii IF PAN oraz przez dwa lata wicedyrektorem Instytutu Fizyki PAN w Warszawie. W 1975 współorganizował (jako główny organizator), a następnie przez dziesięć lat był dyrektorem Instytutu Fizyki Molekularnej PAN w Poznaniu. W 1977 utworzył Zakład Niskich Temperatur na terenie Zakładu Odgazowania Gazu Ziemnego w Odolanowie. W latach 1982–1996 kierował pracownią IMF PAN w Odolanowie, a od 1996 do 1999 był kierownikiem Zespołu Nadprzewodnictwa i Przemian Fazowych IFM PAN. Został pochowany na Cmentarzu Junikowo w Poznaniu.
Aktywność zawodowa.
W 1979 został członkiem korespondentem Polskiej Akademii Nauk, a w 1988 jej członkiem rzeczywistym. W latach 1990–95 był przewodniczącym Oddziału PAN w Poznaniu, a w latach 1990–1999 przewodniczącym Komitetu Fizyki PAN. Od 1993 był również członkiem Słoweńskiej Akademii Nauk i Sztuki. Uczestniczył w pracach Centralnej Komisji ds. Stopni i Tytułów Naukowych. W latach 2007–2010 był przewodniczący Sekcji V Komisji. Był pomysłodawcą wielu konferencji i seminariów naukowych poświęconych fizyce. Z jego inicjatywy od 1985 organizowane były warsztaty naukowe "Lato z helem" kierowane do uczniów szkół średnich i studentów. Był uznanym autorytetem naukowym w kraju i za granicą. Był członkiem wielu organizacji naukowych, członkiem rad naukowych kilku instytutów. Od 2000 Fellow of Institute of Physics (London).
Życie prywatne.
Żonaty z Jadwigą z Jaskłowskich. Miał troje dzieci, dwie córki i syna. Córka Małgorzata - mgr fizyki pracuje w Pracowni IFM PAN w Odolanowie. Jej mężem jest prof. Zbigniew Trybuła, kierownik Zakładu Fizyki Niskich Temperatur IMF PAN w Odolanowie, i jednocześnie polityk PiS - w latach 2005–2007 senator RP.
Dorobek naukowy.
Osiągnięcia naukowe.
Jego dorobek obejmuje ponad 300 publikacji, w tym kilkanaście monografii i podręczników, a także kilka zbiorów wykładów z fizyki. Był promotorem 28 prac doktorskich. Wraz z zespołem badawczym skonstruował pierwszy w Polsce maser amoniakalny oraz pierwsze spektrometry rezonansu magnetycznego. W 1987 doprowadził do wykrycia zjawiska silnej absorpcji mikrofalowej w ceramicznych nadprzewodnikach wysokotemperaturowych. Prowadził badania dielektryczne ciekłego helu, które pozwoliły wyznaczyć polaryzowalność elektryczną 4He w zakresie od 4.2 – 1.4 K. Był też inicjatorem badań dielektrycznych szkieł protonowych i wielu innych.
Odznaczenia i nagrody.
Wielokrotnie odznaczany i nagradzany w kraju i za granicą. Najważniejsze z odznaczeń to Krzyż Kawalerski Orderu Odrodzenia Polski, Złoty Krzyż Zasługi, Złota Odznaka miasta Poznania oraz Medal im. Krzysztofa Ernsta Polskiego Towarzystwa Fizycznego za popularyzowanie fizyki (2009). Wśród nagród był laureatem Nagrody Wydziału III PAN, Nagrody Naukowej miasta Poznania, kilku Nagród Sekretarza PAN oraz Ministra Nauki, Szkolnictwa Wyższego i Techniki. Pośmiertnie nagrodzony przez Towarzystwo im. Hipolita Cegielskiego statuetką Złotego Hipolita wraz z nadaniem godności Wybitnej Osobistości Pracy Organicznej.

</doc>
<doc id="3059039" url="https://pl.wikipedia.org/wiki?curid=3059039" title="Szarkowo">
Szarkowo

Szarkowo (bułg. "Шарково") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 194 mieszkańców.

</doc>
<doc id="3059041" url="https://pl.wikipedia.org/wiki?curid=3059041" title="Szelejewo (gromada w powiecie żnińskim)">
Szelejewo (gromada w powiecie żnińskim)

Szelejewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szelejewo z siedzibą GRN w Szelejewie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Drewno, Oćwieka, Ryszewko i Szelejewo ze zniesionej gminy Gąsawa w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Gąsawa w tymże powiecie.

</doc>
<doc id="3059042" url="https://pl.wikipedia.org/wiki?curid=3059042" title="Zakład Karny w Kluczborku">
Zakład Karny w Kluczborku

Zakład Karny w Kluczborku – zakład karny typu zamkniętego oraz typu półotwartego dla recydywistów penitencjarnych z oddziałami aresztu śledczego. Posiada również oddziały dla tymczasowo aresztowanych. Tymczasowo przebywają tu również aresztowani i skazani chorzy na cukrzycę insulinozależną.
Na terenie jednostki działa świetlica, radiowęzeł oraz biblioteka. Opiekę medyczną zapewniają lekarze różnych specjalności, a także średni personel medyczny. Na izbie chorych znajdują się 3 miejsca. W zakładzie karnym prowadzona jest wobec osadzonych profilaktyka uzależnień, działa m.in. grupa wsparcia Anonimowych Alkoholików (AA).
Zakład Karny w Kluczborku jest jednostką podległą Okręgowemu Inspektoratowi Służby Więziennej w Opolu.
Dnia 2 marca 1995 roku, pod numerem A-2348/95, budynek więzienia został wpisany do rejestru zabytków województwa opolskiego.
Historia.
Budynek zakładu karnego wybudowany został w 1900 roku, z przeznaczeniem na więzienie. Do 1971 roku nosił nazwę Więzienie Karno-Śledcze w Kluczborku. Od dnia 1 września 1971 roku funkcjonował jako areszt śledczy, a od 1 lipca 1976 roku do dnia dzisiejszego pełni rolę zakładu karnego wraz z aresztem. W 2004 roku zmodernizowana została kotłownia opalana paliwem stałym, na nowoczesną kotłownię zasilaną gazem i przeprowadzono remont kompleksu kuchennego. W 2007 roku rozpoczęto inwestycje mające na celu budowę pawilonu zakwaterowania osadzonych o pojemności 258 miejsc, oraz budowę nowej i rozbudowę już istniejących budynków technicznych. Pod koniec 2007 roku rozpoczęto budowę budynku administracyjnego, w którym zaplanowano salę widzeń i kantynę. Nowo wybudowany budynek administracyjny pełni również funkcję wejścia do zakładu. Pierwsze piętro budynku administracyjnego zajmują biura poszczególnych działów służb. W 2008 roku rozpoczęto budowę pawilonu zakwaterowania osadzonych, poczekalni dla osób odwiedzających, garaży, muru ochronnego oraz rozbudowę sieci i budowę przyłączy wodociągowych, kanalizacyjnych i energetycznych. Budowę pawilonu zakwaterowania osadzonych zakończono w październiku 2010 roku.
Architektura budynku więziennego.
Jest to budynek wolno stojący otoczony murem z bramami. Posiada typową dla budynków więziennych z przełomu XIX i XX wieku bryłę oraz wystrój elewacji utrzymany w stylu nawiązującym do gotyku w formie uproszczonej, tzw. „szkoła hanowerska neogotyku”. Budynek jest murowany 4-kondygnacyjny z poddaszem użytkowym w dachu stromym krytym dachówką ceramiczną. Założony w kształcie litery T, bryła jest symetryczna rozczłonkowana. Elewacja w całości została wybudowana z cegły licówki. Elewacja południowa jest 3-częściowa, symetryczna, jej środkowa część jest 5-osiowa ujęta dwoma 3-osiowymi ryzalitami. Natomiast elewacja zachodnia jest 2-częściowa, niesymetryczna. Podłużna część 11-osiowa zamknięta również ryzalitem 3-osiowym. Elewacja wschodnia jest w formie podobna do elewacji zachodniej, lecz zamknięta ryzalitem 4-osiowym. Elewacja północna (szczytowa) jest symetryczna, 1-osiowa.
Struktura organizacyjna.
Zakład Karny w Kluczborku składa się z następujących działów, służb oraz stanowisk samodzielnych:

</doc>
<doc id="3059043" url="https://pl.wikipedia.org/wiki?curid=3059043" title="Słębowo (gromada)">
Słębowo (gromada)

Słębowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Słębowo z siedzibą GRN w Słębowie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Podobowice, Sarbinowo, Słębowo i Ustaszewo ze zniesionej gminy Żnin-Zachód w tymże powiecie. Dla gromady ustalono 17 członków gromadzkiej rady narodowej.
31 grudnia 1959 z gromady Słębowo wyłączono: (a) wieś Podobowice, włączając ją do gromady Gorzyce, oraz (b) wieś Ustaszewo, włączając ją do gromady Juncewo – w tymże powiecie, po czym gromadę Słębowo zniesiono, włączając jej (pozostały) obszar do nowo utworzonej gromady Żnin w tymże powiecie.

</doc>
<doc id="3059044" url="https://pl.wikipedia.org/wiki?curid=3059044" title="Wyłczi izwor">
Wyłczi izwor

Wyłczi izwor (bułg. "Вълчи извор") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 36 mieszkańców.

</doc>
<doc id="3059045" url="https://pl.wikipedia.org/wiki?curid=3059045" title="Bożejewice (gromada)">
Bożejewice (gromada)

Bożejewice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bożejewice z siedzibą GRN w Bożejewicach utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Bożejewice, Bożejewiczki, Cerekwica, Gogółkowo i Kaczkowo ze zniesionej gminy Żnin-Zachód w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Żnin w tymże powiecie.

</doc>
<doc id="3059046" url="https://pl.wikipedia.org/wiki?curid=3059046" title="Kurganiec-25">
Kurganiec-25

Kurganiec – rodzina gąsienicowych wozów bojowych (średnia platforma gąsienicowa) opracowana w Rosji na początku XXI wieku. Konstrukcja opracowana i sprawdzona jednak, ze względów ekonomicznych, dopiero latem 2018 poinformowano o zamówieniu pierwszej, przedseryjnej produkcji, dla jednostek wojskowych.
Konstrukcja.
Pojazd gąsienicowy, o sylwetce przypominającej CV90. Silnik z przodu kadłuba, przesunięty na prawo. Podstawowa wersja ma siedem kół nośnych i trzy rolki podtrzymujące dla każdej gąsienicy. Koła napędzające z przodu. Zaprojektowano również wersje z 6 i 5 kołami nośnymi.
Pojazd wyposażony ma być w pomocniczy agregat prądotwórczy.
Zaprezentowano modele z dwoma wariantami przedziału załogi. W pierwszym kierowca siedzi obok przedziału silnika, a za nim dowódca i operator uzbrojenia. W drugiej wersji wszyscy trzej siedzą obok siebie, mając indywidualne włazy z zestawem peryskopów.
Z przodu kadłuba zamontowano falochron i lekki lemiesz.
Przedział desantu, zajmujący środek i tył pojazdu ma tylną rampę. W niektórych wersjach także włazy w stropie. Wąski korytarzyk łączy go też z przedziałem kierowcy.

</doc>
<doc id="3059048" url="https://pl.wikipedia.org/wiki?curid=3059048" title="Januszkowo (gromada)">
Januszkowo (gromada)

Januszkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Januszkowo z siedzibą GRN w Januszkowie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Januszkowo, Murczynek, Redczyce, Wawrzynki i Wilczkowo ze zniesionej gminy Żnin-Wschód w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Góra w tymże powiecie.

</doc>
<doc id="3059049" url="https://pl.wikipedia.org/wiki?curid=3059049" title="Jadowniki (gromada w powiecie żnińskim)">
Jadowniki (gromada w powiecie żnińskim)

Jadowniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jadowniki z siedzibą GRN w Jadownikach (w obecnym brzmieniu "Jadowniki Rycerskie") utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Annowo, Chomiąża Księża, Jadowniki, Jadowniki Bielskie, Kierzkowo i Wójcin ze zniesionej gminy Żnin-Wschód w tymże powiecie. Dla gromady ustalono 19 członków gromadzkiej rady narodowej.
31 grudnia 1961 z gromady Jadowniki wyłączono wsie Annowo i Wiktorowo, włączając je do gromady Laski Wielkie w tymże powiecie, po czym gromadę Jadowniki zniesiono, włączając jej (pozostały) obszar w skład nowo utworzonej gromady Żnin-Wschód w tymże powiecie.

</doc>
<doc id="3059051" url="https://pl.wikipedia.org/wiki?curid=3059051" title="Jörg Blaurock">
Jörg Blaurock

Jörg Blaurock (ur. ok. 1492, zm. 6 września 1529) – był katolickim księdzem, a później jedną z głównych postaci radykalnej reformacji w Szwajcarii. Był jednym z założycieli Braci Szwajcarskich w Zurychu. Umarł jako męczennik ruchu anabaptystycznego.
Dzieciństwo i młodość.
Urodził się ok. 1492 w Bonaduz, wsi w Grisons, Szwajcaria.
Wiadomo, że studiował na Uniwersytecie w Lipsku w semestrze letnim 1513. Od roku 1516-18 był wikariuszem w Trins w diecezji Chur, otrzymał więc zwykłą dla księży edukację.
Działalność.
Był jednym z pierwszych ludzi ochrzczonych, jako dorośli w czasie trwania reformacji i jednym z założycieli pierwszego zgromadzenia Braci Szwajcarskich w Zurychu. Po dyskusji z Zwinglim i rozczarowaniu jego stanowiskiem m.in. w sprawie chrztu zwrócił się do Konrada Grebela i Feliksa Manza. Grebel i jego towarzysze udzielili sobie nawzajem chrztu 21 stycznia 1525, co spowodowało ostry konflikt z Zwinglim i radą miasta, z którą ten był w ścisłym kontakcie. W efekcie wiele osób skazano na śmierć przez utopienie. Philip Schaff mówi, że miało miejsce sześć egzekucji w Zurychu między 1527 a 1532.
Blaurock głosił ewangelię na ulicach i targowiskach Zurychu, zyskując sobie u współwyznawców miano nowego „Pawła Apostoła” i „Apostoła Braci Szwajcarskich”. Oskarżany o bunt przeciwko państwu, skazany na banicję i kilkakrotnie więziony, ostatecznie uciekł z więzienia by prowadzić rozległą służbę kaznodziejską na obszarze rozciągającym się od Klausen do Neumarkt.
Przeprowadził udaną misję w Tyrolu. Pozyskał dla anabaptyzmu wielu wyznawców, ochrzcił ich i założył wiele zborów. W sierpniu 1529 wraz z Hansem Langeggerem został aresztowany przez władze w Innsbrucku. 6 września 1529 Blaurock i Langegger zostali spaleni na stosie w pobliżu Klausen.
Jedynymi ocalałymi jego pismami były list i dwa hymny napisane w ciągu trzech ostatnich tygodni życia. Oba hymny są zachowane w śpiewniku anabaptystycznym Ausbund i są ciągle używane przez amiszów.

</doc>
<doc id="3059052" url="https://pl.wikipedia.org/wiki?curid=3059052" title="Góra (gromada w powiecie żnińskim)">
Góra (gromada w powiecie żnińskim)

Góra – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Góra z siedzibą GRN w Górze (obecnie dzielnica Żnina) utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Góra i Murczyn ze zniesionej gminy Żnin-Wschód w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Góra włączono obszary zniesionych gromad Januszkowo i Podgórzyn w tymże powiecie.
31 grudnia 1961 z gromady Góra wyłączono część wsi Góra (parcele 1–28, 57–61, 42/1, 56/1, 62, 145/1–145/8, 147–158, 214/1–214/21, 215–220, 181/1–181/20, 182/1, 183–195, 196/1, 196/2, 197–212, 221/1, 221/2, 222, 223/1–223/9, 224–231, 232/1–232/16, 233–271, 271a, 271b i 271–280), włączając je do miasta Żnina, po czym gromadę Góra zniesiono, włączając jej (pozostały) obszar do nowo utworzonej gromady Żnin-Wschód w tymże powiecie.

</doc>
<doc id="3059053" url="https://pl.wikipedia.org/wiki?curid=3059053" title="Bumierang">
Bumierang

Bumierang – rodzina rosyjskich kołowych wozów bojowych będących w fazie projektu. Przewidywane rozpoczęcie produkcji seryjnej w 2015.
Opracowany przez grupę GAZ we współpracy z Arzamską Fabryką Maszyn (producentem, między innymi BTR-90 i poprzednich modeli) ma być nowoczesnym następcą starszych typów wozów bojowych.
Konstrukcja.
Ośmiokołowy pojazd opancerzony z silnikiem umieszczonym w przedniej prawej części. Przedział kierowcy zakryty włazem z trzema peryskopami mieści się w przedniej części z lewej strony. Położony z tyłu przedział desantu jest dostępny przez dużą rampę z tyłu, oraz 4 włazy w stropie. Przy zamkniętej rampie można otworzyć, znajdujące się w środku rampy, drzwi. Nie przewidziano otworów strzelniczych w burtach, ani peryskopów. Obserwacja może być prowadzona za pomocą rozmieszczonych na kadłubie kamer.
Przewidziano możliwość umieszczenia dodatkowego opancerzenia segmentowego na burtach pojazdu. Dodatkowe opancerzenie ma być w dwóch rodzajach: Zamontowanie lżejszego z nich pozwoli zachować pływalność.
Pojazd ma napęd na wszystkie koła, dwie przednie pary kół są skrętne. Wszystkie koła są zawieszone niezależnie i wyposażone w opony o regulowanym ciśnieniu.
W czasie pływania pojazd będzie napędzany przez dwie śruby w obudowach tunelowych, zamontowane za ostatnimi kołami.
Odmiany.
Na bazie konstrukcji podstawowej przewidziano produkcję następujących odmian:

</doc>
<doc id="3059054" url="https://pl.wikipedia.org/wiki?curid=3059054" title="Bumerang (wóz bojowy)">
Bumerang (wóz bojowy)



</doc>
<doc id="3059055" url="https://pl.wikipedia.org/wiki?curid=3059055" title="Złatinica">
Złatinica

Złatinica (bułg. "Златиница") – wieś w południowo-wschodniej Bułgarii, w obwodzie Jamboł, w gminie Bolarowo. Według danych Narodowego Instytutu Statystycznego, 31 grudnia 2011 roku wieś liczyła 42 mieszkańców.
Demografia.
W 2005 roku grupa archeologiczna, której przewodniczyła Danieła Agre odkryła w mogile trackiej grób władcy trackiego, datowanego na IV w p.n.e.

</doc>
<doc id="3059056" url="https://pl.wikipedia.org/wiki?curid=3059056" title="William Raphael">
William Raphael

William Raphael "(urodzony jako Israel Rafalsky (Rafalski))" (ur. 22 sierpnia 1833 w Nakle nad Notecią, zm. 15 marca 1914 w Montrealu, Kanada) – kanadyjski malarz.
Pochodził z rodziny ortodoksyjnych Żydów, wyjechał do Berlina gdzie studiował w Akademie der Künste. W 1856 wyemigrował do Nowego Jorku, gdzie mieszkał jego brat. Po czterech miesiącach przeniósł się do Montrealu w Kanadzie. Początkowo utrzymywał się z tworzenia portretów i sztuki fotograficznej (retuszował zdjęcia), a następnie stał się profesjonalnym fotografem. Od 1885 prowadził własną szkołę malarstwa, do jego uczniów należeli m.in. Wyatt Eaton i William Townley Benson. Równocześnie malował, stosował technikę olejną, tworzył portrety z natury lub z fotografii. Podróżował po południowych rejonach Kanady i granicznych stanach USA, malował tam krajobrazy i sceny rodzajowe. Tworzył wizerunki kościołów, dworów, pejzaże, ale również obozowiska Indian i sceny z ich życia. Na przełomie XIX i XX wieku zaczął malować modne wówczas martwe natury, biesiadne stoły, bukiety kwiatów, ubite podczas polowań zwierzęta. Rzadziej tworzył obrazy o tematyce religijnej, powstawały one jedynie na zamówienia. Zasłynął jako grafik anatomiczny, rysował ilustracje dydaktyczne dla studentów medycyny oraz do czasopism medycznych. Należał do grupy założycieli Royal Canadian Academy of Arts.
Namalował obraz "Immigrants at Montreal" („Imigranci w Montrealu”), sprzedany w 1957 jako "Behind Bonsecours Market”.

</doc>
<doc id="3059057" url="https://pl.wikipedia.org/wiki?curid=3059057" title="Żerniki (gromada)">
Żerniki (gromada)

Żerniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żerniki z siedzibą GRN w Żernikach utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Tonowo, Żerniki i Zrazin ze zniesionej gminy Janowiec w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Janowiec w tymże powiecie.

</doc>
<doc id="3059058" url="https://pl.wikipedia.org/wiki?curid=3059058" title="Juncewo (gromada)">
Juncewo (gromada)

Juncewo (od 31 XII 1961 "Świątkowo") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Juncewo z siedzibą GRN w Juncewie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Chrzanowo, Juncewo i Świątkowo ze zniesionej gminy Janowiec w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Juncewo włączono wieś Ustaszewo ze znoszonej gromady Słębowo w tymże powiecie.
31 grudnia 1961 do gromady Juncewo włączono wsie Kaczkowo, Kaczkówko i Uścikowo ze znoszonej gromady Żnin w tymże powiecie, po czym gromadę Juncewo zniesiono przez przeniesienie siedziby GRN z Juncewa do Świątkowa i zmianę nazwy jednostki na "gromada Świątkowo".

</doc>
<doc id="3059059" url="https://pl.wikipedia.org/wiki?curid=3059059" title="HCP EL.200">
HCP EL.200

EL.200 – seria czterech lokomotyw elektrycznych wyprodukowanych w zakładach H. Cegielskiego w Poznaniu w roku 1937 dla PKP. Wszystkie lokomotywy zostały skierowane do obsługi Warszawskiego Węzła Kolejowego. Trzy egzemplarze zostały zniszczone we wrześniu 1939 roku, czwarty pracował do 1944 roku. Ostatni elektrowóz EL.200 został zezłomowany w 1958 roku.
Historia.
Geneza.
W 1933 roku otwarto obsługiwany trakcją parową tunel średnicowy w Warszawie. Mimo użycia wentylatorów oddymiających zadymienie znacznie ograniczało ruch pociągów przez tunel. W związku z tym postanowiono poprowadzić tunelem sieć trakcyjną. Z uwagi na ograniczenia przemysłu elektrotechnicznego w Polsce elektryfikację, dostawę taboru oraz sprzętu elektrycznego zlecono brytyjskiemu English Electric.
Lokomotywy serii EL.100 rozpoczęły służbę w Warszawie w grudniu 1936 roku. Pierwsze lokomotywy były przystosowane do prowadzenia pociągów dalekobieżnych, więc w manewrowej pracy w tunelu zdecydowano się na zastosowanie słabszych lokomotyw elektrycznych.
Produkcja.
Na zlecenie Ministerstwa Komunikacji zakłady H. Cegielskiego w Poznaniu opracowały projekt, a następnie zbudowały lekkie lokomotywy serii EL.200 pozbawione osprzętu elektrycznego. Zmontowane wstępnie pojazdy o numerach fabrycznych 342 do 345 wysłano do warszawskiej fabryki Lilpop, Rau i Loewenstein, gdzie we współpracy z brytyjskimi specjalistami zabudowano osprzęt elektryczny. Lokomotywy otrzymały oznaczenie serii od EL.201 do EL.204.
Konstrukcja.
Pudło.
Nadwozie EL.200 było całkowicie metalowe, spawane z blach stalowych. Urządzenia cięgłowe oraz zderzaki przykręcone były śrubami do ostojnicy, stanowiąc z pudłem całość. W celu uzyskania wyższej siły pociągowej oraz zwiększenia stabilności lokomotywę dobalastowano zbrojonymi płytami betonowymi o łącznej masie 6 ton. Pudło opierało się na wózkach na obrotowym sworzniu umieszczonym w środkowej części wózków. Ze względu na budowę pudła i wózków czopy skrętu wózków przenosiły całą siłę pociągową.
Podwozie i wózki.
Lokomotywa oparta była na dwóch dwuosiowych wózkach z napędem indywidualnym, identycznych z tymi z EZT serii E-91. Zestawy kołowe z widłowym prowadzeniem maźnic miały trójstopniowe usprężynowienie, wykorzystujące resory piórowe oraz sprężyny spiralne.
Silniki typu "PK601" zawieszone w ramach wózka "za nos" przenosiły moment obrotowy na zestawy kołowe za pomocą walcowej przekładni zębatej o skośnych zębach o przełożeniu 74:21, pozwalającej osiągnąć prędkość maksymalną 100 km/h. Lokomotywa została wyposażona w hamulce pneumatyczne produkcji Westinghouse Electric Company.
Napęd i osprzęt elektryczny.
Napęd stanowiły cztery silniki trakcyjne o łącznej maksymalnej mocy godzinnej wynoszącej 588 kW. Osprzęt elektryczny, konstrukcji English Electric, był konstrukcyjnie identyczny z tym montowanym w pociągach elektrycznych serii E-91. Lokomotywa wyposażona była w przetwornicę prądu stałego 3000/110 V i dwie sprężarki tłokowe zasilające sterowanie elektropneumatyczne i hamulce. Według niektórych źródeł lokomotywa posiadała sterowanie wielokrotne.
Lokomotywę EL.204 (numer produkcyjny 345) wyposażono w ogrzewany elektrycznie kocioł parowy, który umożliwiał ogrzewanie wagonów. Był to pierwszy elektrowóz w Europie, który otrzymał parowe ogrzewanie składów pasażerskich.
Eksploatacja.
Jeszcze w roku 1937 wszystkie cztery lokomotywy skierowano do obsługi pociągów między stacjami Warszawa Wschodnia – Warszawa Zachodnia, gdzie pracowały do wybuchu II wojny światowej.
Podczas niemieckiego nalotu na warszawską infrastrukturę kolejową, mającego miejsce 4 września, doszczętnie zniszczono trzy (EL.201, EL.202 i EL.204) z czterech lokomotyw serii. Po przejęciu przez okupanta ostatnia lokomotywa została włączona do Generalnej Dyrekcji Kolei Wschodniej i przemianowana na "Ostbahn E203". Po przywróceniu przejezdności Warszawskiego Węzła Kolejowego nadal używano jej do 1944 roku do obsługi tunelu średnicowego. Uszkodzona podczas walk w Warszawie, po wojnie nie została naprawiona.
Po przekazaniu części do odbudowy EZT serii E51 (przedwojennej serii E-91), wrak EL.203 znajdował się na terenie lokomotywowni Warszawa Grochów do roku 1958, kiedy został zezłomowany. Lokomotywa nie otrzymała powojennego oznaczenia PKP.

</doc>
<doc id="3059060" url="https://pl.wikipedia.org/wiki?curid=3059060" title="Gącz (gromada)">
Gącz (gromada)

Gącz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gącz z siedzibą GRN w Gączu utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Bielawy, Gącz, Laskowo, Miniszewo i Ośno ze zniesionej gminy Janowiec w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Janowiec w tymże powiecie.

</doc>
<doc id="3059062" url="https://pl.wikipedia.org/wiki?curid=3059062" title="Lubcz (gromada)">
Lubcz (gromada)

Lubcz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubcz z siedzibą GRN w Lubczu utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Cotoń, Lubcz i Mięcierzyn ze zniesionej gminy Rogowo w tymże powiecie. Dla gromady ustalono 17 członków gromadzkiej rady narodowej.
10 kwietnia 1956 (z mocą obowiązującą wstecz od 29 lutego 1956) do gromady Lubcz włączono wieś Zalesie z gromady Gościeszyn w tymże powiecie.
Gromadę zniesiono 31 grudnia 1959, a jej obszar włączono do gromad Gościeszyn (wieś Mięcierzyn) i Rogowo (wsie Lubcz, Zalesie, Cotoń i Bożacin) w tymże powiecie.

</doc>
<doc id="3059063" url="https://pl.wikipedia.org/wiki?curid=3059063" title="Bjałka">
Bjałka

Bjałka (bułg. "Бялка") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 26 mieszkańców.

</doc>
<doc id="3059065" url="https://pl.wikipedia.org/wiki?curid=3059065" title="Kołdrąb (gromada)">
Kołdrąb (gromada)

Kołdrąb – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kołdrąb z siedzibą GRN w Kołdrąbiu utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Żurawiniec-Niedźwiady i Skórki oraz miejscowość Recz z dotychczasowej gromady Recz ze zniesionej gminy Rogowo, a także obszary dotychczasowych gromad Kołdrąb i Posługowo ze zniesionej gminy Janowiec, w tymże powiecie. Dla gromady ustalono 17 członków gromadzkiej rady narodowej.
10 kwietnia 1956 (z mocą obowiązującą wstecz od 29 lutego 1956) z gromady Kołdrąb wyłączono część wsi Niedźwiady o obszarze 236,48,62 ha, włączając ją do gromady Rogowo w tymże powiecie w tymże województwie.
1 stycznia 1958 z gromady Kołdrąb wyłączono wieś Szkółki, włączając ją do gromady Rogowo w tymże powiecie.
Gromadę zniesiono 31 grudnia 1959, a jej obszar włączono do gromad Janowiec (wsie Kołdrąb, Posługowo i Posługówko oraz miejscowość Sarbinówko) i Rogowo (wsie Żurawiniec-Niedźwiady, Recz i Skórki oraz miejscowość Zbojewo) w tymże powiecie.

</doc>
<doc id="3059067" url="https://pl.wikipedia.org/wiki?curid=3059067" title="Amadeusz Koprowski">
Amadeusz Koprowski

Amadeusz Koprowski (ur. 1 stycznia 1994) – polski lekkoatleta, sprinter.
Lekkoatletyczną karierę rozpoczynał od skoku w dal.
Brązowy medalista mistrzostw Polski seniorów w sztafecie 4 × 100 metrów (2013). Medalista Ogólnopolskiej Olimpiady Młodzieży.

</doc>
<doc id="3059068" url="https://pl.wikipedia.org/wiki?curid=3059068" title="Grochowiska Księże (gromada)">
Grochowiska Księże (gromada)

Grochowiska Księże – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grochowiska Księże z siedzibą GRN w Grochowiskach Księżych utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Czewujewo, Grochowiska Księże i Złotniki oraz miejscowość Wola z dotychczasowej gromady Izdebno ze zniesionej gminy Rogowo, a także obszar dotychczasowej gromady Marcinkowo Dolne ze zniesionej gminy Gąsawa, w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Gąsawa (wieś Marcinkowo Dolne) i Rogowo (wsie Czewujewo, Grochowiska Księże, Wola i Złotniki) w tymże powiecie.

</doc>
<doc id="3059070" url="https://pl.wikipedia.org/wiki?curid=3059070" title="Blenika">
Blenika

Blenika (bułg. "Бленика") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 190 mieszkańców.

</doc>
<doc id="3059071" url="https://pl.wikipedia.org/wiki?curid=3059071" title="Podgórzyn (gromada w powiecie żnińskim)">
Podgórzyn (gromada w powiecie żnińskim)

Podgórzyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Podgórzyn z siedzibą GRN w Podgórzynie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Białożewin i Podgórzyn ze zniesionej gminy Żnin-Wschód, obszar dotychczasowej gromady Skarbienice ze zniesionej gminy Żnin-Zachód oraz obszar dotychczasowej gromady Wenecja ze zniesionej gminy Gąsawa w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Góra w tymże powiecie.

</doc>
<doc id="3059074" url="https://pl.wikipedia.org/wiki?curid=3059074" title="Jaroszewo (gromada)">
Jaroszewo (gromada)

Jaroszewo (od 31 XII 1959 "Żnin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jaroszewo z siedzibą GRN w Jaroszewie utworzono – jako jedną z 8759 gromad na obszarze Polski – w powiecie żnińskim w woj. bydgoskim, na mocy uchwały nr 24/19 WRN w Bydgoszczy z dnia 5 października 1954. W skład jednostki weszły obszary dotychczasowych gromad Brzyskorzystew, Jaroszewo i Sulinowo ze zniesionej gminy Żnin-Zachód w powiecie żnińskim oraz obszar dotychczasowej gromady Sobiejuchy ze zniesionej gminy Królikowo w powiecie szubińskim w tymże województwie. Dla gromady ustalono 19 członków gromadzkiej rady narodowej.
31 grudnia 1959 gromadę Jaroszewo zniesiono przez przeniesienie siedziby GRN z Jaroszewa do Żnina i zmianę nazwy jednostki na "gromada Żnin".

</doc>
<doc id="3059075" url="https://pl.wikipedia.org/wiki?curid=3059075" title="Bojno (miejscowość)">
Bojno (miejscowość)

Bojno (bułg. "Бойно") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 342 mieszkańców.

</doc>
<doc id="3059079" url="https://pl.wikipedia.org/wiki?curid=3059079" title="Zwezden">
Zwezden

Zwezden (bułg. "Звезден") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 132 mieszkańców.

</doc>
<doc id="3059080" url="https://pl.wikipedia.org/wiki?curid=3059080" title="Augustin David">
Augustin David

Augustin David (ur. 28 marca 1812 w Lyonie, zm. 27 lipca 1882) – francuski duchowny katolicki, biskup. Święcenia kapłańskie przyjął w 1836 roku, zaś w 1862 został mianowany przez papieża Piusa IX biskupem diecezji Saint-Brieuc. Kierował diecezją aż do swojej śmierci w 1882 roku.

</doc>
<doc id="3059085" url="https://pl.wikipedia.org/wiki?curid=3059085" title="Ływowo">
Ływowo

Ływowo (bułg. "Лъвово") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 7 mieszkańców.

</doc>
<doc id="3059087" url="https://pl.wikipedia.org/wiki?curid=3059087" title="George Britton Vogt">
George Britton Vogt

George Britton Vogt (ur. 1920, zm. 1991) – amerykański entomolog specjalizujący się w koleopterologii, zwłaszcza kózkowatych i stonkowatych.
Vogt urodził się 10 kwietnia 1920 roku w Baltimore w Maryland. Uczęszczał na University of Maryland, gdzie otrzymał tytuł licencjacki w 1941 i magistra w 1949. Podczas swoich studiów tam, interesował się chrząszczami i pluskwiakami, a szczególnie rodziną Scutelleridae. Przerwa w jego studiach spowodowana była stacjonowaniem w United States Public Health Service w Brownsville w Teksasie w latach 1846-47. Po zakończeniu studiów został zatrudniony jako adiunkt na University of Maryland.
W 1949 zaczął pracę w Agriculture Research Service przy Department of Agriculture. W latach 1950-52 został przydzielony do Birmy w celu rozwiązania problemów z moskitami. Wykorzystał to do zgromadzenia dużego zbioru tamtejszych owadów. W 1956 podróżował po Hiszpanii i Azji Południowo-Wschodniej szukając sposobu kontroli Halogeton, rodzaju chwastów z rodziny komosowatych. Później został członkiem Systematic Entomology Laboratory i został w United States National Museum na wiele lat. W 1972 zrezygnował na rzecz pracy w Southern Weed Science Lab w Stoneville w Mississippi. Na emeryturę odszedł w 1978, jednak dalej aktywnie uczestniczył w badaniach, dzieląc swój czas pomiędzy Southern Weed Science Lab i Entomology Lab w Waszyngtonie, aż do swojej śmierci w 1991.
Vogt znany był szczególnie z badań nad wykorzystaniem owadów w celu regulacji populacji chwastów. Jego prace obejmowały bogatkowate, kózkowate, stonkowate i ryjkowcowate.
Vogt był członkiem wielu organizacji i towarzystw naukowych, w tym: Entomological Society of America, Entomological Society of Washington, Society of Systematic Zoology, Coleopterists Society, American Association for the Advancement of Science oraz Washington Biologists' Field Club. Znalazł się również na liście American Men of Science.

</doc>
<doc id="3059090" url="https://pl.wikipedia.org/wiki?curid=3059090" title="Znamierowski">
Znamierowski



</doc>
<doc id="3059091" url="https://pl.wikipedia.org/wiki?curid=3059091" title="Bożak">
Bożak

Bożak (bułg. "Божак") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 35 mieszkańców.

</doc>
<doc id="3059092" url="https://pl.wikipedia.org/wiki?curid=3059092" title="Michi Nakanishi">
Michi Nakanishi

 – japońska lekkoatletka, sprinterka i płotkarka.
Podczas igrzysk olimpijskich w Los Angeles (1932) nie ukończyła biegu eliminacyjnego na 80 metrów przez płotki oraz zajęła 5. miejsce w sztafecie 4 × 100 metrów (Japonki biegnące w składzie: Mie Muraoka, Nakanishi, Asa Dogura i Sumiko Watanabe ustanowiły wynikiem 48,9 rekord Japonii, który przetrwał do 1958 roku, rezultat ten był także przez lata rekordem Azji).
Oprócz rekordów w sztafecie 4 × 100 metrów Nakanishi sześciokrotnie ustanawiała rekord kraju w biegu na 80 metrów przez płotki: od 13,4 w 1929 do 12,2 w 1932.

</doc>
<doc id="3059093" url="https://pl.wikipedia.org/wiki?curid=3059093" title="Akita University">
Akita University

 – japońska uczelnia niepubliczna z uprawnieniami szkoły publicznej w mieście Akita, stolicy prefektury Akita.
Historia.
Uniwersytet został założony w 1949 w wyniku połączenia trzech szkół państwowych:
Początkowo miał dwa wydziały: "Faculty of Liberal Arts" (później "College of Education") oraz "Mining College". W kwietniu 1965 powstała "Graduate School of Mining and Engineering", w kwietniu 1970 "School of Medicine", a 6 lat później "Graduate School of Medicine". W 1989 założono "Graduate School of Education" oraz przyłączono do uczelni "College of Allied Medical Science". W 1998 przekształcono "College of Education" w "Faculty of Education and Human Studies", a "Mining College" w "Faculty of Engineering and Resource Science". W październiku 2002 przekształcono "College of Allied Medical Science" w "School of Health Sciences".
W kwietniu 2004, w ramach reformy organizacyjnej wszystkich uniwersytetów państwowych, podlegających Ministerstwu Edukacji, Kultury, Sportu, Nauki i Techniki (jap. 文部科学省 "Monbu-kagaku-shō"), polegającej na częściowej prywatyzacji, uczelnia otrzymała osobowość prawną „National University Corporation”. Dzięki tej zmianie każdy uniwersytet państwowy ma większą autonomię w stosunku do rządu, między innymi w sposobie wykorzystania budżetu oraz kwestiach personalnych. Uczelnie nie są już związane przepisami rządowymi i mogą same decydować o kierunkach swojego rozwoju.

</doc>
<doc id="3059096" url="https://pl.wikipedia.org/wiki?curid=3059096" title="Canadian Journal of Zoology">
Canadian Journal of Zoology

Canadian Journal of Zoology – międzynarodowe recenzowane czasopismo naukowe, publikujące w dziedzinie zoologii, wydawane przez Canadian Science Publishing we współpracy z Canadian Society of Zoologist. Jego tematyka obejmuje m.in.: fizjologię, biochemię, etologię, biologię rozwoju, parazytologię, genetykę, morfologię, patologię, systematykę i ewolucję zwierząt. Wydawane jest od 1929 roku, a pod obecną nazwą od 1951 roku.
Obecnymi redaktorami naczelnymi są dr M. B. Felton z University of Western Ontario oraz dr Helga Guderley z Uniwersytetu Laval.
Czasopismo jest abstraktowane i indeksowane przez:

</doc>
<doc id="3059097" url="https://pl.wikipedia.org/wiki?curid=3059097" title="Léon Hégelé">
Léon Hégelé

Léon Hégelé (ur. 30 stycznia 1925 w Montreux-Vieux, zm. 11 lutego 2014 w Sierentz) – francuski duchowny katolicki, biskup. Święcenia kapłańskie przyjął w 1950 roku, zaś w 1985 został mianowany przez papieża Jana Pawła II biskupem pomocniczym archidiecezji Strasbourgu ze stolicą tytularną Utica. W 2000 roku złożył rezygnację w związku z ukończeniem 75 roku życia. Od tamtej pory pozostawał biskupem seniorem Strasbourgu. Zmarł w szpitalu w Sierentz w wieku 89 lat.

</doc>
<doc id="3059098" url="https://pl.wikipedia.org/wiki?curid=3059098" title="Leon Hegele">
Leon Hegele



</doc>
<doc id="3059099" url="https://pl.wikipedia.org/wiki?curid=3059099" title="Antonio Berlese">
Antonio Berlese

Antonio Berlese (ur. 26 czerwca 1863 w Padwie, zm. 24 października 1927 we Florencji) – włoski entomolog i akarolog.
W rodzinnym mieście ukończył wczesną edukację. Później uczył się w Wenecji, a następnie studiował na Uniwersytecie w Padwie, gdzie ukończył nauki przyrodnicze w 1884. Po studiach znalazł zatrudnienie jako asystent profesora Targioniego Tuzzetti na Uniwersytecie Florenckim. Od 1890-1903 nauczał zoologii w szkole średniej w Portici. W 1900 otrzymał tytuł profesora zoologii rolniczej. Od 1903 do 1927 był dyrektorem Instytutu Entomologii Rolniczej we Florencji. Zmarł 24 października 1927.
Już w wieku 18 lat napisał pierwszą pracę poświęconą anatomii świerszcza polnego, dzięki czemu stał się uczniem Giovanniego Canestrini. W czasie swojej kariery napisał ponad 300 prac. Szczególne znaczenie miały jego artykuły dotyczące pierwogonków, roztoczy oraz muchówek pasożytujących na roślinach owocowych. Jego "Acari, Myriapoda et Scorpiones (później Pseudoscorpiones) hucusque in Italia reperta" wydawane od 1882 do 1903 wyszło w 101 numerach z 988 barwnymi tablicami narysowanymi przez niego osobiście. Założył i do śmierci redagował czasopismo Redia. Znany ze skonstruowania aktywnego wypłaszacza drobnych stawonogów glebowych, tzw. lejka Berlesego.

</doc>
<doc id="3059100" url="https://pl.wikipedia.org/wiki?curid=3059100" title="Chodżowci">
Chodżowci

Chodżowci (bułg. "Ходжовци") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 29 mieszkańców.

</doc>
<doc id="3059104" url="https://pl.wikipedia.org/wiki?curid=3059104" title="Mie Muraoka">
Mie Muraoka

 – japońska lekkoatletka, sprinterka.
Podczas igrzysk olimpijskich w Los Angeles (1932) zajęła 5. miejsce w sztafecie 4 × 100 metrów (Japonki biegnące w składzie: Muraoka, Michi Nakanishi, Asa Dogura i Sumiko Watanabe ustanowiły wynikiem 48,9 rekord Japonii, który przetrwał do 1958 roku, rezultat ten był także przez lata rekordem Azji).

</doc>
<doc id="3059105" url="https://pl.wikipedia.org/wiki?curid=3059105" title="Società Entomologica Italiana">
Società Entomologica Italiana

Società Entomologica Italiana – włoskie towarzystwo entomologiczne działające od 1869 roku. Należy do najstarszych i najbardziej prestiżowych towarzystw naukowych. Jest też jedynym towarzystwem entolomogicznym we Włoszech. 
Historia.
Założone zostało 31 października 1869 roku przy Regio Museo di Storia Naturale (obecne Museo di Storia Naturale dell’Università) we Florencji. Promowane było natomiast już blisko dwa lata wcześniej przez grupę 21 entomologów, którzy utworzyli "Comitato dei Promotori della Società Entomologica Italiana" i 1 stycznia 1868 roku podpisali list manifestacyjny. Wśród nich byli m.in.: Alexander Enrico Haliday, Emilio Cornalia (ówczesny dyrektor mediolańskiego Museo Civico di Storia Naturale), Giovanni Passerinii (profesor botaniki z Università di Parma), Paolo Savi (dyrektor Museo zoologico dell'Università di Pisa), Achille Costa (dyrektor Museo zoologico dell'Università di Napoli) oraz Pietro Stafanelli. Pierwszym prezesem towarzystwa został Adolfo Targioni Tozzetti, a redaktorem Fernandino Maria Piccioli.
W radzie towarzystwa zasiadali również inni sławni entomolodzy, jak: Giovanni Battista Grassi, Antonio Berlese, Filippo Silvestri czy Guido Grandi.
W 1922 siedziba towarzystwa została przeniesiona do Museo Civico di Storia Naturale w Genewie, gdzie znajduje się do dziś.
Publikacje.
Od 1869 roku towarzystwo publikuje czasopismo naukowe Bollettino della Società Entomologica Italiana, a od 1922 także Memorie della Società Entomologica Italiana. Od 2013, we współpracy z Accademia Nazionale Italiana di Entomologia, ruszyło międzynarodowe czasopismo Entomologia.
Biblioteka.
Biblioteka Società Entomologica Italiana, zlokalizowana przy Corso Torino w Genewie, posiada zbiór około 400 periodyków, 1100 tomów monografii oraz ponad 7000 innych publikacji związanych z entomologią.

</doc>
<doc id="3059107" url="https://pl.wikipedia.org/wiki?curid=3059107" title="Wolne Kościoły w Austrii">
Wolne Kościoły w Austrii

Wolne Kościoły w Austrii (niem. Freikirchen in Österreich) – uznana w 2013 r. przez państwo wspólnota religijna w Austrii, będąca unią pięciu wolnych kościołów protestanckich. Grupy wyznaniowe w niej skupione praktykują chrzest wiary, udzielany osobom świadomym tego aktu.
Denominacja ta liczy ok. 20 000 wiernych w ok. 160 zborach. Według kardynała Christopha Schönborna, który poparł jej uznanie przez państwo, Wolne Kościoły w Austrii są najszybciej rozwijającą się grupą wśród tamtejszych chrześcijan.
Skład.
Wolne Kościoły w Austrii powstały jako związek następujących wspólnot protestanckich: 

</doc>
<doc id="3059109" url="https://pl.wikipedia.org/wiki?curid=3059109" title="Systematic Entomology">
Systematic Entomology

Systematic Entomology (skrót: Syst. Entomol.) – międzynarodowe recenzowane czasopismo naukowe obejmujące tematyką systematykę entomologiczną, publikowane przez Royal Entomological Society of London. Zaczynało w 1932 roku pod nazwą "Proceedings of the Royal Entomological Society of London, Series B: Taxonomy". W 1978 tytuł zmieniono na "Journal of Entomology, Series B: Taxonomy". Pod obecną nazwą pismo ukazuje się od 1976 roku, kiedy po woluminie 44 numeracja zaczęła się znów od vol. 1. W redakcji zasiadają Lars Vilhelmsen, Thomas J. Simonsen, Shaun L. Winterton oraz Peter S. Cranston.
W 2010 zajęło 6. miejsce wśród czasopism entomologicznych pod względem impact factor. W 2012 zajęło 4. miejsce w kategorii entomologia i 21. w kategorii biologia ewolucyjna według raportu ISI Journal Citation Reports.

</doc>
<doc id="3059113" url="https://pl.wikipedia.org/wiki?curid=3059113" title="Art Malik">
Art Malik

Art Malik, właściwie Athar ul-Haque Malik (ur. 13 listopada 1952 w Bahawalpur, we wschodnim Pakistanie) − brytyjski aktor filmowy i telewizyjny pochodzenia pakistańskiego. 

</doc>
<doc id="3059114" url="https://pl.wikipedia.org/wiki?curid=3059114" title="Categoría Primera A (2011)">
Categoría Primera A (2011)

I liga kolumbijska w piłce nożnej (2011)
Mistrzem Kolumbii turnieju Apertura został klub Atlético Nacional, natomiast wicemistrzem Kolumbii - klub La Equidad Bogotá.
Mistrzem Kolumbii turnieju Finalización został klub Atlético Junior, natomiast wicemistrzem Kolumbii - klub Once Caldas.
Do Copa Libertadores w roku 2012 zakwalifikowały się następujące kluby:
Do Copa Sudamericana w roku 2012 zakwalifikowały się następujące kluby:
Kluby, które spadły do II ligi:
Na miejsce spadkowiczów awansowały z drugiej ligi następujące kluby:
Torneo Apertura 2011.
Apertura Finalisima.
Mistrzem Kolumbii turnieju Apertura został klub Atlético Nacional, natomiast wicemistrzem - klub La Equidad Bogotá.
Torneo Finalización 2011.
Finalización Finalisima.
Mistrzem Kolumbii turnieju Finalización został klub Atlético Junior, natomiast wicemistrzem - klub Once Caldas.
Reclasificación 2011.
Klasyfikacja całego sezonu ligi kolumbijskiej - łączny dorobek klubów w turniejach Apertura i Finalización.
Spadek do II ligi.
Bezpośrednio do II ligi spadł klub Deportivo Pereira, natomiast klub América Cali musiał rozegrać mecze barażowe z wicemistrzem II ligi.
Klub América Cali spadł do II ligi, a na jego miejsce awansował klub Patriotas Tunja.
Do I ligi awansował także mistrz II ligi Deportivo Pasto.

</doc>
<doc id="3059115" url="https://pl.wikipedia.org/wiki?curid=3059115" title="Czeganci">
Czeganci

Czeganci (bułg. "Чеганци") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 29 mieszkańców.

</doc>
<doc id="3059116" url="https://pl.wikipedia.org/wiki?curid=3059116" title="Czereszica">
Czereszica

Czereszica (bułg. "Черешица") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 278 mieszkańców.

</doc>
<doc id="3059117" url="https://pl.wikipedia.org/wiki?curid=3059117" title="Czerna skała">
Czerna skała

Czerna skała (bułg. "Черна скала") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 29 mieszkańców.

</doc>
<doc id="3059119" url="https://pl.wikipedia.org/wiki?curid=3059119" title="August Busck">
August Busck

August Busck (ur. 18 lutego 1870 w Randers, zm. 7 marca 1944) – duński entomolog z obywatelstwem amerykańskim.
Uczęszczał na uczelnię w Ordrup (dzielnicy Kopenhagi) oraz na Uniwersytet Kopenhaski, gdzie otrzymał tytuł doktora w 1893.
Od 1889 do 1893 nauczał botaniki i zoologii w Ordrup College oraz kopenhaskim liceum. Po wycieczce na World’s Columbian Exposition w Chicago otworzył firmę kwiatową w Charleston w Wirginii i otrzymał obywatelstwo amerykańskie. W 1896 został asystentem Theodore’a Pergande’a w dziale entomologii Departamentu Rolnictwa Stanów Zjednoczonych. Został również specjalistą od molowców w Narodowym Muzeum Historii Naturalnej.
Często podróżował na Kubę, do Indii Zachodnich i Panamy badać tamtejsze komarowate. W Meksyku, Gujanie Brytyjskiej i Indiach Zachodnich badał skośnika bawełnowego, szkodnika bawełny. W 1908 wyjechał do Anglii, by pomóc Thomasowi de Grey w przygotowaniu tomu o molowcach do "Biologia Centrali-Americana". W latach 1903–1910 był członkiem Washington Biologists’ Field Club. W 1940 odszedł na emeryturę z Narodowego Muzeum Historii Naturalnej i otrzymał stypendium z Uniwersytetu Yale, by pomóc w identyfikacji molowców w zbiorach hawajskiego Muzeum Bishopa.
W czasie swoich badań August Busck opublikował około 150 prac. Opisał około 600 gatunków amerykańskich molowców.

</doc>
<doc id="3059121" url="https://pl.wikipedia.org/wiki?curid=3059121" title="Joseph Doré">
Joseph Doré

Joseph Pierre Aimé Marie Doré (ur. 26 września 1936 w Grand-Auverné) – francuski biskup rzymskokatolicki, sulpicjanin. Święcenia kapłańskie przyjął w 1961, w 1997 został mianowany przez papieża Jana Pawła II arcybiskupem Strasburga. Z kierowania diecezją zrezygnował w 2006, zostając arcybiskupem seniorem Strasburga.

</doc>
<doc id="3059122" url="https://pl.wikipedia.org/wiki?curid=3059122" title="Czernjowci">
Czernjowci

Czernjowci (bułg. "Черньовци") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 88 mieszkańców.

</doc>
<doc id="3059123" url="https://pl.wikipedia.org/wiki?curid=3059123" title="Joseph Dore">
Joseph Dore



</doc>
<doc id="3059132" url="https://pl.wikipedia.org/wiki?curid=3059132" title="Roger Joseph Heckel">
Roger Joseph Heckel

Roger Joseph Heckel SJ (ur. 18 lipca 1922 w La Walck, zm. 26 września 1982) – francuski duchowny katolicki, biskup. Święcenia kapłańskie przyjął w 1954 roku, zaś w 1980 został mianowany przez papieża Jana Pawła II biskupem koadiutorem z prawem następstwa archidiecezji Strasbourgu. Zmarł w 1982 roku. Od 1977 do 1980 był sekretarzem Papieskiej Rady Iustitia et Pax

</doc>
<doc id="3059134" url="https://pl.wikipedia.org/wiki?curid=3059134" title="Alois Schwabl">
Alois Schwabl

Alois Schwabl (ur. 4 marca 1912, zm. 7 grudnia 1977) – austriacki lekkoatleta, kulomiot.
Był zawodnikiem klubu Union Baden. W latach 1950-1956 siedmiokrotny mistrz Austrii. Podczas igrzysk olimpijskich w Helsinkach (1952) zajął z wynikiem 14,45 13. miejsce (w eliminacjach był 9. z rezultatem 15,00).
Na mistrzostwach Europy w 1954 odpadł w eliminacjach (19. lokata z wynikiem 14,14).

</doc>
<doc id="3059135" url="https://pl.wikipedia.org/wiki?curid=3059135" title="Koło nośne">
Koło nośne

Koło nośne – jedno z kół przenoszących ciężar pojazdu gąsienicowego na dolną część gąsienicy i przez nią na podłoże oraz prowadzących dolną część gąsienicy. 
W zależności od potrzeb, stosuje się kola nośne o różnych rozmiarach i różnej konstrukcji. Koła nośne o małej średnicy zapewniają bardziej równomierny rozkład nacisku pojazdu na podłoże niż koła o dużej średnicy, ale układ bieżny z małymi kołami ma mniejszą sprawność. 
Koła nośne, zwłaszcza w pojazdach poruszających się z większą prędkością są amortyzowane, co zmniejsza uderzenia kół o gąsienice. Amortyzacja może być wewnętrzna, gdy obręcz koła jest połączona z korpusem przez pierścień gumowy lub zewnętrzna, w której obręcz koła jest otoczona bandażem gumowym. Amortyzacja zewnętrzna wpływa dodatnio na żywotność gąsienicy.

</doc>
<doc id="3059136" url="https://pl.wikipedia.org/wiki?curid=3059136" title="Żinzifowo">
Żinzifowo

Żinzifowo (bułg. "Жинзифово") – wieś w południowej Bułgarii, w obwodzie Kyrdżali, w gminie Kyrdżali. Według danych Narodowego Instytutu Statystycznego, 31 grudnia 2011 roku wieś liczyła 367 mieszkańców.

</doc>
<doc id="3059139" url="https://pl.wikipedia.org/wiki?curid=3059139" title="Joseph Marien">
Joseph Marien

Joseph Charles Marien (ur. 25 stycznia 1900, zm. 14 grudnia 1950) – belgijski lekkoatleta, długodystansowiec.
Podczas igrzysk olimpijskich w Amsterdamie (1928) zajął 56. miejsce w maratonie z czasem 3:16:13.
Rekordzista kraju w biegu na 10 000 metrów (33:13,6 – 23 sierpnia 1925, Forest) oraz w maratonie.

</doc>
<doc id="3059140" url="https://pl.wikipedia.org/wiki?curid=3059140" title="Joseph Mariën">
Joseph Mariën



</doc>
<doc id="3059141" url="https://pl.wikipedia.org/wiki?curid=3059141" title="Yevhen Arzhanov">
Yevhen Arzhanov



</doc>
<doc id="3059143" url="https://pl.wikipedia.org/wiki?curid=3059143" title="Lyubov Tsyoma">
Lyubov Tsyoma



</doc>
<doc id="3059144" url="https://pl.wikipedia.org/wiki?curid=3059144" title="European Journal of Entomology">
European Journal of Entomology

European Journal of Entomology – recenzowane czasopismo naukowe, publikowane przez Instytut Entomologii Czeskiej Akademii Nauk oraz towarzystwo Česká společnost entomologická. Wydawane jest w języku angielskim i zawiera artykuły z dziedziny ogólnej, doświadczalnej, systematycznej i stosowanej entomologii. Przyjmowane są artykuły nie tylko dotyczące owadów, ale także wijów, szczękoczułkowców i lądowych skorupiaków.
Pismo zostało utworzone w 1904 roku przez towarzystwo naukowe Česká společnost entomologická pod nazwą "Acta Societatis Entomologicae Bohemiae". Obecne logo czasopisma stanowi pluskwiak kowal bezskrzydły, który został wprowadzony jako gatunek modelowy dla europejskiej entomologii.
Czasopismo jest indeksowane przez: ISI Web of Knowledge, Entomology Abstracts, Biological Abstracts, Zoological Record oraz CAB International.

</doc>
<doc id="3059145" url="https://pl.wikipedia.org/wiki?curid=3059145" title="Nikolay Kirov">
Nikolay Kirov



</doc>
<doc id="3059147" url="https://pl.wikipedia.org/wiki?curid=3059147" title="Dyżdino">
Dyżdino

Dyżdino () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 428 mieszkańców.

</doc>
<doc id="3059148" url="https://pl.wikipedia.org/wiki?curid=3059148" title="Tatyana Providokhina">
Tatyana Providokhina



</doc>
<doc id="3059149" url="https://pl.wikipedia.org/wiki?curid=3059149" title="Liudmyla Lysenko">
Liudmyla Lysenko



</doc>
<doc id="3059150" url="https://pl.wikipedia.org/wiki?curid=3059150" title="Léon Elchinger">
Léon Elchinger

Léon-Arthur-Auguste Elchinger (ur. 2 lipca 1908 w Soufflenheim, zm. 27 czerwca 1998) – francuski duchowny katolicki, biskup. Święcenia kapłańskie przyjął w 1931 roku, zaś w 1957 został mianowany przez papieża Piusa XII biskupem koadiutorem diecezji Strasbourgu ze stolicą tytularną Antandrus. Rządy w diecezji objął 30 grudnia 1966 roku. W 1984 złożył rezygnację w związku z ukończeniem 75 roku życia. Zmarł w wieku 90 lat w 1998 roku. Brał udział we wszystkich czterech sesjach Soboru watykańskiego II.

</doc>
<doc id="3059151" url="https://pl.wikipedia.org/wiki?curid=3059151" title="Liudmyla Shevtsova">
Liudmyla Shevtsova



</doc>
<doc id="3059152" url="https://pl.wikipedia.org/wiki?curid=3059152" title="Ludmiła Łysenko">
Ludmiła Łysenko



</doc>
<doc id="3059154" url="https://pl.wikipedia.org/wiki?curid=3059154" title="Centralne Biuro Telegramów Astronomicznych">
Centralne Biuro Telegramów Astronomicznych

Centralne Biuro Telegramów Astronomicznych (ang.: Central Bureau for Astronomical Telegrams, skrót: CBAT) – instytucja międzynarodowa ogłaszająca komunikaty dotyczące bieżących obserwacji zjawisk astronomicznych.
CBAT gromadzi i rozpowszechnia informacje dotyczące planetoid, komet, naturalnych satelitów, gwiazd nowych, supernowych i innych aktualnych obserwacji astronomicznych. CBAT ustala również pierwszeństwo odkrycia (za niektóre przyznaje też nagrody) oraz nadaje tymczasowe oznaczenia i nazwy dla nowo odkrytych obiektów.
W imieniu Międzynarodowej Unii Astronomicznej (International Astronomical Union, IAU) CBAT dystrybuuje cyrkularze IAU (IAU Circulars, IAUCs). Od 1920 do 1992 roku CBAT wysyłał w nagłych przypadkach telegramy, jednak większość kartonikowych cyrkularzy była wysyłana za pośrednictwem zwykłej poczty. Gdy depesze zostały wycofane z powszechnego stosowania, nazwa „telegram” została utrzymana, ze względów historycznych, na określenie elektronicznych wiadomości z Centralnego Biura Telegramów Astronomicznych (CBETs). Od połowy lat 80. XX wieku cyrkularze IAU i depesze Minor Planet Circular (MPC) są dostępne w formie dokumentów elektronicznych.
CBAT jest organizacją non-profit, ale pobiera opłaty za swoje usługi na finansowanie dalszej działalności.
Historia.
Centralne Biuro zostało założone przez Astronomische Gesellschaft w 1882 roku w Kilonii w Niemczech. Podczas I wojny światowej zostało przeniesione do Obserwatorium Østervold w Kopenhadze w Danii, w celu współpracy z Copenhagen University Observatory. W 1922 roku IAU przekształciła Centralne Biuro w jej przedstawicielstwo o nazwie "Bureau Central des Télégrammes Astronomiques" (francuska nazwa dla Central Bureau for Astronomical Telegrams) i utrzymywała w Kopenhadze do 1965 r., kiedy to przeniesiono ją do Harvard College Observatory, w celu współpracy ze Smithsonian Astrophysical Observatory. Od tego czasu ma siedzibę w Cambridge w amerykańskim stanie Massachusetts. Harvard College Observatory w zasadzie pełniło rolę głównego biura na półkuli zachodniej od roku 1883 aż do czasu, gdy CBAT zostało tu przeniesione pod koniec 1964, więc logicznie rzecz biorąc personel Harvard College Observatory przejął nadzór nad CBAT.

</doc>
<doc id="3059155" url="https://pl.wikipedia.org/wiki?curid=3059155" title="Czesław Krakowiak">
Czesław Krakowiak

Czesław Krakowiak (ur. 16 czerwca 1944 w Księżomierzu) – polski duchowny katolicki, teolog, prof. dr hab.
Specjalizuje się w liturgice i teologii pastoralnej. Pełni funkcję kierownika Katedry Teologii Liturgii w Instytucie Teologii Pastoralnej Katolickiego Uniwersytetu Lubelskiego Jana Pawła II. W latach 2008-2009 był dyrektorem Instytutu Teologii Pastoralnej KUL.

</doc>
<doc id="3059156" url="https://pl.wikipedia.org/wiki?curid=3059156" title="Leon Elchinger">
Leon Elchinger



</doc>
<doc id="3059157" url="https://pl.wikipedia.org/wiki?curid=3059157" title="Włodzimierz Klocek">
Włodzimierz Klocek

Włodzimierz Stanisław Klocek vel Włodzimierz Kobiela, Paweł Radelicki vel Jan Brzoza, po wojnie Włodzimierz Niewęgłowski, ps. „Garłuch”, „Pstrąg” (ur. 15 stycznia 1921 w Krakowie, zm. 22 marca 1995 w Stanisławowie) – porucznik piechoty Polskich Sił Zbrojnych i Armii Krajowej, cichociemny, porucznik ludowego Wojska Polskiego.
Życiorys.
Był synem Aleksandra, działacza niepodległościowego, starszego asesora w PKP, i Heleny z domu Bylicy. W 1939 roku ukończył Liceum Humanistyczne przy Państwowym Gimnazjum im. Oswalda Balzera w Zakopanem, zdając maturę.
We wrześniu 1939 roku nie został zmobilizowany. Przekroczył granicę polsko-rumuńską 25 września 1939 roku. W kwietniu 1940 roku znalazł się we Francji, gdzie został skierowany do Szkoły Podoficerskiej w Camp de Coëtquidan. Służył jednocześnie w 2 batalionie (podoficerskim). W czerwcu 1940 roku przedostał się do Wielkiej Brytanii, gdzie został przydzielony do 3 batalionu strzelców 1 Brygady Strzelców. Jednocześnie uczył się w Szkole Podchorążych.
Zgłosił się do służby w kraju. Po przeszkoleniu w dywersji i propagandzie został zaprzysiężony 4 marca 1943 roku w Oddziale VI Sztabu Naczelnego Wodza. Zrzutu dokonano w nocy z 18 na 19 października 1943 roku w ramach operacji „Oxygen 8” dowodzonej przez kpt. naw. Antoniego Freyera. Dostał przydział do Kedywu Okręgu Lublin AK, do Inspektoratu Rejonowego Lublin, Obwodu Lubartów, Oddziału Dyspozycyjnego Kedywu na stanowisko instruktora i zastępcy dowódcy oddziału „Lekarza”-„Kłaka” (późniejszy 4 pluton Oddziału Partyzanckiego 8). Brał udział w wielu akcjach, m.in.:
W maju 1944 roku został przeniesiony do Inspektoratu Rejonu Radzyń na dowódcę oddziału partyzanckiego. Po przyjeździe został aresztowany w Leśnej. W czasie śledztwa (w Lublinie) nie został zdekonspirowany. Udało mu się zbiec na początku lipca 1944 roku. Powrócił do Lubartowa.
Po wojnie pracował jako dekorator. W latach 1978–1981 został zarejestrowany jako właściciel lokalu kontaktowego SB. Zmarł w Domu Pomocy Społecznej „Betania” w Stanisławowie, został pochowany na cmentarzu na Wólce Węglowej.

</doc>
<doc id="3059158" url="https://pl.wikipedia.org/wiki?curid=3059158" title="Włodzimierz Niewęgłowski">
Włodzimierz Niewęgłowski



</doc>
<doc id="3059159" url="https://pl.wikipedia.org/wiki?curid=3059159" title="József Galambos">
József Galambos

József Galambos (ur. 27 czerwca 1900 w Gyüre w Komitacie Szabolcs-Szatmár-Bereg, zm. 6 lutego 1980 w Budapeszcie) – węgierski lekkoatleta, długodystansowiec.
Podczas igrzysk olimpijskich w Amsterdamie (1928) zajął 49. miejsce w maratonie z czasem 3:05:58.
Na tym samym dystansie zajął 4. miejsce podczas mistrzostw Europy (1934), uzyskując wynik 2:55:14.
Czterokrotnie (1927, 1928, 1932 i 1933) triumfował w maratonie w Koszycach, co czyni go najbardziej utytułowanym biegaczem w historii tych zawodów.
Bibliografia.
 

</doc>
<doc id="3059160" url="https://pl.wikipedia.org/wiki?curid=3059160" title="Jozsef Galambos">
Jozsef Galambos



</doc>
<doc id="3059162" url="https://pl.wikipedia.org/wiki?curid=3059162" title="Włodzimierz Klocek-Niewęgłowski">
Włodzimierz Klocek-Niewęgłowski



</doc>
<doc id="3059167" url="https://pl.wikipedia.org/wiki?curid=3059167" title="Kochankowie (film 1999)">
Kochankowie (film 1999)

Kochankowie (ang. "Lovers") – francuski film, wyprodukowany w 1998 roku w reżyserii Jeana-Marca Barra.
Zdjęcia do filmu wykonano w Paryżu.
Fabuła.
Akcja filmu dzieje się w Paryżu. Jeanne (Élodie Bouchez) poznaje w księgarni, w której pracuje imigranta z Serbii, Dragana (Sergej Trifunovic). Dragan szuka książki na temat włoskiego malarza Rosettiego. Niebawem pomimo dzielących tych dwoje różnic (Dragan nie umie mówić po francusku, jest wesoły i beztroski, wciąż brakuje mu pieniędzy) rozkwita między nimi romans, ale młodzieniec nie mówi dziewczynie, iż jest na terenie Francji nielegalnie.
Film „Kochankowie” został nakręcony według manifestu artystycznego Dogma 95, czyli zgodnie z zachowaniem jedności czasu, miejsca akcji i naturalizmu zdjęć – bez podkładu muzycznego ani też sztucznego oświetlenia. „Kochankowie” są pierwszą częścią tryptyku o wolności Jeana-Marca Barra.

</doc>
<doc id="3059170" url="https://pl.wikipedia.org/wiki?curid=3059170" title="Adam Witek">
Adam Witek

Adam Witek (ur. 17 listopada 1928 w Bulowicach, zm. 26 marca 2013 w Strzelcach Opolskich) – polski pilot szybowcowy, pierwszy polski szybowcowy mistrz świata.
Życiorys.
Szkołę podstawową i średnią ukończył w obecnej Bielsku-Białej (przed połączeniem miast), uzyskujac maturę w 1948 r. Rozpoczął studia w Wyższej Szkole Ekonomicznej we Wrocławiu.Podstawowe szkolenie szybowcowe odbył w 1946 r. w Goleszowie. W 1949 r. uzyskał Srebrną Odznakę Szybowcową, w 1951 r. Złotą, a w 1958 r. Diamentową Odznakę Szybowcową (nr 95 na świecie). W czasie studiów podjął pracę w Aeroklubie Wrocławskim jako instruktor szybowcowy. W latach 1957-1962 był instruktorem lotniczym w AeroklubIe Jeleniogórskim. W latach 1963-1970 był wiceprezesem Aeroklubu Kieleckiego. W czasie kariery lotniczej uzyskał nalot ogólny ponad 3500 godzin, w tym 570 na samolotach. Pochowany na cmentarzu komunalnym w Cedzynie w Alei Zasłużonych.

</doc>
<doc id="3059172" url="https://pl.wikipedia.org/wiki?curid=3059172" title="James Verbicky">
James Verbicky

James Verbicky (ur. 20 czerwca 1973 w Edmonton) – kanadyjski malarz.
Urodził się w rodzinie polskich emigrantów w Edmonton, a następnie razem z rodziną wielokrotnie przeprowadzał się do Calgary, Victorii i Vacouver. Jest samoukiem, w 2002 zebrał swoje grafiki i wyjechał z Kolumbii Brytyjskiej do południowej Kalifornii, obywatelstwo otrzymał w 2008. W tym samym roku jego prace wzięły udział w Société Nationale des Beaux-Arts w Carrousel du Louvre w Luwrze. Verbicky był jednym z dwunastu amerykańskich artystów zaproszonych na tę wystawę, jego obrazy pokazano w ramach "Awake Concrete" w grudniu 2008.
Prace Jamesa Verbicky’ego są prezentowane w wielu galeriach Stanów Zjednoczonych, jego obrazy znajdują się w kolekcjach należących do Laurence Tisch, Phila McGraw, Lary Stone, Camerona Mathisona, Jona Cryera, Jane Kaczmarek oraz Frank Sinatra Estate w Northridge. 
Jego prace reprezentują takie style jak ekspresjonizm abstrakcyjny, sztuki abstrakcyjne i minimalizm. W 2010 do swojej twórczości wprowadził rzeźby trójwymiarowe, nazywa je "malowidłami mediów".

</doc>
<doc id="3059173" url="https://pl.wikipedia.org/wiki?curid=3059173" title="My Place">
My Place

My Place – drugi album studyjny Moniki Borzym. To również płyta po raz drugi wyprodukowana dla artystki przez Amerykanina, Matta Piersona. Album został wydany w październiku 2013 nakładem wytwórni Sony Music Entertainment Poland. Tydzień po premierze "My Place" osiągnął status złotej płyty. Wystąpili na nim wybitni muzycy jazzowi, m.in. wirtuoz gitary jazzowej- John Scofield czy trębacz- Randy Brecker. Większość utworów to kompozycje polskiego pianisty, Mariusza Obijalskiego. Na płycie znajdują się też interpretacje piosenek Rihanny ("Only Girl in the World"), Patricka Watsona ("The Quiet Crowd") i Kenny'ego Rankina ("In the Name of Love").

</doc>
<doc id="3059175" url="https://pl.wikipedia.org/wiki?curid=3059175" title="Central Bureau for Astronomical Telegrams">
Central Bureau for Astronomical Telegrams



</doc>
<doc id="3059181" url="https://pl.wikipedia.org/wiki?curid=3059181" title="Henryk Zydorczak">
Henryk Zydorczak

Henryk Zydorczak (ur. 5 sierpnia 1930 w Ostrowie Wielkopolskim, zm. 27 czerwca 2006 tamże) – polski pilot szybowcowy. Brat Romana Zydorczaka.
Życiorys.
Syn Ludwika i Marii z domu Piątkowskiej. Od 1946 r. rozpoczął szkolenie szybowcowe. Od 1950 roku był czynnym pilotem szybowcowym w Aeroklubie Ostrowskim i samolotowym.
W latach 1953–1962 był członkiem szybowcowej kadry narodowej. Swoje doświadczenie lotnicze wykorzystywał pracując jako instruktor szybowcowy w Centralnej Szkole Szybowcowej w Lesznie.
Ukończył szkołę handlową w Ostrowie Wielkopolskim. Początkowo pracował w handlu, następnie w Zakładach Naprawczych Taboru Kolejowego w Ostrowie Wielkopolskim jako tokarz. Pracę w ZNTK kontynuował do przejścia na rentę.
W życiu prywatnym mąż Longiny i ojciec dwójki dzieci.
Zmarł 27 czerwca 2006 roku. Jest pochowany na cmentarzu parafialnym przy ulicy Bema.
Upamiętnienie.
W Ostrowie Wielkopolskim na Osiedlu Nr 10, Parcele Zacharzewskie istnieje ulica Romana i Henryka Zydorczaków.

</doc>
<doc id="3059184" url="https://pl.wikipedia.org/wiki?curid=3059184" title="Consolidated TBY Sea Wolf">
Consolidated TBY Sea Wolf

Consolidated TBY Sea Wolf – amerykański samolot torpedowo-bombowy z okresu II wojny światowej. Samolot został zaprojektowany w zakładach Vought pod oznaczeniem XTBU-1 jako następca Douglasa TBD, ale po przyjęciu do służby jego produkcja została przejęta przez zakłady Consolidated Aircraft, gdzie był produkowany jako TBY Sea Wolf. Sea Wolf był bardzo dobrym samolotem, którego osiągi przewyższały przyjętego w tym czasie do służby Grummana TBF, ale z powodu opóźnień związanych z jego wejściem do produkcji wybudowano tylko 180 samolotów tego typu i nie był on używany bojowo.
Historia.
Samolot został zaprojektowany w 1940 w odpowiedzi na konkurs United States Navy (USN) na następcę przestarzałego już w 1939 Douglasa TBD. Konkurs został wygrany przez samolot Grumman TBF Avenger i 8 kwietnia USN zamówiła dwa prototypy tego samolotu, ale dwa tygodnie później, 22 kwietnia, Vought otrzymał kontrakt na budowę jednego prototypu (numer seryjny USN – BuA 2545) o oznaczeniu XTBU-1 (X – "experimental", doświadczalny/prototypowy, TB – "torpedo-bomber", torpedowo bombowy, U – oznaczenie zakładów Vought).
Pierwszy lot samolotu odbył się 22 grudnia 1941, napędzany był silnikiem Pratt &amp; Whitney XR-2800-2 zastąpionym później R-2800-2. Maszyna została dostarczona w marcu 1942 do Naval Support Facility Anacostia, gdzie została oblatana i poddana próbom użytkowym. Samolot został oceniony bardzo wysoko, był szybszy od Avengera, miał mniejszy przekrój kadłuba, jego powierzchnia skrzydeł była mniejsze o około 10%, zastosowano w nim także interesujące rozwiązanie ułatwiające lądowanie – jedna dźwignia opuszczała podwozie, klapy oraz ustawiała odpowiednią mieszankę i skok śmigła przed lądowaniem.
Po oblataniu maszyny, we wrześniu 1942 USN zamówiła 1100 samolotów tego typu. W tym czasie fabryka Voughta była zajęta produkcją myśliwców F4U Corsair i zdecydowano o przekazaniu konstrukcji tego samolot zakładom Consolidated-Vultee, gdzie miały być produkowane pod oznaczeniem TBY-2. Wersja produkcyjna różniła się zewnętrznie od prototypu dużą anteną radarową pod prawym skrzydłem, wzmocniono także uzbrojenie samolotu – został on uzbrojony w trzy nieruchome, strzelające do przodu karabiny maszynowe 12,7 mm zamiast tylko jednego.
Samoloty miały być produkowany w nowej fabryce w Allentown w Pensylwanii, wyposażanie fabryki rozpoczęto w grudniu 1942, operacja została zakończona w sierpniu 1943 i kosztowała ponad jedenaście milionów dolarów (około 118 milionów dolarów według współczesnych cen używając deflatora jako wskaźnika ekonomicznego). Pierwszy samolot (numer seryjny BuA 30299) opuścił fabrykę 20 sierpnia 1944, a pierwszy samolot został przekazany USN 7 listopada.
Opóźnienia związane z produkcją samolotu spowodowały anulowanie kontraktu na jego budowę po ukończeniu zaledwie 180 maszyn, ostatni samolot został wyprodukowany we wrześniu 1945. Sea Wolf miał co prawda lepsze osiągi od Avengera, ale ten ostatni był już produkowany seryjnie w dużej liczbie i zadowalał wymagania USN na samolot torpedowo-bombowy.
Pierwsze TBY weszły do służby w dywizjonie torpedowym VT-97 w kwietniu 1945, a następnie samolot był wprowadzany do innych jednostek, ale z powodu różnych problemów operacyjnych samolot zostały wycofane ze służby i zastąpione Avengerami. Żaden z wybudowanych TBY nie został użyty bojowo, po zakończeniu wojny TBY używane były w rolach pomocniczych i szkoleniowych, ostatnie maszyny zostały wycofane ze służby i złomowane w 1947.
Konstrukcja.
Consolidated TBY Sea Wolf był jednosilnikowym, trzymiejscowym średniopłatem o konstrukcji metalowej. Napęd samolotu stanowił chłodzony powietrzem silnik gwiazdowy typu Pratt &amp; Whitney R-2800-22 o mocy 2100 KM. Uzbrojenie strzeleckie stanowił pojedynczy karabin maszynowy 12,7 mm w górnej, grzbietowej wieżyczce, pojedynczy karabin maszynowy 7,62 w dolnym stanowisku strzeleckim i trzy nieruchome karabiny maszynowe 12,7 mm strzelające do przodu.
Samolot mógł być uzbrojony w osiem 5-calowych rakiet przenoszonych pod skrzydłami (po cztery pod każdym skrzydłem), podobnie jak Avenger wyposażony był w wewnętrzną komorę bombową, w której mógł przenosić pojedynczą torpedę lub zapas bomb.

</doc>
<doc id="3059185" url="https://pl.wikipedia.org/wiki?curid=3059185" title="Roman Zydorczak">
Roman Zydorczak

Roman Zydorczak (ur. 3 sierpnia 1926 w Ostrowie Wielkopolskim, zm. 19 marca 1955 tamże) – polski pilot szybowcowy. Brat Henryka Zydorczaka.
Śmierć.
Zginął w wypadku lotniczym podczas startu na lotnisku w Ostrowie Wielkopolskim na skutek popełnionego przez siebie błędu montażu szybowca SZD-8 Jaskółka.
Upamiętnienie.
W Ostrowie Wielkopolskim na Osiedlu Nr 10, Parcele Zacharzewskie istnieje ulica Romana i Henryka Zydorczaków.

</doc>
<doc id="3059187" url="https://pl.wikipedia.org/wiki?curid=3059187" title="Adam Dziurzyński (pilot)">
Adam Dziurzyński (pilot)

Adam Dziurzyński (ur. 12 grudnia 1902 w Ustrzykach Dolnych w ówczesnym województwie lwowskim, zm. 26 kwietnia 1991 w Międzybrodziu Żywieckim) – polski pilot szybowcowy, żołnierz Polskich Sił Powietrznych na Zachodzie w czasie II wojny światowej, instruktor szybowcowy, wieloletni kierownik Górskiej Szkoły Szybowcowej „Żar” w Międzybrodziu Żywieckim. Od 2000 r. patron tejże szkoły.
Kariera lotnicza (przed II wojną światową).
Podstawowe szkolenie szybowcowe odbył w 1933 r. w Ustianowej. W 1934 r. rozpoczął pracę zawodową w Wojskowym Obozie Szybowcowym (WOS) w Ustianowej jako pracownik warsztatowy. W WOS ukończył kurs dla instruktorów szybowcowych. Od 1936 r. do 1939 r. instruktor szybowcowy w Szkole Szybowcowej Aeroklubu Lwowskiego w ośrodku szybowcowym Bezmiechowej. Od 1 lipca 1939 r. kierownik szkoły szybowcowej Polichno-Pińczów.
II wojna światowa.
We wrześniu 1939 roku ewakuował się wraz ze swoim ośrodkiem Przysposobienia Wojskowego Lotniczego do Rumunii, skąd przedostał się przez Maltę do Francji, gdzie został wcielony do lotnictwa. W styczniu 1940 r. przybył do Anglii i zaszeregowany został do personelu technicznego. Po przeszkoleniu otrzymał przydział do 300 dywizjonu bombowego w stopniu polskim sierżanta jako szef sekcji ekwipunku lotniczego i spadochronowego. Funkcję tę pełnił do zakończenia wojny.
Kariera lotnicza (po II wojnie światowej).
W 1947 r. powrócił do Polski z Wielkiej Brytanii. Objął kierownictwo Szkoły Szybowcowej Żar. Funkcję tę pełnił do grudnia 1951 r. W 1951 r. podjął pracę jako pilot doświadczalny w Szybowcowym Zakładzie Doświadczalnym w Bielsku-Białej. Jako pilot doświadczalny miał wypadek zakończony ukręceniem belki kadłuba w szybowcu SZD-8 Jaskółka z usterzeniem usterzeniem motylkowym podczas wyprowadzaniu szybowca z korkociągu (wypadek zakończony szczęśliwym lądowaniem).
W 1957 r. powrócił do pracy na stanowisku kierownika Szkoły Szybowcowej Żar, stanowisko to pełnił do przejścia na emeryturę w dn. 31 maja 1971 r. W czasie pracy rozpoczęto budowę zbiornika elektrowni szczytowo-pompowej na górze Żar. Dzięki zaangażowaniu Adama Dziurzyńskiego przesunięto umiejscowienie zbiornika na wschód ocalając tym samym budynek szkoły na szczycie góry, wybudowano nowe hangary, szkołę i hotel.
Poza lotnictwem.
Zamiłowany pszczelarz i organizator koła Pszczelarzy w Międzybrodziu Bialskim. Jego pasieka uznawana była za wzorcową i była odwiedzana przez liczne rzesze pszczelarzy. 
Do końca życia aktywnie uczestniczył w pracach Koła Łowieckiego „Beskid” w Żywcu. Przez szereg lat był łowczym koła, dbał o szkolenie myśliwych, prowadził wzorową gospodarkę hodowlaną w łowisku. Był też organizatorem wielu imprez myśliwskich i spotkań towarzyskich.
Odznaczenia.
Za wieloletnią pracę w lotnictwie, pszczelarstwie i myślistwie uhonorowany został wieloma wyróżnieniami, medalami i dyplomami, m.in.:
Upamiętnienie.
18 sierpnia 2000 r. nadano Górskiej Szkole Szybowcowej Aeroklubu Polskiego „Żar” imię Adama Dziurzyńskiego.
Miejsce spoczynku.
Cmentarz komunalny w Międzybrodziu Żywieckim, Sektor A 1, rząd 12, grób 4

</doc>
<doc id="3059188" url="https://pl.wikipedia.org/wiki?curid=3059188" title="Piast Sieradz">
Piast Sieradz

Ludowy Klub Sportowy Piast – wielosekcyjny klub sportowy mający siedzibę w Sieradzu. Klub powstał na bazie działającego od 1968 roku przy PZGS w Sieradzu, Ludowego Zespołu Sportowego "Piast". Pierwszym prezesem był Andrzej Sułkowski. Na początku w klubie działały dwie sekcje: zapasy w stylu wolnym i szachowa. W 1976 roku przejęto z klubu Warta Sieradz sekcję podnoszenia ciężarów. 
Sekcja zapaśnicza.
W 1974 klub występował w I lidze zapaśniczej. 12 lutego 1976 roku w Sieradzu odbył się zapaśniczy mecz pomiędzy Polską a Stanami Zjednoczonymi. Mecz wygrała Polska 6:5. W dniach 26-29 sierpnia 1976 roku w nowo oddanej sali gimnastycznej odbył się XI Turniej Przyjaźni Krajów Demokracji Ludowej w zapasach w stylu wolnym i klasycznym.
Najlepszym zawodnikiem w historii był Jan Szymański. Trzykrotny medalista mistrzostw Europy. Olimpijczyk z Moskwy (1980).
Stanisław Wielowski był członkiem kadry narodowej.
Trener klubu w latach 70., Ryszard Klimas był trenerem reprezentacji Polski w zapasach podczas igrzysk w Barcelonie w 1992 roku. W 2012 roku Łukasz Ślęzak zajął trzecie miejsce w mistrzostwach Polski. Poza tym zawodnicy klubu zdobyli wiele medali w kategoriach juniorów, kadetów i młodzików.
Sekcja szachowa.
Sekcja szachowa również miała kilka sukcesów.
Marcin Kamiński w 1989 zdobył tytuł szachowego mistrza świata juniorów. W 1990 Mistrzem Polski juniorów do lat 18 został Lech Sopur.
Sekcja podnoszenia ciężarów.
Sukcesy w mistrzostwach i spartakiadach młodzików. W 1977 złoty medal na V Ogólnopolskiej Spartakiadzie Młodzików zdobył Hieronim Białczak.

</doc>
<doc id="3059189" url="https://pl.wikipedia.org/wiki?curid=3059189" title="Quiero amarte">
Quiero amarte

Quiero amarte - meksykańska telenowela z 2013 roku. Wyprodukowany przez Carlos Moreno Laguillo dla Televisa.. Jest to remake meksykańskiej telenoweli "Imperio de cristal" wyemitowany w 1994 roku.
Telenowela jest emitowany w Meksyku przez Canal de las Estrellas od 21 października 2013 roku.

</doc>
<doc id="3059190" url="https://pl.wikipedia.org/wiki?curid=3059190" title="Łuska (ryby)">
Łuska (ryby)



</doc>
<doc id="3059193" url="https://pl.wikipedia.org/wiki?curid=3059193" title="Żeglina Sieradz">
Żeglina Sieradz

Klub Sportowy Żeglina - klub sportowy mający siedzibę w Sieradzu. Powstał 13 marca 1971 roku z połączenia Koła Sportowego "Start" i sekcji kajakowej POSTiW. Klub przystąpił do federacji sportowej "Ogniwo". W klubie działały sekcje: kajakowa, siatkówki męskiej i lekkiej atletyki. Od 1990 roku lekka atletyka jest jedyną sekcją w klubie. Od 1973 roku klub jest współorganizatorem "Biegów Ulicami Sieradza".
Najbardziej rozwinięta była sekcja lekkiej atletyki. Zawodnicy klubu zdobyli wiele medali mistrzostw Polski seniorów, juniorów, młodzików i kadetów.
Najlepszą zawodniczką w historii była Anna Pacholak-Guzowska dwukrotna srebrna medalistka Halowych Mistrzostw Europy - w Wiedniu i w Madrycie w biegach sztafetowych 4 x 400 metrów. Uczestniczyła w igrzyskach w Atenach 1996 roku. Zasłużonym trenerem klubu jest Mieczysław Nowak, którego zawodnicy zdobyli ponad 50 medali Mistrzostw Polski.
Sekcja kajakowa również miała wiele sukcesów w mistrzostwach kraju, we wszystkich kategoriach wiekowych.
Najlepszym kajakarzem był Tadeusz Cyll - piąty zawodnik Mistrzostw Europy.
Siatkarze występowali w łódzkiej III lidze i klasie A.
29 listopada 1973 roku honorowe członkostwo klubu przyjęła Irena Szewińska.

</doc>
<doc id="3059201" url="https://pl.wikipedia.org/wiki?curid=3059201" title="Biegi Ulicami Sieradza">
Biegi Ulicami Sieradza

Biegi uliczne w Sieradzu - jedna z najstarszych w Polsce cyklicznych imprez tego rodzaju. Zawody organizowane we wrześniu przez Urząd Miasta Sieradza, Miejski Ośrodek Sportu i Klub Sportowy Żeglina Sieradz. Biorą w nim udział sportowcy zawodowi i amatorzy z kraju i zagranicy, młodzież szkolna, oldboje, a także od 2002 roku niepełnosprawni na wózkach. 
Po raz pierwszy biegi zostały rozegrane we wrześniu 1960 roku dla uczczenia miesiąca odbudowy stolicy. Na początku traktowane były typowo rekreacyjnie, organizowane w ramach obchodów Dni Sieradza. Inicjatorem i twórcą idei zawodów był sympatyk sportu i twórca masowego ruchu sportowego w Sieradzu, Jan Matusiak. Poważne zawody rozegrano po raz pierwszy 11 września 1971 roku. Bieg główny wygrał Stanisław Podzoba z Cracovii, a sztafetę wokół Rynku uczniowie ze szkoły podstawowej nr 4 w Sieradzu prowadzeni przez Jana Kostrzewę. W latach 1974-85 patronat nad imprezą sprawowała redakcja Przeglądu Sportowego. 
Trzykrotnie wyścig wygrywała Wanda Panfil. Inni znani triumfatorzy to: Henryk Piotrowski, Anna Guzowska-Pacholak, Iwona Stasiak, Edward Łęgowski, Ryszard Chudecki, Ryszard Marczak, Kazimierz Maranda, Józef Rębacz, Rafał Snochowski. Zwycięzcami 50. biegów zostali: Aneta Lemiesz i Kyeva Cosmas z Kenii. Triumfatorem głównego biegu w 2013 i 2014 roku został Artur Kozłowski.

</doc>
<doc id="3059203" url="https://pl.wikipedia.org/wiki?curid=3059203" title="Barry Nelson">
Barry Nelson

Barry Nelson (ur. 16 kwietnia 1917, zm. 7 kwietnia 2007) – amerykański aktor filmowy i telewizyjny.
Pierwszy, historyczny odtwórca roli Jamesa Bonda w telewizyjnej adaptacji powieści "Casino Royale" z 1954 roku. Był też jedynym amerykańskim odtwórcą roli Jamesa Bonda.

</doc>
<doc id="3059234" url="https://pl.wikipedia.org/wiki?curid=3059234" title="Joël de Rosnay">
Joël de Rosnay

Joël de Rosnay (ur. 12 czerwca 1937) – francuski biolog molekularny, informatyk i pisarz. Autor licznych książek popularnonaukowych z dziedziny biologii.
Był pracownikiem naukowym w Massachusetts Institute of Technology (MIT) w dziedzinie biologii i grafiki komputerowej. Następnie pracował jako attaché naukowy przy francuskiej ambasadzie w Stanach Zjednoczonych. W latach 1971-1975 był dyrektorem naukowym European Enterprises Development Company. W latach 1975-1985 był dyrektorem programów badawczych w Instytucie Pasteura w Paryżu. Do 2002 roku był dyrektorem prognozowania i oceny w Cité des Sciences et de l'Industrie w Paryżu.
De Rosnay jest autorem wielu popularnych książek i esejów na temat biologii molekularnej, informatyki, oraz wschodzących technologii informacyjnych i ich konsekwencji dla przyszłej ewolucji ludzkości. Większość z nich znajduje się na jego stronie internetowej "Crossroads to the future". 
Jego córką jest pisarka Tatiana de Rosnay. Jego żona Stella była córką Gladwyna Jebb.

</doc>
<doc id="3059247" url="https://pl.wikipedia.org/wiki?curid=3059247" title="Twardzioszek bukowy">
Twardzioszek bukowy

Twardzioszek bukowy ("Rhizomarasmius setosus" (Sowerby) Antonín &amp; A. Urb.) – gatunek grzybów należący do rodziny "Physalacriaceae".
Systematyka i nazewnictwo.
Pozycja w klasyfikacji według Index Fungorum: "Rhizomarasmius, Physalacriaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisany został w 1801 r. przez Jamesa Sowerby'ego jako "Agaricus setosus". Do rodzaju "Marasmius" (twardzioszek) przeniósł go Machiel Evert Noordeloos w 1987 r. W 2015 r. Antonín i A. Urb po przeprowadzeniu badań filogenetycznych przenieśli go do nowo utworzonego rodzaju "Rhizomarasmius".
Nazwę polską podał Władysław Wojewoda w 1999 r. Po przeniesieniu do rodzaju "Rhizomarasmius" nazwa polska stała się niespójna z nazwą naukową.
Morfologia.
Średnicy 1–5 mm, początkowo półkulisty, później wypukły z nieco zapadniętym środkiem. Powierzchnia naga; błoniasta, niewyraźnie promieniście bruzdowana, brzegi pofalowane. Kolor biały, w środku czasami żółtawy.
Wąskie, białe szeroko przyrośnięte, czasami nieco zbiegające na trzon. Niekiedy oddzielają się od trzonu i wówczas tworzą pozorny kołnierz.
Wysokość 5–40 mm, grubość 0,1–0,3 mm, jest więc bardzo cienki w stosunku do swojej wysokości. Powierzchnia górą biała, dołem coraz ciemniejsza (od brązowawej aż do czarnej). Jest gładka lub nieco bruzdowana i biało oprószona, pokryta włoskami o długości do 1 mm. Najsilniej owłosiona jest środkowa część. U starszych okazów trzony łysieją. U podstawy zwykle występuje kilka włosowatych ryzomorfów.
Bardzo cienki, bez wyraźnego smaku i zapachu.
Zarodniki o kształcie od szerokoelipsoidalnego do migdałowato-elipsoidalnego i rozmiarach (9)10–14.5 × 4–6 µm. Podstawki maczugowate, 4-zarodnikowe, o rozmiarach 21(25)–38 × 8–12(14) µm. Posiadają sprzążkę. Cheilocystydy i pleurocystydy ze sprzążkami, cienkościenne, cylindryczne, wrzecionowate lub butelkowate o rozmiarach 28–56(60) × 6–15 µm. Cheilocystydy są liczniejsze od pleurocystyd. Występują 2 rodzaje kaulocystyd; mają postać długich i grubościennych włosków (długość do 1 mm, szerokość u podstawy 6–12 µm) lub są cienkościenne, nieregularnie wrzecionowate lub maczugowate. Strzępki nie są dekstrynoidalne.
Występowanie i siedlisko.
W Polsce miejscami występuje dość licznie, jednak z uwagi na bardzo małe rozmiary często jest niedostrzegany.
Występuje w lasach liściastych i ogrodach na ogonkach opadłych owoców klonów oraz na opadłych liściach buka, gałązkach i owocach dębu szypułkowego. Owocniki wytwarza od września do października.
Znaczenie.
Saprotrof, grzyb niejadalny (ze względu na znikome rozmiary bez znaczenia użytkowego).

</doc>
<doc id="3059251" url="https://pl.wikipedia.org/wiki?curid=3059251" title="Marasmius setosus">
Marasmius setosus



</doc>
<doc id="3059257" url="https://pl.wikipedia.org/wiki?curid=3059257" title="Survivor Series (2013)">
Survivor Series (2013)

Survivor Series – gala wrestlingu, która odbyła się 24 listopada 2013r w TD Garden w Boston, Massachusetts po raz dwudziesty siódmy. 18 listopada 2013, na Raw Big E Langston pokonał mistrza interkontynentalnego Curtisa Axela w singles title matchu - stając się nowym posiadaczem pasa. Dwa dni później Triple H poinformował Langstona, że będzie bronił tytułu w rematchu na SS 2013.
Survivor Series elimination matches.
1
2

</doc>
<doc id="3059259" url="https://pl.wikipedia.org/wiki?curid=3059259" title="Elizabeth Bangs Bryant">
Elizabeth Bangs Bryant

Elizabeth Bangs Bryant (ur. 1875, zm. 1953) – amerykańska arachnolog specjalizująca się w pająkach.
Życiorys.
Bryant urodziła się 7 kwietnia 1875. W młodości zbierała pająki podczas wycieczek po Nowej Anglii oraz często odwiedzała Agassiz Museum w Cambridge, gdzie zaczęła współpracować z Samuelem Henshawem, a przede wszystkim J. H. Emertonem. Zajmowała się tam sekcją dotyczącą pająków. Pierwszy artykuł, listę lokalnych gatunków pająków, napisała w 1908, jednak na dobre zaczęła publikować dopiero w wieku 55 lat. Pisała głównie o pająkach Karaibów. Zmarła 6 stycznia 1953.

</doc>
<doc id="3059264" url="https://pl.wikipedia.org/wiki?curid=3059264" title="Aparat Tullgrena">
Aparat Tullgrena

Aparat Tullgrena, lejek Tullgrena, lejek Berlesego-Tullgrena – przyrząd służący do aktywnego wypłaszania drobnych bezkręgowców (głównie stawonogów) z pobranych próbek habitatu. Wykorzystuje gradient temperatur do osuszenia próbki, w wyniku czego higrofilne zwierzęta same wpadają do płynu konserwującego.
Historia.
Przyrząd został, w pierwotnej formie, wynaleziony w 1905 roku przez Antonia Berlesego. Używał on jednak jako emitera ciepła gorącej pary, a próbka habitatu była umieszczana bezpośrednio w lejku. Zmodyfikowany został w 1918 przez Alberta Tullgrena, który zastosował żarówkę jako źródło ciepła oraz zwiększył gradient temperatur za pomocą kawałka blachy otaczającego próbkę gleby. Obecne konstrukcje są zwykle kombinacją różnych elementów obu przyrządów, toteż T.R.E. Southwood sugeruje, że winno się je nazywać lejkiem Berlesego-Tullgrena (ang. „Berelese-Tullgren funnel”).
Konstrukcja.
Przyrząd składa się z dużego lejka, którego szerszy koniec nakryty jest siatką o drobnych oczkach, a węższy uchodzi do próbówki lub zlewki wypełnionej płynem konserwującym (np. 60-70% roztwór alkoholu etylowego) oraz umieszczonego nad siatką źródła ciepła w postaci, najczęściej, żarówki. Ponadto zwykle używa się przezroczystej przykrywki oraz czasem klosza. Konstrukcja ta bywa zwielokrotniona, w celu zwiększenia wydajności, poprzez umieszczenie na drewnianej podstawce albo stalowym lub aluminiowym stelażu całych rzędów lejków i żarówek.
Zasada działania.
Pobrane wcześniej próbki habitatu, tj. najczęściej gleby, ściółki, igliwia, rozdrobnionego próchna itp. umieszcza się na powierzchni siatki, która rozciągnięta jest w górnej części lejka. Następnie całość przykrywa się, zabezpieczając przed ewentualną ucieczką i włącza żarówkę. Stawonogi glebowe są wilgocio- oraz cieniolubne. Urządzenie wykorzystuje ich naturalną skłonność do podążania w kierunku miejsc o większej wilgotności i zacienieniu. Żarówka, emitując ciepło, osusza stopniowo coraz głębsze warstwy gleby, zmuszając bezkręgowce do wędrówki coraz głębiej, aż w końcu natrafiają na siatkę i wpadają do wnętrza lejka, gdzie ześlizgują się ze ścianek, kończąc w próbówce z płynem konserwującym.
Uwagi.
Próbka powinna być wilgotna, toteż często zrasza się ją wodą. Próbkę gleby dobrze jest także obrócić, tj. umieścić ją górną stroną w dół, dzięki czemu stawonogi mogą wykorzystać już istniejące korytarzyki w glebie do ucieczki przed wysuszeniem. Należy także odpowiednio dobrać moc żarówki, by stawonogi na pewno zdążyły uciec, gdyż wiele drobnych gatunków o miękkim oskórku szybko wysycha. Dolna część lejka powinna być dobrze wentylowana i chłodna, by zwiększyć gradient temperatur.
Zastosowanie.
Przyrząd jest używany do aktywnego wypłaszania drobnych i średniej wielkości stawonogów żyjących w glebie, ściółce itp. Znajduje zastosowanie przede wszystkim w badaniach z dziedziny pedobiologii, entomologii, arachnologii, myriapodologii oraz ekologii. Sprawdza się przy wypłaszaniu m.in.: skoczogonków, widłogonków, pierwogonków, skąponogów, drobnonogów, pareczników, krocionogów, roztoczy, zaleszczotków, lądowych równonogów, mrówek, larw i mniejszych dorosłych chrząszczy z rodziny biegaczowatych i kusakowatych itp.

</doc>
<doc id="3059270" url="https://pl.wikipedia.org/wiki?curid=3059270" title="M/M/1/N">
M/M/1/N

M/M/1/N – system kolejkowy, w którym rozkład czasu pomiędzy kolejnymi zgłoszeniami do systemu oraz rozkład czasu obsługi pojedynczego zgłoszenia są rozkładami wykładniczymi, istnieje jedno stanowisko obsługi i źródło zgłoszeń ma skończony wymiar równy formula_1

</doc>
<doc id="3059306" url="https://pl.wikipedia.org/wiki?curid=3059306" title="Stadion im. Alfonsa Finika w Gnieźnie">
Stadion im. Alfonsa Finika w Gnieźnie

Stadion im. Alfonsa Flinika w Gnieźnie – hokejowy stadion w Gnieźnie, w dzielnicy Osiedle Tysiąclecia. Został wybudowany w kwietniu 1999 roku. Stadion posiada 1000 miejsc siedzących. Jest zradiofonizowany i posiada komputerowy system nawadniania. Pokryty jest sztuczną nawierzchnią. Swoje mecze rozgrywa na nim I-ligowy klub Start 1954 Gniezno. Stadion mieści się przy ulicy Sportowej, w 2003 roku nadano mu imię Alfonsa Flinika.

</doc>
<doc id="3059314" url="https://pl.wikipedia.org/wiki?curid=3059314" title="Jacek Partyka">
Jacek Partyka

Jacek Partyka (ur. 1973) – polski literaturoznawca, tłumacz, badacz starodruków.
W 2003 na Uniwersytecie Jagiellońskim otrzymał stopień doktora nauk humanistycznych w zakresie literaturoznawstwa na podstawie pracy "Instrumentacja dźwiękowa w greckiej liryce indywidualnej epoki archaicznej".
Tłumacz literatury naukowej, popularnonaukowej i pięknej, z języków: włoskiego, angielskiego, łacińskiego, starogreckiego i rosyjskiego, wydawca polskich i łacińskich tekstów rękopiśmiennych, znawca starodruków (zwł. inkunabuły i druki polskie XVI w.). Adiunkt na Uniwersytecie Jagiellońskim, wicedyrektor Biblioteki Jagiellońskiej ds. zbiorów specjalnych (2013). Członek Rady Naukowej projektu "Orientalia Polonica". Odnalazł jeden z najstarszych znanych , wydany w 1578 w Wenecji. 
Edycje.
"Diariusze z XVI wieku w druku BJ Cim. 8421. Jan Musceniusz, Jan Krzysztoporski, Stanisław Krzysztoporski" / wyd. Jacek Partyka, Marian Malicki. – Poznań, 2009
Duchowe dziedzictwo eremitów kamedułów Góry Koronnej.
Wydawca i tłumacz pism bł. Pawła Giustinianiego (1476-1528), reformatora zakonu kamedułów, założyciela Kongregacji Eremitów Kamedułów Góry Koronnej; Giustiniani pisał po łacinie i w języku włoskim z początku XVI w. z silnymi naleciałościami dialektu weneckiego. Pisma bł. Pawła Giustinianiego w przekładzie i redakcji J. Partyki wydaje Tyniec Wydawnictwo Benedyktynów, w serii „Źródła Monastyczne”:
Księgozbiory kamedulskie: Bielany i Bieniszew.
Bielany: Koordynator przejęcia w depozyt przez Bibliotekę Jagiellońską i naukowego opracowania księgozbioru kamedułów z krakowskich Bielan; kierownik zespołu prowadzącego badania w obrębie tej kolekcji. Księgozbiór kamedułów z krakowskich Bielan (Srebrna Góra) to ogromna i cenna kolekcja starodruków i druków nowych (14 tys. jednostek), które zespół J. Partyki poddał kompleksowej konserwacji i opracowaniu.
Bieniszew: Jako dyrektor Biblioteki Jagiellońskiej ds. zbiorów specjalnych przeprowadził akcję przewiezienia księgozbioru kamedułów z klasztoru w Bieniszewie koło Konina do Krakowa. Liczący około dwa tysiące starodruków zbiór został zabezpieczony w Bibliotece Jagiellońskiej jako depozyt.
Autor publikacji poświęconej księgozbiorowi kamedułów z Bielan: "Historyczny księgozbiór kamedułów eremitów z krakowskich Bielan. Spojrzenie na kulturę materialno-duchową polskich kamedułów", Kraków 2017
Teatr.
Na podstawie przekładu J. Partyki w Teatrze Zagłębia w Sosnowcu została wystawiona sztuka oparta na opowiadaniu fantastycznym Mikołaja Gogola „Wij”, w reżyserii i adaptacji Łukasza Kosa. Premiera miała miejsce 21 listopada 2014 roku; sztuka została wystawiona pod tytułem „Wij. Ukraiński horror”.

</doc>
<doc id="3059315" url="https://pl.wikipedia.org/wiki?curid=3059315" title="Mitologie świata">
Mitologie świata

Mitologie świata – seria wydawnicza Wydawnictw Artystycznych i Filmowych. Mimo że książki z serii wydawane są w małym formacie i mają najczęściej po dwieście kilkadziesiąt stron, seria słynie z wysokiego poziomu merytorycznego. W serii znajdują się zarówno mitologie powszechne, np. Grecji, Rzymu, Celtów, Azteków, jak i mniej znane, np. Mezopotamii, Korei, ludów Syberii, hetyckiej Anatolii. "Mitologia germańska" ukazała się poza serią, ma pomarańczową okładkę i jest w bardzo dużym formacie.

</doc>
<doc id="3059316" url="https://pl.wikipedia.org/wiki?curid=3059316" title="James Patrick Shannon">
James Patrick Shannon



</doc>
<doc id="3059319" url="https://pl.wikipedia.org/wiki?curid=3059319" title="Dyskografia Behemotha">
Dyskografia Behemotha



</doc>
<doc id="3059322" url="https://pl.wikipedia.org/wiki?curid=3059322" title="Shiwu Qinggong">
Shiwu Qinggong

Shiwu Qinggong (chiń. 石屋淸珙, pinyin "Shíwū Qīnggǒng"; kor. 석옥청공 "Sŏgok Ch'ŏnggong"; jap. "Sekioku Seikyō"; wiet. "Thạch ốc Thanh Qûng"; ur. 1272, zm. 1352) – chiński mistrz chan ze szkoły linji i poeta. Znany także jako Shishi Qinggong.
Życiorys.
Urodził się w Changshu. Buddyzm zaczął praktykować jeszcze w dzieciństwie. Nowicjuszem został w 1292 roku w klasztorze Xingfu w Yushan w prowincji Jiangxi. Jego nauczycielem był Yongwei. W trzy lata później został mnichem w klasztorze w prowincji Fujian(?). Następnie został uczniem mistrza chan Qi’ana Zongxina i od niego otrzymał przekaz Dharmy.
W 1312 roku w wieku 40 lat przybył na górę Xiawu (obecnie Xiamu na północ od Huzhou w prowincji Zhejiang), gdzie wybudował chatkę na szczycie góry, nad stawem noszącym nazwę Jezioro Nieba. Swoją świątynię nazwał świątynią Jeziora Nieba. Nieustannie praktykował chan oraz uprawiał ogródek, aby mieć co jeść. Po dziewiętnastu latach sława o nim, jako mistrzu chan, rozniosła się daleko.
Został zaproszony do objęcia stanowiska opata w pobliskim klasztorze. Funkcję tę pełnił przez siedem lat.
Następnie przebywał w klasztorze Lingyin w Hangzhou. Po jakimś czasie powrócił do Świątyni Jeziora Nieba. Został obdarzony złotą szatą. Często przybywali do niego mnisi z klasztorów z Putuo, Wutai, Tiantai i Wulin.
Jego linia przekazu Dharmy poprzez ucznia T'aego Pou została przeniesiona do Korei w 1348 roku i stała się główną linią buddyzmu koreańskiego.
Uczniowie mistrza Shiwu zebrali jego wypowiedzi i nauki, i wydali jako książkę. Sam Shiwu jest także autorem licznych wierszy.
Zachowała się również korespondencja pomiędzy Shiwu a T’aego, która wykazuje wzajemny szacunek jakim się obaj mistrzowie darzyli.

</doc>
<doc id="3059326" url="https://pl.wikipedia.org/wiki?curid=3059326" title="Ektoina">
Ektoina

Ektoina – organiczny związek chemiczny produkowany naturalnie przez kilka gatunków bakterii.

</doc>
<doc id="3059328" url="https://pl.wikipedia.org/wiki?curid=3059328" title="Rick Van der Ven">
Rick Van der Ven



</doc>
<doc id="3059329" url="https://pl.wikipedia.org/wiki?curid=3059329" title="Blow Your Trumpets Gabriel">
Blow Your Trumpets Gabriel

Blow Your Trumpets Gabriel - siódmy minialbum polskiej grupy muzycznej Behemoth. Wydawnictwo ukazało się 4 grudnia 2013 roku nakładem wytwórni muzycznej New Aeon Musick. Materiał został wydany w formie 12" płyty winylowej w limitowanym do 2000 egzemplarzy nakładzie. Równolegle w formie digital download do sprzedaży trafił singel do utworu tytułowego. Album stanowi zapowiedź dziesiątego albumu studyjnego zespołu pt. "The Satanist", który ukazał się 3 lutego 2014 roku.
Na minialbumie znalazły się trzy utwory, tytułowy, "If I Were Cain" oraz interpretacja kompozycji "Ludzie wschodu" z repertuaru zespołu Siekiera, pierwotnie opublikowanego na albumie "Nowa Aleksandria" (1986). Nagrania zostały zarejestrowane w 2013 roku w trakcie sesji nagraniowej "The Satanist". Wydawnictwo zostało wyprodukowane przez sam zespół, braci Wojciecha i Sławomira Wiesławskich oraz Daniela Bergstranda. Miksowanie wykonał Matt Hyde, znany m.in. ze współpracy z takimi wykonawcami jak: Slayer, No Doubt, Machine Head, czy Sum 41. Natomiast mastering kompozycji w Sterling Studios przeprowadził Ted Jensen z którym Behemoth współpracował w trakcie prac nad dziewiątym albumem studyjnym "Evangelion" (2009). 
Budzącą skojarzenia z twórczością Williama Blake'a oprawę graficzną minialbumu przygotował rosyjski artysta Dienis "Forkas" Kostromitin.
10 grudnia 2014 roku "Blow Your Trumpets Gabriel" został wydany wraz z minialbumem "Xiądz" (2014) na płycie CD.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3059330" url="https://pl.wikipedia.org/wiki?curid=3059330" title="Jastrzębiec gałęzisty">
Jastrzębiec gałęzisty

Jastrzębiec gałęzisty ("Hieracium racemosum" subsp. "barbatum" Zahn) – według The Plant List podgatunek "Hieracium racemosum". W wykazie flory Polski wymieniony w randze gatunku ("Hieracium barbatum").
Rozmieszczenie geograficzne.
Występuje w Europie Środkowej i Południowej. Szczególnie często występuje na Półwyspie Bałkańskim i w Pannonii w Karpatach Południowych. Jest rozprzestrzeniony głównie na niżu, w południowej Europie dochodzi do wysokości 1700 m n.p.m. W Polsce jest bardzo rzadki, znany tylko z kilku stanowisk położonych na Dolnym Śląsku i w Karpatach. Na Dolnym Śląsku podano kilka stanowisk w okolicy Świdnicy i Wrocławia, w Karpatach dwa stanowiska: w dolinie Raby na Zarabiu w Myślenicach i w Osieczanach koło Myślenic.
Biologia i ekologia.
Bylina, hemikryptofit. W Polsce rośnie w lasach liściastych, zwłaszcza w świetlistych grądach i dąbrowach, w Europie Południowej głównie w buczynach. Kwitnie w sierpniu i wrześniu. Wytwarza bardzo wiele nasion, wysoki ich procent kiełkuje. Liczba chromosomów 2n = 27.
Zagrożenia i ochrona.
Gatunek umieszczony na Czerwonej liście roślin i grzybów Polski w kategorii R (rzadki – potencjalnie zagrożony). W Polsce nie jest chroniony prawnie.

</doc>
<doc id="3059331" url="https://pl.wikipedia.org/wiki?curid=3059331" title="Hieracium barbatum">
Hieracium barbatum



</doc>
<doc id="3059333" url="https://pl.wikipedia.org/wiki?curid=3059333" title="Roger Ludwig">
Roger Ludwig

Roger Ludwig (ur. 16 stycznia 1933, zm. 11 kwietnia 2009 w Luksemburgu) – luksemburski kolarz szosowy i przełajowy, brązowy medalista mistrzostw świata
Kariera.
Największy sukces w karierze Roger Ludwig osiągnął w 1952 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Luksemburgu. W zawodach tych wyprzedzili go jedynie Włoch Luciano Ciancola oraz Belg André Noyelle. Był to jednak jedyny medal wywalczony przez Ludwiga na międzynarodowej imprezie tej rangi. W tym samym roku był najlepszy w klasyfikacji generalnej Flèche du Sud, a rok wcześniej w tym samym wyścigu był trzeci. W 1952 roku zdobył też wicemistrzostwo kraju w kolarstwie przełajowym. Brał również udział w igrzyskach olimpijskich w Helsinkach, gdzie w wyścigu ze startu wspólnego był czternasty, a Luksemburczycy z Ludwigiem w składzie zajęli siódme miejsce drużynowo.

</doc>
<doc id="3059336" url="https://pl.wikipedia.org/wiki?curid=3059336" title="W kręgu miłości">
W kręgu miłości



</doc>
<doc id="3059338" url="https://pl.wikipedia.org/wiki?curid=3059338" title="Zawodowcy">
Zawodowcy



</doc>
<doc id="3059339" url="https://pl.wikipedia.org/wiki?curid=3059339" title="Heinrich Aldegrever">
Heinrich Aldegrever

Heinrich Aldegrever, właśc. Heinrich Trippenmecker (ur. w 1502 w Paderborn zm. po 1555 w Soest) – niemiecki malarz, grafik, rysownik i złotnik epoki renesansu zaliczany do tzw. małych mistrzów.
Życie.
Naukę pobierał u gotyckiego mistrza z Westfalii. Podróżował do Niderlandów. Ok. 1525 zamieszkał w Soest. Związany był z reformacją wykonując ryciny (portrety Lutra i Melanchtona) i ulotki.
Twórczość.
Jego głównym dziełem malarskim jest "Ołtarz Maryjny" (skrzydła i predella) w Wiesenkirche w Soest. W 1531 zajął się głównie grafiką. Uprawiał przede wszystkim miedziorytnictwo, tworząc cykle graficzne o tematyce rodzajowej, mitologicznej, a zwłaszcza ornamentalnej. Zachowało się ok. 300 miedziorytów wykazujących wpływy sztuki graficznej Albrechta Dürera, Lucasa van Leydena i Marcantonia Raimondiego.

</doc>
<doc id="3059340" url="https://pl.wikipedia.org/wiki?curid=3059340" title="Rino Benedetti">
Rino Benedetti

Rino Benedetti (ur. 18 listopada 1928 w Ponte Buggianese, zm. 14 czerwca 2002 w Lukce) – włoski kolarz szosowy, srebrny medalista mistrzostw świata
Kariera.
Największy sukces w karierze Rino Benedetti osiągnął w 1951 roku, kiedy zdobył srebrny medal w wyścigu ze startu wspólnego amatorów podczas szosowych mistrzostw świata w Varese. W zawodach tych wyprzedził go jedynie jego rodak - Gianni Ghidini, a trzecie miejsce zajął Holender Jan Plantaz. Był to jednak jedyny medal wywalczony przez Benedettiego na międzynarodowej imprezie tej rangi. Ponadto wygrał między innymi Giro del Mendrisiotto w 1951 roku, Gran Premio Industria e Commercio di Prato w 1953 roku, Giro della Provincia di Reggio Calabria w 1955 roku oraz Giro del Veneto i Giro di Campania w 1959 roku. Zajął też trzecie miejsce w Mediolan-San Remo w 1961 roku. Wielokrotnie startował w Giro d'Italia, wygrywając łącznie trzy etapy. Najlepszy wynik osiągnął w latach 1956 i 1960, kiedy zajmował osiemnaste miejsce w klasyfikacji generalnej. Dwukrotnie brał udział w Tour de France, wygrywając jeden etap w 1962 roku, jednak wyścig zakończył na 63. miejscu. Siedem lat wcześniej zajął 42. miejsce w TdF. Ponadto wziął udział w Vuelta a España w 1957 roku, wygrywając jeden etap, ale całego wyścigu nie ukończył. Nigdy nie wystąił na igrzyskach olimpijskich. Jako zawodowiec startował w latach 1951-1963.

</doc>
<doc id="3059341" url="https://pl.wikipedia.org/wiki?curid=3059341" title="Mali mistrzowie">
Mali mistrzowie

Mali mistrzowie (niem. "Kleinmeister") – grupa niemieckich miedziorytników i akwaforcistów działających w pierwszej połowie XVI wieku.
Tworzyli małoformatowe ryciny (stąd nazwa) ornamentalne i figuralne o różnorodnej tematyce: biblijnej, mitologicznej, historycznej, alegorycznej i rodzajowej. Podejmowali tematykę związaną z reformacją oraz ówczesną sytuacją społeczno-polityczną. Opierali się głównie na grafikach Albrechta Dürera oraz włoskich artystów renesansowych. Ich ornamentowe sztychy często służyły za wzory licznych wyrobów rzemiosła artystycznego. Spośród małych mistrzów szerszą działalność malarską rozwinął jedynie Georg Pencz.
Określenie "mały mistrz" zostało użyte już w 1679 przez Joachima von Sandrarta.
Należeli do nich m.in.: Heinrich Aldegrever, Albrecht Altdorfer, Jost Amman, Barthel Beham, Hans Sebald Beham, Jakob Binck, Hans Brosamer, Daniel Hopfer, Ludwig Krug, Johann Ladenspelder, Georg Pencz.

</doc>
<doc id="3059342" url="https://pl.wikipedia.org/wiki?curid=3059342" title="W kręgu miłości (film 2012)">
W kręgu miłości (film 2012)

W kręgu miłości (tyt. oryg. "The Broken Circle Breakdown") − belgijsko-holenderski dramat muzyczny z 2012 roku w reżyserii Felixa Van Groeningena. Adaptacja sztuki teatralnej "The Broken Circle Breakdown Featuring the Cover-Ups of Alabama" autorstwa Johana Heldenbergha i Mieke Dobbels.
Światowa premiera filmu nastąpiła 10 października 2012 roku. Polska premiera filmu miała miejsce 27 lipca 2013 roku, w ramach Festiwalu Filmu i Sztuki Dwa Brzegi.
Film był oficjalnym kandydatem Belgii do Oscara za najlepszy film nieanglojęzyczny podczas 86. ceremonii wręczenia Oscarów.
Obsada.
i inni
Fabuła.
Akcja filmu rozgrywa się w Gandawie. Przedstawia on siedem lat z życia Didiera i Elise, historię ich miłości i wspólnej pasji do muzyki bluegrass. Para ma córkę, Maybelle, która w wieku sześciu lat zachorowała na raka. Jej choroba i śmierć mają tragiczne skutki dla ich związku.
Produkcja.
Film był kręcony od 18 lipca do 8 września 2011 roku w Belgii.
Ścieżka dźwiękowa.
Ścieżka dźwiękowa zawiera zarówno tradycyjne piosenki bluegrass, jak i utwory napisane specjalnie do filmu przez Bjorna Erikssona. Wszystkie piosenki w scenach z występami zespołu wykonywane są przez aktorów.

</doc>
<doc id="3059343" url="https://pl.wikipedia.org/wiki?curid=3059343" title="Niklaus Manuel">
Niklaus Manuel

Niklaus Manuel, zw. Deutsch (ur. ok. 1484 w Bernie, zm. 28 kwietnia 1530 tamże) – szwajcarski malarz, rysownik i rytownik okresu renesansu.
Życie.
Kształcił się w pracowni witraży w Bernie. W 1509 wżenił się w szanowaną rodzinę berneńskiego rajcy i zaczął używać pseudonimu Deutsch (swoje prace sygnował literami N.M.D). W 1516 wziął udział w wyprawie wojennej francuskiego króla Franciszka I do Lombardii w charakterze pisarza polowego. W 1519 zaangażował się w nurt reformacyjny, tworząc wierszowane pamflety antypapieskie. Od 1512 był radnym Berna, a od 1523 wójtem w Erlach. Podróżował do Włoch.
Twórczość.
Jego wczesna twórczość utrzymana jest w tradycji późnogotyckiej, późniejsza nosi cechy typowe dla renesansu. Uległ wpływom Hansa Baldunga i Matthiasa Grünewalda. Malował obrazy sztalugowe o tematyce religijnej i mitologicznej. Pozostawił też mistrzowskie rysunki (np. wizerunki lancknechtów) i kilka drzeworytów (np. "Chłopi wieszają handlarza odpustów", 1525). Wykonywał też malowidła na szkle oraz wzory dla rzemiosła artystycznego. Nie zachowały się jego dekoracje ścienne. Był także politykiem, działaczem reformacyjnym i poetą. Napisał m.in. antypapieską satyrę "Vom Papst und seiner Preiserschaft" i satyrę przeciw handlarzom odpustów "Ablasskrämer", wykorzystujące konwencję gatunku "fastnachtsspiel".

</doc>
<doc id="3059344" url="https://pl.wikipedia.org/wiki?curid=3059344" title="Jastrzębiec śląski">
Jastrzębiec śląski

Jastrzębiec śląski ("Hieracium sparsum" subsp. "silesiacum" (E.Krause) Zahn) – według The Plant List podgatunek "Hieracium sparsum" rośliny z rodziny astrowatych. W wykazie flory Polski opisany w randze gatunku jako "Hieracium silesiacum" E.Krause.
Rozmieszczenie geograficzne.
Występuje w Jesionikach w Sudetach Wschodnich i w Tatrach Zachodnich. W Polsce znany tylko z dwóch stanowisk położonych na Tomanowej Przełęczy i zboczu Giewontu poniżej Kondrackiej Przełęczy. W słowackich Tatrach znaleziono go na 8 stanowiskach.
Biologia i ekologia.
Bylina, hemikryptofit. Rośnie w traworoślach. Kwitnie w lipcu i sierpniu. Jest triploidem. Liczba chromosomów 2n = 36.
Zagrożenia i ochrona.
Gatunek umieszczony na Czerwonej liście roślin i grzybów Polski (2006) w kategorii R (rzadki – potencjalnie zagrożony). W wydaniu z 2016 roku otrzymał kategorię CR (krytycznie zagrożony).
Znajduje się także w Polskiej Czerwonej Księdze Roślin w kategorii CR (krytycznie zagrożony).
Na Tomanowej Przełęczy po polskiej stronie znalazł jastrzębca śląskiego Bogumił Pawłowski w 1970 r., ale rósł tam tylko 1 osobnik kwitnący i 2 płonne. Później już go nie znaleziono i stanowisko zostało uznane za wymarłe. Na zboczu Giewontu w 2005 r. rosło 6 osobników.

</doc>
<doc id="3059345" url="https://pl.wikipedia.org/wiki?curid=3059345" title="Krzyż Napoleoński (gmina Zduny)">
Krzyż Napoleoński (gmina Zduny)

Krzyż Napoleoński – krzyż (4,5 m wysokości) i dawny cmentarz zlokalizowany na terenie gminy Zduny, około 2 kilometry na zachód od Konarzewa, w kompleksie leśnym "Baszków-Rochy" w obrębie Dąbrów Krotoszyńskich. Był to teren nieistniejącej osady Trafary.
Krzyż postawiono na miejscu dawnego cmentarza ofiar epidemii z 1812. Wtedy to w armii Napoleona Bonaparte, która zmierzała na Moskwę (inwazja rosyjska), wybuchła epidemia, najprawdopodobniej tyfusu. W rejonie Trafar i Dzierżanowa zbudowano lazaret dla chorych na tę chorobę, a zmarłych grzebano w lesie, w miejscu obecnego krzyża. Krzyż ten (wystawiony w 1813) przetrwał do roku 2000, kiedy to zdemontowano go z uwagi na bardzo zły stan techniczny. Oryginał przeniesiono do Izby Muzealnej w Zdunach, a w jego miejscu postawiono nowy krzyż wykonany przez Jerzego Zakowicza, rzeźbiarza z Wężowic. Na krzyżu umieszczona jest tabliczka z napisem: "W 2000 roku milenijnym wzniesiono Krzyż Napoleoński. Jest to replika oryginału z 1813 roku".
Do krzyża prowadzi ścieżka dydaktyczna i czerwony szlak pieszy z Krotoszyna do Baszkowa i Kobylina.

</doc>
<doc id="3059346" url="https://pl.wikipedia.org/wiki?curid=3059346" title="Hieracium silesiacum">
Hieracium silesiacum



</doc>
<doc id="3059349" url="https://pl.wikipedia.org/wiki?curid=3059349" title="Konrad Laib">
Konrad Laib

Konrad Laib (ur. prawdopodobnie w Eislingen w Szwabii ok. 1410, zm. po 1460, czynny w Salzburgu ok. 1440-60) – austriacki malarz późnego gotyku.
Niewiele wiadomo o jego życiu. W 1448 przyjął prawa miejskie w Salzburgu. Prawdopodobnie odbył podróż do Włoch (Padwa, Werona). Tworzył pod wpływem malarstwa niderlandzkiego z kręgu Rogiera van der Weydena i Roberta Campina. Być może jego uczniem był Rueland Frueauf (starszy).

</doc>
<doc id="3059351" url="https://pl.wikipedia.org/wiki?curid=3059351" title="Rueland Frueauf (starszy)">
Rueland Frueauf (starszy)

Rueland Frueauf (starszy) (ur. ok. 1445 w Obernbergu, zm. w 1507 w Pasawie) – austriacki malarz późnego gotyku.
Życie.
Od 1470 wzmiankowany w Salzburgu, od 1480 w Pasawie. Pracował równocześnie w obu miastach. Jego styl ukształtował się pod wpływem Konrada Laiba, którego być może był uczniem. Od lat 70. tworzył na zamówienie salzburskiego opactwa św. Piotra. 
Jego syn Rueland Frueauf (młodszy) również był malarzem. 
Twórczość.
Malował obrazy tablicowe i freski oraz sporządzał kompozycje rysunkowe dla swoich współpracowników. Jego dzieła zdradzają wpływ Michael Pachera i malarstwa niderlandzkiego. Głównym jego dziełem jest 8 obrazów ze skrzydeł ołtarza z Salzburga (obecnie w Wiedniu). Zachowały się jego freski w ratuszu i kościele Benedyktynów w Pasawie. Jego dzieła odznaczają się silnymi kontrastami barwnymi, realizmem szczegółów i silną ekspresją.

</doc>
<doc id="3059353" url="https://pl.wikipedia.org/wiki?curid=3059353" title="Rueland Frueauf (młodszy)">
Rueland Frueauf (młodszy)

Rueland Frueauf (młodszy) (ur. między 1465 a 1470 w Pasawie, zm. 1547 tamże) – austriacki malarz późnego gotyku, prekursor szkoły naddunajskiej.
Był synem malarza Ruelanda Frueaufa Starszego. W okresie współpracy z ojcem malował pejzaże w jego obrazach. W 1497 otrzymał obywatelstwo Pasawy. W 1533 zasiadał w pasawskiej radzie miejskiej. Tworzył obrazy ołtarzowe i freski w lokalnych kościołach. Większość jego dzieł jest obecnie własnością augustianów w Klosterneuburgu k. Wiednia. Tworzył pod wpływem malarstwa niderlandzkiego oraz swego ojca, od którego przejął delikatny koloryt oraz oszczędność kompozycji (mała liczba postaci). 
Głównym jego dziełem jest "Ołtarz Leopolda" (1505), obrazujący legendarną historię fundacji opactwa w Klosterneuburg. Cztery kwatery ze skrzydeł ołtarza przedstawiają margrafa Leopolda III i jego małżonkę Agnes, którzy postanowili ufundować klasztor, prosząc Boga o wskazanie miejsca. Miejsce to wskazał porwany przez wiatr welon margrafini, odnaleziony na krzaku bzu w trakcie polowania. Obrazy malowane pastelowo delikatnymi pociągnięciami pędzla umiejętnie łączą sceny figuralne z tłem krajobrazowym (często autentycznym) i utrzymane są w liryczno-bajkowej atmosferze. 

</doc>
<doc id="3059354" url="https://pl.wikipedia.org/wiki?curid=3059354" title="Dyplomacja energetyczna">
Dyplomacja energetyczna

Dyplomacja energetyczna (ang. "energy diplomacy") – działalność wyspecjalizowanych struktur państwowych oraz koncernów energetycznych na rzecz realizacji polityki energetycznej państwa przy wykorzystaniu zasobów energetycznych. W dyplomacji energetycznej szczególną rolę odgrywają koncerny energetyczne – ekonomiczne grupy interesu. Ponadto kluczowe w tym obszarze są zasoby energetyczne np. surowce energetyczne, technologie, infrastruktura. Zasoby te pełnią bowiem rolę zarówno instrumentów realizacji polityki energetycznej, jak i są jej przedmiotem działania.
Z analizy przeprowadzonej przez dr Rafała Hryniewieckiego wynika, że dyplomacja energetyczna jest narzędziem polityki zagranicznej służącym realizacji zarówno interesów politycznych, jak i energetycznych państwa na arenie międzynarodowej. Najważniejszą różnicą między dyplomacją gospodarczą a energetyczną jest rola podmiotów gospodarczych, których siła ekonomiczna przekłada się bezpośrednio na wpływ polityczny oraz skuteczność realizacji polityki energetycznej państwa na arenie międzynarodowej. Duże i działające na strategicznych dla państwa rynkach zagranicznych koncerny energetyczne mogą mieć w relacjach energetycznych równoprawne znaczenie w stosunku do wyspecjalizowanych struktur dyplomatycznych. Wiąże się to z tym, że ich udział jest istotny praktycznie na każdym etapie zagranicznej polityki energetycznej, od jej kształtowania do jej realizacji, czyli lobbowania w państwie przyjmującym i budowie strategicznej infrastruktury za granicą. W konsekwencji, teoretycznie węższa w przedmiotowym rozumieniu niż dyplomacja gospodarcza, dyplomacja energetyczna obejmuje szerszy zbiór w rozumieniu podmiotowo-funkcyjnym.

</doc>
<doc id="3059358" url="https://pl.wikipedia.org/wiki?curid=3059358" title="Trafary">
Trafary

Trafary (także: "Trafara") – zbiornik retencyjny i teren dawnej osady, zlokalizowany na terenie gminy Zduny, około 3 kilometry na północny zachód od Konarzewa, w kompleksie leśnym "Baszków-Rochy" w obrębie Dąbrów Krotoszyńskich.
Zbiornik odbudowany w 2006 znajduje się w oddziale leśnym nr 128b Leśnictwa Baszków. Powierzchnia lustra wody wynosi 7,95 ha, pojemność 194.420 m³, średnia głębokość 2,5 m, a rzędna piętrzenia 111 m n.p.m. Nad brzegami rosną okazałe topole.
Do zbiornika prowadzi czerwony szlak pieszy z Krotoszyna do Baszkowa i Kobylina. W pobliżu stoi Krzyż Napoleoński upamiętniający dawny cmentarz ofiar tyfusu.
W okresie Wielkiego Księstwa Poznańskiego (1815-1848) miejscowość wzmiankowana jako "folwark Trafary" należała do wsi mniejszych w ówczesnym pruskim powiecie Krotoszyn w rejencji poznańskiej. Folwark Trafary należał do okręgu kobylińskiego tego powiatu i stanowił część majątku Baszkowo, którego właścicielem był wówczas Aleksander Mielżyński. Według spisu urzędowego z 1837 roku wieś liczyła 50 mieszkańców, którzy zamieszkiwali trzy dymy (domostwa).

</doc>
<doc id="3059359" url="https://pl.wikipedia.org/wiki?curid=3059359" title="Barthel Beham">
Barthel Beham

Barthel Beham (ur. w 1502 w Norymberdze, zm. w 1540 w Bolonii) – niemiecki malarz, miedziorytnik i rysownik okresu renesansu zaliczany do tzw. małych mistrzów. 
Życie.
Działał ze swym starszym bratem Hansem Sebaldem w Norymberdze, skąd zostali wypędzeni w 1525 za krańcowo protestanckie przekonania (sympatyzowali z Thomasem Müntzerem). Od 1527 pracował na dworze księcia Wilhelma IV Bawarskiego w Monachium i Landshut. W 1540 został wysłany przez księcia do Włoch. 
Twórczość.
Malował znakomite portrety oraz obrazy historyczne i religijne. Pozostawał pod wyraźnym wpływem Albrechta Dürera, którego być może był uczniem. Swoje pierwsze grafiki stworzył już w 1520 jako osiemnastoletni młodzieniec. Jego miedzioryty o różnorodnej tematyce, odznaczające się doskonałością rysunku i realizmem formy, wywarły duży wpływ na rozwój sztuki renesansowej w Niemczech. Wyróżniają się jego sztychy o tematyce Maryjnej np. "Madonna w niszy okiennej".

</doc>
<doc id="3059360" url="https://pl.wikipedia.org/wiki?curid=3059360" title="Alba Roma">
Alba Roma

SS Alba Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub Alba Roma został założony w Rzymie w 1907 roku. W sezonie 1911/12 startował w "Campionato romano", gdzie był szóstym. W sezonie 1912/13 po reorganizacji mistrzostw debiutował w Prima Categoria Laziale, ale znów zajął ostatnie 6.miejsce i spadł do Promozione. Sezon 1914/15 zakończył na drugiej pozycji w Promozione Laziale.
Po przerwie związanej z I wojną światową w 1919 reaktywował swoją działalność. W sezonie 1920/21 klub zwyciężył w Promozione Laziale i zdobył promocję do najwyższej klasy rozgrywek. W sezonie 1921/22 uczestniczył w mistrzostwach organizowanych przez CCI w Prima Divisione, gdzie był drugim w grupie laziale. W następnym sezonie znów był drugim w grupie laziale i zakwalifikował się do etapu półfinałowego Lega Sud, w którym zajął trzecie miejsce w grupie A. W sezonie 1923/24 najpierw zwyciężył w grupie laziale, następnie w półfinale Lega Sud, był pierwszym w grupie B. Jednak w finale Lega Sud przegrał z Savoia. W następnym sezonie powtórzył ten sukces, ale tym razem w finale Lega Sud wygrał z Anconitana i zakwalifikował się do wielkiego finału o mistrzostwo Włoch (przegrał z Bologna FC). W sezonie 1925/26 po raz trzeci z kolei zagrał w finale Lega Sud pokonując FBC Internaples i znów zakwalifikował się do wielkiego finału o mistrzostwo Włoch. Jak i poprzednio nie potrafił wygrać z groźnym rywalem Juventusem. W lipcu 1926 klub połączył się z Esperia Audace Roma tworząc klub o nazwie Unione Sportiva Alba Audace. Po zakończeniu sezonu 1926/27, w którym zajął 9.miejsce, odbyła się wielka fuzja rzymskim klubów - Alba Audace, Fortitudo Pro i FBC Roma. Z tej fuzji powstał nowy klub AS Roma, który rozpoczął nową historię.
W 1930 roku klub został reaktywowany jako AS Alba. W sezonie 1931/32 startował w regionalnej Terza Divisione laziale, w 1935 awansował do Seconda Divisione laziale. W 1938 połączył się z "A.S. Tevercalcio" i w następnym sezonie startował w Prima Divisione laziale. W sezonie 1938/39 zajął trzecie miejsce w grupie laziale i awansował do Serie C z nazwą AS Alba Motor. Latem 1942 powrócił do nazwy AS Alba. W 1945 stał nazywać się AS Albala po fuzji z "Ala Italiana". W sezonie 1945/46 zajął pierwsze miejsce w grupie C Serie C Lega Nazionale Centro-Sud i otrzymał promocję do Serie B. W 1946 po fuzji z Italia Libera i Trastevere przyjął nazwę US Albalatrastevere. W 1947 spadł do Serie C, a w 1948 do Promozione. Potem zmienił nazwę na US Albatrastevere. Działalność zakończył w 1968, po wyjściu z fuzji klubu Trastevere, który rozpoczął osobno swoje występy.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie w Rzymie, nazwa którego nieznana.

</doc>
<doc id="3059362" url="https://pl.wikipedia.org/wiki?curid=3059362" title="Jan Plantaz">
Jan Plantaz

Johannes Marinus „Jan” Plantaz (ur. 9 grudnia 1930 w Geldrop, zm. 11 lutego 1974 w Oirschot) – holenderski kolarz szosowy i torowy, brązowy medalista mistrzostw świata.
Kariera.
Największy sukces w karierze Jan Plantaz osiągnął w 1951 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Varese. W zawodach tych wyprzedzili go jedynie dwaj Włosi: Gianni Ghidini oraz Rino Benedetti. Był to jednak jedyny medal wywalczony przez Plantaza na międzynarodowej imprezie tej rangi. Ponadto był trzeci w Acht van Chaam, Amateurs w tym samym roku i drugi w Flèche du Sud w 1953 roku. Startował także w kolarstwie torowym, zdobywając między innymi cztery medale mistrzostw kraju w indywidualnym wyścigu na dochodzenie: srebrny w 1954 roku oraz brązowe w latach 1956, 1957 i 1961. W 1952 roku wystąpił na igrzyskach olimpijskich w Helsinkach, gdzie zajął 22. miejsce w wyścigu ze startu wspólnego oraz ósme drużynowo. Na tych samych igrzyskach zajął piąte miejsce drużynowym wyścigu na dochodzenie. Jako zawodowiec startował w latach 1954–1962.

</doc>
<doc id="3059363" url="https://pl.wikipedia.org/wiki?curid=3059363" title="Spoczynek roślin">
Spoczynek roślin

Spoczynek roślin – w fizjologii roślin stan zahamowania wzrostu, silnego ograniczenia procesów metabolicznych przy jednoczesnym zachowaniu pełnej zdolności do życia. Rośliny wykształcają specjalne struktury spoczynkowe, które umożliwiają przetrwanie organizmu w niesprzyjających warunkach środowiska. Strukturą spoczynkową mogą być u roślin wieloletnich kłącza, bulwy, cebule, pędy u drzew i krzewów pąki spoczynkowe. W stan spoczynku mogą zapadać także całe rośliny. U roślin jednorocznych funkcję spoczynkową pełnią nasiona.
Faza spoczynku.
Okres, w którym roślina lub jej części pozostają w stanie zahamowania metabolizmu i wzrostu, nazywany jest fazą spoczynkową. Najlepiej poznany jest spoczynek związany ze zmianami sezonowymi w strefie klimatu umiarkowanego. W celu zabezpieczenia przez zamarzaniem drzewa i krzewy zrzucają liście oraz ograniczają tempo metabolizmu. Kłącza, bulwy i cebule przechodzą w stan spoczynku jesienią w wyniku ochłodzenia i skrócenia długości dnia. Ustępowanie spoczynku tych struktur następuje zwykle po okresie temperatur około 5 °C. Jednak w wielu przypadkach wystarcza okres tylko niewielkiego spadku temperatury w zakresie 5-20 °C.
Rodzaje spoczynku.
W zależności od sposobu wychodzenia ze stanu spoczynku wyróżniany jest spoczynek względny, ustępujący natychmiast gdy warunki środowiska pozwalają na dalszy wzrost i rozwój oraz spoczynek bezwzględny (spoczynek głęboki), utrzymywany nawet gdy warunki środowiska są sprzyjające. Ustąpienie spoczynku bezwzględnego wymaga zmian w organie spoczynkowym następujących wraz z upływem czasu albo pod wpływem sygnałów dochodzących ze środowiska.
Stosowany jest także inny podział w zależności od pochodzenia impulsu przerywającego stan spoczynku. "Endodormancy" to spoczynek, który jest przerywany przez impuls pochodzący z samego organu spoczynkowego. W przypadku zarodka nasion, pąków wierzchołkowych i bulw merystem i mechanizm wychodzenia ze spoczynku zlokalizowane są w tym wewnątrz organu spoczynkowego. "Paradormancy" to rodzaj spoczynku, w którym wznowienie aktywności następuje w wyniku impulsu pochodzącego z innego organu niż merystem spoczynkowy. Przykładem tego rodzaju spoczynku są pąki boczne rozpoczynające aktywność po usunięciu merystemu wierzchołkowego pędu głównego. Trzecim rodzajem spoczynku jest "ecodormancy", czyli spoczynek ustępujący w wyniku odbioru impulsu pochodzącego z zewnątrz organizmu. Terminy pochodzą z języka angielskiego i nie są tłumaczone na język polski.

</doc>
<doc id="3059364" url="https://pl.wikipedia.org/wiki?curid=3059364" title="Kościół Wniebowzięcia Najświętszej Maryi Panny w Pisarzowicach">
Kościół Wniebowzięcia Najświętszej Maryi Panny w Pisarzowicach

Kościół Wniebowzięcia Najświętszej Maryi Panny w Pisarzowicach – rzymskokatolicki kościół parafialny pod wezwaniem Wniebowzięcia NMP, znajdujący się w Pisarzowicach w diecezji legnickiej.
Historia.
Kościół w obecnej formie został wybudowany w XVI w., zaś w latach 1592–1603 miała miejsce jego przebudowa. Remonty były wykonane ponadto w 1879, 1959 i pod koniec lat 90. XX w. Pracom w 1879 r. bryła zawdzięcza jeszcze powstanie wieży dzwonowej. Budynek kościoła powstał na planie prostokąta. Wewnątrz pod drewnianym sufitem znajdują się dwa rzędy ławek. W prezbiterium widoczne jest sklepienie krzyżowo-żebrowe ze zwornikami spływające służkami na rzeźbione wsporniki figuralne z kamienia. Ponadto w strefie sacrum znajduje się pozostałość renesansowej loży kolatorskiej za drewnianą przesłoną. W nawie drewniany, płaski strop i drewniane, polichromowane empory z lat 1610–1630. W murach obwodowych dwie całopostaciowe kamienne płyty nagrobne i dwie płyty epitafijne z początku XVI w. oraz owalne epitafium z 1787 r.. 
Na szczególną uwagę zasługuje rzeźbiony Ołtarz Wniebowzięcia NMP z 1521 r. ze sceną Wniebowzięcia NMP, który jest jednym z nielicznych zachowanych bez większych zmian retabulów śląskich.

</doc>
<doc id="3059365" url="https://pl.wikipedia.org/wiki?curid=3059365" title="Tatiana de Rosnay">
Tatiana de Rosnay

Tatiana de Rosnay (ur. 28 września 1961 w Neuilly-sur-Seine) – francuska pisarka.
Życiorys.
Tatiana de Rosnay urodziła się 28 września 1961 na przedmieściach Paryża. Jest córką naukowca Joëla de Rosnaya i siostrzenicą historyka Hugh Thomasa. W 1980 przeniosła się do Anglii i uzyskała tytuł licencjata literatury angielskiej na Uniwersytecie Anglii Wschodniej w Norwich. Po powrocie do Paryża w 1984 była rzecznikiem prasowym, a następnie rozpoczęła pracę jako dziennikarz i krytyk literacki dla magazynu psychologii. Od 1992 opublikowała dziesięć powieści. Jej książka "Klucz Sary" została wydana w 38 językach i sprzedała się w ponad trzech milionach egzemplarzy. Na podstawie tej książki powstał film pod tym samym tytułem.

</doc>
<doc id="3059370" url="https://pl.wikipedia.org/wiki?curid=3059370" title="Węgielnik (staw)">
Węgielnik (staw)

Węgielnik – staw rybny, zlokalizowany na terenie gminy Zduny, w pobliżu osady Ostatni Grosz, w kompleksie leśnym "Baszków-Rochy" w obrębie Dąbrów Krotoszyńskich.
Zbiornik powstał w latach powojennych i posiada dobrze wykształconą roślinność szuwarową. Można tu spotkać kilkanaście gatunków ptaków, m.in. są to: łabędź niemy, perkozek, czernica, rybołów zwyczajny, bielik zwyczajny i błotniak stawowy. Staw, po spuszczeniu wód, służy jako miejsce wypoczynku i żerowania ptaków w czasie ich migracji, głównie zalatują tu sieweczkowate.
Do zbiornika prowadzi ścieżka dydaktyczna. Przy brzegu przebiega lokalna droga ze Zdun do Baszkowa (z parkingiem i wiatą).

</doc>
<doc id="3059377" url="https://pl.wikipedia.org/wiki?curid=3059377" title="Halina Nieniewska">
Halina Nieniewska

Halina Nieniewska ps. „Irena Konarska”, „Iza” (ur. 1890 w Warszawie, zm. ok. 22 maja 1942 tamże) – kapitan Wojska Polskiego, działaczka kobieca, oświatowa i demokratyczna.
Życiorys.
Uczyła się początkowo w domu, a następnie na tajnych kompletach w gimnazjum J. Kowalczykówny i J. Jawurkówny. W 1905 uczestniczyła w strajku szkolnym. W Szwajcarii ukończyła szkołę średnią i tam studiowała romanistykę, filozofię i historię na uniwersytecie w Lozannie. Podczas studiów członkini „Filarecji”. Była silna fizycznie, uprawiała wspinaczkę wysokogórską.
Powróciła do Warszawy w 1913, a w kwietniu tego samego roku wzięła udział wraz z matką w organizowaniu Ligi Kobiet Pogotowia Wojennego, której potem była warszawską działaczką. Członkini Związku Patriotów, oraz Polskiej Organizacji Wojskowej. Od 1915 uczyła języka francuskiego w szkole Janiny Zdziennickiej-Roszkowskiej, jak również dawała lekcje prywatne tego języka. W latach 1919-1920 służyła w II Ochotniczej Legii Kobiet w Wilnie. 
Po raz kolejny wróciła do Warszawy w 1920 i zaczęła pracować jako nauczycielka języka francuskiego w prywatnych żeńskich szkołach Marii Taniewskiej, Wandy Posselt-Szachtmajerowej, J. Zdziennickiej-Roszkowskiej oraz w Państwowym Instytucie Nauczycielskim. Stosowała w nauce języka nowatorskie metody pedagogiczne i jako jedna z pierwszych w Polsce wprowadziła inscenizację piosenek i przedstawień francuskich w szkołach. Jednocześnie przygotowywała dysertację doktorską o Ludwiku Mierosławskim na seminarium prof. Marcelego Handelsmana, ale pracy tej nie ukończyła. W latach 1928–1938 była wizytatorką Ministerstwa Wyznań Religijnych i Oświecenia Publicznego oraz instruktorką metodyki nauczania języka francuskiego. Była wraz z Olgą Cieślińską autorką cyklu podręczników do nauki tego języka: Parlons franfais (Lwów 1934), Le Français travaille (Warszawa 1935), Aux quatre coins de la France (Lwów 1936), Les Français de nos jours (Lwów 1937). Miały one kilka wydań i wznawiane były także w l. 1945-1947. Uczyła jednocześnie w państwowym gimnazjum i liceum. im. Królowej Jadwigi i S. Staszica. Jako delegatka polska uczestniczyła w szeregu zjazdów i konferencji międzynarodowych, m.in. w Kongresie Wychowania Moralnego w Krakowie w r. 1934, i Międzynarodowym Kongresie Wychowania Rodzinnego w Brukseli w 1935 roku. Była także w l. 1930-1934 członkiem zarządu Towarzystwa Neofilologicznego, oraz członkiem redakcji „Neofilologia”.Działaczka Związku Pracy Obywatelskiej Kobiet, członkini Związku Nauczycielstwa Polskiego oraz Stowarzyszenia „Zrąb” skupionego wokół Janusza Jędrzejewicza i Adama Skwarczyńskiego. Pod koniec lata 30. współzałożyciela Klubu Demokratycznego (1937) a następnie działaczka Stronnictwa Demokratycznego.
Od jesieni 1939 w konspiracji. W październiku 1939 w jej mieszkaniu przy ul. Raszyńskiej 56 nastąpiło zaprzysiężenie członków sztabu dowództwa Służby Zwycięstwa Polski na czele z gen. Michałem Tokarzewskim. W szkołach średnich była czynna w organizowaniu kompletów tajnego nauczania oraz jedna z inicjatorek zorganizowanych jesienią 1940 kompletów nauk biologicznych na poziomie akademickim na tajnym Uniwersytecie Warszawskim. Członkini Stronnictwa Demokratycznego „Prostokąt” oraz naczelny redaktor pisma „Nowe Drogi”. Kierowniczka komórki „IKo” od 1941 w Oddziale Organizacyjnym KG ZWZ-AK, a która utrzymywała łączność z obozami jenieckimi i robotnikami polskimi wywiezionymi w głąb Rzeszy hitlerowskiej. Wspólnie ze Stanisławem Smoleńskim redagowała konspiracyjne pismo ,Głos Ojczyzny" przeznaczone dla rodaków przebywających w Niemczech. 17 lipca 1940 w czasie tajnej matury kompletów liceum im. Królowej Jadwigi po raz pierwszy aresztowana z grupą nauczycieli i uczennicami. Prowadziła nadal nauczanie będąc więzioną na Pawiaku. Po 2 tygodniach zwolniona, ale nie zaniechała konspiracji. Oprócz „IKo” prowadziła komórkę „Import”, która zajmowała się odbiorem poczty i pieniędzy dla kurierów z zagranicy. 
28 kwietnia 1942 podczas spotkania z jednym z korespondentów „IKo” została powtórnie aresztowana w mieszkaniu Wiktorii Cieciemirskiej przy ul. 6 Sierpnia 58. Więziona na Pawiaku i torturowana w siedzibie Gestapo przy al. Szucha 25 podczas których nic nie ujawniła. Wzięła wszystko na siebie wobec okazanych dowodów. Podczas przesłuchania została zamordowana, a jej zmasakrowane zwłoki przekazano do kostnicy przy ul. Oczki, gdzie zostały rozpoznane.
Rodzina.
Halina Nieniewska była córką architekta Apoloniusza Pawła h. Nałęcz i Joanny z Załuskowskich h. Rola. Rodziny nie założyła. Jej bliskim krewnym był geolog i inżynier August Nieniewski (1901–1987).

</doc>
<doc id="3059379" url="https://pl.wikipedia.org/wiki?curid=3059379" title="Praczków">
Praczków

Praczków (także: "Pręczków") – staw rybny, zlokalizowany na terenie gminy Zduny, w pobliżu osady Hadrianów, w kompleksie leśnym "Baszków-Rochy" w obrębie Dąbrów Krotoszyńskich.
Zbiornik powstał w latach powojennych i ma powierzchnię 3,75 ha.
Przy brzegu przebiega lokalna droga z ze Zdun do Baszkowa. W pobliżu znajduje się rezerwat przyrody Baszków.

</doc>
<doc id="3059382" url="https://pl.wikipedia.org/wiki?curid=3059382" title="Suaasat">
Suaasat

Suaasat – tradycyjna grenlandzka zupa i narodowe danie tego regionu. Zazwyczaj przygotowywana z mięsa płetwonogich, wielorybów, reniferów lub ptaków morskich.
Najczęściej mięso gotuje się w posolonej wodzie z dodatkiem cebuli i liści laurowych oraz ryżem, używanym do zagęszczenia zupy, a także ziemniakami. Opcjonalnie dodaje się też marchew.
Innym sposobem zagęszczenia potrawy jest uprzednie namoczenie jęczmienia w wodzie, w wyniku czego skrobia ulega wypłukaniu.

</doc>
<doc id="3059383" url="https://pl.wikipedia.org/wiki?curid=3059383" title="Gimnazjum im. Jana Kreczmara w Warszawie">
Gimnazjum im. Jana Kreczmara w Warszawie

Gimnazjum im. Jana Kreczmara – prywatna szkoła średnia, założona w 1907 przez Jana Kreczmara, ojca późniejszych aktorów Jana i Jerzego. 
Opis.
Była pierwszą w zaborze rosyjskim szkołą z wykładowym językiem polskim. Utrzymywali ją nauczyciele zrzeszeni w Towarzystwie Kultury Polskiej. Po śmierci założyciela szkołę przejął jego brat Michał, historyk, stąd też niekiedy nazywa się ją gimnazjum Michała Kreczmara.
Szkoła miała profil humanistyczny, stosunkowo duża liczba jej uczniów pochodziła ze środowisk rzemieślniczych. Gimnazjum mieściło się początkowo przy ul. Miodowej, następnie przy ul. Śniadeckich i ul. Wilczej.

</doc>
<doc id="3059385" url="https://pl.wikipedia.org/wiki?curid=3059385" title="Hazar (miasto)">
Hazar (miasto)



</doc>
<doc id="3059389" url="https://pl.wikipedia.org/wiki?curid=3059389" title="Do góry nogami">
Do góry nogami



</doc>
<doc id="3059392" url="https://pl.wikipedia.org/wiki?curid=3059392" title="Azyny">
Azyny



</doc>
<doc id="3059397" url="https://pl.wikipedia.org/wiki?curid=3059397" title="Stalin (Teatr Telewizji)">
Stalin (Teatr Telewizji)

Stalin – spektakl Teatru Telewizji, dramat z 1992 roku w reżyserii Kazimierza Kutza, na podstawie sztuki naturalizowanego w Niemczech chilijskiego pisarza , w przekładzie Ryszarda Turczyna. 
Fabuła.
W środku nocy Stalin każe sprowadzić do swojego mieszkania Icyka Sagera – aktora odtwarzającego rolę "Króla Leara" Williama Shakespeare’a (pierwowzorem postaci Sagera był Solomon Michoels, aktor żydowskiego pochodzenia, również odtwórca Leara, który zginął w 1948 roku w Mińsku wepchnięty pod ciężarówkę przez agentów MGB). Nawiązuje z nim rozmowę, która z sympatycznej powoli przeistacza się w nieprzyjemną, gdyż Stalin uprzednio dowiedział się, że kreacja Sagera, jak i całe przedstawienie, odbierana jest przez publiczność jako nieprzychylny dyktatorowi komentarz do bieżącej sytuacji politycznej w Związku Radzieckim.
Stalin rozpoczyna z Sagerem drobiazgową analizę dramatu Shakespeare’a, która przekształca się w nękanie aktora. Stalin zagłębia się w jego przeszłość, rzekome powiązania ze spiskowcami – syjonistami, pobyt w więzieniu. Po pierwszej rozmowie następują kolejne. Sager zaczyna rozumieć, że grozi mu śmiertelne niebezpieczeństwo, zwłaszcza że przywódca ZSRR informuje go o aresztowaniu jego syna Jurija. Icyk podejmuje grę o życie.

</doc>
<doc id="3059398" url="https://pl.wikipedia.org/wiki?curid=3059398" title="Pies, który uratował ferie">
Pies, który uratował ferie

Pies, który uratował ferie (ang. "The Dog Who Saved Christmas Vacation") – amerykańska komedia z 2010 roku w reżyserii Michaela Feifera. Wyprodukowany przez Anchor Bay Entertainment. Kontynuacja filmu "Pies, który uratował święta" z 2009 roku.
Premiera filmu miała miejsce w Stanach Zjednoczonych 28 listopada 2010 roku na kanale ABC Family. W Polsce premiera filmu odbyła się 22 grudnia 2013 roku na antenie Nickelodeon Polska.
Fabuła.
George Bannister wraz z rodziną postanawiają spędzić przerwę świąteczną w pięknej, górskiej miejscowości Rocky Mountains. Po przybyciu na miejsce okazuje się, że w domku czekają na nich wuj Randy i jego syn. Towarzyszy im śliczna suczka imieniem Bella, w której Zeus od razu się zakochuje. Dzielnemu labradorowi po raz kolejny staną na drodze znani mu już włamywacze, którzy chcą ukraść drogocenny naszyjnik. Zeus musi uratować Bellę oraz Święta w gronie najbliższych.
Obsada.
i inni
Wersja polska.
Wersja polska: na zlecenie Nickelodeon Polska – Start International Polska
Wystąpili:
i inni
Lektor: Paweł Galia

</doc>
<doc id="3059412" url="https://pl.wikipedia.org/wiki?curid=3059412" title="Mosze Zilberfarb">
Mosze Zilberfarb



</doc>
<doc id="3059415" url="https://pl.wikipedia.org/wiki?curid=3059415" title="Izalobara">
Izalobara

Izalobara (gr.) – linia na mapie synoptycznej łącząca punkty o jednakowej zmianie ciśnienia atmosferycznego w czasie tendencji barycznej. Zwykle trwa przez trzy godziny.

</doc>
<doc id="3059420" url="https://pl.wikipedia.org/wiki?curid=3059420" title="Times Of Grace (projekt muzyczny)">
Times Of Grace (projekt muzyczny)



</doc>
<doc id="3059422" url="https://pl.wikipedia.org/wiki?curid=3059422" title="Śmierć letnią porą">
Śmierć letnią porą

Śmierć letnią porą (szw. "Sommardöden") – powieść kryminalna szwedzkiego pisarza Monsa Kallentofta z 2008. Polskie wydanie książki ukazało się w 2010 w tłumaczeniu Bratumiły Pawłowskiej-Pettersson. W 2010 otrzymała szwedzką nagrodę "Pocketpriset".
Treść.
Jest drugą częścią kryminalnej serii z detektyw Malin Fors z Linköpingu, której pomaga Zaharias "Zeke" Martinsson. Akcja rozgrywa się podczas wyjątkowo upalnego lata, kiedy to temperatury w mieście przekraczają 43 stopnie Celsjusza i płoną lasy w Tjällmo i okolicach, zasnuwając wszystko dymem. W miejskim parku Trädgårdsföreningen znaleziona zostaje naga nastolatka Josefin Davidsson zamieszkała w Lambohov. Nie wiadomo kto napastował ją seksualnie, gdyż nic nie pamięta. Na plaży w Stora Rängen pies odkopuje zwłoki zaginionej wcześniej innej nastolatki, 14-letniej Theresy Eckeved ze Sturefors. Obie dziewczyny napastowane były przy pomocy sztucznego penisa. Ślady prowadzą z jednej strony do środowisk lesbijskich, a z drugiej do imigrantów, w tym Slavenki Visnic z Bośni i podejrzanych o wcześniejsze gwałty muzułmanów. Malin Fors przeżywa jednocześnie renesans uczuć do byłego męża Jannego, który początkowo przebywa z jej córką Tove na wakacjach na Bali, a potem wraca do gaszenia pożarów (jest strażakiem).

</doc>
<doc id="3059424" url="https://pl.wikipedia.org/wiki?curid=3059424" title="Nakano Sun Plaza">
Nakano Sun Plaza

 – hotel w tokijskiej dzielnicy Nakano (Tokio). Został wybudowany w 1973. Na terenie hotelu znajduje się sala koncertowa Nakano Sun Plaza Hall, która może pomieścić 2222 osoby.

</doc>
<doc id="3059431" url="https://pl.wikipedia.org/wiki?curid=3059431" title="Bibułkarstwo">
Bibułkarstwo

Bibułkarstwo – wymarłe rękodzieło polegające na robieniu ozdobnych kwiatów (głównie maków, stokrotek, chabrów i niezapominajek) z bibuły. Było to tradycyjne rzemiosło w Małopolsce. Bibułkarstwem zajmowały się głównie kobiety, które przystrajały potem swoimi wyrobami miejsca sakralne i domostwa. Po pewnym czasie wykształciły się rozmaite techniki bibułkarskie, takie jak wycinanie, skręcanie, zwijanie i rolowanie. Obecnie bibułkarstwem zajmują się jedynie twórcy ludowi świadomie kultywujący dawne tradycje. Aby chronić wyroby przed utratą koloru i kształtu, kwiaty były maczane w gorącym wosku, który po zaschnięciu zapobiegał zniekształcaniu i blaknięciu kwiatów.
Kobiety zajmujące się bibułkarstwem nazywano kwiaciarkami lub bibułkarkami.

</doc>
<doc id="3059435" url="https://pl.wikipedia.org/wiki?curid=3059435" title="Constantin Gottlieb Leberecht von Zeppelin">
Constantin Gottlieb Leberecht von Zeppelin

Constantin Gottlieb von Zepelin (1771–1848) – pruski generał.
Służył w armii od 1787 roku, brał udział w wojnach napoleońskich. Od 1826 do 1848 był komendantem twierdzy w Szczecinie. 17 lutego 1837, z okazji 50 lecia służby, otrzymał tytuł Honorowego Obywatela Miasta Szczecina.
Odznaczony między innymi: Orderem Pour le Mérite, Orderem Świętego Włodzimierza, Orderem św. Anny, Żelaznym Krzyżem (dwukrotnie).
Był honorowym członkiem wolnomularskiej loży "Pod trzema cyrklami" w Szczecinie.

</doc>
<doc id="3059436" url="https://pl.wikipedia.org/wiki?curid=3059436" title="British Entomological and Natural History Society">
British Entomological and Natural History Society



</doc>
<doc id="3059440" url="https://pl.wikipedia.org/wiki?curid=3059440" title="Siły Zbrojne Ukrainy">
Siły Zbrojne Ukrainy

Siły Zbrojne Ukrainy (, ЗСУ; "Zbrojni syły Ukrajiny, ZSU") – siły i środki wydzielone przez Ukrainę do zabezpieczenia własnych interesów i prowadzenia walki zbrojnej zarówno na jej terytorium oraz poza nim. Nadzorem i zadaniowaniem SZU zajmuje się Ministerstwo Obrony Ukrainy. Armia powstała wraz z ogłoszeniem niepodległości Ukrainy w 1991 roku. Według rankingu "Global Firepower" (2023) ukraińskie Siły Zbrojne stanowią 15. siłę militarną na świecie, z rocznym budżetem na cele obronne w wysokości 30 mld dolarów (USD).
Wojsko Ukrainy dysponuje następującymi rodzajami sił zbrojnych:
Stan sił zbrojnych w momencie powstania.
Po rozpadzie ZSRR i ogłoszeniu niepodległości Ukraina posiadała jedną z najliczniejszych armii w Europie, dysponującą bronią jądrową i dobrze wyposażoną w środki techniczne, jednak nie odpowiadała ona ani politycznej, ani ekonomicznej sytuacji Ukrainy.
W tym czasie na terenie Ukrainy znajdowała się: jedna armia rakietowa, dwie armie ogólnowojskowe, dwie armie pancerne, jeden korpus armijny, cztery armie lotnicze, jedna armia obrony przeciwlotniczej oraz Flota Czarnomorska. Całość liczyła 780 tysięcy żołnierzy, 6500 czołgów, około 7000 transporterów opancerzonych i BWP, około 1500 samolotów bojowych, ponad 350 okrętów i jednostek pomocniczych, 1272 wyrzutnie międzykontynentalnych rakiet balistycznych i prawie 2500 wyrzutni taktycznych rakiet nuklearnych.
24 sierpnia 1991 Rada Najwyższa Ukrainy uchwaliła przyjęcie pod swoją jurysdykcję wszystkich jednostek sił zbrojnych byłego Związku Radzieckiego, rozmieszczonych na terytorium Ukrainy, i utworzenie Ministerstwa Obrony Ukrainy.
W wyniku podpisania – przez Rosję, Wielką Brytanię i Stany Zjednoczone, które zagwarantowały nienaruszalność granic ukraińskich – Memorandum budapeszteńskiego w 1994 roku Ukraina przystąpiła do traktatu o nierozprzestrzenianiu broni jądrowej i przekazała znajdujący się na jej terytorium arsenał nuklearny Rosji.
Pierwsze próby reformy sił zbrojnych.
Każdy z kolejnych ministrów obrony przedstawiał swój plan redukcji armii i zwiększenia jej siły bojowej, i próbował wcielać go w życie:
Chociaż każdy z ministrów obrony proponował swój plan, w sumie udało się dokonać dość dużo – zlikwidowano 3500 struktur różnego stopnia, zredukowano armię do 410 tysięcy żołnierzy, zmniejszono liczbę środków bojowych – samoloty bojowe do 600 sztuk, helikoptery – do 250 sztuk, czołgi – do 2400 sztuk, transportery opancerzone i BWP – do 2000 sztuk.
Na koniec 2000 Siły Zbrojne Ukrainy liczyły 310 tysięcy żołnierzy i 90 tysięcy pracowników cywilnych.
W 2012 roku Siły Zbrojne Ukrainy liczyły około 139 tysięcy żołnierzy. Wyposażone są w około 730 czołgów T-84, T-80, T-64. Transportery opancerzone i BWP – do 2000 sztuk: BMP-1,2 BTR-60,70 i 80, MT-LB. 716 sztuk artylerii powyżej 100 mm wspierane przez ponad 80 śmigłowców bojowych i 160 samolotów bojowych. Marynarka wojenna liczy 22 okręty bojowe.
W początkach 2014 roku Siły Zbrojne Ukrainy faktycznie liczyły 106 tys. osób (gdyż część etatów pozostawała nieobsadzonych). Zdaniem niektórych obserwatorów, po odliczeniu innych, niezbędnych rodzajów służby i strat osobowych na Krymie, latem 2014 r. Ukraina posiadała możliwość skierowania do walki, teoretycznie 38-39 tysięcy, a praktycznie 32-35 tysięcy żołnierzy. Wobec wystąpień prorosyjskich separatystów, do grudnia 2014 liczebność Sił Zbrojnych Ukrainy wzrosła do 232 tys. osób, z planem dalszego wzrostu do 250 tys. w 2015 roku.
System rang.
Na fali zrywania z wpływami rosyjskimi po aneksji Krymu, ukraińskie siły zbrojne przeszły szereg reform zarówno organizacyjnych, jak i w warstwie symbolicznej. Wprowadzono nowe umundurowanie, wycofując sorty wzorowane na dawnej Armii Radzieckiej oraz zmieniono system rang.

</doc>
<doc id="3059445" url="https://pl.wikipedia.org/wiki?curid=3059445" title="International Union for the Study of Social Insects">
International Union for the Study of Social Insects



</doc>
<doc id="3059447" url="https://pl.wikipedia.org/wiki?curid=3059447" title="Spichlerz Długa Droga">
Spichlerz Długa Droga

Spichlerz Długa Droga – zrujnowany spichlerz na Wyspie Spichrzów w Gdańsku. Mieści się przy ulicy Chmielnej. Został zbudowany w XVI wieku. Od 1959 roku obiekt widnieje w rejestrze zabytków.

</doc>
<doc id="3059450" url="https://pl.wikipedia.org/wiki?curid=3059450" title="Helena Mężyńska">
Helena Mężyńska

Helena Mężyńska z domu Jeske-Choińska, ps. „Bogna 49”, „Grażyna” (ur. 15 marca 1908 w Warszawie, zm. 26 lipca 1944 tamże) – porucznik, członkini ZWZ-AK.
Życiorys.
Helena Mężyńska była córką pisarza Teodora Jeske-Choińskiego i Cecylii z domu Grabowskiej. Ukończyła w 1931 Wydział Filozoficzny Uniwersytetu Warszawskiego. Mgr filologii polskiej, a także nauczycielka w szkołach średnich, w Gdyni bezpośrednio przed wojną, a w Warszawie od sierpnia 1939. Od początku 1941 w konspiracji jako łączniczka, a następnie szyfrantka w komórce kancelarii i szyfrów na kraj „Orkiestra” Oddziału Łączności Konspiracji KG ZWZ-AK. Mianowana po przeszkoleniu kierowniczką archiwum kancelarii „Szewc”, które prowadziła we własnym mieszkaniu przy ul. Żelaznej, później przy ul. Topiel wraz z mężem Kazimierzem dr filologii polskiej. Szkoliła nowe archiwistki i szyfrantki. 6 lipca 1944 aresztowana w „kotle” w lokalu kontaktowym przy ul. Foksal. Podczas badań w al. Szucha była torturowana, ale wzięła całą odpowiedzialność na siebie i nic nie ujawniła. Wyniesiona na noszach na egzekucję, rozstrzelana w ruinach getta.
Odznaczona pośmiertnie Krzyżem Walecznych i Orderem Virtuti Militari.

</doc>
<doc id="3059451" url="https://pl.wikipedia.org/wiki?curid=3059451" title="Spichlerz Arka Noego">
Spichlerz Arka Noego

Spichlerz Arka Noego – spichlerz na Wyspie Spichrzów w Gdańsku przy ul. Żytniej 21. Został zbudowany w 1660 roku. Od 1959 roku obiekt widnieje w rejestrze zabytków, znajduje się w stanie całkowitej ruiny. Sąsiaduje ze spichrzem Kuźnia.

</doc>
<doc id="3059460" url="https://pl.wikipedia.org/wiki?curid=3059460" title="Hub Vinken">
Hub Vinken

Hub Vinken (ur. 16 kwietnia 1926 w Heerlen – zm. 30 marca 2010 w Geleen) – holenderski kolarz szosowy i torowy, brązowy medalista mistrzostw świata.
Kariera.
Największy sukces w karierze Hub Vinken osiągnął w 1949 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Kopenhadze. W zawodach tych wyprzedzili go jedynie jego rodak Henk Faanhof oraz Luksemburczyk Henri Kass. Był to jednak jedyny medal wywalczony przez Vinkena na międzynarodowej imprezie tej rangi. W 1951 roku wygrał jeden etap Ronde van Nederland. Startował także na torze, zdobywając między innymi dwa złote medale mistrzostw kraju w scratchu w latach 1949 i 1952. Nigdy nie wystąpił na igrzyskach olimpijskich. Jako zawodowiec startował w latach 1950-1953.

</doc>
<doc id="3059465" url="https://pl.wikipedia.org/wiki?curid=3059465" title="Franciszek Maślanka">
Franciszek Maślanka

 
Franciszek Maślanka (ur. 13 listopada 1880 w Wilkowicach, zm. 24 czerwca 1962 w Krakowie) – polski polityk, działacz PSL „Piast”.
Życiorys.
Urodził się 13 listopada 1880 roku w Wilkowicach powiat Biała jako syn Wojciecha i Marii z domu Kubica. Ukończył Akademię Handlową w Krakowie i Akademię Eksportową w Wiedniu (absolutorium). Po ukończeniu studiów buchalter w fabryce w Krakowie, następnie naczelny rachmistrz w Elektrowni Miejskiej tamże. Prezes Koła TSL im. T. Kościuszki. Organizator kół PSL (1908–1910 członek RN), od 1914 roku członek PSL „P” (członek RN 1914–1921). W 1918 roku sekretarz i skarbnik ZG PSL; od 1919 do 1923 roku sekretarz ZG i dyrektor wydawnictwa „Piast”.
Wieloletni sekretarz Stowarzyszenia Kupców i Młodzieży Handlowej w Krakowie, przewodniczący Krajowego Związku Współpracowników Handlowych na Małopolskę, wieloletni prezes Związku Absolwentów Akademii Handlowej. W 1918 roku członek Polskiej Komisji Likwidacyjnej w Krakowie. Na początku l. 30. prezes koła SL w Krakowie, następnie członek CHSR (w 1934 roku skarbnik Wojewódzkiego Komitetu Wykonawczego w Krakowie). Po II wojnie światowej przed przejściem na emeryturę pracował w Zakładzie Energetycznym Sieci Kraków-Teren (starszy księgowy, sekretarz POP PZPR). Zmarł 24 czerwca 1962 roku w Krakowie, pochowany na Cmentarzu Rakowickim tamże.
Działalność polityczna.
Poseł na Sejm Ustawodawczy (1919–1922) i I kadencji (1922–1927). W Sejmie Ustawodawczym w lutym 1919 roku wybrany kwestorem Sejmu. W 1919 roku mandat uzyskał w okręgu wyborczym nr 37(Oświęcim); w 1922 roku zdobył mandat z listy nr 12 (NZL „Polskie Centrum”) w okręgu wyborczym nr 43 (Wadowice).
Rodzina.
Żonaty ze Stefanią z domu Kubica miał dwie córki (Annę i Barbarę) i syna (Antoniego).
Odznaczenia.
W 1958 roku odznaczony Złotym Krzyżem Zasługi.

</doc>
<doc id="3059468" url="https://pl.wikipedia.org/wiki?curid=3059468" title="Gene Nelson">
Gene Nelson

Gene Nelson (ur. 24 marca 1920, zm. 16 września 1996) – amerykański scenarzysta, aktor i reżyser filmowy.
Filmografia.
reżyser
aktor
seriale
film
scenarzysta
Nagrody i nominacje.
Został nominowany do nagrody WGA, a także posiada swoją gwiazdę na Hollywoodzkiej Alei Gwiazd.

</doc>
<doc id="3059471" url="https://pl.wikipedia.org/wiki?curid=3059471" title="Henri Kass">
Henri Kass

Henri Kass (ur. 13 października 1919 w Schouweiler, zm. 7 września 1982 w Imperii, Włochy) – luksemburski kolarz szosowy, srebrny medalista mistrzostw świata
Kariera.
Największy sukces w karierze Henri Kass osiągnął w 1949 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Kopenhadze. W zawodach tych wyprzedził go jedynie Holender Henk Faanhof, a trzecie miejsce zajął kolejny reprezentant Holandii - Hub Vinken. Był to jednak jedyny medal wywalczony przez Kassa na międzynarodowej imprezie tej rangi. W tym samym roku był drugi w luksemburskim Flèche du Sud, a rok później we francuskim Circuit Loire-Océan. W 1950 roku zdobył brązowy medal mistrzostw Luksemburga. Nigdy nie wystąpił na igrzyskach olimpijskich. Jako zawodowiec startował w latach 1951-1952.

</doc>
<doc id="3059481" url="https://pl.wikipedia.org/wiki?curid=3059481" title="Centralna Liga Juniorów w hokeju na lodzie 2013/2014">
Centralna Liga Juniorów w hokeju na lodzie 2013/2014

Rozgrywki Centralnej Ligi Juniorów były rozgrywane na przełomie 2013 i 2014 roku. Drużyny rywalizowały o tytuł mistrza Polski juniorów. W sezonie zasadniczym występuje osiem zespołów, w tym łączona drużyna MMKS Podhale Nowy Targi i KTH Krynica.
Tytuł mistrza Polski w sezonie 2012/2013 wywalczył zespół Zagłębia Sosnowiec, jednak drużyna nie przystąpiła do rozgrywek.
Zwycięzcą rozgrywek został drużyna Ciarko PBS Bank KH Sanok.
Sezon zasadniczy.
W sezonie 2013/2014 wzięło udział 8 zespołów. Z powodu problemów ze skompletowaniem składów władze PZHL zdecydowały, że w rozgrywkach będą mogli grać zawodnicy z roczników 1994, 1995, 1996 i 1997. Jednocześnie zdecydowano nie przeprowadzać mistrzostw Polski juniorów młodszych. Problemy kadrowe spowodowały, że kluby Podhala Nowy Targ i KTH Krynica połączyły się. Sezon zasadniczy rozpoczął się 21 września 2013 roku. Drużyny grały systemem każdy z każdym po cztery mecze - dwa u siebie i dwa na wyjeździe. Łącznie każdy z klubów rozegrał po 28 spotkań (4 rundy po 7 spotkań). Ostatnie spotkania tej fazy rozgrywek zakończyły się 16 lutego 2014 roku. Wszystkie drużyny awansowały do fazy play-off. Faza play-off była rozgrywana po raz pierwszy w historii.
Najskuteczniejszym zawodnikiem został Dariusz Wanat z Sanoka, który w 22 spotkaniach zdobył 22 bramki i 34 razy asystował co dało w sumie 56 punktów w klasyfikacji kanadyjskiej. Najlepszym strzelcem był Dawid Mazur z Polonii Bytom, który zdobył 31 bramek. Najczęściej asystowali: Wanat oraz Jan Mól (34 razy). Najskuteczniejszym bramkarzem został Bartosz Hućko, który obronił 90.94% strzałów.
Tabela.
"Legenda:" 
Faza play-off.
Faza play-off w rozgrywkach Centralnej Ligi Juniorów w sezonie 2013/2014 składała się z trzech rund. Uczestniczyły w niej drużyny z miejsc od 1 do 8 sezonu zasadniczego. Drużyna, która zajęła wyższe miejsce w sezonie zasadniczym w nagrodę zostaje gospodarzem ewentualnego trzeciego meczu. Z tym, że zwycięzca sezonu zasadniczego (w tym wypadku Ciarko PBS Bank KH Sanok) zawsze jest gospodarzem trzeciego meczu. Wszystkie trzy rundy rozgrywane są w formuje do dwóch zwycięstw według schematu: 1-2, czyli wyżej rozstawiony rozgrywa mecze: 2 oraz ewentualnie 3 we własnej hali. Niżej rozstawiona drużyna rozgrywała w swojej hali mecz pierwszy.
Statystyki.
Zawodnicy z polaZ dorobkiem 21 punktów Filip Wielkiewicz otwiera listę najskuteczniejszych zawodników fazy plya-off. Wielkiewicz był również najczęściej asystującym zawodnikiem (14 asyst). Najlepszym strzelcem był Dawid Olchawski z 11 trafieniami. W klasyfikacji plus minus najlepszym został Konrad Stypuła, który uzyskał bilans +25. Królem strzelców został Dawid Olchawski, zdobywca 11 bramek. Wszyscy w/w zawodnicy grali dla zespołu MMKS Podhale/KTH KM.

</doc>
<doc id="3059482" url="https://pl.wikipedia.org/wiki?curid=3059482" title="Andrey Gromov">
Andrey Gromov



</doc>
<doc id="3059490" url="https://pl.wikipedia.org/wiki?curid=3059490" title="Tessa van Schagen">
Tessa van Schagen

Tessa van Schagen (ur. 2 lutego 1994 w Lejdzie) – holenderska lekkoatletka, sprinterka.
W 2011 zdobyła złoto olimpijskiego festiwalu młodzieży Europy w sztafecie 4 × 100 metrów. Dwa lata później sięgnęła po dwa brązowe medale juniorskich mistrzostw Europy w Rieti. W 2016 biegła w finale biegu na 200 metrów oraz zdobyła złoty medal w sztafecie podczas mistrzostw Europy w Amsterdamie. Uczestniczka igrzysk olimpijskich w Rio de Janeiro (2016).
Złota medalistka mistrzostw Holandii oraz reprezentantka kraju na drużynowych mistrzostwach Europy.

</doc>
<doc id="3059494" url="https://pl.wikipedia.org/wiki?curid=3059494" title="12. Europejski Puchar Mistrzów w Brydżu Sportowym">
12. Europejski Puchar Mistrzów w Brydżu Sportowym

12. Europejski Puchar Mistrzów w Brydżu Sportowym (12th European Champions' Cup) − zawody brydżowe, które były rozgrywane w Opatija (Chorwacja) w dniach 14-17 listopada 2013 roku.
Miejsca medalowe zdobyły:
Poprzedni zwycięzcy.
W poprzednich, 11. zawodach, które odbyły się w Ejlat, (Izrael) w okresie 15..18 listopada 2012 roku medalowe miejsca zdobyły:
W 11. ECC startowała polska drużyna (Consus Kalisz), która zdobyła 9. miejsce.
Transmisje z zawodów.
Wszystkie sesje zawodów były transmitowane w internecie poprzez BBO. Była jednoczesna transmisja z 6 stołów (trzy mecze).
Będą następujące transmisje:
Wyniki zawodów.
Rozgrywki w grupach.
Po rundzie „każdy z każdym” drużyny zdobyły następujące ilości punktów:
Rozgrywki półfinałowe.
W rozgrywkach półfinałowych drużyny uzyskały następujące wyniki:

</doc>
<doc id="3059500" url="https://pl.wikipedia.org/wiki?curid=3059500" title="Miłydar (herb szlachecki)">
Miłydar (herb szlachecki)

Miłydar – polski herb szlachecki z nobilitacji. 
Opis herbu.
Opis herbu z wykorzystaniem klasycznych zasad blazonowania:
"W polu srebrnym między dwoma gałązkami oliwnymi, czerwone serce z sześcioramienną złotą gwiazdą.&lt;br&gt;Klejnot: Na hełmie w koronie, złota gwiazda sześcioramienna na pięciu strusich piórach.&lt;br&gt;Labry czerwone podbite srebrem."
Najwcześniejsze wzmianki.
Herb nadany 9 lipca 1768 przez króla Stanisława Augusta Jakubowi Stanisławowi Albrechtowi – "przez blisko 40 lat patron sądów asesorskich".
Herbowni.
Jedna rodzina herbownych (herb własny): 
Albrecht.

</doc>
<doc id="3059506" url="https://pl.wikipedia.org/wiki?curid=3059506" title="Mysterio">
Mysterio

Mysterio – szwajcarski zespół muzyczny założony w 1996 roku, działający do 1997 roku. Zespół wydał dwa albumy: "Can U Feel The Magic" oraz "Vamos" w formie płyt CD i kaset magnetofonowych.

</doc>
<doc id="3059515" url="https://pl.wikipedia.org/wiki?curid=3059515" title="Sum karłowaty">
Sum karłowaty



</doc>
<doc id="3059517" url="https://pl.wikipedia.org/wiki?curid=3059517" title="T’aego sa">
T’aego sa

T'aego sa (태고사 Klasztor T'aego) – koreański klasztor.
Historia klasztoru.
Klasztor został wybudowany w 1341 roku na górze Samgak przez mistrza sŏn T’aego Pou. Początkowo była to tylko jego osobista pustelnia i nosiła nazwę Tong am (Wschodnia Pustelnia). W tym czasie odbudowywał i rozbudowywał klasztor Chunghŭng. Znajduje się na zachód od Yongam-bong (szczytu Yongam), ponad klasztorem Chunghŭng w granicach dawnej twierdzy Bukhan-Sansŏng (w jej południowej części) obok miasta Goyang i Narodowego Parku. Po śmierci T'aego zmieniono nazwę na T'aego sa.
Ten mały klasztor został zniszczony w czasie wojny koreańskiej. Odbudowano go w 1964 roku.
Jest to mały ale znaczący klasztor dla szkoły t'aego.

</doc>
<doc id="3059520" url="https://pl.wikipedia.org/wiki?curid=3059520" title="Estadio Obras Sanitarias">
Estadio Obras Sanitarias

Estadio Obras Sanitarias (znana również jako "Arena Obras Sanitarias") – argentyńska hala widowiskowo-sportowa położona w Buenos Aires, powstała w 1978. Może pomieścić 3100 ludzi, a podczas koncertów 4700. Wystąpi w niej m.in.: Iron Maiden, The Red Hot Chili Peppers, James Brown, Motörhead.

</doc>
<doc id="3059522" url="https://pl.wikipedia.org/wiki?curid=3059522" title="Harriet Nelson">
Harriet Nelson

Harriet Nelson (ur. 18 lipca 1909 w Des Moines, zm. 2 października 1994) – amerykańska aktorka i piosenkarka.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3059526" url="https://pl.wikipedia.org/wiki?curid=3059526" title="Atuagagdliutit/Grønlandsposten">
Atuagagdliutit/Grønlandsposten

Atuagagdliutit/Grønlandsposten (gren. "Wolna gazeta" lub "Dystrybutowany materiał do czytania"), często skracane do AG – grenlandzka gazeta publikowana na całym obszarze tego terytorium. Ukazywała się we wtorki i czwartki. Została założona w 1861 i początkowo nosiła nazwę Atuagagdliutit. Jej twórcą był geolog Hinrich Johannes Rink i była pierwszą gazetą w języku grenlandzkim. Na początku istnienia była jedynym grenlandzkim źródłem informacji o świecie. 
Gazeta została sfinansowana przez rząd Danii. Około 1914 roku zaczęto umieszczać reklamy, a w 1952 wprowadzono abonament na niektóre treści. W tym samym roku gazeta połączyła się z duńskojęzycznym Grønlandsposten. Od tego momentu nazywała się Atuagagdliutit/Grønlandsposten i była wydawana w dwóch językach. Od 1970 była częściowo własnością prywatną, a częściowo rządową. W 1975 stała się całkowicie prywatna, a w 1986 rząd przerwał dotacje na rzecz gazety. Od 1974 była wydawana jako tygodnik (wcześniej jako miesięcznik), od 1988 była publikowana raz na trzy tygodnie, a od 1993 jest dwutygodnikiem.
W 2000 nakład gazety wynosił ok. 4000 egzemplarzy. W 2004 nie uległ on zmianie.
W 2009 gazeta zmieniła swój adres internetowy na ag.gl, a 1 stycznia 2010 połączyła się z Sermitsiaq i od tego momentu jest publikowana pod tą nazwą w dwóch językach.

</doc>
<doc id="3059527" url="https://pl.wikipedia.org/wiki?curid=3059527" title="Panteon Narodowy Wenezueli">
Panteon Narodowy Wenezueli

 Panteon Narodowy Wenezueli ("Panteón Nacional") - Inaczej „Ołtarz Ojczyzny”. Budynek położony na północnym skraju starego miasta Caracas w dzielnicy Altagracia. W miejscu tym wznosił się kiedyś kościół Świętej Trójcy (Iglesia de la Santísima Trinidad) zbudowany przez Juana Domingo del Sacramento Infante w 1744 roku. Świątynia została prawie całkowicie zniszczona podczas trzęsienia ziemi w 1812 roku. Rozpoczęto jej odbudowę, ale dlatego, że postępowała bardzo powoli prezydent Antonio Guzmán Blanco polecił w dniu 27 marca 1874 roku przekształcić odbudowywany kościół w Panteon Narodowy, który miał być miejscem pochówku bohaterów narodowych kraju. Prace nabrały tempa, a mauzoleum oficjalnie otwarto 28 października 1875 roku. Pierwszymi osobami, których prochy tam umieszczono były: Francisco Rodríguez del Toro e Ibarra, Ezequiel Zamora, José Gregorio Monagas, Manuel Ezequiel Bruzual i Juan Crisóstomo Falcón. Przebudowy budynku dokonano w 1911 i 1929 roku.
Cała nawa główna poświęcona jest Bolivarovi, którego prochy przeniesiono tam uroczyście 28 października 1876. Centralną część stanowi ołtarz z jego sarkofagiem z brązu. Sklepienie pokrywa 1930 obrazów przedstawiających sceny z życia Bolívara, a ogromny kryształowy żyrandol został zainstalowany w 1883 roku, na stulecie jego urodzin. W tym samym roku, 24 sierpnia w Panteonie umieszczono prochy pierwszej kobiety, Luisy Cáceres de Arismendi.
Artysta Tito Salas był twórcą dekoracji wewnętrznych i rzeźb wybitnych przedstawicieli narodu Wenezueli.
Prezydenci Wenezueli w Panteonie Narodowym.
Obecnie pochowane w Panteonie jest 141 osób.

</doc>
<doc id="3059531" url="https://pl.wikipedia.org/wiki?curid=3059531" title="Temperatura Fermiego">
Temperatura Fermiego



</doc>
<doc id="3059535" url="https://pl.wikipedia.org/wiki?curid=3059535" title="Koźlarz białawy">
Koźlarz białawy



</doc>
<doc id="3059537" url="https://pl.wikipedia.org/wiki?curid=3059537" title="Urojenia odsłonięcia">
Urojenia odsłonięcia

Urojenia odsłonięcia – silne, fałszywe, niepodatne na perswazje przekonanie, zgodnie z którym myśli żywiącej je osoby ulegają bez jej udziału przekazywaniu osobom trzecim. W przypadku poglądu, że myśli te wybrzmiewają na głos i otoczenie chorego je słyszy, nazywa się urojeniami rozgłaśniania myśli.
Podobnie jak inne rodzaje urojeń, urojenia odsłonięcia zalicza się do zaburzeń treści myślenia.

</doc>
<doc id="3059545" url="https://pl.wikipedia.org/wiki?curid=3059545" title="Azyny (pochodne hydrazyny)">
Azyny (pochodne hydrazyny)

Azyny − organiczne związki chemiczne z grupy diimin, będące pochodnymi hydrazyny o budowie R2C=N−N=CR2. Powstają w wyniku reakcji hydrazyny z dwoma ekwiwalentami molowymi ketonu lub aldehydu, dając odpowiednio "ketazyny" lub "aldazyny", RHC=N−N=CRH.
Azyny mogą być substratami do otrzymywania hydrazonów i związków diazowych, np.:

</doc>
<doc id="3059549" url="https://pl.wikipedia.org/wiki?curid=3059549" title="The X Factour (trasa koncertowa)">
The X Factour (trasa koncertowa)

The X Factour – trasa koncertowa heavymetalowego zespołu Iron Maiden promująca album "The X Factor", trwająca od 28 września 1995 do 7 września 1996 roku, obejmująca koncerty w 37 krajach globu. W ówczesnym czasie był to rekord w historii zespołu, co do ilości odwiedzonych krajów. Była to zarazem pierwsza trasa koncertowa z nowym wokalistą, Blazem Bayleym, który zastąpił legendarnego Bruce’a Dickinsona w bardzo niekorzystnym okresie dla klasycznego heavy metalu. Asekuracyjnie management grupy zabookował w wielu miejscach koncerty w kameralnych obiektach, liczących od 1,5 tys. do 4 tys. miejsc. Latem 1996 zespół powrócił do koncertów stadionowych w Ameryce Południowej i Europie, w Grecji, Hiszpanii, Włoszech czy Francji grupa zagrała przed wielotysięcznymi audytoriami.
Po raz pierwszy odwiedzili Słowenię, Wyspę Gozo, Bułgarię, Rumunię, RPA oraz Izrael, gdzie zagrali trzy kameralne koncerty inaugurujące tournee. Ingerencja lokalnych władz doprowadziła do odwołania koncertu w Libanie. Grupa wróciła również po dziewięciu latach absencji do Polski, gdzie z powodzeniem wystąpili na stołecznym Torwarze. Muzycy po latach twierdzili, iż pod wieloma względami tournee było sukcesem i pozwoliło klasycznemu metalowi oraz Iron Maiden na przetrwanie w niesprzyjającej atmosferze medialnej. Szacuje się, iż przy średniej przekraczającej 11 tys. widzów, trasa przyciągnęła około 1,7 mln fanów.
Setlista.
Bisy:
Uwagi:
Oprawa trasy.
Zespół po części zaprezentował widowisko nawiązujące do przedstawień z lat 80., jednakże dużo bardziej okrojone, choćby z uwagi na konieczność występowania w znacznie mniejszych obiektach, niż miało to miejsce przed laty. Scenografia ustawiona na średnich wymiarów scenie, przypominała reprodukcję ilustracji znajdujących się w booklecie albumu "The X Factor". Estrada przypominała mroczną manufakturę, wyposażoną w podium i boczne cokoły, częściowo podświetlane. W głębi sceny kilkakrotnie zmieniały się backdropy z reprodukcjami nawiązującymi do ilustracji okładkowych promowanej płyty.
Zespół nie wykorzystywał pirotechniki, natomiast maskotka – Eddie pojawiała się w wersji mobilnej (nawiązującej do jej wizji z okładki płyty) oraz w trakcie prezentacji utworu „Iron Maiden” – na ogromnym krześle elektrycznym w tyle estrady – w wersji identycznej, jak na rewersie książeczki płyty. Fani mogli dostrzec, jak maszkarą miotają elektrowstrząsy, zaś scenę zasnuwała para z suchego lodu. Oczywiście nie zabrakło efektownego oświetlenia. Estradę otaczały ramy tworzące prostokąt, wewnątrz którego widniały dwie większe, mobilne rampy tworzące literę „X”. Zespół wykorzystywał (oprócz tradycyjnych PAR 64) rzutniki, stroboskopy, zestawy halogenów oraz pojedyncze lasery. W trakcie utworu „Afraid to Shoot Strangers” nad sceną pojawiała się srebrzysta, lustrzana kula rzucająca refleksy świetlne na widownię i scenografię.
W trakcie koncertów w arenach sportowych, na festiwalach oraz stadionach Ameryki Łacińskiej, zespół wykorzystywał ogromną scenę, wyposażoną w najnowocześniejsze nagłośnienie oraz rozbudowany system świetlny, wyposażony w 900 punktów świetlnych. Oprawa, choć generalnie nie mogła równać się pod względem rozmachu z koncertami grupy w minionym dziesięcioleciu, to podówczas mogła sprawiać pozytywne wrażenie.

</doc>
<doc id="3059551" url="https://pl.wikipedia.org/wiki?curid=3059551" title="Krystyna Mrugalska">
Krystyna Mrugalska

Krystyna Jagoda Mrugalska (ur. 2 października 1937 w Lublinie) – polska działaczka społeczna i pedagog, założycielka i wieloletnia prezes Polskiego Stowarzyszenia na rzecz Osób z Upośledzeniem Umysłowym.
Życiorys.
Ukończyła na Uniwersytecie Warszawskim studia z zakresu pedagogiki specjalnej oraz wychowania muzycznego. W 1958 została nauczycielką w szkole muzycznej i jednocześnie w Zakładzie dla Niewidomych w Laskach. W 1960 urodziła niepełnosprawnego syna Grzegorza, trzy lata później zaczęła prowadzić aktywną działalność w dziedzinie rehabilitacji osób z upośledzeniem umysłowym.
W 1964 przy Towarzystwie Przyjaciół Dzieci z jej inicjatywy zorganizowano ruch rodziców osób niepełnosprawnych intelektualnie. Prowadziła pierwsze w Polsce grupy rytmiki leczniczej. W ramach pracy jako kierownik wychowania w domu pomocy społecznej dla dzieci z upośledzeniem umysłowym w Międzylesiu w pierwszej połowie lat 70. podejmowała pierwsze w Polsce próby wprowadzania nowatorskich zasad normalizacji życia. Od 1966 do 1980 była kierownikiem działu pomocy osobom z upośledzeniem umysłowym w zarządzie głównym TPD, zajmując się m.in. organizacją szkoleń rodziców, pedagogów i lekarzy, a także utworzeniem w 1978 pierwszego Ośrodka Wczesnej Interwencji według autorskiej koncepcji. Od 1980 do 1992 była kierownikiem Pracowni Rehabilitacji Upośledzenia Umysłowego w Instytucie Psychiatrii i Neurologii.
W 1991 zainicjowała utworzenie Polskiego Stowarzyszenia na rzecz Osób z Upośledzeniem Umysłowym, przez kilkanaście lat pełniła funkcję prezesa tej organizacji, następnie została jej prezesem honorowym. W 2003 była współzałożycielką Polskiego Forum Osób z Niepełnosprawnościami, którego została pierwszą przewodniczącą. W 2011 została przewodniczącą honorową PFON.

</doc>
<doc id="3059553" url="https://pl.wikipedia.org/wiki?curid=3059553" title="Rhee (Holandia)">
Rhee (Holandia)



</doc>
<doc id="3059559" url="https://pl.wikipedia.org/wiki?curid=3059559" title="Wielkie piękno">
Wielkie piękno

Wielkie piękno (wł. "La grande bellezza", 2013) − włosko-francuski komediodramat w reżyserii Paolo Sorrentino.
Światowa premiera filmu miała miejsce 21 maja 2013 roku podczas 66. MFF w Cannes. Polska premiera filmu nastąpiła 3 sierpnia 2013 r. w ramach Festiwalu Filmu i Sztuki Dwa Brzegi.
Film otrzymał Oscara za najlepszy film nieanglojęzyczny podczas 86. ceremonii wręczenia Oscarów.
Obsada.
i inni

</doc>
<doc id="3059562" url="https://pl.wikipedia.org/wiki?curid=3059562" title="Ozzie Nelson">
Ozzie Nelson

Ozzie Nelson (ur. 20 marca 1906, zm. 3 czerwca 1975) – amerykański lider zespołu, aktor, reżyser, scenarzysta i producent filmowy.
Filmografia.
seriale
film
scenarzysta
producent
reżyser
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3059563" url="https://pl.wikipedia.org/wiki?curid=3059563" title="Ferrari F2001">
Ferrari F2001

Ferrari F2001 – samochód Formuły 1, zaprojektowany przez Rossa Brawna i Rory'ego Byrne'a na sezon 2001, używany także na początku roku 2002. Model przyczynił się do zdobycia tytułu mistrza świata kierowców przez Michaela Schumachera oraz konstruktorów przez Ferrari.
Specyfikacja techniczna.
Przepisy na sezon 2001 wymuszały przeprojektowanie spojlerów w celu zmniejszenia docisku; przedni spojler był wyższy niż w poprzedniku i miał kształt łyżki. Monokok został skonstruowany z kompozytu włókna węglowego o strukturze plastra miodu. Na niezależne zawieszenie składały popychacze aktywujące skręcane sprężyny oraz amortyzatory Sachs. Pojemność zamontowanej centralnie wzdłużnie jednostki napędowej w konfiguracji V10 wynosiła 2997 cm³. Rozwijała ona moc maksymalną 835 KM przy 18 500 rpm. Blok oraz głowica silnika zostały wykonane ze stopów aluminium. Na układ hamulcowy składały się wykonane z włókna węglowego tarcze oraz zaciski Brembo. Układ przeniesienia napędu stanowiły siedmiobiegowa, kontrolowana elektronicznie półautomatyczna skrzynia biegów oraz dyferencjał o ograniczonym poślizgu. Za doprowadzenie paliwa oraz zapłon odpowiedzialne były cyfrowe systemy elektroniczne Magneti Marelli.
Wyprodukowano 11 egzemplarzy samochodu.
F2001 w wyścigach.
Samochód, będący następcą udanego F1-2000, został zaprezentowany pod koniec stycznia 2001 roku, a jego kierowcami byli Michael Schumacher i Rubens Barrichello. Sezon okazał się dla Ferrari równie udany co poprzedni. Schumacher wygrał 9 z 17 wyścigów (wyrównując rekord Nigela Mansella z 1992 roku oraz swój z lat 1995 oraz 2000) i zapewnił sobie swój czwarty tytuł podczas Grand Prix Węgier, na cztery wyścigi przed zakończeniem sezonu; Ferrari triumfowało także w klasyfikacji konstruktorów, z przewagą 77 punktów nad drugim McLarenem. Barrichello natomiast nie zdołał wygrać ani jednego wyścigu i ukończył sezon na trzecim miejscu, za Davidem Coulthardem. Schumacher po zakończeniu sezonu był kierowcą z największą liczbą punktów (801) i zwycięstw (53) w historii Formuły 1.
Samochód zdobył nagrodę dla najlepszego samochodu wyścigowego roku 2001, przyznawaną przez "Autosport".
Ze względu na obawy Ferrari o niezawodność nowego F2002, włoski zespół wystawił model F2001 również w trzech pierwszych Grand Prix sezonu 2002 (w Grand Prix Brazylii tylko dla Rubensa Barrichello). Schumacher wygrał jeszcze Grand Prix Australii 2002 i było to ostatnie zwycięstwo modelu F2001.

</doc>
<doc id="3059569" url="https://pl.wikipedia.org/wiki?curid=3059569" title="Konkwistadorzy diabła">
Konkwistadorzy diabła

Konkwistadorzy diabła – książka biograficzna poświęcona polskiemu zespołowi death-blackmetalowemu Behemoth. Autorem publikacji był Łukasz Dunaj, dziennikarz i publicysta, związany m.in. z czasopismem Thrash'em All. Autorem przedmowy był Krzysztof Azarewicz, autor tekstów, stały współpracownik zespołu Behemoth. Książka ukazała się 12 czerwca 2012 roku nakładem Mystic Production (), jednej z największych niezależnych polskich wytwórni muzycznych. Była to pierwsza publikacja tego typu tejże firmy. 
W biografii poza faktami historycznymi znalazły się wywiady z osobami, którego odegrały istotny wpływ na działalność zespołu, w tym m.in. z producentem muzycznym Arkadiuszem "Maltą" Malczewskim, liderem zespołu Graveland Robertem "Robem Darkenem" Fudalim oraz Tomaszem Krajewskim, założycielem oficyny Pagan Records, której przypisuje się "odkrycie" Behemotha. Publikacja spotkała się z pozytywnym odbiorem ze strony krytyki.

</doc>
<doc id="3059591" url="https://pl.wikipedia.org/wiki?curid=3059591" title="Wśród obcych (powieść)">
Wśród obcych (powieść)

Wśród obcych (tyt. oryg. ang. "Among Others") – powieść fantasy walijskiej pisarki Jo Walton. Wydana w 2011 r. przez wydawnictwo Tor Books (), a w Polsce w 2013 r. przez Akurat w tłumaczeniu Izabeli Mikszy i Marka S. Nowowiejskiego ().
Powieść zdobyła nagrodę Nebula w 2011 oraz Hugo i British Fantasy Award w 2012, a także Nagrodę im. Kurda Lasswitza w 2014; była także nominowana do Nagrody World Fantasy.
Opis fabuły.
W wypadku samochodowym okaleczona zostaje kilkunastoletnia Mor, a jej siostra bliźniaczka ginie. Dziewczynka, unikając toksycznej matki, trafia do szkoły z internatem, gdzie szuka remedium na swoją samotność i zagubienie wśród wróżek, towarzyszek dziecięcych zabaw.

</doc>
<doc id="3059594" url="https://pl.wikipedia.org/wiki?curid=3059594" title="Fotoblastia">
Fotoblastia

Fotoblastia, nasiona fotoblastyczne – zjawisko regulacji kiełkowania nasion przez światło występujące u niektórych roślin wyższych odpowiedzialne za pozostanie w stanie spoczynku lub wyjście z niego. W zależności od reakcji na światło rozróżniana jest fotoblastia dodatnia, gdy światło stymuluje kiełkowanie i fotoblastia ujemna, gdy światło hamuje kiełkowanie. Tylko nieliczne rośliny wytwarzają nasiona niewrażliwe na światło. Jest to około 4% gatunków, jednak jest wśród nich wiele gatunków uprawianych przez człowieka. Światło może być czynnikiem niezbędnym do wykiełkowania, tak jest u jemioły lub jedynie przyspieszać kiełkowanie.
Mechanizm.
Zjawisko fotoblastii zostało najlepiej poznane u sałaty ("Lactuca sativa"). Nasiona tej rośliny kiełkują po ekspozycji na światło. Za odbiór bodźca odpowiedzialny jest fitochrom. Indukcja kwitnienia następuje na skutek oświetlenia światłem czerwonym. Daleka czerwień może odwracać efekt indukcji. Odbiór bodźca przez fitochrom prowadzi do zmian w poziomie giberelin (GA) i kwasu abscysynowego (ABA). Podstawowym czynnikiem decydującym o wyjściu ze stanu spoczynku jest synteza giberelin. Do pobudzenia kiełkowania wystarczy natężenie 10 J m-2 co odpowiada kilkuminutowemu oświetlaniu światłem księżyca lub błyskowi światła słonecznego trwającemu 0,1 s.

</doc>
<doc id="3059603" url="https://pl.wikipedia.org/wiki?curid=3059603" title="Pałac w Płużnie">
Pałac w Płużnie



</doc>
<doc id="3059604" url="https://pl.wikipedia.org/wiki?curid=3059604" title="Mook en Middelaar">
Mook en Middelaar

Mook en Middelaar – gmina w prowincji Limburgia, w Holandii. W 2013 roku liczyła 7,8 tys. mieszkańców. Gmina obejmuje powierzchnię 18,81 km², a gęstość zaludnienia wynosi 450 os./km². Siedzibą gminy jest Mook.
Mook en Middelaar jest najdalej na północ wysuniętą gminą Limburgii.
Miejscowości gminy.
Wsie:
Przysiółki:

</doc>
<doc id="3059616" url="https://pl.wikipedia.org/wiki?curid=3059616" title="Seagram’s Seven Crown">
Seagram’s Seven Crown

Seagram’s Seven Crown, znane też jako Seagram’s Seven – amerykańska whiskey produkowana przez Diageo pod nazwą marki Seagram.
Seagram’s Seven Crown najczęściej serwowana jest w połączeniu z różnymi napojami bezalkoholowymi, np. z Coca-Colą i gazowanymi napojami cytrynowymi. Zmiksowany z napojem 7 Up tworzy drink 7 and 7.

</doc>
<doc id="3059619" url="https://pl.wikipedia.org/wiki?curid=3059619" title="Radosław Gajek">
Radosław Gajek

Radosław Gajek (ur. 26 kwietnia 1998 w Grudziądzu) – austriacki szachista polskiego pochodzenia, mistrz międzynarodowy od 2014 roku.
Kariera szachowa.
Radosław Gajek rozegrał swój pierwszy turniej w wieku ośmiu lat. Szybko zaczął odnosić pierwsze sukcesy. W roku 2007 zagrał pierwszy raz w Mistrzostwach Polski Juniorów do lat 10. Był wielokrotnym mistrzem województwa kujawsko-pomorskiego oraz makroregionu juniorów. W roku 2011 uzyskał tytuł kandydata na mistrza. Współpracował ze znanymi trenerami, m.in. mistrzem międzynarodowym Zbigniewem Szymczakiem i arcymistrzem Andrijem Maksymenką. W 2011 roku został pierwszy raz mistrzem Polski juniorów w szachach klasycznych (w kategorii do 14 lat) w Suwałkach, co dało mu awans do Mistrzostw Świata Juniorów w Caldas Novas w Brazylii. W tym samym roku został też brązowym medalistą Mistrzostw Polski w szachach błyskawicznych do lat 12 w Warszawie (wcześniej był w roku 2008 do lat 10 w szachach szybkich w Lublinie oraz w 2010 do lat 12 w Warszawie). W 2012 roku został po raz drugi mistrzem Polski juniorów w szachach klasycznych do lat 14 w Solinie, dzięki czemu reprezentował Polskę na Mistrzostwach Europy Juniorów do lat 14 w Pradze i Mistrzostwach Świata Juniorów do lat 14 w Mariborze. W roku 2013 na tradycyjnym turnieju Cappelle-la-Grande we Francji wypełnił pierwszą normę na tytuł mistrza międzynarodowego i przekroczył ranking 2300. W tym samym roku otrzymał tytuł mistrza FIDE oraz został mistrzem Polski juniorów do lat 16 w szachach szybkich i błyskawicznych w Olsztynie (wcześniej wywalczył brąz w tych obydwu konkurencjach w roku 2010 do lat 12). Również w 2013 po raz pierwszy w karierze wystąpił w finale indywidualnych mistrzostw Polski, rozegranym w Chorzowie. W 2014 zdobył w Jastrzębiej Górze tytuł mistrza Polski juniorów do 16 lat, podzielił I m. (wspólnie z Wadymem Szyszkinem) w turnieju "Krynica Open" oraz podzielił III m. (za Kamilem Dragunem i Jackiem Tomczakiem, wspólnie z Witalijem Koziakiem) w kołowym turnieju w Nakle nad Notecią, zdobywając drugą normę na tytuł mistrza międzynarodowego. Oprócz tego zdobył w Jassach srebrny medal drużynowych mistrzostw Europy juniorów do 18 lat, a podczas otwartego turnieju w Dreźnie wypełnił trzecią normę na tytuł mistrza międzynarodowego. W 2015 zdobył w Karpaczu brązowy medal mistrzostw Polski juniorów do 18 lat. W sierpniu 2018 w międzynarodowym turnieju w Dreźnie zdobył pierwszą normę arcymistrzowską.
Obecnie zajmuje z rankingiem ELO 2471 9. miejsce wśród austriackich szachistów. Jest też szachowym trenerem i nosi tytuł FIDE Instructor

</doc>
<doc id="3059628" url="https://pl.wikipedia.org/wiki?curid=3059628" title="Między ziemią a niebem">
Między ziemią a niebem

Między Ziemią a Niebem – cotygodniowy magazyn informacyjno-publicystyczny Redakcji Programów Katolickich TVP nadawany od 2004 na antenach TVP 1 i TVP Polonia w niedzielę około 11:50. Na program składają się: transmisja modlitwy Anioł Pański (w okresie wielkanocnym Regina Coeli) z Watykanu, przegląd wydarzeń z życia Kościoła w Polsce i na świecie oraz dyskusje publicystyczne na tematy społeczne i religijne. Program ma charakter interaktywny (widzowie włączają się w dyskusję za pośrednictwem czatu).

</doc>
<doc id="3059633" url="https://pl.wikipedia.org/wiki?curid=3059633" title="Samuel Štefánik">
Samuel Štefánik

Samuel Štefánik (ur. 16 listopada 1991 w Bánovcach nad Bebravou) – słowacki piłkarz występujący na pozycji pomocnika w klubie Spartak Trnawa.
Kariera klubowa.
Swoją karierę piłkarską Štefánik rozpoczął w FK AS Trenčín. W 2010 roku awansował do kadry pierwszego zespołu. Zadebiutował w nim wówczas w drugiej lidze słowackiej. W debiutanckim sezonie stał się podstawowym zawodnikiem klubu z Trenczyna. W sezonie 2010/2011 awansował z nim do pierwszej ligi. W sezonie 2012/2013 zajął z nim 3. miejsce w lidze.
W sierpniu 2013 roku Štefánik przeszedł do NEC Nijmegen, z którym podpisał czteroletni kontrakt. 15 września 2013 w debiucie dla NEC w domowym meczu z Feyenoordem (3:3) strzelił dwa gole.
Latem 2014 przeszedł do Slovana Bratysława.
Kariera reprezentacyjna.
Štefánik grał w młodzieżowych reprezentacjach Słowacji. W dorosłej reprezentacji zadebiutował 14 sierpnia 2013 roku w zremisowanym 1:1 towarzyskim meczu z Rumunią, rozegranym w Bukareszcie. W 65. minucie meczu zmienił Marka Hamšíka.

</doc>
<doc id="3059634" url="https://pl.wikipedia.org/wiki?curid=3059634" title="Samuel Stefanik">
Samuel Stefanik



</doc>
<doc id="3059643" url="https://pl.wikipedia.org/wiki?curid=3059643" title="Mistrzostwa Szwajcarii w Skokach Narciarskich 2013">
Mistrzostwa Szwajcarii w Skokach Narciarskich 2013

Mistrzostwa Szwajcarii w Skokach Narciarskich 2013 – zawody o tytuł mistrza Szwajcarii w skokach narciarskich, odbyły się 6 października 2013 roku we francuskim Chaux-Neuve.
Zawodnicy o tytuł mistrza Szwajcarii rywalizowali na skoczni K-106. Zwycięzcą zawodów został Simon Ammann. Drugie miejsce zajął Gregor Deschwanden, a brąz zdobył Pascal Egloff. W rywalizacji wzięło udział 36 zawodników ze Szwajcarii oraz z Francji.

</doc>
<doc id="3059651" url="https://pl.wikipedia.org/wiki?curid=3059651" title="Bitwa w Dolinie Swat">
Bitwa w Dolinie Swat



</doc>
<doc id="3059673" url="https://pl.wikipedia.org/wiki?curid=3059673" title="Heroes of the Storm">
Heroes of the Storm

Heroes of the Storm – sieciowa gra komputerowa z gatunku multiplayer online battle arena, stworzona i wydana przez Blizzard Entertainment 2 czerwca 2015 roku dla systemów Microsoft Windows i macOS. Gra zawiera różne grywalne postacie oraz pola bitew z uniwersów "Warcrafta", "Diablo", "StarCrafta" i "Overwatcha".
"Heroes of the Storm" zostało zainspirowane "Defense of the Ancients", modyfikacją stworzoną przez społeczność do "", kolejnej gry stworzonej przez Blizzard. Gra jest darmowa, oparta na modelu biznesowym freemium i wspierana przez mikrotransakcje, które można wykorzystać do zakupu bohaterów, zmian wizualnych dla bohaterów w grze, wierzchowców i innych elementów kosmetycznych. Blizzard określał gatunek gry jako „hero brawler” zamiast bardziej popularnego multiplayer online battle arena (MOBA), jednak w późniejszym czasie sam zaczął go używać.
Gracze tworzą pięcioosobowe drużyny i walczą z inną drużyną w meczach 5 na 5, a średni czas trwania gry wynosi około 20 minut. Drużyna, która jako pierwsza zniszczy główną strukturę przeciwnika, znaną jako „Królewski Rdzeń”, wygrywa mecz. Każde tematyczne pole bitwy ma inną metagrę i cele drugorzędne do zabezpieczenia, których ukończenie daje drużynie ogromne korzyści. Każdy gracz kontroluje pojedynczą postać, znaną jako „bohater”, z zestawem charakterystycznych umiejętności i różnymi stylami gry. Bohaterowie stają się potężniejsi w trakcie meczu, zbierając punkty doświadczenia i odblokowując „talenty”, które oferują nowe zdolności lub wzmacniają już istniejące, przyczyniając się do ogólnej strategii zespołu.
Rozgrywka.
Rozgrywka w "Heroes of the Storm" skupia się na walce 5–osobowych zespołów, dobieranych przez usługę Battle.net, a średni czas trwania gry wynosi około 20 minut. W każdym meczu gracze współpracują jako drużyna, aby osiągnąć ostateczny warunek zwycięstwa polegający na zniszczeniu głównej struktury przeciwnej drużyny, tzw. „Rdzenia”, zanim zrobi to samo drużyna przeciwna. Aby dotrzeć do Rdzenia, co najmniej jedna linia struktur obronnych, zwanych "fortami" i "twierdzami", musi zostać zniszczona. Gracze mogą korzystać z pomocy obozów najemników, bossów na polach bitew oraz niewielkiej grupy jednostek kontrolowanych przez komputer, zwanych „sługusami”, aby skuteczniej atakować wroga. Stwory od czasu do czasu pojawiają się w trakcie gry w grupach, maszerując alejami w kierunku bazy wroga. W grze dostępnych jest 15 pól bitewnych, z których każda ma inną metagrę, wielkość i cele drugorzędne do zabezpieczenia, które dają drużynie ogromne korzyści.
We wszystkich trybach gry gracz ma do wyboru jedną z 89 grywalnych postaci (stan na grudzień 2020), zwanych „bohaterami”, z których każda ma unikalny projekt, mocne i słabe strony. Bohaterowie dzielą się na sześć oddzielnych ról: tank, brutal, pomocnik, uzdrowiciel, zabójca w zwarciu i dystansowy zabójca. Podczas pierwszych rozgrywek gracze mogą wykorzystywać tylko pięciu bohaterów z darmowej, tygodniowej rotacji, ale później mogą kupić postacie w sklepie za złoto uzyskane z wygranych, wykonywanie zadań lub za walutę premium (Klejnoty).
Każdy bohater posiada zestaw charakterystycznych umiejętności. Zestaw ten zasadniczo składa się z trzech podstawowych umiejętności, których można używać od 1 poziomu, pasywnej lub aktywnej cechy oraz potężnej „umiejętności heroicznej”. Po osiągnięciu 10 poziomu gracze mogą wybierać między dwoma umiejętnościami heroicznymi, które często mają niszczycielski efekt i długi czas odnowienia. Heroiczne to zazwyczaj najsilniejsze narzędzia w arsenale, które określają mocne strony i styl gry bohatera. Bohater może zdobyć tylko jeden rodzaj bohaterstwa na mecz. Jeśli bohaterowi skończą się punkty zdrowia i zginie, zostaje on usunięty z aktywnej gry, dopóki licznik czasu odrodzenia nie zostanie wyzerowany, po czym odrodzi się na tyłach bazy swojej drużyny, znanej jako „Hala Burz”. Co więcej, Hala Burz pozwala bohaterom szybko odzyskać zdrowie i manę, o ile w niej przebywają. Hala zapewnia również ochronę przed obrażeniami i efektami wroga, a wrodzy gracze są odpychani na niewielką odległość w nagły sposób po wejściu do Hali drużyny przeciwnej. 
Punkty doświadczenia, które gracze mogą zdobyć, zbierając kule doświadczenia od poległych sługusów, są dzielone między całą drużynę. Jest to rzadkie w gatunku MOBA, w którym większość gier wykorzystuje system oddzielnych doświadczeń i poziomów na gracza. Ponadto niektóre struktury wroga, takie jak wieże, forty i twierdze, zapewniają doświadczenie drużynie, która je zniszczy; zdobycie obozu najemników również daje punkty doświadczenia. Kiedy drużyna w trakcie meczu osiągnie określony próg punktów doświadczenia, każdy bohater w tej drużynie awansuje, zdobywając nieco wzmocnione moce, aż do maksymalnego poziomu 30. Co kilka poziomów gracze mogą wybrać „talent”, który oferuje nową umiejętność lub wzmacnia już istniejącą. Dwa znaczące skoki mocy znajdują się na poziomie 10 i 20, gdzie bohaterowie uzyskują dostęp do jednych z najpotężniejszych talentów w grze, określanych odpowiednio jako „heroiczne” i „talenty burzowe”. Ten system zdobywania poziomów podkreśla wagę pracy zespołowej i planowania, ponieważ działania gracza mogą wpłynąć na cały zespół. 
Oprócz systemu talentów, każdy gracz może użyć zdolności o nazwie „Hearthstone”, która pozwala bohaterom teleportować się z powrotem do bazy z dowolnego miejsca na polu bitwy po kilku sekundach podtrzymywania umiejętności bez otrzymywania obrażeń, używania umiejętności lub atakowania. Gracze mogą również wykorzystywać różne wierzchowce, takie jak zwierzęta, rowery i chmury, aby zwiększyć swoją prędkość ruchu. Wierzchowiec zostanie automatycznie schowany, gdy gracz użyje umiejętności, zaatakuje lub zostanie zaatakowany. 
Tryby gry.
"Heroes of the Storm" zawiera kilka trybów gry, z których gracze mogą wybrać grę przeciwko Bohaterom kontrolowanym przez komputer lub innych graczy. Znane tryby gry:
Matchmaking.
Wyszukiwanie gier w "Heroes of the Storm" opiera się na systemie oceny Elo z zastrzeżonymi korektami. MMR (ocena matchmakingu) jest obliczana indywidualnie dla każdego gracza i jest śledzona osobno dla każdego trybu gry. W trybie rankingowym wyszukiwarka gier stara się umieścić graczy o podobnych ocenach razem oraz stara się zrównoważyć obie drużyny w oparciu o MMR każdego gracza, aby znaleźć i stworzyć równe gry.
Ustawienie i fabuła.
Akcja "Heroes of the Storm" toczy się w Nexusie, dziwnej otchłani, w której łączą się wszechświaty zderzające się ze sobą w przestrzeni, czasie i wymiarach. Nexus istnieje w centrum międzywymiarowej burzy kosmicznej i jest połączony z innymi wszechświatami. Burza Nexusa, która ma niezrozumiałe ilości energii, może rozrywać światy oraz wszechświaty, a także doprowadzać je do stabilności. Niektóre z centralnych królestw w Nexusie, takie jak Raven Court, King's Crest i Luxoria, są przykładami tych punktów stabilności. Każde królestwo w Nexusie ma jeden kamień zwany „osobliwością” i tylko ten, kto osiągnie go poprzez podbój, może zostać panem królestwa. Kamień osobliwości zapewnia posiadaczowi niemal status półboga, ale nie nieśmiertelność. Wielu potężnych wojowników zostało wciągniętych do Nexusa, w tym bojownicy z Azeroth, Sanktuarium i sektora Koprulu. Ciągle przybywają nowi kombatanci, niektórzy z nich są wybierani po śmierci w swojej pierwotnej rzeczywistości. Bohaterka o imieniu Qhira przybyła do Nexusa po tym, jak jej świat Iresia i jego kamień osobliwości zostały zniszczone, trzymając tylko odłamek osobliwości z Iresii i nazywając go „kryształem matki”. W multiwersie Nexusa istnieje wiele światów, które określa się mianem „sfer”. Chociaż wiele z tych światów jest generowanych przez Nexusy, niektóre są lustrzanymi wersjami tych z serii Blizzarda, jednak mogą też zawierać alternatywne wersje uniwersów różnych bohaterów, którym odpowiadają skórki w grze.
Produkcja gry.
22 października 2010 roku Blizzard podczas BlizzConu 2010 ogłosił produkcję czterech niestandardowych map do „Salonu gier”, będącego częścią ""; jedną z nich była mapa o nazwie „Blizzard DotA”. W tym momencie mapa została ukazana szerszej publiczności, aby pokazać możliwości , które miały zostać dodane do "StarCrafta II". Za produkcję odpowiadał wewnętrzny zespół Blizzarda o nazwie „Team 1” pod przewodnictwem dyrektora gry Dustina Browdera. W połowie 2011 roku podano, że rozwój "Blizzard DotA" został rozpoczęty od nowa, natomiast 21 października tegoż roku podczas ceremonii otwarcia BlizzConu 2011 pokazany pierwszy oficjalny zwiastun mapy i zapowiedziano, że jej premiera nastąpi „już (bardzo) niedługo”. W porównaniu do poprzedniej iteracji zaprezentowanej na poprzednim BlizzConie, rozgrywka została opisana jako „szybka” i „usprawniona”. 
Po zapowiedzi gry "Dota 2" przez Valve, Rob Pardo, wiceprezes wykonawczy Blizzarda, wyraził zaniepokojenie, że Valve używało i próbowało opatentować w 2010 roku prawa do marki, która wywodzi się ze społeczności "". Następnie Blizzard sprzeciwił się opatentowaniu słowa „DotA” lub jakiegokolwiek innego akronimu "Defense of the Ancients", twierdząc, że powinno ono pozostać w obrębie społeczności modderskiej "Warcrafta". Po nieudanym nakazie dotyczącym znaków towarowych ze strony Riot Games, Blizzard nabył spółkę zależną Riot, DotA-Allstars, LLC., pierwotną firmę, która reprezentowała obsługę "Defense of the Ancients". Ostatecznie 11 maja 2012 roku Blizzard i Valve ogłosili, że osiągnięto porozumienie, w wyniku którego Valve zachowało prawa do komercyjnego użytku terminu „Dota”, podczas gdy Blizzard zmieni nazwę "Blizzard DotA" na "Blizzard All-Stars". Ponadto Blizzard zachował prawo do używania nazwy „DotA” w celach niekomercyjnych; obejmowało to promowanie map w stylu DotA stworzonych dla gier Blizzarda przez społeczność. 
W czerwcu 2012 roku Dustin Browder, dyrektor gry "StarCraft II", stwierdził, że "Blizzard All-Stars" nie miał przewidywanej daty premiery, ale sugerował, że na pewno nastąpi to po wydaniu "". 22 stycznia 2013, Chris Sigaty w wywiadzie dla serwisu Eurogamer zapowiedział, że prawdopodobnie „nie będzie trzeba posiadać "StarCrafta II", żeby zagrać” w "Blizzard All-Stars". W wyniku tego tytuł zostanie przekształcony na model free-to-play z mikropłatnościomi i będzie wydany jako odrębna, pełnoprawna gra. Ponadto Sigaty stwierdził, że „tytuł jest cały czas rozwijany” i w chwili obecnej „poszukiwany jest odpowiedni model biznesowy” dla jego dalszego rozwoju. 7 lutego 2013 roku w sprawozdaniu za IV kwartał wymieniono "Blizzard All-Stars" jako jeden z głównych obszarów kontynuowania inwestycji przez Blizzard w tymże roku. Miesiąc później Browder skomentował, że kilku artystów przeszło z zespołu "StarCraft II: Heart of the Swarm", aby tymczasowo pracować nad "Blizzard All-Stars" wraz z kilkoma projektantami w zespole. Z kolei według dyrektora artystycznego Samwise'a Didiera, jednym z wyzwań, z jakimi musiał się zmierzyć zespół artystyczny, było połączenie trzech różnych stylów graficznych i motywów z "Warcrafta", "StarCrafta" i "Diablo", aby stworzyć styl graficzny gry. 
W sierpniu 2013 roku gra przeszła do szerszych testów wewnętrznych. Prezes Blizzarda, Mike Morhaime, opisał ją jako wersję Blizzarda „strategii czasu rzeczywistego akcji”. Z kolei w maju 2013 roku zespół odpowiedzialny za "Blizzard All-Stars" został powiększony, m.in. z niektórych grup, które zostały przeniesione, gdy produkcja projektu Blizzarda o nazwie kodowej „Titan” została rozpoczęta od nowa, a jego zespół deweloperski zmniejszony. 30 września 2013 roku deweloper zarejestrował nazwę "Heroes of the Storm". 17 października 2013 roku podano, że "Blizzard All-Stars" nie przyjęło się i tym samym nazwa gry została ostatecznie zmieniona na "HotS".
13 marca 2014 roku "Heroes of the Storm" weszło w techniczną fazę testów alfa, a 22 września 2014 przeszła w finalną fazę. Techniczna alfa powróciła do trybu online 7 października 2014 roku dla Ameryki Północnej, Ameryki Łacińskiej, Azji Południowo-Wschodniej, Australii i Nowej Zelandii. Serwery dla Europy, Korei, Chin i Tajwanu zostały uruchomione w kolejnych tygodniach. Techniczna alfa trwała do początku zamkniętych bety-testów gry, które rozpoczęły się 13 stycznia 2015 roku. Do lutego 2015 roku ponad 9 milionów graczy zarejestrowało się, aby otrzymać zaproszenia do beta-testów "Heroes of the Storm", natomiast w maju tegoż roku podano, że do testów zapisało się ponad 11 mln graczy. 19 maja 2015 roku rozpoczęła się otwarta beta gry, a pełna wersja gry została wydana 2 czerwca 2015 roku.
Rozwój i wsparcie dla gry po premierze.
29 marca 2017 roku dyrektor gry Alan Dabiri ogłosił dużą aktualizację o nazwie "Heroes of the Storm 2.0", opisaną jako „kumulacja wszystkich sposobów, w jakie Blizzard przekształcił Nexus od czasu premiery, plus wiele radykalnych dodatków na ich drodze”. Główną cechą łatki była modernizacja systemów postępu gracza i bohatera. Limity poziomów (40 dla graczy ogólnie i 20 dla poszczególnych bohaterów) zostały usunięte, a nierówna krzywa doświadczenia dla bohaterów poziomujących została wygładzona. Kolejną cechą było wprowadzenie skrzynek z łupami, które zawierają kosmetyczne nagrody, podobne do systemu stosowanego w "Overwatch". Oprócz bohaterów, skórek i wierzchowców skrzynie mogą zawierać również nowe portrety, sztandary, emotikony, niestandardowe głosy komentatorów (podobnie jak w "StarCraft II"), kwestie głosowe bohaterów i graffiti (oba podobne do "Overwatch"). Skrzynki z łupami można zdobyć, zdobywając kolejne poziomy lub kupując za złoto. Ponadto sklep w grze został przebudowany i przemianowany na „Kolekcja” i dodano dwie nowe waluty, tj. „klejnoty” i „odłamki”, oprócz istniejącego „złota”, które było jedyną walutą w grze przed aktualizacją "Heroes 2.0". Uwzględniono również system załadunku dodatków kosmetycznych.
W momencie ogłoszenia aktualizacji "Heroes of the Storm 2.0" (tj. 29 marca 2017 roku) była również możliwość sprawdzenia nowości podczas otwartych beta-testów, które miały trwać około jeden miesiąc. Dwa tygodnie później wydano poprawkę do bety, która wprowadziła kolejną nową zawartość oraz wiele zmian balansu gry i poprawek błędów. 26 kwietnia 2017 roku odbyła się oficjalna premiera "HotS 2.0".
13 grudnia 2018 roku prezes Blizzarda J. Allen Brack i dyrektor ds. rozwoju Ray Gresko wspólnie ogłosili, że niektórzy programiści z "Heroes of the Storm" zostali przeniesieni do innych projektów, a gra przejdzie do fazy długoterminowego wsparcia. Blizzard ogłosił również anulowanie swoich turniejów e-sportowych, Heroes Global Championship i Heroes of the Dorm i zapowiedzial, że nie będą organizowane w następnych latach. Członkowie społeczności e-sportowej skupieni wokół "Heroes of the Storm" stwierdzili, że byli bardzo zaskoczeni ogłoszeniem Blizzarda, ponieważ jeszcze na BlizzConie 2018 powiedziano im, że rozgrywki HGC będą kontynuowane. Tego samego dnia w wiadomości opublikowanej na oficjalnym forum gry, dyrektor produkcji Kaéo Milker potwierdził, że gra nadal będzie otrzymywać aktualizacje oraz nową zawartość (m.in. postacie, mapy), choć w wolniejszym tempie niż dotychczas. W lipcu 2022 roku Blizzard oświadczył, że gra została przeniesiona w tzw. stan konserwacji, co oznacza, że wciąż będą pojawiać się poprawki błędów i balansu, jednak tytuł nie będzie otrzymywał żadnej nowej zawartości.
Anomalie Nexusa to sezonowe zmiany w rozgrywce, które bezpośrednio wpłynęły na wszystkie tryby gry w "Heroes of the Storm". Wydarzenia te trwały przez całe sezony rankingowe, dając twórcom czas na otrzymanie informacji zwrotnych na ich temat. W zależności od tej oceny, niektóre z nowych mechanik gry stały się stałymi dodatkami do gry, podczas gdy inne były po pewnym czasie odrzucane. Pierwszą anomalią Nexusa były Kule Doświadczenia, które zostały wprowadzone w aktualizacji Deathwinga z grudnia 2019 roku. W wyniku tej anomalii Nexusa gracze nie otrzymywali już doświadczenia za bycie blisko śmierci wrogich stworów, ale zamiast tego musieli zbierać Kule Doświadczenia upuszczone przez umierające Sługi, podobnie jak Kule Regeneracji już obecne w grze. Przed wprowadzeniem anomalii Nexusa, główne aktualizacje rozgrywki były zazwyczaj ogłaszane jeden raz, pod koniec roku. Wprowadzenie wszelkich nowych anomalii Nexusa zakończyło się 1 grudnia 2020 roku, a Blizzard obiecał kontynuować próby ulepszania gry na inne sposoby.
Model biznesowy.
"Heroes of the Storm" jest grą darmową, opartą na modelu biznesowym freemium i jest wspierany przez mikropłatności przy użyciu trzech walut w grze: „klejnotów”, „złota” i „odłamków”. Złoto to waluta w grze, którą można zdobyć poprzez granie w grę, wypełnianie codziennych, sezonowych i eventowych zadań oraz zdobywanie kolejnych poziomów (skrzynki z łupami można zdobyć w ten sam sposób). Za złoto można kupować bohaterów, wierzchowce, pierścienie mistrzostwa bohatera, skrzynie z łupami i odłamki. Klejnoty można zdobyć w grze lub kupić za prawdziwe pieniądze, a odłamki można zdobyć z duplikatów przedmiotów ze skrzynek z łupami lub kupić za złoto. Gracze mogą używać klejnotów lub odłamków do kupowania skórek, wierzchowców i innych elementów kosmetycznych, takich jak sztandary, spraye, komentatorzy, linie głosowe, emotikony i portrety. Bohaterowie, jako jedyna kategoria w Kolekcji, która ma istotny wpływ na rozgrywkę, można kupić za klejnoty lub złoto. Przedmioty w kolekcji zawierające wyłącznie klejnoty to „bundles” (dynamiczne grupy zawartości "Heroes of the Storm") oraz „doładowania” (wcześniej nazywane „stimpackami”), które zwiększają ilość złota i doświadczenia zdobytego na koncie podczas meczu.
Ścieżka dźwiękowa.
Muzyka "Heroes of the Storm" łączy oryginalną ścieżkę dźwiękową ze ścieżkami dźwiękowymi z innych serii Blizzarda. Oryginalna ścieżka dźwiękowa do gry została skomponowana przez kompozytorów z Blizzard Entertainment, Glenna Stafforda i Jasona Hayesa. Inna muzyka w grze występuje jako podkład muzyczny lub reprezentuje określone wszechświaty powiązane z różnymi bohaterami w "Heroes of the Storm". Na liście odtwarzania gry znajdują się również ścieżki dźwiękowe ze "StarCrafta", takie jak „Terran Theme” i „Zerg Theme”; różne ścieżki dźwiękowe z "World of Warcraft", takie jak „Obsidian Sanctum” z ' i „The Wandering Isle” z '; ścieżki dźwiękowe z "Diablo", takie jak „Jungle” z "Diablo II" (Akt III) i „Reaper of Souls” z "Diablo III"; a także ścieżki dźwiękowe z "Overwatch", takie jak „Overture” i Hanamura „Theme” oraz „Smugglers Cove” z "The Lost Vikings 2". Bitwy w grze zaczynają się głównym motywem "Heroes of the Storm" pt. „The Battle Begins”, stworzonym przez Glenna Stafforda. 
Odbiór gry.
"Heroes of the Storm" otrzymał w większości pozytywne recenzje przed premierą. Średnia w serwisie Metacritic wynosi 85 na 100 punktów, bazując na 57 recenzjach, natomiast wg agregatora GameRankings średnia wynosi 85,29% z 27 recenzji.
GameSpot przyznał jej 9 na 10 punktów, podsumowując ją jako „fantastyczna swobodna i konkurencyjna gra, która oferuje niezliczone godziny rozrywki”. Część pozytywnych recenzji chwaliło rozgrywkę opartą na celach i większą dostępność niż jego konkurenci, a Chris Carter z Destructoid przyznał mu 9,5 na 10 i nazwał go „znakiem doskonałości”. W recenzji dla PC Gamer, Chris Thursten skupił się na dostępności gry, przyznając jej wynik 84 na 100 i podsumowując: „Najwięcej, co zrobiło jakiekolwiek studio, aby otworzyć ten złożony gatunek dla nowej publiczności. Zachęcająca, zabawna i zwodniczo głęboka”.
CJ Miozzi z The Escapist stwierdził, że chociaż ulepszona dostępność sprawi, że będzie interesująca dla graczy zwykle nie zainteresowanych tym gatunkiem, może być mniej atrakcyjna dla doświadczonych graczy. Dając "HotS" 4 na 5 gwiazdek, podsumował: „Przynajmniej jest to gra, którą powinni wypróbować wszyscy gracze”. Z kolei Arthur Gies z Polygon zaaprobował dostępność tytułu, jednak wyraził zaniepokojenie, że „czasami coś [wydawało się] utracone po drodze”, zdobywając wynik 7,5 na 10. 
Redaktor serwisu IGN Mitch Dyer przyznał w swojej recenzji 6,5 na 10 punktów, twierdząc, że "Heroes of the Storm" jest wadliwą, zróżnicowaną MOBA ze wspaniałą walką zespołową i kiepskimi celami. Ta recenzja wywołała początkowo negatywną reakcję społeczności gry, która przekształciła wynik w internetowy mem, co ostatecznie zostało wykorzystane przez samego Blizzarda w humorystycznym filmie promocyjnym, zapowiadającym aktualizację gry. W ponownej recenzji IGN napisanej przez Iana Nowakowskiego przyznano grze 8 na 10 w marcu 2018 roku oraz stwierdzono, że gra „posiada mnóstwo różnorodności i doskonałych postaci. Niektóre z trybów tej MOBA działają lepiej niż inne i można bezpiecznie założyć, że dostarczy fajny mecz”. 
Gra została nominowana do nagrody „Choice Video Game” podczas konkursu Teen Choice Awards w 2017 roku.

</doc>
<doc id="3059682" url="https://pl.wikipedia.org/wiki?curid=3059682" title="This Is Me">
This Is Me



</doc>
<doc id="3059684" url="https://pl.wikipedia.org/wiki?curid=3059684" title="Dongfeng 2">
Dongfeng 2

Dongfeng 2 (DF-2) – pierwszy chiński pocisk balistyczny średniego zasięgu. Pocisk uzyskał na zachodzie oznaczenie CSS 1 (od China Surface-to-Surface - chiński pocisk ziemia-ziemia). 27 grudnia 1966 roku pocisk Dongfeng 2A został wykorzystany do chińskiej jądrowej próby balistycznej - rakieta przeniosła głowicę jądrową o mocy 12 kT na dystans 800 km. Pierwsze pociski uzyskały status operacyjnych na przełomie 1969-1970 r. Ocenia się, że w połowie lat 70. XX wieku w aktywnej służbie pozostawało ok. 50 pocisków DF-2. Pocisk pozostawał w aktywnej służbie do połowy lat 80. XX wieku.

</doc>
<doc id="3059689" url="https://pl.wikipedia.org/wiki?curid=3059689" title="Teraz (album Doroty Osińskiej)">
Teraz (album Doroty Osińskiej)

Teraz – trzeci album studyjny polskiej aktorki i piosenkarki Doroty Osińskiej. Ukazał się w listopadzie 2013, przed terminem porodu artystki. Osińska swojemu dziecku zadedykowała piosenkę "Cztery słońca". Na pierwszy singiel zaś wybrano "Szaleć". W utworze "Coś z Cohena" gościnnie wystąpił Zbigniew Zamachowski.

</doc>
<doc id="3059694" url="https://pl.wikipedia.org/wiki?curid=3059694" title="Nenad Krstičić">
Nenad Krstičić

Nenad Krstičić (cyr. Ненад Крстичић, ur. 3 lipca 1990 w Belgradzie) – serbski piłkarz serbski grający na pozycji środkowego pomocnika. Od 2017 jest zawodnikiem klubu FK Crvena zvezda.
Kariera klubowa.
Swoją karierę piłkarską Krstičić rozpoczął w OFK Beograd. W 2007 roku awansował do kadry pierwszego zespołu. 17 sierpnia 2007 zadebiutował w nim w serbskiej Superlidze w wygranym 2:0 domowym meczu z Boracem Čačak. W debiucie zdobył gola. W sezonie 2007/2008 był podstawowym zawodnikiem OFK.
W 2008 roku Krstičić przeszedł do Sampdorii. Przez pierwsze trzy sezony nie zdołał zaliczyć debiutu w barwach Sampdorii. W sezonie 2010/2011 klub ten spadł z Serie A do Serie B. Swój debiut w Sampdorii Serb zanotował 6 stycznia 2012 w przegranym 0:1 domowym meczu z Varese. W sezonie 2011/2012 powrócił z Sampdorią do Serie A.
Kariera reprezentacyjna.
Krstičić grał w młodzieżowych reprezentacjach Serbii. W dorosłej reprezentacji zadebiutował 10 września 2013 roku w wygranym 3:0 meczu eliminacji do MŚ 2014z Walią, rozegranym w Cardiff. W 88. minucie meczu zmienił Dušan Tadicia.

</doc>
<doc id="3059695" url="https://pl.wikipedia.org/wiki?curid=3059695" title="Nenad Krsticic">
Nenad Krsticic



</doc>
<doc id="3059696" url="https://pl.wikipedia.org/wiki?curid=3059696" title="Viktor Kudynskiy">
Viktor Kudynskiy



</doc>
<doc id="3059697" url="https://pl.wikipedia.org/wiki?curid=3059697" title="Kyawswa (król Paganu)">
Kyawswa (król Paganu)

Kyawswa (birm. ကျော်စွာ //) (2 sierpnia 1260 – 10 maja 1299) – król z dynastii Pagan w Birmie panujący w latach 1289–1297.
Kyawswa, syn ostatniego suwerennego króla Paganu, Narathihapate, był jednym z wielu „królów”, jacy pojawili się po upadku Imperium Paganu w 1287 r. Rzeczywista władza Kyawswy, ciągle tytułowanego Królem Paganu, obejmowała jedynie miasto i jego najbliższe otoczenie. Czując się zagrożonym przez Trzech Szańskich Braci, będących nominalnie jego wicekrólami, Kyawswa zdecydował się zostać wasalem Mongołów i rzeczywiście, w marcu 1297 r. został przez nich za takowego uznany. W grudniu 1297 r. został on przez Braci obalony, a w maju 1299 r. zamordowany.
Wczesne lata życia.
Kyawswa był synem króla Narathihapate i królowej Shin Hpa. Urodził się 2 sierpnia 1260 r. Poniższa tabela przedstawia daty związane z jego życiem podawane przez cztery główne kroniki birmańskie.
Panowanie.
Kyawswa był gubernatorem Dala (części dzisiejszego Rangunu), gdy w 1287 r. jego ojciec, król Narathihapate, uciekł do Dolnej Birmy przed grożącym mongolskim najazdem. Król został jednak zamordowany przez drugiego ze swych synów – Thihathu, gubernatora Pyain. Zanim przypadkowo zginął, Thihathu zdążył jeszcze zabić swego najstarszego brata.
Władca Paganu (1289–1297).
Po śmierci Narathihapate w grudniu 1287 r., Imperium Paganu upadło i nastąpił okres bezkrólewia. Kyawswa, który dotąd był gubernatorem Dala, ważnego portu leżącego obecnie w obrębie Rangunu, zyskał aprobatę potężnej królowej-wdowy Hpwa Saw. 30 maja 1829 r. został on ogłoszony królem. Jednak władza nowego „króla” sięgała nie dalej niż kilka kilometrów poza Pagan. W istocie Imperium Paganu dokonało już żywota i każdy region byłego królestwa miał już swojego króla bądź pretendenta do tytułu. Mongołowie nie byli w stanie utrzymać niespokojnej doliny rzeki Irawadi, ale zatrzymali się w Tagaung na północy. W środkowej Birmie, naturalnej podstawie potęgi Paganu, rzeczywista władza znajdowała się w rękach Szańskich Braci kontrolujących rolniczy dystrykt Kyaukse ze swej ufortyfikowanej bazy w Myinsaing. Kyawswa nie miał innego wyboru niż uznanie Braci za panów tego regionu. 19 lutego 1293 r. (12. dzień Przybywania Księżyca miesiąca Tabaung 654 ME), nominalny król Paganu mianował najstarszego z braci, Athinhkayę wicekrólem Myinsaing, drugiego – Yazathingyana – wicekrólem Mekkara, a najmłodszego, Thihathu, wicekrólem Pinle. Chociaż nadane im terytoria były bardzo małe, tym co przyciągnęło braci były tytuły wicekrólów.
Wasal Mongołów (1297).
Ponieważ Trzej Szańscy Bracia coraz częściej działali tak, jakby byli suwerennymi królami, w styczniu 1297 r. Kyawswa wysłał swojego syna do Mongołów w Tagaung z prośbą o uznanie za ich wasala. Oficjalne uznanie wraz z chińskim tytułem otrzymał Kyawswa 20 marca 1297 r. W grudniu tego roku Bracia zaprosili marionetkowego już teraz tylko króla do Myinsaing, swej twierdzy, aby wziął udział w ceremonii poświęcenia wybudowanego przez nich klasztoru. Mając poparcie Mongołów Kyawswa czuł się bezpieczny, udał się więc do Myinsaing. Gdy jednak tylko ceremonia dobiegła końca, został uwięziony, zdetronizowany i zmuszony do zostania mnichem w tym samym klasztorze, który właśnie poświęcił.
Spuścizna.
Po zdetronizowaniu Kyawswy Trzech Szańskich Braci utworzyło Królestwo Myinsaing zajmujące obszar środkowej Birmy wzdłuż górnej części doliny Irawadi. Sawhnit, młodszy syn Kyawswy, został wybrany królem przez królową-wdowę Hpwa Saw, wkrótce jednak był już jedynie gubernatorem pod władzą Myinsaing. O detronizacji Kyawswy Mongołowie dowiedzieli się dopiero sześć miesięcy później, w czerwcu/lipcu 1298 r. Bracia stracili Kyawswę 10 maja 1299 r. Inny z synów Kyawswy, Kumara Kassapa, we wrześniu 1299 r. uciekł do Chin, by tam szukać pomocy. 22 czerwca 1300 r. cesarz Mongołów ogłosił Kumara Kassapę królem Birmy i wysłał armię mającą osadzić go na tronie. Armia ta, licząca 12.000 żołnierzy, najechała w styczniu 1301 r. środkową Birmę, 15 stycznia 1301 r. dotarła do fortu Male na północ od dzisiejszego Mandalaj, a 25 stycznia 1301 r. stanęła pod murami Myinsaing. Obrońcy miasta wytrzymali atak. Za pomocą okupu atakująca armia została skłoniona do wycofania się – odwrót rozpoczął się 6 kwietnia 1301 r. 4 kwietnia 1303 r. Mongołowie zlikwidowali prowincję Chiang-Mien ze stolicą w Tagaung i wycofali się całkowicie z Górnej Birmy.

</doc>
<doc id="3059703" url="https://pl.wikipedia.org/wiki?curid=3059703" title="Puchar Białorusi w hokeju na lodzie (2012/2013)">
Puchar Białorusi w hokeju na lodzie (2012/2013)

13. edycja Pucharu Białorusi w hokeju na lodzie została rozegrana od 13 sierpnia 2012 do 1 września 2012 roku. Brało w niej udział 10 drużyn Ekstraliga białoruska w hokeju na lodzie z sezonu 2012/2013. Tym samym w pucharze nie uczestniczą dwa klubu białoruskie uczestniczące w innych rozgrywkach: Dynama Mińsk (KHL) i Junost' Mińsk (WHL).
Podobnie, jak w poprzedniej edycji rozgrywki odbyły się systemem kołowym, tj. każdy z każdym mecz. Rozgrywki składały się z dwóch faz. W pierwszej uczestniczyły wszystkie 10 zespołów podzielone na dwie pięciozespołowe grupy. Najlepsza drużyna z każdej z grup awansowały do finału, który odbył się w Bobrujsku.
Faza grupowa.
Grupa A
Grupa B

</doc>
<doc id="3059710" url="https://pl.wikipedia.org/wiki?curid=3059710" title="Premetro w Charleroi">
Premetro w Charleroi

Premetro w Charleroi – zmodernizowana monocentryczna sieć tramwajowa (tor 1000 mm) obsługująca miasto Charleroi i niektóre miejscowości sąsiadujące. Koncepcja budowy premetra powstała w latach 60. zakładała konwersję sieci tramwajów klasycznych poruszających się po ulicach w ruchu mieszanym w sieci szybkiego tramwaju poruszające się po torowiskach wydzielonych, wiaduktach i w tunelach (tunele tylko tam gdzie pierwsze dwa rozwiązania nie mogły być zastosowane). 
Historia.
Jak większość miast zachodniej Europy, Charleroi przed II wojną światową posiadało rozbudowaną sieć tras miejskich. Oprócz tego sieć ta była połączona z trasami podmiejskimi (co było już specyfiką belgijską), przez co możliwe było dotarcie przy użyciu samych tramwajów do innych nawet oddalonych miast (do Brukseli, a nawet na wybrzeże). 
Po II wojnie światowej wobec rozwoju motoryzacji w całej Belgii sieć podmiejska była likwidowana. Aby utrzymać w Charleroi komunikację szynową, podjęto decyzję o konwersji niektórych tras klasycznego tramwaju do standardu premetra, przy jednoczesnej likwidacji pozostałych.
Sieć miała składać się z okrężnej trasy w centrum miasta oraz ośmiu odchodzących promieniście tras podmiejskich. W miejscowościach gdzie miały kończyć się trasy dopuszczano użycie starych torowisk, używanych wcześniej w sieci belgijskich tramwajów międzymiastowych (w większości zlikwidowanych do końca lat 70). Na tych odcinkach zakładano możliwość poruszania się tramwajów w ruchu mieszanym wobec znacznie mniejszego ruchu kołowego niż w centrum Charleroi.
Konstrukcja rozpoczęta w latach 70, mimo że nie zrealizowana do końca, sprawiła, iż Charleroi w przeciwieństwie do Brukseli zachowało sieć tramwajów podmiejskich (mimo mniejszych potoków pasażerskich).
Sieć tramwajowa w samym centrum Charleroi została zredukowana, ale stała się bezkolizyjna.

</doc>
<doc id="3059719" url="https://pl.wikipedia.org/wiki?curid=3059719" title="Marek Jackowski (album)">
Marek Jackowski (album)

Marek Jackowski – trzeci autorski album Marka Jackowskiego, ukończony trzy dni przed śmiercią muzyka. Na płycie zaśpiewali tacy wykonawcy jak: Anna Maria Jopek, Anna Wyszkoni, Ewa Prus, Maciej Maleńczuk, Piotr Cugowski i Muniek Staszczyk. Płyta zadebiutowała na 8. miejscu zestawienia OLiS, a 29 stycznia 2014 uzyskała certyfikat złotej.
Lista utworów.
Muzykę skomponowali Marek Jackowski i Neil Black.

</doc>
<doc id="3059720" url="https://pl.wikipedia.org/wiki?curid=3059720" title="Scorniceşti">
Scorniceşti



</doc>
<doc id="3059725" url="https://pl.wikipedia.org/wiki?curid=3059725" title="Ch’ŏnch’uk sa">
Ch’ŏnch’uk sa

Ch'ŏnch'uk sa (천축사 Klasztor Indyjski) – koreański klasztor buddyjski.
Historia klasztoru.
Klasztor został wybudowany w 673 roku na górze Tobong (도봉) (przy szczycie Manjang) przez jednego z uczniów Ŭisanga. Niektórzy jednak przypuszczają, że klasztor wybudował sam Ŭisang. Początkowo była to raczej pustelnia i nosiła nazwę Okch'ŏn am. Jest to najstarszy klasztor góry Tobong. Góra ta jest częścią Narodowego Parku góry Bukhan.
W 1397 roku indyjski mnich Chigong odwiedził klasztor i wspomniał mistrzowi sŏn Naongowi Hyegunowi (1320-1376), że to miejsce przypomina mu górę Yongch'uk w Indiach. Dlatego zmieniono nazwę klasztoru na Ch'ŏnch'uk (Klasztor Indyjski).
Klasztor był wielokrotnie przebudowywany: w XV, XVI i XIX wieku. Obecny układ klasztoru pochodzi z 2005 roku.
Ch'ŏnch'uk sa słynie z sześcioletniego w treningu mumunkwan, w czasie którego zachowywana jest absolutna cisza. W 1964 roku mistrzem medytacji sŏn (i programu mumunkwan) w tym klasztorze został mistrz sŏn Sŏong Sangsun (1912-2003).

</doc>
<doc id="3059732" url="https://pl.wikipedia.org/wiki?curid=3059732" title="Afrotrewia">
Afrotrewia

Afrotrewia – monotypowy rodzaj roślin z rodziny wilczomleczowatych ("Euphorbiaceae") obejmujący tylko gatunek Afrotrewia kamerunica Pax &amp; K.Hoffm. Występuje w zachodniej części równikowej Afryki.

</doc>
<doc id="3059735" url="https://pl.wikipedia.org/wiki?curid=3059735" title="Hazar (Turkmenistan)">
Hazar (Turkmenistan)



</doc>
<doc id="3059741" url="https://pl.wikipedia.org/wiki?curid=3059741" title="Precle">
Precle



</doc>
<doc id="3059747" url="https://pl.wikipedia.org/wiki?curid=3059747" title="Louis Dufaux">
Louis Dufaux

Louis Jean Dufaux (ur. 21 października 1931 w Nicei, zm. 14 kwietnia 2011 tamże) – francuski duchowny katolicki, biskup. Święcenia kapłańskie przyjął w 1955 roku. Od 1970 do 1978 roku był dyrektorem Narodowego Centrum Nauczania Religijnego (CNER). W 1978 został wyznaczony na wikariusza biskupiego, zaś dwa lata później - wikariusza generalnego. Mianowany przez papieża Jana Pawła II w 1984 biskupem pomocniczym archidiecezji Marsylii, tytularnym Accia. Od 1 lipca 1984 do 24 czerwca 1985 administrował diecezją. W 1988 roku został wyznaczony na koadiutora z prawem następstwa diecezji Grenoble-Vienne. Rządy w diecezji objął w 26 września 1989 w związku z rezygnacją złożoną przez poprzednika. W roku 2006 zrezygnował z kierowania diecezją i przeszedł na emeryturę. Zmarł w 2011 w wieku 79 lat. Pochowany został w katedrze w Grenoble.

</doc>
<doc id="3059748" url="https://pl.wikipedia.org/wiki?curid=3059748" title="Louis Jean Dufaux">
Louis Jean Dufaux



</doc>
<doc id="3059749" url="https://pl.wikipedia.org/wiki?curid=3059749" title="Gerpir">
Gerpir

Gerpir – góra i wschodni punkt skrajny Islandii, znajdujący się w pobliżu miasta Reyðarfjörður, w powiecie ("sýslur") Suður-Múlasýsla. W pobliżu szczytu znajdują się skały liczące 12 milionów lat, które są jednymi z najstarszych w kraju.

</doc>
<doc id="3059752" url="https://pl.wikipedia.org/wiki?curid=3059752" title="Aermacchi AL-60">
Aermacchi AL-60

Aermacchi AL-60 (Lockheed AL-60, Atlas C4M Kudu) – zaprojektowany przez Alberta W. Mooneya, inżyniera Lockheed Corporation, prosty, jednosilnikowy samolot ogólnego przeznaczenia, zdolny do transportu ludzi i towarów. Maszyna nigdy nie była produkowana w Stanach Zjednoczonych. Jej licencyjna produkcja została uruchomiona w Meksyku, Włoszech i Południowej Afryce.
Historia.
Pod koniec lat 50. XX wieku, Albert W. Mooney zaprojektował prosty samolot jednosilnikowy. Maszyna miała być zdolna do operowania z gruntowych pasów startowych i niewymagająca rozbudowanego zaplecza lotniskowego. Pierwszy z dwóch zbudowanych prototypów, oznaczonych jako AL-60, do swojego pierwszego lotu wzbił się 15 września 1959 roku. Lockheed podjął decyzję, iż produkcja seryjna nowej maszyny zostanie uruchomiona w Meksyku. W tym celu utworzono spółkę joint venture z meksykańską firmą pod nazwą Lockheed-Azcarate. Nowo utworzona firma zbudowała 44 maszyny oznaczone jako LASA-60, z czego w 1960 roku osiemnaście zakupiły Meksykańskie Siły Powietrzne. Niewielka liczba AL-60 została również zmontowana w Argentynie przez firmę Industrias Kaiser Argentina pod nazwą L-402. W 1961 roku Lockheed sprzedał prawa do licencyjnej produkcji samolotu włoskiej firmie Aermacchi. Włoska wytwórnia rozpoczęła produkcję dwóch wersji samolotu. AL-60B, z oryginalnym przednim podparciem podwozia, oraz AL-60C, w którym zrezygnowano z przedniego koła na rzecz tylnego kółka ogonowego. Wyprodukowano cztery egzemplarze wersji AL-60B-1 Santa Maria oraz 81 egzemplarzy kolejnej, oznaczonej jako AL-60B-2 Santa Mari. Maszyny wytwórni Aermacchi eksportowane były do Republiki Środkowoafrykańskiej, pod oznaczeniem AL-60C-5 Conestoga oraz Rodezji, pod oznaczeniem AL-60F-5 Trojan. Licencyjną produkcję wersji AL-60C uruchomiła u siebie wytwórnia Atlas Aircraft Corporation. Jej samoloty, oznaczone jako Atlas C4M Kudu znalazły się na wyposażeniu Południowoafrykańskich Sił Powietrznych, gdzie służyły w latach 1974-1991. Część południowoafrykańskich Kudu została poddana modernizacji, w której wymieniono jednostkę napędową na silnik turbośmigłowy, tak zmodyfikowane maszyny znane są pod nazwą Atlas Angel lub Turbine Kudu. W 1968 roku Aermacchi sprzedał prawa do produkcji licencyjnej kanadyjskiej wytwórni Northwest Industries, która na bazie oryginalnego projektu zbudowała nowy samolot znany jako Northwest Ranger.
Konstrukcja.
AL-60 jest zastrzałowym górnopłatem o metalowej konstrukcji. Proste skrzydła o prostokątnym obrysie wsparte na dwóch zastrzałach. Usterzenie klasyczne. Stałe podwozie trójpodporowe z przednim podparciem lub w wersji AL-60C z tylnym kółkiem ogonowym. Podwozie przystosowane do szybkiej wymiany kół na płozy lub pływaki.

</doc>
<doc id="3059763" url="https://pl.wikipedia.org/wiki?curid=3059763" title="Estadio Arquitecto Ricardo Etcheverry">
Estadio Arquitecto Ricardo Etcheverry

Estadio Arquitecto Ricardo Etcheverry – argentyński stadion położony w Buenos Aires. Mecze na nim rozgrywa miejscowy klub Ferro Carril Oeste. Został wybudowany w 1905 i może pomieścić 24 442 osób.

</doc>
<doc id="3059783" url="https://pl.wikipedia.org/wiki?curid=3059783" title="Dom Folkloru el-Sibbat">
Dom Folkloru el-Sibbat

Dom Folkloru el-Sibbat (ang. "The House of Folklore El-Sibbat") – muzeum etnograficzne położone w mieście Nazaret, na północy Izraela. Przedstawia ono życie Nazaretu w XIX wieku.
Historia.
Muzeum powstało w jednym z najstarszych budynków w Nazarecie, położonym w pobliżu Źródła Marii na Starym Mieście. Dom ten należał do zamożnej arabskiej rodziny Kawar. Tannus Kawar założył w nim pod koniec XIX wieku muzeum etnograficzne.
Zbiory muzeum.
Muzeum przedstawia życie mieszkańców miasta Nazaret w XIX wieku. Wśród eksponatów jest stara kuchnia ze wszystkimi narzędziami i akcesoriami kuchennymi. Pokoju pokazują stroje i biżuterię kobiet z tamtych czasów. W muzeum znajduje się także kawiarnia serwująca jedzenie i napoje, oraz sklep z pamiątkami. Od czasu do czasu w muzeum odbywają się imprezy kulturalne.

</doc>
<doc id="3059794" url="https://pl.wikipedia.org/wiki?curid=3059794" title="Paproccy herbu Jelita">
Paproccy herbu Jelita

Paproccy herbu Jelita – polski ród szlachecki wywodzący się z województwa sieradzkiego.
Jeszcze w XVI-tym stuleciu niektórzy przedstawiciele rodu przenieśli się na Litwę i Ruś Czerwoną.
Źródła wspominają o dużej mobilności przedstawicieli rodu. Stanisław Paprocki nabył wsie Zaskorki i Kozłowczyzna, Kasper Paprocki osiadł w powiecie Orszańskim a Walerjan Paprocki w Słonimskim, inni mieszkali w Jaworze (Wielkie Księstwo Litewskie). Przedstawicieli rodu odnaleźć można w "ziemi czerskiej, sandomierskiej, na Podlasiu i w ziemi chełmskiej".

</doc>
<doc id="3059796" url="https://pl.wikipedia.org/wiki?curid=3059796" title="Isis Gee">
Isis Gee



</doc>
<doc id="3059799" url="https://pl.wikipedia.org/wiki?curid=3059799" title="Podróż apostolska Franciszka do Brazylii">
Podróż apostolska Franciszka do Brazylii

Podróż apostolska papieża Franciszka do Brazylii odbyła się w dniach 22–29 lipca 2013. Podróż Franciszka do Brazylii obejmowała dwa miasta: Rio de Janeiro i Aparecida. Celem pierwszej zagranicznej podróż apostolskiej było w szczególności spotkanie z młodzieżą katolicką z całego świata podczas 28. Światowych Dni Młodzieży w Rio de Janeiro.
Początkowo planowano wizytę poprzednika Franciszka – papieża Benedykta XVI, który zainicjował całe to wydarzenie. Wraz z wyborem nowego papieża doszło do pewnych korekt w programie podróży, który został ogłoszony na początku maja 2013 roku. Na wyraźną prośbę papieża do programu dołączono punkt dotyczący pielgrzymki do sanktuarium maryjnego w Aparecida.
Była to szósta wizyta wizyta biskupa Rzymu w Brazylii i pierwsza Franciszka, wcześniej cztery razy ten kraj odwedzał Jan Paweł II w 1980, 1982, 1991, 1997 i raz odwiedził Benedykt XVI w 2007. 
Przebieg wizyty.
Papież 22 lipca 2013 rano wyruszył samolotem Alitalia z lotniska Ciampino, gdzie został pożegnany przez Premiera Włoch Enrico Letta. Franciszek, po dwunastu godzinach lotu, przybył do Rio de Janeiro około godz. 16:00 miejscowego czasu, następnie udał się do pałacu Guanabara, gdzie podczas oficjalnej uroczystości powitania, wskazał w swoim przemówieniu na konieczność stworzenia młodzieży właściwych warunków duchowych i materialnych, niezbędnych dla jej rozwoju. 
Drugi dzień był czasem odpoczynku dla papieża, nie przewidziano w tym czasie żadnych oficjalnych spotkań. 
Franciszek udał się do sanktuarium maryjnego w Aparecida, gdzie przewodniczył mszy świętej. Podczas homilii papież stwierdził: "Bóg idzie przy was, w żadnej chwili was nie opuszcza! Nigdy nie traćmy nadziei! Nigdy jej nie gaśmy w sercu!". Po południu papież powrócił do Rio, by odwiedzić szpital św. Franciszka z Asyżu. Podczas tej wizyty oficjalnie otwarto pawilon dla uzależnionych od narkotyków. Papież podczas przemówienia wyraził swoją dezaprobatę dla legalizacji narkotyków.
Papież odwiedził fawelę "Varginha" na obrzeżach Rio de Janeiro. Papież zwrócił uwagę, że Brazylijczycy, zwłaszcza najprostsi z nich, mogą dać światu lekcję solidarności. Wskazał na konieczność dzielenia się z drugimi oraz zapewnił w imieniu całego Kościoła chęć współpracy z każdą inicjatywą, która służy naprawdę rozwojowi człowieka. Papież Franciszek w południe w Palácio da Cidad otrzymał klucze Rio de Janeiro i pobłogosławił flagi olimpijskie na letnie igrzyska, jakie odbędą się w tym mieście w 2016 r. Później papież poza programem wizyty spotkał się w katedrze św. Sebastiana z grupą młodzieży argentyńskiej. Wieczorem odbyło się pierwsze oficjalne spotkanie papieża z młodzieżą uczestnicząca w Światowych Dniach Młodzieży 2013 na plaży Copacabana.
Papież w Parku Quinta da Boa Vista wyspowiadał 5 uczestników ŚDM 2013, w południe odmówił Modlitwę Anioł Pański z balkonu pałacu św. Joachima, oficjalnej rezydencji arcybiskupa Rio de Janeiro, a następnie zjadł obiad z wybranymi uczestnikami "Światowych Dni Młodzieży". Wieczorem Franciszek wziął udział w nabożeństwie Drogi Krzyżowej celebrowanej na plaży Copacabana. "Pan Jezus jednoczy się z każdym ludzkim cierpieniem, że przekształcając krzyż z narzędzia nienawiści, klęski i śmierci w znak miłości, zwycięstwa i życia Chrystus daje nadzieję i życie oraz odwagę, by przeciwstawiać się dominującym prądom" – powiedział papież na zakończenie uroczystości. 
Papież celebrował Mszę Świętą w katedrze Św. Sebastiana wraz z uczestniczącymi w ŚDM 2013 biskupami. "Powołaniem duchownych jest głoszenie Ewangelii, zwłaszcza ubogim i krzewienie kultury spotkania, będącej przeciwieństwem "kultury odrzucenia"" – stwierdził papież w homilii. Wieczorem Franciszek przewodniczył uroczystości modlitewnego czuwania młodzieży z papieżem. Ponad 1,5 mln młodych ludzi z całego świata wspólnie przeżywało okolicznościową liturgię słowa i adorowało Najświętszy Sakrament.
28 lipca 2013 na zakończenie Światowych Dni Młodzieży 2013 w Rio de Janeiro papież przewodniczył uroczystej mszy świętej. Na zakończenie tej celebracji liturgicznej papież ogłosił, że kolejne Światowe Dni Młodzieży odbędą się w 2016 roku w Krakowie. Na zakończenie pielgrzymki papież spotkał się z wolontariuszami ŚDM 2013. Uroczystości pożegnania papieża odbyły się na lotnisku Rio de Janeiro-Galeao, z którego następnie odleciał do Włoch przed godz. 20:00 miejscowego czasu. 
Papież wylądował na rzymskim lotnisku.

</doc>
<doc id="3059801" url="https://pl.wikipedia.org/wiki?curid=3059801" title="Wieś Nazaret">
Wieś Nazaret

Wieś Nazaret (ang. "Nazareth Village") – muzeum etnograficzne położone w mieście Nazaret, na północy Izraela. Przedstawia ono życie Nazaretu w czasach Jezusa Chrystusa w I wieku.
Historia.
W miejscu tym w 1997 roku rozpoczęto rozległe badania archeologiczne, którymi kierował Mark M. Goodman. Był on także twórcą projektu utworzenia muzeum pod otwartym powietrzem, które byłoby rekonstrukcją wioski Nazaret z I wieku. Pierwszym dyrektorem wykonawczym był Michael Hostetler. Rekonstrukcję wsi rozpoczęto w listopadzie 1999 roku. Przy wszystkich pracach zwracano uwagę na szczegóły historyczne i archeologiczne.
Zbiory muzeum.
Muzeum zrekonstruowało tarasy uprawne ziemi z systemem nawadniania z I wieku. Odtworzono tutejszy niewielki kamieniołom, a pochodzące z niego bloki kamienne posłużyły do rekonstrukcji typowego domu z I wieku. Tuż obok zrekonstruowano synagogę, prasę oliwną i wieże strażnicze.
Zwiedzanie muzeum rozpoczyna się w centrum turystycznym, w którym można zapoznać się bogatą historią Nazaretu oraz historią życia Jezusa Chrystusa. Pierwszy pokój prezentuje obszerne badania archeologiczne prowadzone w tym miejscu. Równocześnie można dowiedzieć się o aspektach atrakcyjności turystycznej Nazaretu w kraju. Drugi pokój umożliwia odbycie podróży ze starożytnego do nowoczesnego miasta Nazaret, które leży na skrzyżowaniu Europy, Azji i Afryki. Umożliwia to umiejscowienie geopolityczne czasów życia Jezusa Chrystusa. W trzecim pokoju prezentowane są metody kar stosowanych przez rządzące władze, które są dla kontrastu zestawione z naukami Chrystusa. Kolejne czwarte pomieszczenie pokazuje rekonstrukcję warsztatu i domu Józefa z Nazaretu. Pozwala to wyobrazić sobie miejsce w którym wychowywał się Jezus jako młody chłopiec.

</doc>
<doc id="3059805" url="https://pl.wikipedia.org/wiki?curid=3059805" title="Pomnik w hołdzie żołnierzom Żandarmerii Wojskowej w Warszawie">
Pomnik w hołdzie żołnierzom Żandarmerii Wojskowej w Warszawie

Pomnik w hołdzie żołnierzom Żandarmerii Wojskowej – pomnik znajdujący się przed gmachem Komendy Głównej Żandarmerii Wojskowej przy ul. Ostroroga, na warszawskiej Woli wzniesiony według projektu Marka Moderau. 
Odsłonięcie.
Odsłonięcie pomnika miało miejsce 28 maja 2013 r., w przededniu święta Dnia Weterana Działań poza Granicami Państwa. Odsłonięcia dokonali: w imieniu Prezydenta RP − dr Zbigniew Włosowicz (zastępca szefa BBN), w imieniu ministra obrony narodowej − Piotr Lis (dyrektor generalny MON), Andrzej Krzysztof Kunert − sekretarz Rady Ochrony Pamięci Walk i Męczeństwa, gen. dyw. dr Mirosław Rozmus (komendant główny Żandarmerii Wojskowej) oraz Bożena Bukowska (matka st. szer. Grzegorza Bukowskiego z OS ŻW Mińsk Maz. poległego podczas misji w Afganistanie). 
W uroczystości udział wzięli także między innymi: Sylwia Remiszewska (zastępca dyrektora gabinetu Prezydenta RP), senator Barbara Borys-Damięcka, posłanka Jadwiga Zakrzewska, gen. Mieczysław Cieniuch, gen. bryg. Krzysztof Domżalski, gen. dyw. Marek Tomaszycki, komendant główny Policji nadinsp. Marek Działoszyński, gen. bryg. SG Marek Borkowski (zastępca komendanta głównego Straży Granicznej), Jan Stanisław Ciechanowski (kierownik Urzędu ds. Kombatantów i Osób Represjonowanych), rodziny i bliscy poległych na służbie żołnierzy Żandarmerii Wojskowej w Afganistanie st. szer. Marcina Pastusiaka, st. szer. Grzegorza Bukowskiego oraz ratownika medycznego Marcina Knapa, a także delegacje sędziów i prokuratorów wojskowych, przedstawicieli uczelni wojskowych, attaché wojskowi akredytowani w Polsce, reprezentanci CBA, SWW, SKW, ABW, BOR, SOK i Państwowej Straży Pożarnej, młodzież i pedagodzy ze szkół objętych patronatem ŻW i kompanie reprezentacyjne Policji i Straży Granicznej.
Poświęcenia pomnika dokonał biskup polowy WP Józef Guzdek.

</doc>
<doc id="3059806" url="https://pl.wikipedia.org/wiki?curid=3059806" title="Herb Bockenheim an der Weinstraße">
Herb Bockenheim an der Weinstraße

Herb Bockenheim an der Weinstraße stanowi herb dzielony w pas. W górnym polu niebieskim siedząca na szarym koniu postać świętego Marcina w takiejż zbroi prawą ręką przecinającego swój czerwony płaszcz. Koń z uniesioną lewą, przednią nogą stąpa w heraldycznie prawą stronę, święty Marcin odwraca się w stronę lewą. Wokół głowy świętego świeci złoty nimb. Uprząż, grzywa, ogon konia takiejż barwy. W dolnym szarym polu na zielonej trawie wspięty na tylnych nogach czarny kozioł z szarymi rogami skierowany w prawą stronę.
Herb został oficjalnie nadany w 1959 roku.
Łączy ze sobą herby Großbockenheim i Kleinbockenheim, które po scaleniu dały Bockenheim an der Weinstraße.
Jedynie z herbu Klienbockenheim usunięty został żebrak siedzący na ziemi u stóp konia.

</doc>
<doc id="3059810" url="https://pl.wikipedia.org/wiki?curid=3059810" title="John Nesbitt">
John Nesbitt

John Nesbitt (ur. 23 sierpnia 1910 w Victorii w Kanadzie, zm. 10 sierpnia 1960 w Carmel-by-the-Sea w USA) – kanadyjski scenarzysta, narrator, aktor i producent filmowy.
Filmografia.
aktor
producent
głosy
scenarzysta
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3059814" url="https://pl.wikipedia.org/wiki?curid=3059814" title="Jakubowo (województwo mazowieckie)">
Jakubowo (województwo mazowieckie)

Jakubowo – wieś w Polsce położona w województwie mazowieckim, w powiecie żuromińskim, w gminie Lutocin.

</doc>
<doc id="3059815" url="https://pl.wikipedia.org/wiki?curid=3059815" title="Rak (województwo mazowieckie)">
Rak (województwo mazowieckie)

Rak – osada leśna w Polsce położona w województwie mazowieckim, w powiecie żuromińskim, w gminie Lutocin.

</doc>
<doc id="3059816" url="https://pl.wikipedia.org/wiki?curid=3059816" title="Tensegracja">
Tensegracja

Tensegracja, model tensegracyjny (z – napięcie oraz – integralność, niepodzielność) – sposób opisu oddziaływania wzajemnego poszczególnych elementów w złożonej strukturze fizycznej. Dotyczy to zwłaszcza izolowanych elementów poddawanych kompresji w sieci poddanej działaniu stałego nacisku. Model tensegracyjny został skonstruowany przez Richarda Buckminstera Fullera i Kenteha Snelsona. Zakłada on iż elementy elastyczne pozostają naprężone lub rozluźnione w zależności od miejsca przyłożenia siły i jej wektora.
Model tensegracyjny a zrozumienie wzajemnych oddziaływań struktur anatomicznych.
Zgięcie ręki w ramieniu nie jest już rozpatrywane jako prosta dźwignia, której zasięg działania kończy się na samej kończynie. Dzięki nowemu spojrzeniu na rolę powięzi okrywającej większość mięśni, grup mięśniowych oraz nerwów, łączącej różne struktury anatomiczne w oparciu o model tensegracyjny można rozważać, mało jeszcze poznane, mechanizmy oddziaływania masażu na ciało ludzkie.

</doc>
<doc id="3059821" url="https://pl.wikipedia.org/wiki?curid=3059821" title="Tramwaje w Charleroi">
Tramwaje w Charleroi



</doc>
<doc id="3059823" url="https://pl.wikipedia.org/wiki?curid=3059823" title="Powłocznica popielata">
Powłocznica popielata

Powłocznica popielata ("Peniophora cinerea" (Pers.) Cooke) – gatunek grzybów należący do rodziny powłocznicowatych ("Peniophoraceae").
Systematyka i nazewnictwo.
Pozycja w klasyfikacji według Index Fungorum: "Peniophora, Peniophoraceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1794 r. Christian Hendrik Persoon nadając mu nazwę "Corticium cinereum". Obecną, uznaną przez Index Fungorum nazwę nadał mu w 1879 r. Mordecai Cubitt Cooke, przenosząc go do rodzaju "Peniophora".
Nazwę polską podał Władysław Wojewoda w 1973 r. W polskim piśmiennictwie mykologicznym gatunek ten opisywany był też pod nazwami: pleśniak popielaty, płaskosz popielaty, powłocznik popielaty. Synonimów naukowych ma ponad 30.
Morfologia.
Tworzy jednoroczny, resupinowaty owocnik całą powierzchnią przylegający do podłoża. Jest on cienki i błoniasty. Pojawia się w postaci niewielkich, okrągłych plam, które rozszerzają się i zlewają z sobą. Pojedynczy owocnik może mieć średnicę do 12 cm i grubość 0,05–0,25 mm. Jest tak ściśle złączony z podłożem, że nie da się go od niego oddzielić. Powierzchnia gładka, czasami oprószona, w różnych odcieniach szarości, z prześwitującym brązowym hymenium. Obrzeża owocnika rozmyte, cieńsze, pod lupą widoczne są na nich pojedyncze strzępki
System strzępkowy monomityczny. Strzępki o grubości 2–4 μm, cienkościenne lub grubościenne, z guzkowatymi przegrodami. Są rozgałęzione, na przegrodach występują sprzążki. Warstwa hymenium i subhymenium brązowawa, zbudowana z pseudoparenchymy. W hymenium liczne stożkowate cystydy o rozmiarach 20–50 × 6–11,5 μm. Ściany cystyd są grube i wysadzane bezbarwnymi kryształkami. Cystydy są równe z hymenium, lub wystają ponad nie do 20 μm. Wstawki (parafizy o kształcie od wrzecionowatego do cylindrycznego. Podstawki z 4 sterygmami. Zarodniki bezbarwne, eliptyczne lub kiełbaskowate, gładkie, cienkościenne, o rozmiarach 5,25–8,75 × 2,62–30,5 μm. Są nieamyloidalne.
Występowanie i siedlisko.
Powłocznica cielista poza Antarktydą występuje na wszystkich kontynentach, także na wielu wyspach. W Polsce jest bardzo pospolita.
Saprotrof. Występuje w lasach liściastych i mieszanych, w zaroślach, parkach, na poboczach dróg. Rośnie na korze martwych drzew i krzewów liściastych i na ich opadłych gałęziach. Stwierdzono występowanie na takich gatunkach drzew i krzewów: klon jawor, kasztanowiec zwyczajny, olsza, leszczyna, jabłoń domowa, czeremcha, topola osika, śliwa tarnina, dąb szypułkowy, porzeczka, wierzba iwa, lilak, lipa, wiąz. Jest jednoroczna, rośnie od stycznia do października. W Polsce jest wszędzie pospolita.

</doc>
<doc id="3059824" url="https://pl.wikipedia.org/wiki?curid=3059824" title="Peniophora cinerea">
Peniophora cinerea



</doc>
<doc id="3059825" url="https://pl.wikipedia.org/wiki?curid=3059825" title="Olle Wänlund">
Olle Wänlund

Olof Bengt Konstantin "Olle" Wänlund (ur. 12 września 1923 w Sztokholmie – zm. 11 stycznia 2009 w Täby) – szwedzki kolarz szosowy, brązowy medalista mistrzostw świata.
Kariera.
Największy sukces w karierze Olle Wänlund osiągnął w 1948 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Valkenburgu. W zawodach tych wyprzedzili go jedynie jego rodak Harry Snell oraz Belg Liévin Lerno. Był to jednak jedyny medal wywalczony przez Wänlunda na międzynarodowej imprezie tej rangi. W 1950 roku wygrał szwedzki Östgötaloppet oraz zdobył mistrzostwo kraju w drużynowej jeździe na czas. Zdobył także złote medale w drużynie na mistrzostwach krajów nordyckich w latach 1946 i 1950. W 1948 roku wziął udział w igrzyskach olimpijskich w Londynie, gdzie nie ukończył wyścigu ze startu wspólnego i nie był klasyfikowany w wyścigu drużynowym.

</doc>
<doc id="3059827" url="https://pl.wikipedia.org/wiki?curid=3059827" title="Liévin Lerno">
Liévin Lerno

Liévin Lerno (ur. 3 lub 5 października 1927 w Lokeren, zm. 28 marca 2017 w Hamme) – belgijski kolarz szosowy, srebrny medalista mistrzostw świata.
Kariera.
Największy sukces w karierze Liévin Lerno osiągnął w 1948 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Valkenburgu. W zawodach tych wyprzedził go jedynie Szwed Harry Snell, a trzecie miejsce zajął kolejny reprezentant Szwecji – Olle Wänlund. Był to jednak jedyny medal wywalczony przez Lerno na międzynarodowej imprezie tej rangi. Ponadto wygrał między innymi kryteria w Oostakker i Eke w 1950 roku oraz w Nazareth w 1952 roku. Został też wicemistrzem Belgii w wyścigu ze startu wspólnego amatorów w 1948 r. W tym samym roku wziął udział w igrzyskach olimpijskich w Londynie, gdzie nie ukończył wyścigu ze startu wspólnego i nie był klasyfikowany w wyścigu drużynowym (w którym reprezentacja Belgii zdobyła złoty medal).

</doc>
<doc id="3059828" url="https://pl.wikipedia.org/wiki?curid=3059828" title="Kościół „Jezus jest Panem”">
Kościół „Jezus jest Panem”

Kościół „Jezus jest Panem” (, JILCW) – ewangeliczny wolny kościół charyzmatyczny na Filipinach założony w 1978 roku przez Eddie Villanueva. Prowadzi prace misyjną w 60 krajach na całym świecie i skupia 5 milionów członków.
Nauki.
W ramach ruchu zielonoświątkowego, Kościół głosi chrzest w Duchu Świętym, uzdrowienie wiarą i mówienie językami. Wśród sakramentów uznaje chrzest wodny i Wieczerzę Pańską. Opisuje siebie jako "„Kościół Pełnej Ewangelii”", skoncentrowany na Chrystusie i opierający się na Biblii. Inną nauką głoszoną przez Kościół jest „królestwo teraz” – wiara w potrzebę objęcia przez chrześcijan władzy politycznej w celu rozwiązania problemów nędzy, niesprawiedliwości i tym podobnych.

</doc>
<doc id="3059832" url="https://pl.wikipedia.org/wiki?curid=3059832" title="Silvio Pedroni">
Silvio Pedroni

Silvio Pedroni (ur. 25 stycznia 1918 w Castelverde, zm. 13 czerwca 2003 w Cremonie) – włoski kolarz szosowy, srebrny medalista mistrzostw świata.
Kariera.
Największy sukces w karierze Silvio Pedroni osiągnął w 1947 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Reims. W zawodach tych wyprzedził go jedynie jego rodak Adolfo Ferrari, a trzecie miejsce zajął Holender Gerard van Beek. Był to jednak jedyny medal wywalczony przez Pedroniego na międzynarodowej imprezie tej rangi. Ponadto wygrał wyścig Astico - Brenta w 1939 roku i Mediolan - Tortona w 1947 roku, a w 1949 roku był trzeci w Giro dell'Emilia. W 1948 roku wziął udział w igrzyskach olimpijskich w Londynie, gdzie był dziesiąty w wyścigu ze startu wspólnego i czwarty w wyścigu drużynowym. W tym samym roku zajął też piąte miejsce indywidualnie na mistrzostwach świata w Valkenburgu, po czym przeszedł na zawodowstwo. Trzykrotnie startował w Tour de France, ale ani razu go nie ukończył. Sześciokrotnie brał udział w Giro d'Italia, najlepszy wynik osiągając w 1950 roku, kiedy zajął siódme miejsce w klasyfikacji generalnej. Był też dziesiąty rok wcześniej. W 1955 roku zajął 29. miejsce w klasyfikacji generalnej Vuelta a España. Jako zawodowiec startował do 1956 r.

</doc>
<doc id="3059835" url="https://pl.wikipedia.org/wiki?curid=3059835" title="Gerard van Beek">
Gerard van Beek

Gerard van Beek (ur. 1 listopada 1923 w Volendamie, zm. 15 marca 1951 w Berlinie) – holenderski kolarz szosowy i torowy, brązowy medalista szosowych mistrzostw świata.
Kariera.
Największy sukces w karierze Gerard van Beek osiągnął w 1947 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Reims. W zawodach tych wyprzedził go jedynie dwaj Włosi: Adolfo Ferrari oraz Silvio Pedroni. Był to jednak jedyny medal wywalczony przez van Beeka na międzynarodowej imprezie tej rangi. Ponadto wygrał holenderski Ronde van Noord-Holland w 1947 roku oraz po jednym etapie Ronde van Nederland w 1948 i 1949 roku. W 1947 roku zdobył mistrzostwo kraju w drużynowej jeździe na czas. Startował także na torze, zdobywając między innymi trzy medale w indywidualnym wyścigu na dochodzenie: srebrne w latach 1948 i 1949 oraz brązowy w 1950 roku. Nigdy nie wystąpił na igrzyskach olimpijskich. Jako zawodowiec startował w latach 1947–1951.
van Beek zginął 15 marca 1951 roku podczas torowych zawodów cykli Six Days. W trakcie zawodów zderzył się z reprezentantem gospodarzy – Rudim Mirke, w wyniku czego doznał pęknięcia kości czaszki, co doprowadziło do jego śmierci.

</doc>
<doc id="3059836" url="https://pl.wikipedia.org/wiki?curid=3059836" title="Hans Fries">
Hans Fries

Hans Fries (ur. ok. 1460-65 we Fryburgu, zm. ok. 1518-20 w Bernie) – szwajcarski malarz i rysownik przełomu późnego gotyku i wczesnego renesansu.
Życie.
Był synem piekarza. Prawdopodobnie był uczniem Heinricha Bichlera. Od 1488 działał w Bazylei, gdzie wstąpił do bazylejskiego cechu "Pod niebem" i był radnym miasta. Po 1497 przebywał w Augsburgu i w Ulm. W l. 1501-1510 był malarzem miejskim we Fryburgu. Od 1917 aż do śmierci działał w Bernie. 
Twórczość.
Tworzył pod wpływem Michaela Pachera i Hansa Burgkmaira. Malował głównie obrazy ołtarzowe " (Ołtarz Sądu Ostatecznego" – ok. 1502, "Dzieła miłosierdzia" - ok. 1505, "Ołtarz św. Antoniego" - 1506, "Ołtarz św. Jana" - ok. 1507, "Ołtarz Maryjny" – 1512), których poszczególne kwatery znajdują się obecnie w kilku muzeach niemieckich i szwajcarskich. Ilustrował też m.in. "Kronikę wojen burgundzkich" Petera von Molsheima. 

</doc>
<doc id="3059865" url="https://pl.wikipedia.org/wiki?curid=3059865" title="Ernst Stettler">
Ernst Stettler

Ernst Stettler (ur. 17 lipca 1921 w Mellikonie - zm. 28 sierpnia 2001 tamże) – szwajcarski kolarz szosowy, srebrny medalista mistrzostw świata.
Kariera.
Największy sukces w karierze Ernst Stettler osiągnął w 1946 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Zurychu. W zawodach tych wyprzedził go jedynie Francuz Henri Aubry, a trzecie miejsce zajął Belg Henri Van Kerckhove. Był to jednak jedyny medal wywalczony przez Stettlera na międzynarodowej imprezie tej rangi. Na rozgrywanych trzy lata później mistrzostwach świata w Kopenhadze był szósty w tej samej konkurencji wśród zawodowców. W 1948 roku wygrał Nordwest-Schweizer-Rundfahrt, a w 1950 roku był najlepszy w Tour des Quatre-Cantons. Był ponadto drugi w Mistrzostwach Zurychu w 1948 roku i trzeci w klasyfikacji generalnej Tour de Suisse rok później. Nigdy nie wystąpił na igrzyskach olimpijskich. Jako zawodowiec startował w latach 1947-1954.

</doc>
<doc id="3059868" url="https://pl.wikipedia.org/wiki?curid=3059868" title="Renshinkan">
Renshinkan



</doc>
<doc id="3059869" url="https://pl.wikipedia.org/wiki?curid=3059869" title="Jerzy Wolen">
Jerzy Wolen



</doc>
<doc id="3059871" url="https://pl.wikipedia.org/wiki?curid=3059871" title="Renshinkai">
Renshinkai

 – styl aikidō utworzony przez Tsutomu Chida w 2008 roku jako odłam Yōshinkan Aikido.
Założone treningowe oraz sposób wykonywania technik nie odbiega znacznie od Yōshinkan Aikido. Duże nacisk kładzie się na trenowanie sześciu podstawowych ruchów (kihon dosa).
Renshinkai Aikido nauczane jest w Japonii, jak i poza jej granicami (m.in. w Rosji, USA, Kanadzie i Brazylii). Od 2013 roku w Polsce zajęcia Renshinkai Aikido prowadzi Klub Sportowy "BuJuKan" działający w Będzinie.

</doc>
<doc id="3059872" url="https://pl.wikipedia.org/wiki?curid=3059872" title="Henri Van Kerckhove">
Henri Van Kerckhove

Henri Van Kerckhove (ur. 6 września 1926 w Brukseli, zm. 4 listopada 1999 w Leuven) – belgijski kolarz szosowy i torowy, brązowy medalista szosowych mistrzostw świata.
Kariera.
Największy sukces w karierze Henri Van Kerckhove osiągnął w 1946 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Zurychu. W zawodach tych wyprzedzili go jedynie Francuz Henri Aubry oraz Szwajcar Ernst Stettler. Był to jednak jedyny medal wywalczony przez Van Kerckhove'a na międzynarodowej imprezie tej rangi. Na rozgrywanych pięć lat później mistrzostwach świata w Varese był dwunasty w tej samej konkurencji wśród zawodowców. W 1947 roku wygrał Omloop der Vlaamse Gewesten, w 1952 roku Omloop der Vlaamse Ardennen Ichtegem, w 1954 roku Circuit du Port de Dunkerque i Ronde van België, a w 1955 roku Ronde van Brabant. W 1946 roku został mistrzem kraju w wyścigu ze startu wspólnego amatorów, a rok później zwyciężył na torze w indywidualnym wyścigu na dochodzenie. Nigdy nie wystąpił na igrzyskach olimpijskich. Jako zawodowiec startował w latach 1947-1960.

</doc>
<doc id="3059877" url="https://pl.wikipedia.org/wiki?curid=3059877" title="Zasłonak pospolity">
Zasłonak pospolity

Zasłonak pospolity ("Cortinarius trivialis" (Schaeff.) Fr.) – gatunek grzybów należący do rodziny zasłonakowatych ("Cortinariaceae"). 
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisany został w 1940 r. przez duńskiego mykologa J. E. Lange i jego diagnoza jest do tej pory aktualna. Później wyróżniane przez niektórych mykologów odmiany i formy są według Index Fungorum synonimami gatunku. 
Niektóre synonimy łacińskie:
Nazwę polską podał Andrzej Nespiak w 1975 r. 
Morfologia.
Średnica 5-12 cm, u młodych okazów dzwonkowaty lub półkulisty z podwiniętym brzegiem, później staje się łukowaty, na koniec płaski z tępym i szerokim garbem. Powierzchnia gładka. Podczas suchej pogody jest błyszczący i ma barwę słomianożółtą, podczas wilgotnej pogody jest śliski i ma barwę od oliwkowej do ochrowożółtobrązowej. Brzegi kapelusza są jaśniejsze. Czasami młode okazy posiadają niebieskie wybarwienie, szybko jednak zanikające. 
Średniogęste, przy trzonie wykrojone, u młodych okazów zakryte białawą zasnówką. Za młodu mają barwę wodnistobrązową ze słabym fioletowym odcieniem, u starszych okazów od rdzawobrązowej do cynamonowobrązowej.
Wysokość 5–12 cm, grubość 1-2 cm. Jest pełny, walcowaty, dołem zwężający się. Powierzchnia żółtawa lub rdzawa i pokryta grubą warstwą śluzu. Śluzu tego jest tak dużo, że tworzy poprzeczne wały. Po zaschnięciu powstają z nich ciemniejsze i łuskowate, wstęgowate twory lub poprzeczne opaski. Jest to cecha charakterystyczna dla tego gatunku. W czasie suchej pogody śluz wysycha tworząc na trzonie przeźroczystą błonkę. Pomiędzy blaszkami a zasnówką jest biały i bez śluzu.
Białawy lub żółtawy, tylko na wierzchołku kapelusza niebieskawy. Jest twardy i ma mało wyraźny smak i zapach.
Wysyp zarodników rdzawobrązowy. Zarodniki o kształcie migdałkowatym lub półelipsowatym, słabo brodawkowane. Rozmiar 10-15 × 5-8 μm. Pleurocystyd brak, cheilocystydy podobne kształtem do podstawek. 
Występowanie i siedlisko.
Występuje w Europie i w Ameryce Północnej. Jest najbardziej rozpowszechniony wśród śluzowatych zasłonaków. 
Można go spotkać w lasach liściastych, iglastych i mieszanych, na torfowiskach. Rośnie na ziemi, szczególnie pod jodłą pospolitą, świerkiem pospolitym, topolą osiką, bukami i dębami. Owocniki wytwarza od lipca do października. Jest grzybem pionierskim, wraz z drzewami, z którymi tworzy mikoryzę zasiedla nieużytki, groble, hałdy i nasypy.
Gatunki podobne.
Mimo dużej liczby gatunków zasłonaków ten jest łatwy do rozpoznania – odróżnia się silną śluzowatością owocników. Jest jeszcze kilka śluzowatych zasłonaków, ale tylko zasłonak pospolity ma charakterystyczny trzon z wieloma poprzecznymi opaskami. Wśród zasłonaków należy do większych.
Znaczenie.
Grzyb mikoryzowy. Według niektórych źródeł jest grzybem jadalnym, według innych jednak jest podejrzany o trujące własności. Co prawda nie stwierdzono zatruć tym grzybem, jednak zasłonaki zawierają silnie trującą orellaninę, ponadto może być pomylony z innymi, trującymi gatunkami zasłonaków. Z tego też względu lepiej nie zbierać tego grzyba w celach spożywczych.

</doc>
<doc id="3059878" url="https://pl.wikipedia.org/wiki?curid=3059878" title="Cortinarius trivialis">
Cortinarius trivialis



</doc>
<doc id="3059879" url="https://pl.wikipedia.org/wiki?curid=3059879" title="Serwer wyświetlania">
Serwer wyświetlania

Serwer Wyświetlania (ang. Display Server) - program komputerowy, będący składnikiem systemu operacyjnego, którego głównym zadaniem jest pośredniczenie w komunikacji i obsługa operacji wejścia/wyjścia programów klienckich (Client) i sprzętu komputerowego (hardware) w tymże systemie. Komunikacja ta odbywa się poprzez swój protokół wyświetlania, który jest niezależny od innych w systemie.
Jest to kluczowy komponent w każdym interfejsie graficznym danego systemu operacyjnego.
Popularnymi serwerami wyświetlania dla systemu Linux są np.: X Window System, Wayland, Mir.
System Android obsługiwany jet przez SurfaceFlinger.

</doc>
<doc id="3059880" url="https://pl.wikipedia.org/wiki?curid=3059880" title="Całościowe nauczanie">
Całościowe nauczanie

Całościowe nauczanie (nauczanie łączone) – koncepcja dydaktyczna powstała w 1. poł. XX w. w Niemczech.
Pojęcie wprowadził Berthold Otto, niemiecki pedagog, pionier i główny przedstawiciel tego rodzaju nauczania w Niemczech.
Ideą całościowego nauczania jest wykorzystanie w procesie kształcenia treści i metod w sposób całościowy, adekwatnie do naturalnego rozwoju dziecka, jego zdolności, umiejętności, doświadczeń i zainteresowań. Całościowe nauczanie nie wprowadza podziału na poszczególne przedmioty szkolne, wprowadza nauczanie tematyczne skoncentrowane na określonych tematach. Tematy te dotyczą zjawisk pojawiających się w bezpośrednim otoczeniu dziecka – świata przyrody i życia społecznego oraz zagadnień, sytuacji i problemów pojawiających się w jego życiu. Współczesne, zintegrowane nauczanie nawiązuje do tej koncepcji.
Najbardziej znane metody tego nauczania:

</doc>
<doc id="3059881" url="https://pl.wikipedia.org/wiki?curid=3059881" title="Rdestnica włosowata">
Rdestnica włosowata

Rdestnica włosowata ("Potamogeton trichoides" Cham. &amp; Schltdl.) – gatunek rośliny należący do rodziny rdestnicowatych ("Potamogetonaceae"). 
Rozmieszczenie geograficzne.
Występuje w Europie, Azji i Afryce. W Polsce osiąga północną granicę zasięgu i rośnie głównie w części południowej: na Górnym Śląsku, w dolinie Wisły od Kotliny Oświęcimskiej do Puław, w dolinie środkowego Sanu i w zachodniej Polsce. Na Pojezierzu Mazurskim i w Karpatach znana jest z nielicznych tylko stanowisk. W Karpatach do 2008 r. podano tylko cztery: staw w Świnnej Porębie, wyrobisko pożwirowe w Dąbrówce, w Rymanowie i Posadzie Leskiej (Góry Słonne).
Zagrożenia i ochrona.
Gatunek umieszczony na polskiej czerwonej liście w kategorii NT (bliski zagrożenia).

</doc>
<doc id="3059882" url="https://pl.wikipedia.org/wiki?curid=3059882" title="Potamogeton trichoides">
Potamogeton trichoides



</doc>
<doc id="3059898" url="https://pl.wikipedia.org/wiki?curid=3059898" title="Kontroling inwestycyjny">
Kontroling inwestycyjny

Kontroling inwestycyjny, controlling inwestycyjny – metoda sprawnego i efektywnego przygotowania, zabezpieczenia realizacji oraz kontroli przedsięwzięć inwestycyjnych w poszczególnych obszarach działalności.
Etapy.
Kontroling inwestycyjny obejmuje następujące fazy: 
Planowanie inwestycji służy przygotowaniu decyzji dotyczącącej rozpatrywanego przedsięwzięcia inwestycyjnego. Od efektywności metod tego rodzaju sterowania przebiegiem inwestycji, jak również czasowej koordynacji realizacji zadań częściowych i obiegu informacji między wszystkimi zainteresowanymi w znaczącym stopniu zależy zarówno czas trwania inwestycji, jak i wysokość nakładów finansowych oraz oczekiwane ewentualne korzyści rynkowe. 
Natomiast kontrola realizacji przedsięwzięcia inwestycyjnego powinna umożliwiać określenie odchyleń pomiędzy planowanymi a rzeczywistymi wielkościami zadań inwestycyjnych oraz wprowadzenie przedsięwzięć korekcyjnych i dostosowawczych. 
Kontrola realizacji przedsięwzięcia inwestycyjnego ukierunkowana jest przede wszystkim na osiąganie terminowych, technicznych i kosztownych zadań, a po rozpoczęciu eksploatacji inwestycji na kontrolę strumieni wpływów i wydatków. 
Cele.
Kontroling inwestycyjny powinien umożliwiać prawidłowe i skuteczne:
Odpowiednie zorganizowanie systemu inwestycyjnego celem wyboru odpowiednich metod podejmowania decyzji inwestycyjnych oraz umożliwienia sprawnego i efektywnego wykonania obejmuje:

</doc>
<doc id="3059900" url="https://pl.wikipedia.org/wiki?curid=3059900" title="Josef Wagner (kolarz)">
Josef Wagner (kolarz)

Josef Wagner (ur. 23 kwietnia 1916 w Zurychu, zm. 25 września 2003 w Bad Ragaz) – szwajcarski kolarz szosowy, srebrny medalista mistrzostw świata.
Kariera.
Największy sukces w karierze Josef Wagner osiągnął w 1938 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Zurychu. W zawodach tych wyprzedził go jedynie jego rodak Hans Knecht, a trzecie miejsce zajął Holender Joop Demmenie. Na rozgrywanych osiem lat później mistrzostwach świata w Zurychu zajął szesnaste miejsce w tej samej konkurencji, tym razem wśród zawodowców. Ponadto w 1941 roku był najlepszy w klasyfikacji generalnej Tour de Suisse i drugi w 1946 roku, w 1943 roku był drugi w Tour du Lac Léman, a w 1944 roku drugi w Tour des Quatre-Cantons. W 1939 roku wystartował w Tour de France, kończąc rywalizację na 30. pozycji w klasyfikacji generalnej. Nigdy nie wystąpił na igrzyskach olimpijskich. Jako zawodowiec startował w latach 1939–1947.

</doc>
<doc id="3059901" url="https://pl.wikipedia.org/wiki?curid=3059901" title="Fifth Third Bank Stadium">
Fifth Third Bank Stadium

Fifth Third Bank Stadium – wielofunkcyjny stadion znajdujący się w Kennesaw w Stanach Zjednoczonych, służący przede wszystkim do rozgrywania spotkań piłki nożnej, a także innych imprez masowych – w tym koncertów i meczów rugby union, lacrosse i futbolu amerykańskiego.
Obiekt.
Oficjalne otwarcie wybudowanego kosztem 16,5 miliona USD stadionu nastąpiło 2 maja 2010 roku. Na jego trybunach może zasiąść 8300 widzów, podczas koncertów pojemność obiektu zwiększa się do 16 000 osób, natomiast jego infrastruktura obejmuje również cztery szatnie dla zawodników, dwanaście prywatnych lóż, dwa pomieszczenia dla prasy i pokój do wywiadów, wszystko objęte dostępem do Wi-Fi. Wchodzi on w skład 88-akrowego kompleksu ukończonego w kwietniu 2013 roku, który zawiera również inne boiska, bieżnie, jezioro oraz tereny rekreacyjne.
Stadion został wybudowany w systemie partnerstwa publiczno-prywatnego pomiędzy Kennesaw State University a Atlanta Beat. Prawa do nazwy stadionu wykupił Fifth Third Bank – podpisana w lutym 2013 roku dziesięcioletnia umowa opiewała na pięć milionów dolarów.
Sport.
Jest stadionem domowym uniwersyteckich drużyn Kennesaw State Owls, wykorzystywanym przez żeńskie zespoły piłki nożnej (od sierpnia 2010 roku) i lacrosse (od marca 2013 roku). W latach 2016–2018 domowe spotkania rozgrywał tam w lidze Major League Lacrosse półprofesjonalny zespół Atlanta Blaze przed przenosinami do Atlanty i późniejszym rozwiązaniem.
W 2009 roku rozpoczęto studia nad uruchomieniem programu futbolu amerykańskiego na uniwersytecie, w lutym 2013 roku potwierdzono jego rozpoczęcie, a uniwersytecka drużyna zadebiutuje na stadionie w rozgrywkach Big South Conference NCAA Division I w 2015 roku. Pierwszy mecz w tej dyscyplinie sportu odbył się we wrześniu 2013 roku.
Ze stadionu w rozgrywkach Women’s Professional Soccer korzystała drużyna piłki nożnej Atlanta Beat, która na jego inaugurację 9 maja 2010 roku podejmowała Sky Blue FC. Dodatkowo w tym samym roku obiekt gościł mecz gwiazd tej ligi. Również w 2010 roku odbyły się na nim międzypaństwowe mecze z udziałem żeńskich reprezentacji USA i Chin oraz męskich z Gwatemali i Gujany, a także turniej dla reprezentacji U-20. Był domowym stadionem zespołu rezerw występującego w Major League Soccer klubu Atlanta United FC, a okazjonalnie rozgrywała tam mecze także pierwsza drużyna.
W latach 2014–2016 odbywały się na nim żeńskie turnieje rugby 7, USA Women’s Sevens, wchodzące w skład World Rugby Women’s Sevens Series, mecz męskich reprezentacji USA i Urugwaju będący amerykańską kwalifikacją do Pucharu Świata w Rugby 2015, a także inne testmecze.

</doc>
<doc id="3059902" url="https://pl.wikipedia.org/wiki?curid=3059902" title="Kennesaw State University Stadium">
Kennesaw State University Stadium



</doc>
<doc id="3059903" url="https://pl.wikipedia.org/wiki?curid=3059903" title="KSU Stadium">
KSU Stadium



</doc>
<doc id="3059904" url="https://pl.wikipedia.org/wiki?curid=3059904" title="KSU Soccer Stadium">
KSU Soccer Stadium



</doc>
<doc id="3059905" url="https://pl.wikipedia.org/wiki?curid=3059905" title="Płyta z Baszki">
Płyta z Baszki



</doc>
<doc id="3059909" url="https://pl.wikipedia.org/wiki?curid=3059909" title="Joop Demmenie">
Joop Demmenie

Joop Demmenie (ur. 19 grudnia 1918 w Rotterdamie - zm. 3 czerwca 1991 tamże) – holenderski kolarz szosowy, brązowy medalista mistrzostw świata.
Kariera.
Największy sukces w karierze Joop Demmenie osiągnął w 1938 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Zurychu. W zawodach tych wyprzedzili go jedynie dwaj Szwajcarzy: Hans Knecht oraz Josef Wagner. Na rozgrywanych rok wcześniej mistrzostwach świata w Kopenhadze zajął czwarte miejsce w tej samej konkurencji, przegrywając walkę o podium z Włochem Pierino Favallim. Nigdy nie wystąpił na igrzyskach olimpijskich. Jako zawodowiec startował w latach 1939-1948.

</doc>
<doc id="3059911" url="https://pl.wikipedia.org/wiki?curid=3059911" title="EL.200">
EL.200



</doc>
<doc id="3059912" url="https://pl.wikipedia.org/wiki?curid=3059912" title="Globalna herezja">
Globalna herezja

Globalna herezja (ang. "Global Heresy") – kanadyjsko-brytyjski dramat obyczajowy z 2002 roku.
Fabuła.
Angielscy arystokraci, państwo Foxley, aby podreperować finanse, decydują się na wynajęcie rodowej siedziby wraz ze służbą. Niestety, zakontraktowana pomoc domowa nie stawia się w oznaczonym czasie. Chcąc dotrzymać warunków umowy, właściciele sami przyjmują role kamerdynera i kucharki, usługując gościom. Zamek wynajmuje grupa rockowa z USA, której członkowie są nieznośni. Zespół „Globalna herezja” nie dość, że jest hałaśliwy, to jeszcze przechodzi kryzys w związku ze zniknięciem basisty. Jego następczyni robi, co może, aby polepszyć atmosferę.

</doc>
<doc id="3059915" url="https://pl.wikipedia.org/wiki?curid=3059915" title="Kościół Niepokalanego Poczęcia Najświętszej Maryi Panny w Raszowie">
Kościół Niepokalanego Poczęcia Najświętszej Maryi Panny w Raszowie

Kościół pw. Niepokalanego Poczęcia Najświętszej Maryi Panny w Raszowie – rzymskokatolicki kościół filialny parafii pw. Wniebowzięcia Najświętszej Maryi Panny w Pisarzowicach mieszczący się w Raszowie w diecezji legnickiej.
Położenie.
Wieś łańcuchowa w dolinie Obniżenia Kamiennej Góry oraz częściowo na zboczach Wielkiej Kopy, w Rudawach Janowickich nad Bystrkiem. Początki nie są dokładnie znane, jednak już pod koniec XIII wieku był osadą- posiadłością rycerską, posiadającą własny kościół. Od wieku XVI wieś należała do rodziny Schaffgotschów, którzy założyli tu jedną ze swoich siedzib, a przy kościele wznieśli kaplicę – nekropolię dla kamiennogórskiej linii rodu.
Historia.
Obecny kościół gotycki wzniesiony został w 2. poł. XV wieku (pierwotny wzmiankowany w 1305 r.). Jest jednym z cenniejszych zespołów budowli zabytkowych w okolicach Kamiennej Góry. Z tego okresu pochodzą m.in. kamienne portale i detale sklepień. Świątynia jest orientowana, jednonawowa, czteroprzęsłowa, sklepiona krzyżowo, z wieżą na planie zbliżonym do kwadratu, zlokalizowaną osiowo w stosunku do nawy, po stronie zachodniej. Zwieńczenie wieży stanowi oszalowana deskami makowica z charakterystycznym XIX-wiecznym iglicowym hełmem. W pierwszej połowie XVI wieku równolegle do nawy dobudowano od strony południowej dwuprzęsłową, dorównującą jej wysokości kaplicę grobową, krytą dachem o układzie poprzecznym, przez co bryła kościoła stała się asymetryczna. Dopełniają tego wydzielone mniejsze części: kruchta – od południa i zakrystia – strona północna. W elewacjach okna przesklepione odcinkowo, rozglifione, gotyckie i barokowe kraty z XV i XVIII w. Cennymi detalami architektonicznymi są dwa portale z piaskowca. Jeden z nich jest późnogotycki, ostro-
łukowy, obramowany profilem uskokowym w połowie XVII stulecia. Drugi z 1. połowy XVI, renesansowy, zwieńczony półkolistym gzymsem posiada ślady inskrypcji. Znaczniejsze przebudowy obiektu nastąpiły w XVIII i XIX wiekach, a także w latach dwudziestych XX wieku.
Po 1945 remontowano go m.in. w latach pięćdziesiątych oraz siedemdziesiątych. Ten ostatni polegał głównie na: wymianie pokrycia dachowego – dachy w miejsce gontu i łupka pokryto blachą stalową ocynkowaną; renowacji tynków, rozbiórce i wymianie posadzki, wykonaniu opaski betonowej na zewnątrz. Fundamenty oraz mury budynku zbudowane zostały z nieregularnego kamienia polnego, uzupełnianego w narożach, ościeżach otworów okiennych i drzwiowych, zwieńczeniach szczytów cegłą ceramiczną. Otwory okienne sklepione odcinkowo, szeroko glifione, zachowały w większości kraty barokowe; w zakrystii także jedna gotycka. W oknie prezbiterium zachował się częściowo witraż barokowy z 2 połowy XVIII wieku.
Najcenniejszym fragmentem kościoła jest Mauzoleum rodziny Schaffgotschów z Grodztwa. Znajduje się tu jeden z najliczniejszych i najwartościowszych zespołów sepulkralnych na Dolnym Śląsku. W centrum kaplicy stoją dwie kamienne, piaskowcowe tumby grobowe: Hansa I Schaffgotscha (zm. 1565) i jego żony Salomei z domu von Nimtsch (zm. 1657) oraz Hansa II Schaffgotscha zm. (1572) i żony Margarethy z domu von Hochberg (zm. 1574). Oba sarkofagi posiadają bogaty wystrój rzeźbiarski płyt i skrzyń. Wzdłuż dolnych partii ścian wokół kaplicy umieszczonych zostało 6 płyt nagrobnych z XVI – XVII w., w tym jedna hr. von Tschierna, z bogatym kartuszem herbowym, oraz 11 renesansowych płyt – epitafiów z lat 1590–1621, różnej wielkości i różnym stopniu opracowania detalu. Do cenniejszych detali należą też dwa portale kamienne; jeden późnogotycki, ostrołukowy, z obramieniem uskokowym (wewnątrz kościoła); drugi – renesansowy, posiada w nadprożu o formie gzymsu z piaskowca inskrypcję: „PAX SIT INTRANTI SALVS EXEVNTIBVS”. Z wyposażenia wnętrza zwracają uwagę drewniane: barokowy XVII/XVIII w. ołtarz, figura Matki Boskiej z XVIII w., manierystyczna ambona z l poł. XVII w. oraz w dużej partii – późnorenesansowa empora, o zniekształconym dziś układzie i wielkości.

</doc>
<doc id="3059917" url="https://pl.wikipedia.org/wiki?curid=3059917" title="Zeta Cassiopeidy">
Zeta Cassiopeidy

zeta Cassiopeidy (ζ Cassiopeidy, ZCS, dawniej χ Cassiopeidy Lipcowe, JCC) – rój meteorów aktywny od 13 lipca do 17 lipca, odkryty przez polskich astronomów. Jego radiant znajduje się w gwiazdozbiorze Kasjopei. Maksimum roju przypada na 15 lipca. Meteory z tego roju osiągają prędkość 57,4 km/s.
Odkrycie.
Pierwsze doniesienia o lipcowej aktywności roju z radiantem w gwiazdozbiorze Kasjopei pochodzą od obserwatorów Pracowni Komet i Meteorów. Dane z lat 1996-2000 pokazywały aktywność na poziomie 2-3 meteorów na godzinę w okolicach 13 lipca. Obserwacje wizualne były jednak zbyt mało dokładne, aby odróżnić nowy rój od Perseidów, stąd nazywane one były wczesnymi Perseidami.
W trakcie letniego obozu astronomicznego Pracowni Komet i Meteorów odbywającego się w Stacji Obserwacyjnej Obserwatorium Astronomicznego UW w Ostrowiku, nad ranem 15 lipca 2005 roku kamery wideo zarejestrowały mały wybuch aktywności meteorów. Astronomowie jednak początkowo zignorowali to zjawisko, ponieważ własności meteorów bardzo przypominały własności Perseidów, które właśnie rozpoczynały swoją aktywność.
W 2010 roku japońscy astronomowie opublikowali liczącą 67 tys. pozycji bazę meteorów zarejestrowanych w ramach ich własnej sieci bolidowej.
Przemysław Żołądek i Mariusz Wiśniewski z polskiej Pracowni Komet i Meteorów połączyli bazę własnych obserwacji z bazami udostępnionymi przez Japończyków oraz International Meteor Organization. Zaobserwowali oni coroczną prawidłowość roju o parametrach podobnych do Perseidów, ale na tyle różnych, że można było mówić o osobnym roju. Rój został wpisany na oficjalną listę IAU (tzw. listę roboczą), w celu lepszego wyznaczenia parametrów orbity oraz znalezienia ciała macierzystego. Rój został niezależnie odkryty przez Chorwacką Sieć Bolidową.

</doc>
<doc id="3059918" url="https://pl.wikipedia.org/wiki?curid=3059918" title="Kościoły protestanckie we Wrocławiu">
Kościoły protestanckie we Wrocławiu

Pozostałością po tworzących niegdyś większość mieszkańców niemieckich protestantach jest do dziś niemieckojęzyczny zbór przy luterańskiej parafii św. Krzysztofa. Jednocześnie istnieją polskojęzyczne zbory luterańskie oraz społeczność ewangelicko-reformowana. We Wrocławiu protestantyzm reprezentowany jest przez wiele kościołów i innych związków wyznaniowych. Najwięcej wyznawców posiadają Kościół Ewangelicko-Augsburski, Kościół Zielonoświątkowy oraz Kościół Chrześcijan Baptystów. Na obszarze miasta znajduje się ponad 30 parafii i zborów.
Historia.
W 1523 roku miało miejsce pierwsze w historii Wrocławia kazanie w duchu Reformacji (Jana Hessa) w kościele świętej Marii Magdaleny. Już rok później, większość mieszkańców miasta z radą miejską na czele przyjęła luteranizm. Katolickimi okazały się pozostać tylko świątynie i klasztory Ostrowa Tumskiego oraz niektóre z pobliskich osad. Absolutna dominacja luteranizmu miała się utrzymać przez kolejne stulecia i nie podważona została nawet w okresie prób rekatolizacji Śląska przez Habsburgów, w pierwszych dziesięcioleciach po zakończeniu wojny trzydziestoletniej.

</doc>
<doc id="3059922" url="https://pl.wikipedia.org/wiki?curid=3059922" title="Waldemar Zboralski">
Waldemar Zboralski

Waldemar Zboralski (ur. 4 czerwca 1960 w Nowej Soli) – polski działacz na rzecz osób LGBT w końcowym okresie historii PRL, współzałożyciel Warszawskiego Ruchu Homoseksualnego, dziennikarz, pielęgniarz.
Życie prywatne.
Studiował na Wyższym Seminarium Duchownym Zakonu Paulinów w Krakowie. W 1988 roku emigrował do Danii. 
12 października 2007 roku, wraz ze swoim partnerem, Krzysztofem Nowakiem, zalegalizował w Anglii ich związek partnerski. Byli pierwszą polską parą gejów, którzy uczynili to w tym kraju. Zboralski i Nowak są jedną z par pokazanych w filmie dokumentalnym Roberta Glińskiego pt. "Homo.pl". Na emigracji pracuje w wyuczonym zawodzie jako pielęgniarz geriatryczny. 
Zgodnie z wpisem, który umieścił na swoim blogu w 2019 roku, po 33 latach bycia ateistą i antyklerykałem powrócił do wiary katolickiej. Potwierdził to w audycji telewizyjnej w Telewizji Trwam transmitowanej też w Radiu Maryja.
Działalność na rzecz LGBT.
Dnia 15 listopada 1985 roku pracujący wówczas w Nowej Soli w szpitalu Zboralski został aresztowany i przesłuchiwany przez Milicję Obywatelską w wyniku akcji „Hiacynt”, przeprowadzonej w latach 1985–1987, w następstwie której zatrzymano około 12 tysięcy osób (według innych źródeł około 11 tysięcy). Miesiąc po tych wydarzeniach – wskutek pomówień o molestowanie seksualne – utracił pracę w szpitalu w Nowej Soli. Gdy w 2008 roku Jacek Adler i Szymon Niemiec skierowali wniosek do IPN o zbadanie sprawy „Hiacynt”, Waldemar Zboralski zwrócił się do instytucji jako pokrzywdzony. Wniosek został odrzucony, więc pozyskane od Zboralskiego informacje podczas wywiadu dla miesięcznika „Inaczej” z października 1999 roku, pozostają głównym źródłem wiedzy o sprawie.
Po swojej rejestracji jako homoseksualisty przez policję Zboralski rozpoczął działania na rzecz organizacji homoseksualnego ruchu podziemnego. Wraz ze Sławomirem Starostą i Arturem Krasickim został liderem podziemnego ruchu gejowsko-lesbijskiego, zakładając w 1987 roku Warszawski Ruch Homoseksualny, którego w latach 1987–1988 był przewodniczącym. Według Ireneusza Krzemińskiego
Utrzymując stały kontakt m.in. z frankofońskimi organizacjami LGBT, był głównym polskim interlokutorem, opowiadającym o sytuacji polskich środowisk gejów i lesbijek. Dnia 17 listopada 1988 roku Radio Wolna Europa zaliczyło go do niezależnych działaczy we Wschodniej Europie. 
W latach 1992–2002 był stałym współpracownikiem miesięcznika „Inaczej”. Po emigracji do Wielkiej Brytanii prywatny wizerunek Zboralskiego i jego partnera Nowaka posłużył w czasie kampanii lobbingu na rzecz legalizacji związków partnerskich w Polsce.
Ponieważ był jednym z pierwszych aktywistów gejowskich w Polsce określany bywa jako gejowski Wałęsa. W jednym z wywiadów Krzysztof Tomasik, autor wydanej w 2012 roku książki "Gejerel. Mniejszości seksualne w PRL-u", o działalności Zboralskiego na rzecz LGBT wypowiedział się następująco:
Współpraca z SB.
W październiku 1985 roku Zboralski podpisał zobowiązanie do współpracy z SB w zakresie ujawniania nielegalnej działalności politycznej, przestępstw gospodarczych i kryminalnych. W kontaktach miał się posługiwać pseudonimem „Stanisław”. Niedługo po tym oficer prowadzący wystawił mu opinię, w której zawarł notkę o tym, że Zboralski nie ma potrzebnych umiejętności, aby przekazywać interesujące SB informacje. Wśród donosów Zboralskiego tylko jeden raz pojawił się wątek homoseksualny – w dokumencie, dotyczącym homoseksualnych zachowań kleryków ze wskazaniem miast, gdzie ten problem występował na większą skalę.
Sam Zboralski – po ujawnieniu tych materiałów przez Instytut Pamięci Narodowej – zaprzeczył, że współpracował z SB. Jego zdaniem, archiwalia zostały sfałszowane i stanowiły akt zemsty ze strony Stanisława Rudnickiego, nieżyjącego już funkcjonariusza SB z Nowej Soli.
Jednak na swojej prywatnej stronie internetowej 20 maja 2019 roku opublikował wpis, w którym przyznał się do współpracy z SB i do udziału „[...] w zdradzie Ojczyzny po 1985 roku jako tajny współpracownik Służby Bezpieczeństwa TW „Stanisław” [...]”.
Działalność polityczna.
Od 2002 roku był członkiem Antyklerykalnej Partii Postępu Racja. Pełnił w niej kolejno funkcje: przewodniczącego zarządu miejskiego w Nowej Soli, przewodniczącego zarządu regionu zielonogórskiego oraz rzecznika prasowego zarządu wojewódzkiego w Lubuskiem. W 2004 roku z ramienia tej partii kandydował do Parlamentu Europejskiego z okręgu wyborczego we Wrocławiu, uzyskując 393 głosy poparcia. W 2004 roku jako pierwszy otrzymał honorowe członkostwo Kampanii Przeciw Homofobii. W 2005 roku wstąpił do Unii Lewicy III RP. W tym samym roku kandydował z jej ramienia w wyborach do Sejmu, na liście SLD, w okręgu wyborczym w Piotrkowie Trybunalskim i uzyskał poparcie 51 głosów.

</doc>
<doc id="3059926" url="https://pl.wikipedia.org/wiki?curid=3059926" title="Wioślarstwo na Igrzyskach Śródziemnomorskich 2005">
Wioślarstwo na Igrzyskach Śródziemnomorskich 2005

Wioślarstwo na Igrzyskach Śródziemnomorskich 2005 odbywało się w dniach 30 czerwca – 2 lipca 2005 roku. Zawodnicy obojga płci rywalizowali łącznie w ośmiu konkurencjach na "Canal de Cuevas del Almanzora".

</doc>
<doc id="3059928" url="https://pl.wikipedia.org/wiki?curid=3059928" title="Groty Isturitz i Oxocelhaya">
Groty Isturitz i Oxocelhaya

Groty Isturitz i Oxocelhaya – zespół jaskiń krasowych w południowej Francji, w departamencie Pireneje Atlantyckie, około 12 km na wschód od miasta Hasparren, jedno z najbardziej znanych miejsc odkrycia licznych artefaktów i dzieł sztuki z okresu paleolitu.
Groty zostały wypłukane przez wody potoku Arbéroue w wapiennych skałach wzgórza Gatzelu. Jest to układ trzech jaskiń: wyżej położonej Isturitz, 20 metrów poniżej jaskini Oxocelhaya i ostatniej, jaskini Erberua, w której wody potoku Arbéroue nadal płyną.
Jak pokazują badania, wnętrza wszystkich zajmowane były przez ludzi przez długi czas, od około 80 000 do 10 000 p.n.e.
W 1860 jaskinię Isturitz odwiedził Napoleon III z żoną, Eugenią de Montijo.
Około 1884 r., podczas eksploracji wnętrz pod kątem możliwości pozyskiwania zgromadzonego w nich guano nietoperzy jako nawozu, poszukiwacze natrafili na prehistoryczne artefakty z krzemienia i kości. Ich publiczna prezentacja 10 sierpnia 1895 r. zaintrygowała archeologa i badacza prehistorii Édouarda Piette.
Pozyskiwanie fosforanów z jaskini Isturitz przerwano na początku XX wieku.
Pierwsze prace wykopaliskowe miały miejsce w latach 1913-1920, prowadził je Emmanuel Passemard. Następne w latach 1928-1949 prowadziło małżeństwo badaczy, Suzanne-Raymonde i René de Saint-Périer. W 1929 roku Etchegaray penetrując odnogi jaskini Oxoselhaya natrafił na różne obiekty i szczątki ludzkie.
W 1953 r. groty Isturitz i Oxoselhaya zostały uznane za zabytek. Wykonany został łącznik pomiędzy nimi. Całe wzgórze, w którym się znajdują, za zabytek uznano w 1996 r.
Podczas eksploracji w latach 1955-1956 badacze José Miguel de Barandiarán Ayerbe, P. Bouchet i Georges Laplace odkryli wiele szczątków niedźwiedzi jaskiniowych. W trakcie dalszych badań, Barandiarán i Laplace po raz pierwszy natrafili na prace naścienne w jaskini Oxocelhaya. Obecnie, na cześć George Laplace'a, galeria łącząca dwie jaskinie nosi jego imię.
Trzecia z grot, Erberua, została odkryta 15 sierpnia 1973 r. przez dwóch badaczy, Jean-Daniela Larribau i C. Barroumèsa. Badając ją dwa lata później, jak i w 1982 r., Larribau odkrył obecne w niej przedstawienia prehistorycznych artystów, ryciny i malowidła. Obecnie galeria ta nosi jego imię.
W 2013 r. francuski archeolog dr Jean-Marc Petillon z Uniwersytetu w Tuluzie II dokonał zaskakującego odkrycia, identyfikując 60 kościanych grotów oszczepów z groty Isturitz, jako zrobione z kości wielorybów, a nie, jak dotąd sądzono, z kości lądowych ssaków zamieszkujących okoliczne tereny, mimo że groty są odległe od morza o ok. 30 km. Zagadką jest też w jaki sposób ostrza te dotarły w głąb lądu – czy mieszkańcy grot wyprawiali się po nie specjalnie, czy może docierały drogą wymiany między sąsiadującymi gromadami?

</doc>
<doc id="3059934" url="https://pl.wikipedia.org/wiki?curid=3059934" title="Irina Bulmaga">
Irina Bulmaga

Irina Bulmaga (ur. 11 listopada 1993) – rumuńska szachistka, reprezentantka Mołdawii do 2009, arcymistrzyni od 2012, posiadaczka męskiego tytułu mistrza międzynarodowego od 2013 roku.
Kariera szachowa.
Wielokrotna reprezentantka Mołdawii i Rumunii na mistrzostwach świata i Europy juniorek w różnych kategoriach wiekowych. Wielokrotna mistrzyni Mołdawii juniorek, w kategoriach do lat 10, 12, 14, 16 i 18 (w latach 2001–2009). Trzykrotna złota medalistka mistrzostw świata szkół (2005, 2006, 2007). Złota medalistka indywidualnych mistrzostw Mołdawii kobiet (2008). Zwyciężczyni otwartych mistrzostw Bułgarii kobiet (2008). Wielokrotna mistrzyni Rumunii juniorek, w kategoriach do 18 i 20 lat (w latach 2010–2013, w szachach klasycznych, szybkich i błyskawicznych). Mistrzyni Rumunii w szachach szybkich (2010) i błyskawicznych (2010). Srebrna medalista indywidualnych mistrzostw Rumunii (2011). W 2014 r. zwyciężyła w mieście Braiła.
Wielokrotnie reprezentowała Rumunię w turniejach drużynowych, m.in.:
Najwyższy ranking w dotychczasowej karierze osiągnęła 1 lutego 2020 r., z wynikiem 2453 punktów zajmowała wówczas 29. miejsce na światowej liście FIDE, jednocześnie zajmując 1. miejsce wśród rumuńskich szachistek.

</doc>
<doc id="3059935" url="https://pl.wikipedia.org/wiki?curid=3059935" title="Roman Jasiński (ur. 1854)">
Roman Jasiński (ur. 1854)



</doc>
<doc id="3059939" url="https://pl.wikipedia.org/wiki?curid=3059939" title="Śmieci i diamenty">
Śmieci i diamenty

Śmieci i diamenty – czwarty album grupy Deuter wydany 19 listopada 2011 roku przez Fonografikę.

</doc>
<doc id="3059940" url="https://pl.wikipedia.org/wiki?curid=3059940" title="Walter Braemer">
Walter Braemer

Walter Braemer (ur. 7 stycznia 1883 w Królewcu, zm. 13 czerwca 1955 w Hamburgu) − generał Reichswehry i Wehrmachtu, Gruppenführer SS, nazistowski zbrodniarz wojenny współodpowiedzialny za masowe mordy cywilnej ludności Bydgoszczy we wrześniu 1939 oraz za zbrodnie przeciwko ludzkości na terenie ZSRR. Uniknął oskarżenia i nie poniósł odpowiedzialności pomimo tego, że został ujęty i spędził w brytyjskim więzieniu wojskowym prawie 2,5 roku. Zmarł z przyczyn naturalnych w Hamburgu.

</doc>
<doc id="3059941" url="https://pl.wikipedia.org/wiki?curid=3059941" title="Sillŭk sa">
Sillŭk sa

Sillŭk sa (신륵사 Klasztor Boskiego Jarzma) – koreański klasztor.
Historia klasztoru.
Klasztor został wybudowany ok. 680 roku w miejscu, w którym rzeka Hangang omija podstawę góry Pongmi, przez wybitnego mnicha Wŏnhyo. Położenie klasztoru jest zupełnie wyjątkowe dla starych świątyń. Sillŭk sa nie znajduje się bowiem w odległym górskim rejonie na zboczu góry, tylko zbudowany jest nad rzeką na rozległej piaszczystej plaży a przed nim znajdują się szerokie pola. To wyjątkowe miejsce jest uważane także za najpiękniejsze w prowincji Kyŏnggi. Sceneria jest tak piękna, że nawet w okresie prześladowań buddyzmu, konfucjański intelektualista Kim Byeong-ik napisał: "Nawet konfucjanista nie powinien nigdy negować piękna Sillŭk sa!". Jest to jedyny nadrzeczny klasztor w Korei.
Klasztor ten niezwykle mocno wrósł w historię i kulturę regionu. Nawet w okresie prześladowania buddyzmu przez konfucjańską dynastię Yi (Chosŏn), klasztor cieszył się protekcją ze strony dworu królewskiego i mógł się dalej rozwijać. Na jego terenie znajduje się siedem Skarbów oraz jedna Lokalna Cenna Kulturalna Wartość prowincji.
Klasztor stał się słynny w Korei, gdy w 1376 roku wszedł w nim w nirwanę (zmarł) słynny mistrz sŏn Naong Hyegun (1320-1376). W 1382 roku zebrało się w tym klasztorze ponad dwustu uczniów mistrza z całej Korei na ceremonii poświęconej jego śmierci.
Po śmierci mistrza w klasztorze powstało wiele nowych budynków. Z królewskiego rozkazu wybudowano Pawilon Tripitaki (Taejanggak). Żona króla Sejo, królowa Chŏnghi, przyjęła klasztor za swoją główną świątynię i przyczyniła się do niebywałego rozwoju klasztoru.
W tym klasztorze drukowano także Tripitakę.

</doc>
<doc id="3059943" url="https://pl.wikipedia.org/wiki?curid=3059943" title="Epipactis muelleri">
Epipactis muelleri



</doc>
<doc id="3059944" url="https://pl.wikipedia.org/wiki?curid=3059944" title="Olga (Slozkina)">
Olga (Slozkina)

Olga, imię świeckie Jelena Slozkina (fr. Hélène Slezkine; ur. 29 października 1915 w Petersburgu, zm. 3 listopada 2013 w Bussy-en-Othe) – rosyjska mniszka prawosławna, przełożona monasteru Opieki Matki Bożej w Bussy-en-Othe.
Życiorys.
Życie świeckie.
Pochodziła z rodziny szlacheckiej. Gdy miała pięć lat, jej rodzina ewakuowała się z ogarniętej wojną domową Rosji, dotarła do Konstantynopola, a następnie osiadła w Królestwie Serbów, Chorwatów i Słoweńców. Jelena Slozkina uczęszczała do rosyjskiej szkoły w Belgradzie. W 1926 Slozkinowie przeprowadzili się do Paryża, tam przyszła mniszka ukończyła szkołę średnią, a następnie studia prawnicze. Po uzyskaniu dyplomu pracowała jako nauczycielka matematyki w prywatnej szkole żeńskiej.
Jelena Slozkina pochodziła z religijnej rodziny, blisko związanej z soborem św. Aleksandra Newskiego w Paryżu i funkcjonującą przy nim społecznością rosyjskich białych emigrantów. Od wczesnej młodości działała w Chrześcijańskim Stowarzyszeniu Studentów Rosyjskich. Osobiście znała egzarchę zachodnioeuropejskiego, metropolitę Eulogiusza.
Jako osoba dorosła Slozkina była w szczególny sposób związana z parafią Chrystusa Zbawiciela w Asnières. Jej wieloletni proboszcz, Metody (Kulman), był jej ojcem duchowym. Pracowała w publikowanym przez parafię czasopiśmie religijnym "Wiecznoje" (L'Eternel), współorganizowała doroczne pielgrzymki do Palestyny, była lektorką w czasie nabożeństw cerkiewnych, katechetką w szkole parafialnej, pracowała także w przytułku dla osób starszych i chorych założonym przez Metodego (Kulmana).
Mniszka.
W 1964 Jelena Slozkina złożyła na ręce biskupa Metodego tajne śluby zakonne w riasofor. Nie zamieszkała w monasterze, gdyż musiała opiekować się chorą matką. W 1973 obroniła na Sorbonie pracę doktorską poświęconą Pustelni Optyńskiej i Iwanowi Kiriejewskiemu. W ciągu następnych kilku lat była lektorką języka rosyjskiego oraz kultury rosyjskiej w Institut national des Langues et Civilisations orientales.
Wieczyste śluby mnisze złożyła po śmierci matki, w 1988, w czasie pielgrzymki do Palestyny, w żeńskim monasterze w Betanii. Przyjęła imię zakonne Olga i osiadła w monasterze Opieki Matki Bożej w Bussy-en-Othe. Cztery lata później, po śmierci ihumeni Teodozji, objęła po niej obowiązki przełożonej wspólnoty i otrzymała godność ihumeni.
Jako przełożona monasteru zainicjowała jego rozbudowę – pod jej kierownictwem wzniesiono obszerną, nową cerkiew Przemienienia Pańskiego, poświęconą w 2003, oraz refektarz. Od 2004 kierowany przez nią monaster był głównym ośrodkiem kultu św. Aleksego z Ugine. Wydała wspomnienia, uzupełniające historię rodziny Slozkinów opracowaną przez jej ojca.
Zmarła w czasie Świętej Liturgii w monasterze w Bussy-en-Othe. Została pochowana w klasztorze; jej pogrzeb 9 listopada 2013 prowadził arcybiskup Emanuel, zwierzchnik Greckiej Metropolii Francji.

</doc>
<doc id="3059946" url="https://pl.wikipedia.org/wiki?curid=3059946" title="Inuk">
Inuk

Inuk (tytuł alternatywny "Le Voyage d'Inuk") – francusko-grenlandzki dramat przygodowy z 2010 roku, w reżyserii Mike’a Magidsona. Premiera filmu miała miejsce 2 października 2010 roku w Stanach Zjednoczonych podczas "Woodstock Film Festival". Premiera na Grenlandii odbyła się 11 maja 2012 a w Niemczech 7 lutego 2013 .
Opis fabuły.
Podczas wędrówki przez zamarznięte morze Kivioq – ojciec Inuka – tonie na oczach żony oraz kilkuletniego syna, gdy załamuje się pod nim lód.
Nuuk.
Fabuła filmu przenosi się w czasie do okresu, gdy Inuk jest już nastolatkiem. Mieszka teraz z matką i ojczymem w bloku P w centrum Nuuk, stolicy Grenlandii. Oboje – matka i ojczym – mają problemy alkoholowe i Inuk jest przez nich zaniedbywany. Jedyną jego rozrywką jest towarzystwo kolegów i muzyka rap. Matka rzeźbi tradycyjne inuickie figurki, które później Inuk sprzedaje w sklepach pamiątkowych.
Podczas libacji alkoholowej w domu ojczym zachowuje się agresywnie wobec chłopaka. Inuk wybiega z mieszkania i szuka noclegu na ulicy. Jest przeganiany z miejsca na miejsce, m.in. przez pracownika ochrony w punkcie handlowym, jak też przez bezdomnych. Rano zostaje znaleziony przemarznięty w zaparkowanym samochodzie. Dlatego duńska urzędniczka socjalna przeprowadza rozmowę z Inukiem i jego matką w obecności Aviaaji, dyrektorki domu dziecka w Uummannaq, najstarszej placówki tego typu na Grenlandii. Aviaaja pośredniczy w tłumaczeniu pomiędzy duńskojęzyczną urzędniczką a Inukiem i jego matką. Z dokumentacji wynika, ze chłopak pochodzi z Uummannaq, dlatego urzędniczka decyduje o umieszczeniu Inuka w tamtejszym domu dziecka. Inuk wyrusza z Aaviają w około 800 km podróż lotniczą na północ, do miasteczka na wyspie w pobliżu półwyspu Nuussuaq.
Uummannaq.
Po przybyciu na miejsce Inuk poznaje innych podopiecznych ośrodka, m.in. Naję oraz Minika. Poznaje także Ikumę – myśliwego polującego na foki. Dzięki staraniom Aviaaji Ikuma – początkowo niechętnie – wraz z innymi myśliwymi z miasteczka zabiera ze sobą wychowanków na wyprawy łowieckie na zamarznięte morze.

</doc>
<doc id="3059948" url="https://pl.wikipedia.org/wiki?curid=3059948" title="Mace Neufeld">
Mace Neufeld

Mace Neufeld (ur. 13 lipca 1928 w Nowym Jorku, zm. 20 stycznia 2022 w Beverly Hills) – amerykański producent filmowy.
Nagrody i nominacje.
Został nominowany nagrody Złotego Lauru, a także posiada swoją gwiazdę na Hollywoodzkiej Alei Gwiazd.

</doc>
<doc id="3059952" url="https://pl.wikipedia.org/wiki?curid=3059952" title="Religia w Stanach Zjednoczonych">
Religia w Stanach Zjednoczonych

Stany Zjednoczone są krajem o wielkim zróżnicowaniu wierzeń i praktyk religijnych. Różnorodność religijna Amerykanów jest wynikiem wielokulturowego pochodzenia imigrantów, niektóre religie natomiast zostały założone już po przybyciu do Stanów Zjednoczonych. W rezultacie Stany Zjednoczone stały się najbardziej religijnie zróżnicowanym krajem świata. Proporcje pomiędzy poszczególnymi religiami nie są trwałe ani stabilne, rozmaite wyznania religijne zarówno rozwijają się, jak i zanikają. Dla większości Amerykanów religia odgrywa ważną rolę w ich życiu i jest to unikalna cecha wśród krajów rozwiniętych.
W Stanach Zjednoczonych nie ma oficjalnych statystyk odnośnie do religii. Według The World Factbook w 2007 roku 51,3% mieszkańców USA uważało siebie za protestantów, 23,9% — za katolików, 12,1% — za osoby nie należące do żadnej religii, 1,7% — mormonów, 0,6% — za członków innych chrześcijańskich wyznań, 1,7% — żydów, 0,7% — buddystów, 0,6% — muzułmanów, 2,5% — wyznawców innych religii, 4% — ateistów. Pomimo wysokiego stopnia przynależności religijnej, tylko 9% Amerykanów przyznało w 2008 roku, że religia jest najważniejszą rzeczą w ich życiu. 45% Amerykanów stwierdziło, że rodzina jest najważniejszą rzeczą w ich życiu, a 17%, że są nimi pieniądze i kariera zawodowa.
ARIS.
Według American Religious Identification Survey (ARIS) z roku 2008 w latach 1990-2008 nastąpiły następujące zmiany na mapie religijnej USA:
Jako baptystów zaklasyfikowano zarówno członków wiodących denominacji baptystycznych, jak i lokalnych zborów o świadomości baptystycznej. Brak wzrostu liczby baptystów w latach 1990-2000 i nagły jej wzrost w latach 2001-2008 wynika stąd, że w badaniach uwzględniono większą liczbę kościołów o charakterze baptystycznym. Barry A. Kosmin oraz Ariela Keysar ocenili, że od lat 50. XX wieku dokonuje się stały powolny spadek w udziale procentowym historycznych kościołów chrześcijańskich, jednak po roku 2001 nastąpił gwałtowny spadek, zwłaszcza u metodystów i episkopalnych. W latach 1990-2008 wzrost odnotowały te spośród protestanckich denominacji, które są fundamentalne oraz sekty. Wzrost pozadenominacyjnych chrześcijan wynikał stąd, że wśród lokalnych zborów spadło poczucie więzi z wiodącymi denominacjami protestanckimi.
Zmiany wyznaniowe.
W latach 1960-1995 udział procentowy chrześcijan zmalał z 93% do 85%, udział katolików wzrósł z 23% do 27%, udział procentowy tradycyjnych protestantów spadł z 70% do 56%. Południowa Konwencja Baptystyczna odnotowała wzrost z 9,732 mln wyznawców do 15,399 mln, adwentyści z 317 tysięcy do 762 tysięcy, Zbory Boże z 509 tysięcy do 2,272 mln wyznawców, afroamerykański Church of God in Christ z 393 tysięcy do 5,500 mln wyznawców.

</doc>
<doc id="3059953" url="https://pl.wikipedia.org/wiki?curid=3059953" title="Slovenčina">
Slovenčina



</doc>
<doc id="3059954" url="https://pl.wikipedia.org/wiki?curid=3059954" title="Eutelsat 25C">
Eutelsat 25C



</doc>
<doc id="3059958" url="https://pl.wikipedia.org/wiki?curid=3059958" title="Helena Kisielewska">
Helena Kisielewska



</doc>
<doc id="3059970" url="https://pl.wikipedia.org/wiki?curid=3059970" title="Do szaleństwa">
Do szaleństwa

Do szaleństwa (ang. "Like Crazy") – amerykański melodramat z 2011 roku w reżyserii Drake’a Doremusa. Wyprodukowany przez Paramount Vantage.
Światowa premiera filmu miała miejsce 22 stycznia 2011 roku podczas 27. Festiwalu Filmowego w Sundance.
Fabuła.
Anna (Felicity Jones) przyjeżdża z Londynu do Los Angeles w ramach wymiany studenckiej. Zakochuje się w Amerykaninie Jacobie (Anton Yelchin). Kłopoty z wizą dziewczyny skazują młodych kochanków na rozłąkę. Stopniowo zaczynają się od siebie oddalać. W życiu chłopaka pojawia się nowa dziewczyna, zakochana w nim piękna Samantha (Jennifer Lawrence).

</doc>
<doc id="3059971" url="https://pl.wikipedia.org/wiki?curid=3059971" title="Rośliny haploidalne">
Rośliny haploidalne

Rośliny haploidalne, haploidy – rośliny o gametycznej, zredukowanej o połowę liczbie chromosomów (n), uzyskiwane metodą hodowli kultur tkankowych "in vitro". Hodowla roślin tego typu pozwala błyskawicznie uzyskać czystą linię do wykorzystania w uprawie – tzw. podwójne haploidy. Pomijany jest długi proces chowu wsobnego. Chociaż rośliny haploidalne powstają także naturalnie, jest to wyjątkowo rzadkie zjawisko. Rośliny takie mogą być zarówno monoploidem, jeżeli powstały z osobnika diploidalnego, lub poliploidem, jeżeli osobnik użyty do hodowli miał zwielokrotniony genom.
Otrzymywanie.
Istnieją trzy sposoby uzyskania roślin haploidalnych. Pierwszy z nich polega na eliminacji chromosomów w komórkach powstałych ze skrzyżowania osobników dwóch gatunków lub dwóch rodzajów. W wyniku skrzyżowania "Hordeum vulgare" z "Hordeum bulbosum" otrzymuje się zarodek, w którego komórkach dochodzi do stopniowej eliminacji genomu "Hordeum bulbosum". Hodowla zarodków na pożywce pozwala zyskać haploidalny jęczmień ("Hordeum vulgare").
Druga metoda polega na regeneracji rośliny z ziaren pyłku, mikrospor lub pylników. Jest to tak zwana androgeneza.
Trzecia metoda określana jako gynogeneza polega na regeneracji rośliny z haploidalnych komórek gametofitu żeńskiego. Zarówno androgeneza jak i gynogeneza może być przeprowadzana z etapem pośrednim, czyli wytworzeniem kalusa. Bez tej tkanki roślina odtwarzana jest bezpośrednio.

</doc>
<doc id="3059977" url="https://pl.wikipedia.org/wiki?curid=3059977" title="Dirfys–Messapia">
Dirfys–Messapia



</doc>
<doc id="3059979" url="https://pl.wikipedia.org/wiki?curid=3059979" title="Istiaia–Aidipsos">
Istiaia–Aidipsos



</doc>
<doc id="3059980" url="https://pl.wikipedia.org/wiki?curid=3059980" title="Kymi–Aliweri">
Kymi–Aliweri



</doc>
<doc id="3059983" url="https://pl.wikipedia.org/wiki?curid=3059983" title="Bob Newhart">
Bob Newhart

Bob Newhart (ur. 5 września 1929) – amerykański komik i aktor.
Filmografia.
seriale
film
Nagrody i nominacje.
Został uhonorowany nagrodą Emmy. Otrzymał nominację do nagrody Critics’ Choice Television i sześciokrotnie do nagrody Złotego Globu i pięciokrotnie do nagrody Emmy. Posiada swoją gwiazdę na Hollywoodzkiej Alei Gwiazd.

</doc>
<doc id="3059984" url="https://pl.wikipedia.org/wiki?curid=3059984" title="József Molnár">
József Molnár

József Molnár (ur. 1821, Zsámbék, zm. 1899, Budapeszt) – węgierski malarz. Studiował w Wenecji, Rzymie i Monachium. Po zakończeniu studiów osiedlił się w Stuttgarcie, gdzie zarabiał na życie malując portrety. Wrócił na Węgry w 1853 roku, zaczął wtedy malować pejzaże i obrazy o tematyce historycznej.

</doc>
<doc id="3059985" url="https://pl.wikipedia.org/wiki?curid=3059985" title="Tadeusz Golik">
Tadeusz Golik

Tadeusz Golik (ur. 31 sierpnia 1952 w Różynie) – polski sztangista, wicemistrz świata, brązowy medalista mistrzostw Europy oraz sześciokrotny mistrz Polski.
Kariera sportowa.
Był zawodnikiem Odry Opole, w której trenował go Ryszard Szewczyk. Jego największym sukcesem w karierze był srebrny medal wywalczony na mistrzostwach świata w Gettysburgu w 1978 roku. W kategorii 52 kg (waga musza) uzyskał tam wynik 237,5 kg (105 kg + 132,5 kg). W tej samej kategorii wagowej spalił wszystkie próby w podrzucie podczas mistrzostw świata w Södertälje w 1985 r. Startował także w wadze koguciej na: MŚ w Stuttgarcie (1977), gdzie spalił podrzut, MŚ w Salonikach (1979), gdzie nie podszedł do podrzutu z powodu kontuzji oraz MŚ w Lublanie (1982), zajmując czwarte miejsce wynikiem 262,5 kg (115 kg +147,5 kg). W 1982 roku wywalczył brązowy medal podczas mistrzostw Europy w Lublanie. Ponadto w wadze muszej na mistrzostwach Europy w Stuttgarcie (1977) spalił podrzut, na ME w Warnie w 1979 r. zajął czwarte miejsce.
Był mistrzem Polski w 1976, 1978, 1979, 1980, 1982 i 1983 (kat. 56 kg), a ponadto wicemistrzem Polski w 1985 (60 kg) i brązowym medalistą mistrzostw Polski w 1975, 1977 (kat. 56 kg) oraz 1984 (60 kg).

</doc>
<doc id="3059987" url="https://pl.wikipedia.org/wiki?curid=3059987" title="Kantanos–Selino">
Kantanos–Selino



</doc>
<doc id="3059991" url="https://pl.wikipedia.org/wiki?curid=3059991" title="Argos–Mykines">
Argos–Mykines



</doc>
<doc id="3059992" url="https://pl.wikipedia.org/wiki?curid=3059992" title="Ksylokastro–Ewrostina">
Ksylokastro–Ewrostina



</doc>
<doc id="3059994" url="https://pl.wikipedia.org/wiki?curid=3059994" title="Lutraki–Ajoi Teodoroi">
Lutraki–Ajoi Teodoroi



</doc>
<doc id="3059995" url="https://pl.wikipedia.org/wiki?curid=3059995" title="Welo–Woka">
Welo–Woka



</doc>
<doc id="3059996" url="https://pl.wikipedia.org/wiki?curid=3059996" title="Pylos–Nestoras">
Pylos–Nestoras



</doc>
<doc id="3059997" url="https://pl.wikipedia.org/wiki?curid=3059997" title="Andrawida–Kyllini">
Andrawida–Kyllini



</doc>
<doc id="3059998" url="https://pl.wikipedia.org/wiki?curid=3059998" title="Andritsaina–Krestena">
Andritsaina–Krestena



</doc>
<doc id="3059999" url="https://pl.wikipedia.org/wiki?curid=3059999" title="Aktio–Wonitsa">
Aktio–Wonitsa



</doc>
<doc id="3060000" url="https://pl.wikipedia.org/wiki?curid=3060000" title="Zagora–Muresi">
Zagora–Muresi



</doc>
<doc id="3060001" url="https://pl.wikipedia.org/wiki?curid=3060001" title="Lądowisko Brzesko-Szpital">
Lądowisko Brzesko-Szpital

Lądowisko Brzesko-Szpital – lądowisko sanitarne w Brzesku, w województwie małopolskim, położone przy ul. Kościuszki 68. Przeznaczone jest do wykonywania startów i lądowań śmigłowców sanitarnych i ratowniczych o dopuszczalnej masie startowej do 5700 kg w dzień i w nocy.
Zarządzającym lądowiskiem jest Samodzielny Publiczny Zespół Opieki Zdrowotnej w Brzesku. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 244
Koszt dostosowania lądowiska do nowych przepisów wyniósł 900 tys. zł

</doc>
<doc id="3060002" url="https://pl.wikipedia.org/wiki?curid=3060002" title="Cereopseini">
Cereopseini

Cereopseini – plemię ptaków z podrodziny gęsi (Anserinae) w obrębie rodziny kaczkowatych (Anatidae).
Występowanie.
Ameryka Południowa i Australia (wraz z Tasmanią).
Systematyka.
Do plemienia należą następujące rodzaje:

</doc>
<doc id="3060003" url="https://pl.wikipedia.org/wiki?curid=3060003" title="Drammenshallen">
Drammenshallen

Drammenshallen – norweska hala widowiskowo-sportowa w Drammen. Została otwarta w 1978. Jest głównie używana do gry w piłkę ręczną. Mecze na nim rozgrywa miejscowy klub Drammen HK. Hala może pomieścić 4000 osób, a podczas koncertów 6000. Wystąpi w niej m.in.: Iron Maiden, Eric Clapton, Paul Simon, Bob Marley, Bob Dylan, Thin Lizzy oraz Queen.

</doc>
<doc id="3060006" url="https://pl.wikipedia.org/wiki?curid=3060006" title="Lappmarken">
Lappmarken

Lappmarken (fiń. "Lapinmaa" lub "Lapinmaat") – szwedzki termin używany od średniowiecza na określenie obszaru zamieszkiwanego w czasach historycznych przez Lapończyków. 
Terytorium Lappmarken obejmowało należącą do Królestwa Szwecji północną część Półwyspu Skandynawskiego oraz północnej Finlandii. W przybliżeniu obszar Lappmarken odpowiada krainom historycznym Laponia i części Jämtland, Härjedalen i Västerbotten we współczesnej Szwecji oraz krainie historycznej Laponia w Finlandii. Obejmowało także część północno-wschodniej Norwegii (Finnmark).
Obszar Lappmarken podzielony był na kilka historycznych jednostek terytorialnych (tzw. "lappmark"). W ten sposób uregulowano m.in. sprawę ściągania podatków na rzecz Korony szwedzkiej. Terytoria poszczególnych "lappmark" obejmowały doliny większych rzek. Istniało sześć takich obszarów:

</doc>
<doc id="3060010" url="https://pl.wikipedia.org/wiki?curid=3060010" title="Stadniki (obwód rówieński)">
Stadniki (obwód rówieński)

Stadniki (ukr. Стадники) – wieś na Ukrainie w rejonie ostrogskim obwodu rówieńskiego.

</doc>
<doc id="3060011" url="https://pl.wikipedia.org/wiki?curid=3060011" title="Narodowy Kościół Prezbiteriański w Meksyku">
Narodowy Kościół Prezbiteriański w Meksyku

Narodowy Kościół Prezbiteriański w Meksyku – jest największym kościołem protestanckim i największym wyznaniem kalwińskim w Meksyku. Jest obecny na obszarze całego kraju, szczególnie silny w stanach Tabasco, Chiapas, Campeche, Jukatan, Nuevo León i Meksyk. Obecnie liczy prawie 2,8 mln wiernych w ponad 6.000 kościołach. Za początek kościoła uznaje się rok 1872, kiedy do Meksyku przybyli misjonarze prezbiteriańscy z USA.

</doc>
<doc id="3060022" url="https://pl.wikipedia.org/wiki?curid=3060022" title="Cygnus (rodzaj)">
Cygnus (rodzaj)



</doc>
<doc id="3060030" url="https://pl.wikipedia.org/wiki?curid=3060030" title="Zabołotce">
Zabołotce

Zabołotce (ukr. Заболотці) – wieś na Ukrainie w rejonie iwanickim obwodu wołyńskiego.

</doc>
<doc id="3060031" url="https://pl.wikipedia.org/wiki?curid=3060031" title="Iwan Josifow Buresz">
Iwan Josifow Buresz



</doc>
<doc id="3060036" url="https://pl.wikipedia.org/wiki?curid=3060036" title="Lądowisko Płońsk-Szpital">
Lądowisko Płońsk-Szpital

Lądowisko Płońsk-Szpital – lądowisko sanitarne w Płońsku, w województwie mazowieckim, położone przy ul. Sienkiewicza 7. Przeznaczone jest do wykonywania startów i lądowań śmigłowców sanitarnych i ratowniczych o dopuszczalnej masie startowej do 5700 kg w dzień i w nocy.
Zarządzającym lądowiskiem jest Samodzielny Publiczny Zespół Zakładów Opieki Zdrowotnej im. Marszałka Józefa Piłsudskiego w Płońsku. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 243

</doc>
<doc id="3060038" url="https://pl.wikipedia.org/wiki?curid=3060038" title="Fred Niblo">
Fred Niblo

Fred Niblo, właściwie Frederick Liedtke (ur. 6 stycznia 1874 w Yorku, zm. 11 listopada 1948 w Nowym Orleanie) – amerykański aktor i reżyser filmowy. Był także członkiem założycielem Amerykańskiej Akademii Sztuki i Wiedzy Filmowej. Posiada swoją gwiazdę na Hollywoodzkiej Alei Gwiazd.
W połowie lat 20. XX w., gdy przemysł filmowy naprawdę zaczął się rozwijać na Zachodnim Wybrzeżu, producent Louis B. Mayer, szef Metro-Goldwyn-Mayer postanowił stworzyć grupę, która służyłaby potrzebom producentów filmowych i rozwiązywałaby spory. W 1927 roku L.B. Mayer spotkał się z Fredem Beetsonem, sekretarzem Motion Picture Producers and Distributors of America oraz prezesem Central Casting, aktorem Conradem Nagelem i reżyserem Fredem Niblo, aby położyć podwaliny pod wymyśloną przez siebie organizację. Z tego spotkania powstała Amerykańska Akademia Sztuki i Wiedzy Filmowej przyznająca Oscary.

</doc>
<doc id="3060045" url="https://pl.wikipedia.org/wiki?curid=3060045" title="Zabłotce (obwód wołyński)">
Zabłotce (obwód wołyński)

Zabłotce (ukr. Заболотці) – wieś na Ukrainie w rejonie łuckim obwodu wołyńskiego.
Pałac.
Według stanu z 1939 r. pałacyk ów składał się z trzech członów: środkowego, dziewięcio-osiowego, dwukondygnacyjnego oraz dwóch dwuosiowych skrzydeł bocznych parterowych. Przy części środkowej budynku występował na osi portyk o czterech w jednakowej odległości ustawionych kolumnach toskańskich. Dźwiga­ły one gładkie belkowanie i trójkątny, również gładki, mocno spłaszczony szczyt. Elewacje domu pokrywała słabo zarysowana rustyka. Obie kondygnacje oddzielał od siebie profilo­wany gzyms. Stosunkowo niewielkie, prosto­kątne okna dolnej kondygnacji oraz duże, pra­wdopodobnie powiększone w czasie przebudo­wy okna kondygnacji górnej nie miały żad­nych obramień. Niewątpliwie dziewiętnasto­wieczny lub nawet późniejszy był mocno spła­szczony dach typu mansardowego, nakrywają­cy środkowy korpus pałacyku. Jego kalenicę wieńczyła pięknie kuta balustradka, łącząca ze sobą dwa symetrycznie rozmieszczone, ar­tystycznie modelowane otynkowane na biało kominy. Skrzydła parterowe o elewacjach gład­kich nakrywał wysoki dach, także mansardowy z pojedynczymi porte-fenetrami i niewielkimi balkonikami, zaopatrzonymi także w kute kraty. Elewacja ogrodowa nie jest znana. Nie istnieją też żadne przekazy dotyczące wnętrz. Przy­puszczalnie do drugiej wojny światowej zacho­wały się tam jakieś przedmioty zabytkowe, a także archiwum rodzinne.
Pałacyk otaczał dwustuletni ponoć park li­powy. Prawdopodobnie były to tradycyjne szpalery staropolskie. Przed domem rozciągał się wielki nie zadrzewiony gazon. Po bokach i od tyłu rosły natomiast pojedynczo i grupowo niebotyczne świerki.

</doc>
<doc id="3060046" url="https://pl.wikipedia.org/wiki?curid=3060046" title="Husinec (kraj południowoczeski)">
Husinec (kraj południowoczeski)

Husinec – miasto w Czechach, w kraju południowoczeskim, w powiecie Prachatice.
Jest to miejsce narodzin czeskiego reformatora i teologa Jana Husa.

</doc>
<doc id="3060047" url="https://pl.wikipedia.org/wiki?curid=3060047" title="Lądowisko Katowice-GCZD">
Lądowisko Katowice-GCZD

Lądowisko Katowice-GCZD – lądowisko sanitarne w Katowicach, w województwie śląskim, położone przy ul. Medyków 16. Przeznaczone jest do wykonywania startów i lądowań śmigłowców sanitarnych i ratowniczych o dopuszczalnej masie startowej do 5700 kg w dzień i w nocy.
Zarządzającym lądowiskiem jest Górnośląskie Centrum Zdrowia Dziecka im. Jana Pawła II Samodzielny Publiczny Szpital Kliniczny nr 6 Śląskiego Uniwersytetu Medycznego w Katowicach. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 245

</doc>
<doc id="3060052" url="https://pl.wikipedia.org/wiki?curid=3060052" title="Fritz Scheller">
Fritz Scheller

Fritz Scheller (ur. 22 września 1914 w Norymberdze, zm. 22 lipca 1997) – niemiecki kolarz szosowy i torowy, brązowy medalista szosowych mistrzostw świata.
Kariera.
Największy sukces w karierze Fritz Scheller osiągnął w 1937 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Kopenhadze. W zawodach tych wyprzedzili go jedynie Włoch Adolfo Leoni oraz Duńczyk Frode Sørensen. Był to jednak jedyny medal wywalczony przez Schellera na międzynarodowej imprezie tej rangi. W tej samej konkurencji zajął także piąte miejsce na mistrzostwach świata w Montlhéry w 1933 roku oraz dziewiąte na mistrzostwach świata w Bernie w 1936 roku. Ponadto zajmował trzecie miejsce w klasyfikacji generalnej Deutschland Tour w 1939 i 1948 roku oraz czterokrotnie zdobywał złote medale szosowych mistrzostw kraju. W 1936 roku wystąpił na igrzyskach olimpijskich w Berlinie, gdzie był czwarty w wyścigu ze startu wspólnego, przegrywając walkę o podium z Ernstem Nievergeltem ze Szwajcarii. Na tych samych igrzyskach wziął także udział w wyścigu drużynowym, ale reprezentacja III Rzeszy nie była klasyfikowana. W 1938 roku wystartował w Tour de France, ale nie ukończył rywalizacji. Jako zawodowiec startował w latach 1938-1949.

</doc>
<doc id="3060054" url="https://pl.wikipedia.org/wiki?curid=3060054" title="Olga Basarab">
Olga Basarab



</doc>
<doc id="3060060" url="https://pl.wikipedia.org/wiki?curid=3060060" title="Gottlieb Weber">
Gottlieb Weber

Gottlieb Weber (ur. 26 lipca 1910 w Uster, zm. 4 listopada 1996 w Wetzikon) – szwajcarski kolarz szosowy, srebrny medalista mistrzostw świata.
Kariera.
Największy sukces w karierze Gottlieb Weber osiągnął w 1936 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Bernie. W zawodach tych wyprzedził go jedynie jego rodak Edgar Buchwalder, a trzecie miejsce zajął Włoch Pierino Favalli. Był to jednak jedyny medal wywalczony przez Webera na międzynarodowej imprezie tej rangi. Ponadto kilkakrotnie startował w Tour de Suisse, najlepszy wynik osiągając w 1939 roku, kiedy zajął 22. miejsce w klasyfikacji generalnej. Zajął także 32. pozycję w Mediolan-San Remo dwa lata wcześniej. W 1936 roku wystąpił na igrzyskach olimpijskich w Berlinie, gdzie był szesnasty w wyścigu ze startu wspólnego. Na tych samych igrzyskach Szwajcarzy zdobyli drużynowo srebrny medal, jednak Weber był zawodnikiem nie punktującym. Jako zawodowiec startował w latach 1937-1939.

</doc>
<doc id="3060061" url="https://pl.wikipedia.org/wiki?curid=3060061" title="Kołpaczek">
Kołpaczek



</doc>
<doc id="3060062" url="https://pl.wikipedia.org/wiki?curid=3060062" title="Kötlutangi">
Kötlutangi

Kötlutangi – najbardziej wysunięty na południe punkt Islandii znajdujący się w powiecie ("sýslur") Vestur-Skaftafellssýsla. Powstał w wyniku erupcji wulkanu Katla w 1918 i od tego momentu jest rekordowym punktem kraju (wcześniej to miano należało do Dyrhólaey). W niedalekiej przyszłości Dyrhólaey może odzyskać tytuł najdalej wysuniętego na południe punktu Islandii, ponieważ powierzchnia Kötlutangi zmniejsza się średnio o 100 m na 10 lat. W 2004 według zdjęć satelitarnych Kötlutangi znajdowało się 500 metrów na południe dalej niż Dyrhólaey. Kötlutangi może pozostać najbardziej wysuniętym punktem jeżeli ponownie dojdzie do erupcji Katli.

</doc>
<doc id="3060064" url="https://pl.wikipedia.org/wiki?curid=3060064" title="Danuta Hałaburda">
Danuta Hałaburda

Danuta Hałaburda, z d. Kowalczyk (ur. 28 maja 1946) – polska siatkarka, mistrzyni i reprezentantka Polski, trener siatkówki.
Życiorys.
Była zawodniczką Płomienia Milowice, z którym zdobyła dwukrotnie mistrzostwo Polski (1973, 1974). W 1975 została zawodniczką Czarnych Słupsk, z którymi wywalczyła awans do I ligi w 1976, a następnie mistrzostwo Polski w 1978, wicemistrzostwo Polski w 1979 i brązowy medal mistrzostw Polski w 1977 i 1980.
W reprezentacji Polski debiutowała 27 maja 1969 w towarzyskim spotkaniu z Gruzją. Wystąpiła dwukrotnie na mistrzostwach świata (1970, 1974), w obu startach zajmując dziewiąte miejsce. Ostatni raz w biało-czerwonych barwach wystąpiła 29 czerwca 1975 w towarzyskim spotkaniu z Kubą. Łącznie w I reprezentacji wystąpiła w 108 spotkaniach.
W 1980 wyjechała do Włoch, gdzie pracowała jako trener. Na początku lat 90. była trenerem reprezentacji Polski juniorek, która m.in. zajęła 8. miejsce na mistrzostwach Europy. Była radną miejską w Słupsku.

</doc>
<doc id="3060066" url="https://pl.wikipedia.org/wiki?curid=3060066" title="Kołpaczek koprofilny">
Kołpaczek koprofilny



</doc>
<doc id="3060070" url="https://pl.wikipedia.org/wiki?curid=3060070" title="Diecezja Ilorin">
Diecezja Ilorin

Diecezja Ilorin – diecezja rzymskokatolicka w Nigerii. Powstała w 1960 jako prefektura apostolska. Diecezja od 1969.
Bibliografia.
Gcatholic

</doc>
<doc id="3060072" url="https://pl.wikipedia.org/wiki?curid=3060072" title="Pierino Favalli">
Pierino Favalli

Pierino Favalli (ur. 1 maja 1914 w Zanengo di Grumello, zm. 16 maja 1986 w Cremonie) – włoski kolarz szosowy, brązowy medalista mistrzostw świata.
Kariera.
Największy sukces w karierze Pierino Favalli osiągnął w 1936 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Bernie. W zawodach tych wyprzedzili go jedynie dwaj Szwajcarzy: Edgar Buchwalder oraz Gottlieb Weber. Był to jednak jedyny medal wywalczony przez Favallego na międzynarodowej imprezie tej rangi. Ponadto wygrał między innymi Giro della Romagna w 1938 roku, wyścig Mediolan-Turyn w latach 1938-1940, Mediolan-San Remo w 1941 roku oraz Giro del Veneto i Giro di Campania w 1942 roku. W 1936 roku wystąpił na igrzyskach olimpijskich w Berlinie, gdzie był siódmy w wyścigu ze startu wspólnego oraz czwarty w wyścigu drużynowym. Jako zawodowiec startował w latach 1936-1946.

</doc>
<doc id="3060075" url="https://pl.wikipedia.org/wiki?curid=3060075" title="Diecezja Gboko">
Diecezja Gboko

Diecezja Gboko – diecezja rzymskokatolicka w Nigerii. Powstała w 2012.
Bibliografia.
Gcatholic

</doc>
<doc id="3060077" url="https://pl.wikipedia.org/wiki?curid=3060077" title="Diecezja Katsina-Ala">
Diecezja Katsina-Ala

Diecezja Katsina-Ala – diecezja rzymskokatolicka w Nigerii. Powstała w 2012.
Bibliografia.
Gcatholic

</doc>
<doc id="3060084" url="https://pl.wikipedia.org/wiki?curid=3060084" title="Kołpaczek motylkowaty">
Kołpaczek motylkowaty



</doc>
<doc id="3060086" url="https://pl.wikipedia.org/wiki?curid=3060086" title="Werner Grundahl">
Werner Grundahl

Werner Grundahl Hansen (ur. 22 sierpnia 1914 w Kopenhadze, zm. 22 grudnia 1952) – duński kolarz szosowy i torowy, brązowy medalista szosowych mistrzostw świata.
Kariera.
Największy sukces w karierze Werner Grundahl osiągnął w 1935 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Floreffe. W zawodach tych wyprzedzili go jedynie Włoch Ivo Mancini oraz Francuz Robert Charpentier. Był to jednak jedyny medal wywalczony przez Grundahla na międzynarodowej imprezie tej rangi. Na rozgrywanych rok wcześniej mistrzostwach świata w Lipsku zajął w tej samej konkurencji piąte miejsce. W latach 1933 i 1935 zwyciężał w duńskim Rudersdalløbet. Trzykrotnie zdobywał medale mistrzostw krajów nordyckich, w tym złoty w wyścigu drużynowym w 1935 roku. Startował także na torze, zdobywając między innymi złoty medal mistrzostw kraju w indywidualnym wyścigu na dochodzenie. Nigdy nie wystąpił na igrzyskach olimpijskich. Jako zawodowiec startował w latach 1935-1940.

</doc>
<doc id="3060088" url="https://pl.wikipedia.org/wiki?curid=3060088" title="Rycz (herb szlachecki)">
Rycz (herb szlachecki)

Rycz – polski herb szlachecki z nobilitacji.
Opis herbu.
Opis herbu według Juliusza Ostrowskiego:
Wizerunek herbu w Księgach Kanclerskich – niekolorowy.
Najwcześniejsze wzmianki.
Herb nadany razem z przywilejem nobilitacyjnym 29 maja 1775, przez króla Stanisława Augusta, Wilhelmowi Rycz konsyliarzowi i chirurgowi królewskiemu.
Herbowni.
Jedna rodzina herbownych (herb własny):
Rycz.

</doc>
<doc id="3060091" url="https://pl.wikipedia.org/wiki?curid=3060091" title="Adolf Małyszko">
Adolf Małyszko

Adolf Małyszko (ur. 1 stycznia 1886 w Niemczynie, zm. 22 lutego 1963 w Piasecznie) – polski polityk, działacz PSL „Wyzwolenie”, pułkownik artylerii Wojska Polskiego.
Życiorys.
Adolf Małyszko urodził się 1 stycznia 1886 roku w Niemczynie, w powiecie sokólskim, w rodzinie Adama i Rozalii z Bielawskich. Uczęszczał przez rok do szkoły ludowej w Czarnej Wsi, a od 1896 roku do dwuklasowej szkoły powiatowej w Sokółce. Od 1898 roku uczył się prywatnie w Wilnie. W 1903 roku w Carskim Siole złożył maturę z ośmiu klas gimnazjalnych. W 1905 roku rozpoczął studia na Wydziale Fizyczno-Matematycznym Cesarskiego Uniwersytetu Warszawskiego. W tym samym roku został wydalony z uczelni za udział w strajku szkolnym.
W 1906 roku wyjechał do Petersburga, gdzie wstąpił do Konstantynowskiej Szkoły Artylerii. W 1909 roku, po ukończeniu szkoły, otrzymał awans na podporucznika i przydział do 18 Brygady Artylerii, która stacjonowała w Lublinie i wchodziła w skład 18 Dywizji Piechoty. Od 1910 roku służył w 14 dywizjonie moździerzy, jako młodszy oficer. W 1911 roku awansował na porucznika. W 1913 roku na własną prośbę został odkomenderowany do 23 dywizjonu moździerzy w Górze Kalwarii, w którym pełnił służbę przez dwa lata na stanowisku starszego oficera baterii. W 1915 roku został dowódcą parku artyleryjskiego. Wziął udział w walkach w Prusach Wschodnich. 15 marca 1915 roku pod Nakłem doznał kontuzji głowy. W tym samym roku awansował na sztabskapitana, a w następnym na kapitana. W lutym 1917 roku został przeniesiony do 123 Brygady Artylerii, w której dowodził baterią na froncie rosyjsko-tureckim w Kaukazie. W tym samym roku awansował na podpułkownika.
W 1917 roku był założycielem i pierwszym prezesem Związku Wojskowych Polaków w Tyflisie (od 1936 roku Tbilisi) oraz delegatem na I Ogólny Zjazd Wojskowych Polaków w Piotrogrodzie. W czasie zjazdu został powołany do Naczelnego Polskiego Komitetu Wojskowego, lecz wskutek sporu z prezesem Naczpolu, Władysławem Raczkiewiczem powrócił na front kaukaski, gdzie objął dowództwo 1 baterii haubic lekkich 9 Dywizjonu Moździerzy. W grudniu 1917 roku opuścił baterię i wyjechał do Tyflisu, gdzie rozpoczął organizowanie Dywizji Polskiej na Kaukazie, potem przemianowanej na Polską Oddzielną Brygadę. Od 25 grudnia 1917 roku do 8 stycznia 1918 roku oraz od 30 czerwca do 26 lipca 1918 roku był oficerem sztabu brygady, natomiast od 8 stycznia do 30 czerwca 1918 roku dowodził 1 Polską Baterią. W 1918 roku został mianowany przez tymczasowy rząd Republiki Zakaukaskiej pułkownikiem. Po rozwiązaniu brygady wyjechał do Polski.
W październiku 1918 roku po powrocie do kraju, został mianowany dowódcą Straży Gospodarczo-Wojskowej podporządkowanej Ministerstwu Aprowizacji. 18 grudnia 1918 roku objął dowództwo Straży Granicznej, nowej formacji złożonej z odkomenderowanych oddziałów wojskowych, „przydzielonej do pełnienia specjalnych obowiązków przy Ministrze Aprowizacji”.
26 stycznia 1919 roku został posłem na Sejm Ustawodawczy. Mandat uzyskał w okręgu wyborczym nr 33 (Białystok) z listy nr 1 (Blok Narodowy – wiejski) i nr 2 (PSL „Wyzwolenie” i Stronnictwo Niezawisłości Narodowej).
W marcu 1919 roku został Inspektorem Wojskowej Straży Granicznej, formacji utworzonej w miejsce dotychczasowej Straży Granicznej i podporządkowanej Ministerstwu Spraw Wojskowych. 18 lipca 1919 roku Naczelny Wódz Józef Piłsudski zwolnił go ze stanowiska inspektora Wojskowej Straży Granicznej, „wyrażając mu podziękowanie za dotychczasową owocną pracę”. Tego samego dnia został na własną prośbę zwolniony z czynnej służby wojskowej i przeniesiony do I Rezerwy armii.
Od 25 lipca 1919 roku prezes Komisji Kwalifikacyjnej Wojskowej Straży Granicznej z zatwierdzeniem stopnia – do 15 maja 1919 roku. Z dniem 6 marca 1919 roku otrzymał przydział do Tymczasowych Kursów Pedagogicznych przy Departamencie Szkolnictwa Wojskowego.
W marcu 1920 roku, po zrzeczeniu się mandatu poselskiego, został komendantem Centralnego Obozu Podoficerskich Szkół Artylerii w Toruniu. Od 26 listopada 1921 roku do 19 maja 1922 roku na stanowisku zastępcy szefa Oddziału III Sztabu Generalnego. 3 maja 1922 roku został zweryfikowany w stopniu pułkownika ze starszeństwem z 1 czerwca 1919 roku i 56. lokatą w korpusie oficerów artylerii. W listopadzie 1922 roku został przeniesiony do Generalnego Inspektoratu Artylerii na stanowisko oficera inspekcyjnego. Do jego obowiązków należała kontrola wyszkolenia chemicznego. Służbę w Generalnym Inspektoracie Artylerii pełnił do lutego 1926 roku pozostając oficerem nadetatowym 30 pułku artylerii polowej we Włodawie. W międzyczasie, od 1 czerwca 1925 roku, był słuchaczem czteromiesięcznego kursu dowódców pułków w Szkole Strzeleckiej Artylerii w Toruniu.
11 października 1924 roku zawarł związek małżeński z Zofią Ludwiką z Zalewskich (1896–1941), z którą miał syna Piotra Witolda (1928–1992).
4 lutego 1926 roku otrzymał przeniesienie do 6 pułku artylerii ciężkiej we Lwowie na stanowisko zastępcy dowódcy pułku. 23 września 1926 roku został ukarany dyscyplinarnie 28 dniami aresztu domowego za opublikowanie bez zezwolenia książki zatytułowanej „Uwagi oficera polskiego o «Roku 1920»”. 31 marca 1927 roku został zwolniony z zajmowanego stanowiska i przeniesiony służbowo do Powiatowej Komendy Uzupełnień Sosnowiec w celu odbycia praktyki poborowej. 26 września 1927 roku został wyznaczony na stanowisko komendanta Powiatowej Komendy Uzupełnień Sarny. W kwietniu 1928 roku został zwolniony z zajmowanego stanowiska i oddany do dyspozycji dowódcy Okręgu Korpusu Nr II. Z dniem 31 października 1928 roku został przeniesiony w stan spoczynku.
Po przeniesieniu w stan spoczynku założył w Piasecznie Kasę Bezprocentową dla najuboższych. Był członkiem Zarządu Spółdzielni „Odrodzenie” w Piasecznie, a następnie prezes jej rady nadzorczej. W 1934 roku został wybrany na członka Rady Miejskiej w Piasecznie i z jej ramienia do Rady Powiatowej w Warszawie. Z jego inicjatywy powstało w Piasecznie Towarzystwo Obrony Przeciwgazowej, którego został wiceprezesem. Był także założycielem miejscowej Ligi Obrony Powietrznej Państwa, która w 1928 roku została połączona z Towarzystwem Obrony Przeciwgazowej w Ligę Obrony Powietrznej i Przeciwgazowej.
W 1936 roku zaangażował się w działalność Syndykatu Emigracyjnego. Jako kierownik Oddziału Kulturalno-Oświatowego zajmował się przygotowaniem emigrantów do życia w wybranym kraju docelowym Ameryki Południowej. W tym czasie był związany z Polskim Związkiem Ludowców i Polskim Stronnictwem Ludowym „Piast”, a w latach 30. XX wieku z Chłopskim Stronnictwem Rolniczym. Wybuch II wojny światowej zastał go w Piasecznie. W styczniu 1941 roku został aresztowany, następnie zwolniony i inwigilowany. Okres wojny przepracował w fabryce gilz „Dzwon” w Warszawie.
W kwietniu 1945 roku został powołany do służby czynnej i wyznaczony na stanowisko kierownika wyszkolenia chemicznego 1 Szkolnej Dywizji Piechoty. W lipcu 1945 roku został kierownikiem wyszkolenia bojowego w Departamencie Chemicznym Ministerstwa Obrony Narodowej. We wrześniu 1945 roku został szefem tego departamentu. W grudniu 1945 roku został zwolniony z czynnej służby wojskowej. Na podstawie rozkazu personalnego Ministra Obrony Narodowej z dnia 1 lutego 1950 roku został przeniesiony w stan spoczynku z dniem 31 grudnia 1945 roku. Od stycznia 1946 roku był kierownikiem Wydziału Organizacyjno-Propagandowego Państwowych Zakładów Zbożowych. W styczniu 1949 roku został kierownikiem sprzedaży w wytwórni chemicznej „Bolbar”. Zmarł 22 lutego 1963 roku w Piasecznie koło Warszawy. Pochowany na cmentarzu parafialnym.
Wybrana bibliografia.
W sierpniu 1907 roku nawiązał współpracę z prasą ludową. Zadebiutował artykułem „Do braci gospodarzy” opublikowanym w „Przyjacielu Ludu”. Od 1928 roku publikował liczne artykuły o tematyce wiejskiej w czasopiśmie „Posiew”.

</doc>
<doc id="3060095" url="https://pl.wikipedia.org/wiki?curid=3060095" title="Aka Høegh">
Aka Høegh

Aka Høegh (właśc. Eva Najâraq Nukardleq Høegh, ur. 16 grudnia 1947 w Qullissat) – grenlandzka artystka tworząca w stylu ekspresjonistycznym ukazując lokalne tradycje i miejsca. We wrześniu 2013 odznaczona orderem Nersornaat.
Dzieciństwo.
Wraz z ośmioma siostrami dorastała w Qaqortoq. Jej rodzicami byli stolarz Ib Peter Adolf Thaarup Høegh (1912-1981) i sędzia Else Margrethe Guldborg Rosing Heilmann (1919-2010). Od dziecka interesowała się malarstwem. Była samoukiem, ale jest absolwentką Królewskiej Duńskiej Akademii Sztuk.
Prace.
Jest najbardziej znana z przewodniczenia pracom nad projektem „Kamień i Człowiek” (duń. „Sten og Menneske”) wykonywanym w latach 1993-1994 w Qaqortoq, w którym udział brało 18 artystów szwedzkich, fińskich, norweskich i farerskich. Jako uczestniczka projektu „Art for Life” wraz z 11 innymi artystami brała udział w utworzeniu największego na świecie obrazu (24 644 m²) powstałego w hiszpańskim mieście Elche.
Wystawy międzynarodowe.
Prace Høegh były pokazywane na Wyspach Owczych, Islandii, Alasce, Łotwie, w Danii, Niemczech, Finlandii, Szwecji i Norwegii oraz na ekspozycjach zbiorowych w większości państw europejskich. Reprezentowała też Grenlandię na „Scandinavia Today” w USA, Meksyku i na Litwie. Jej dzieła można także ujrzeć na budynkach publicznych na Grenlandii, np. płaskorzeźba na Workers' Folk High School w Qaqortoq została wykonana przez nią. Również ołtarz w kościele w Maniitsoq jest jej pracą. Høegh wykonała też komin elektrowni w Qaqortoq.
Życie prywatne.
Od 9 lipca 1976 jest żoną Ivarsa Silisa, urodzonego 1 grudnia 1940 w Rydze fotografa i artysty filmowego. Para ma dwoje dzieci, Inuka (ur. 1972 lub 1971) i Bolattę (ur. 1981). Obaj są artystami.

</doc>
<doc id="3060096" url="https://pl.wikipedia.org/wiki?curid=3060096" title="Aka Hoegh">
Aka Hoegh



</doc>
<doc id="3060107" url="https://pl.wikipedia.org/wiki?curid=3060107" title="Cees Pellenaars">
Cees Pellenaars



</doc>
<doc id="3060108" url="https://pl.wikipedia.org/wiki?curid=3060108" title="Gabriela Jasińska">
Gabriela Jasińska

Gabriela Jasińska (ur. 14 lipca 1992) – polska siatkarka, grająca na pozycji rozgrywającej. Wychowanka UKS "Osiemnastka" Szczecin. Od sezonu 2016/2017 zawodniczka Budowlanych Toruń.
Sukcesy klubowe.
Turniej o puchar Firmy Developres:
Mistrzostwo Polski:
Sukcesy reprezentacyjne.
Liga Europejska:

</doc>
<doc id="3060110" url="https://pl.wikipedia.org/wiki?curid=3060110" title="Mook">
Mook

Mook – wieś w Holandii, w Limburgii, nad Mozą, siedziba administracyjna gminy Mook en Middelaar. W 2011 roku liczyła 3045 mieszkańców. 
14 kwietnia 1574 roku w okolicach Mook miała miejsce bitwa pomiędzy wojskami Hiszpanii i niderlandzkimi rebeliantami. W miejscowości znajduje się również cmentarz wojenny, na którym spoczywają żołnierze polegli w czasie II wojny światowej.

</doc>
<doc id="3060111" url="https://pl.wikipedia.org/wiki?curid=3060111" title="Koleje Białoruskie">
Koleje Białoruskie



</doc>
<doc id="3060117" url="https://pl.wikipedia.org/wiki?curid=3060117" title="Ch’ŏnŭn sa">
Ch’ŏnŭn sa

Ch'ŏnŭn sa (천은사 Klasztor Ukrytej Wiosny) – koreański klasztor.
Historia klasztoru.
Klasztor został wybudowany ok. 828 roku na górze Chiri (na jej południowo-zachodnim stoku), przez mistrza sŏn Tŏk'una oraz mnicha z Indii Sŭru. Jego pierwotna nazwa to Kamno sa. Klasztor jest podległy klasztorowi Hwaŏm i jest jednym z trzech dużych klasztorów zbudowanych na górze Chiri.
W klasztorze tym praktykowało sŏn wielu wybitnych mnichów. Osobisty zestaw ołtarzowy mistrza sŏn Naonga Hyeguna jest do dziś własnością klasztoru.
W czasie japońskiej inwazji na Koreę w latach 1592-1598 klasztor został zniszczony. W roku 1610 odbudowano go, ale klasztor został ponownie zburzony w 1676 roku. W rok później znów go odbudowano. W 1773 ponownie został zniszczony. W 1775 roku został odbudowany przez mnicha Hyeama.
Obecnie w klasztorze jest dwadzieścia budynków.
Do klasztoru należy również kilka pustelni, jedną z nich jest Sudo.

</doc>
<doc id="3060121" url="https://pl.wikipedia.org/wiki?curid=3060121" title="Mychajło Tuhan-Baranowski">
Mychajło Tuhan-Baranowski

Mychajło Tuhan-Baranowski, Mychajło Tugan-Baranowski (; (ur. we wsi Sołone w powiecie kupiańskim guberni charkowskiej, zm. 24 stycznia 1919 w pobliżu Odessy) – ukraiński ekonomista, historyk gospodarki, działacz społeczny i polityk. Sekretarz finansów w Generalnym Sekretariacie Ukraińskiej Centralnej Rady, pełniący obowiązki ministra przemysłu i handlu w rządzie Ukraińskiej Republiki Ludowej. Jeden z twórców Ukraińskiej Akademii Nauk.
Życiorys.
Urodził się w rodzinie ziemiańskiej, ze strony ojca wywodzącej się z Lipków (oryginalne nazwisko Tuhan-Mirza-Baranowski). W 1884 rozpoczął studia na Wydziale Fizyczno-Matematycznym i Prawno-Ekonomicznym Uniwersytetu Charkowskiego, które ukończył eksternistycznie w 1888. Studia uzupełnił stażem w Anglii w 1892. Od 1893 pracował w departamencie handlu i rzemiosła Ministerstwa Finansów Imperium Rosyjskiego. Obronił pracę magisterską i doktorską na Uniwersytecie Moskiewskim. Wykładał ekonomię w szkołach wyższych Sankt-Petersburga i Moskwy.
W 1901 za udział w demonstracji studenckiej zesłany do guberni połtawskiej. Współpracował tam z liberalnym ruchem w ziemstwach, poprzedzającym rewolucję 1905 roku. Po wybuchu rewolucji powrócił do Sankt-Petersburga, został privatdozentem Uniwersytetu Petersburskiego, gdzie wykładał historię myśli ekonomicznej i był promotorem pracy dyplomowej Michaiła Sieriebriakowa. Jednocześnie był profesorem Wydziału Ekonomicznego Instytutu Politechnicznego i Instytutu Handlowego w Sankt-Petersburgu i prywatnego uniwersytetu Szaniawskiego w Moskwie (katedra spółdzielczości). Został członkiem partii kadetów. Związany z Towarzystwem Ukraińskich Postępowców. Od 1906 był redaktorem naczelnym pisma "Вестник кооперации", redagował serię wydawniczą "Новые идеи в економике".
Po rewolucji lutowej i obaleniu caratu powrócił latem 1917 na Ukrainę. Był współzałożycielem Ukraińskiej Partii Socjalistów-Federalistów i współautorem jej programu. Od września do grudnia 1917 był generalnym sekretarzem (ministrem) finansów Ukraińskiej Centralnej Rady, od października 1917 p.o. sekretarza przemysłu i handlu Ukraińskiej Republiki Ludowej.
Przewodniczył na zjeździe założycielskim Centralnego Ukraińskiego Komitetu Spółdzielczego (1-3 września 1918), październiku 1918 został przewodniczącym jego organu kierowniczego - Rady.
W latach 1917–1918 profesor Uniwersytetu Kijowskiego, jeden z organizatorów i dziekan Wydziału Prawa Uniwersytetu. W lipcu-wrześniu 1918 pracował w komisji dla opracowania projektu powołania Ukraińskiej Akademii Nauk. Założyciel i dyrektor instytutu badania koniunktury i gospodarstwa narodowego Ukraińskiej Akademii Nauk. Od 22 listopada 1918 członek rzeczywisty Akademii, na początku 1919 został przewodniczącym jej wydziału ekonomiczno-społecznego. W okresie Dyrektoriatu wszedł do specjalnej komisji dla przeprowadzenia reformy walutowej. W styczniu 1919 mianowany radcą do spraw gospodarczych delegacji Ukraińskiej Republiki Ludowej na paryską konferencję pokojową.
Zmarł nagle na atak serca w pociągu, którym udawał się do Paryża, na stacji Zatyszok w pobliżu Odessy. Pochowany w Odessie.
Zainteresowania naukowe i poglądy.
Zajmował się teorią koniunktury, cyklami gospodarczymi, pieniądzem i spółdzielczością. Przedstawiciel tzw. legalnego marksizmu. Stworzył własną koncepcję kryzysów gospodarczych – za ich główną przyczynę uznawał dysproporcje między różnymi działami produkcji. Był autorem prac o historii rosyjskiego przemysłu ("Русская фабрика в прошлом и настоящем. Историко-экономическое исследование" 1898); wykazywał konieczność rozwoju kapitalizmu w Rosji, opierając się o Karola Marksa. Zmodyfikował teorię wartości Marksa, uzupełniając ją teorią użyteczności krańcowej, polemizował z prawem zniżkowej stopy zysku przeciętnego i marksowską teorią płacy roboczej ("Теоретические основы марксизма" 1905).
Po 1905 odszedł od ekonomii marksowskiej, odrzucił koncepcję walki klasowej, podkreślał znaczenie czynników moralnych i psychologicznych w stosunkach społecznych, zajął się problematyką reformy rolnej i spółdzielczości ("О кооперативном идеале" 1918). Jego prace z teorii kryzysów ("Промышленные кризисы в современной Англии, их причины и влияние на народную жизнь" 1894) inspirowały m.in. Wernera Sombarta, Gustava Cassela, Johna Maynarda Keynesa i Michała Kaleckiego.
Autor ponad 200 prac naukowych.

</doc>
<doc id="3060123" url="https://pl.wikipedia.org/wiki?curid=3060123" title="Koleje Ukraińskie">
Koleje Ukraińskie



</doc>
<doc id="3060125" url="https://pl.wikipedia.org/wiki?curid=3060125" title="André Deforge">
André Deforge

André Deforge (ur. 4 marca 1914 w Paryżu - zm. 24 stycznia 1996 tamże) – francuski kolarz szosowy i torowy, srebrny medalista szosowych mistrzostw świata.
Kariera.
Największy sukces w karierze André Deforge osiągnął w 1934 roku, kiedy zdobył srebrny medal w wyścigu ze startu wspólnego amatorów podczas szosowych mistrzostw świata w Lipsku. W zawodach tych wyprzedził go jedynie Holender Kees Pellenaars, a trzecie miejsce zajął Belg Paul-Émile André. Był to jednak jedyny medal wywalczony przez Deforge'a na międzynarodowej imprezie tej rangi. Na rozgrywanych rok wcześniej mistrzostwach świata w Montlhéry był siódmy w tej samej konkurencji. Ponadto wygrał Paryż-Reims-Verdun w 1936 roku oraz Critérium International w 1939 roku. Dwukrotnie zdobywał medale szosowych mistrzostw Francji, a w 1945 roku zwyciężył także na torze w indywidualnym wyścigu na dochodzenie. Nigdy nie wystąpił na igrzyskach olimpijskich. Jako zawodowiec startował w latach 1935-1948.

</doc>
<doc id="3060126" url="https://pl.wikipedia.org/wiki?curid=3060126" title="Zbory Boże w Meksyku">
Zbory Boże w Meksyku

Zbory Boże w Meksyku (hiszp. "El Concilio Nacional de las Asambleas de Dios") – chrześcijański wolny kościół protestancki o charakterze ewangelikalnym nurtu zielonoświątkowego działający w Meksyku, wchodzący w skład Światowej Wspólnoty Zborów Bożych. 
Zbory Boże w Meksyku twierdzą, że liczą około 1 miliona wiernych (ponad 0,8% ludności kraju) w około 6000 zborach, co czyni ją drugą co do wielki denominacją protestancką w Meksyku po Narodowym Kościele Prezbiteriańskim. Pierwszy kościół zielonoświątkowy w Meksyku został zapoczątkowany w 1918 roku. 
Według spisu powszechnego w 2010 roku Zbory Boże w Meksyku liczyły 444 tysiące członków w 7400 kościołach. 

</doc>
<doc id="3060130" url="https://pl.wikipedia.org/wiki?curid=3060130" title="Paul-Émile André">
Paul-Émile André

Paul-Émile André (ur. 21 października 1911 w Bleid, zm. 4 września 1996 w Virton) – belgijski kolarz szosowy i torowy, brązowy medalista szosowych mistrzostw świata.
Kariera.
Największy sukces w karierze Paul-Émile André osiągnął w 1934 roku, kiedy zdobył brązowy medal w wyścigu ze startu wspólnego amatorów podczas szosowych mistrzostw świata w Lipsku. W zawodach tych wyprzedzili go jedynie Holender Kees Pellenaars oraz Francuz André Deforge. Był to jednak jedyny medal wywalczony przez André na międzynarodowej imprezie tej rangi. Ponadto w 1936 roku był trzeci w wyścigu Paryż-Reims-Verdun, a w 1939 roku zajął drugie miejsce w klasyfikacji generalnej Circuit des Vosges. Nigdy nie wystąpił na igrzyskach olimpijskich. Jako zawodowiec startował w latach 1935-1939.

</doc>
<doc id="3060134" url="https://pl.wikipedia.org/wiki?curid=3060134" title="Mychajło Tugan-Baranowski">
Mychajło Tugan-Baranowski



</doc>
<doc id="3060137" url="https://pl.wikipedia.org/wiki?curid=3060137" title="Cmentarz wojenny w Mook">
Cmentarz wojenny w Mook

Cmentarz wojenny w Mook – cmentarz wojenny Wspólnoty Brytyjskiej z okresu II wojny światowej położony w miejscowości Mook w Holandii.
Cmentarz jest miejscem pochówku 322 żołnierzy, w tym 11 polskich, którzy zginęli w okolicach Mook podczas II wojny światowej. Cmentarzem opiekuje się Komisja Grobów Wojennych Wspólnoty Narodów (ang.: Commonwealth War Graves Commission). 

</doc>
<doc id="3060140" url="https://pl.wikipedia.org/wiki?curid=3060140" title="Deildartunguhver">
Deildartunguhver

Deildartunguhver – największe źródło termalne na Islandii, położone w okolicy wsi Reykholtsdalur w zachodniej części kraju. W ciągu sekundy wypływa z niego około 180 l wody o temperaturze około 100 °C. Jest to największe gorące źródło w Europie.
Źródło służy mieszkańcom pobliskich miejscowości do pozyskiwania ciepła. Stanowi także atrakcję turystyczną. Woda z tego źródła jest dostarczana do miejskiego basenu w Borgarnes, jak również służy do ogrzewania pobliskiej szklarni.
Niedaleko źródła znajduje się stanowisko podrzenia żebrowca. Jest to jedyne miejsce na Islandii, w którym występuje ta roślina.

</doc>
<doc id="3060146" url="https://pl.wikipedia.org/wiki?curid=3060146" title="Puchar Szwajcarii w hokeju na lodzie">
Puchar Szwajcarii w hokeju na lodzie

Puchar Szwajcarii w hokeju na lodzie – krajowe pucharowe rozgrywki w hokeju na lodzie w Szwajcarii organizowane przez Szwajcarski Związek Hokeja na Lodzie (Schweizerischer Eishockeyverband, SEHV). Turniej rozgrywany był cyklicznie od 1957 do 1966 roku i został reaktywowany w sezonie 2014/2015.
Historia.
Rozgrywki zostały założone w 1957 roku przez wiceprezydenta Szwajcarskiego Związku Hokeja na Lodzie (SEHV) – M. Walder, który został fundatorem trofeum. Pierwszym zwycięzcą została drużyna Young-Sprinters HC, która pokonała Lausanne HC. W kolejnej edycji turnieju powtórzyła się sytuacja i drużyna z Neuchâtel obroniła trofeum. W 1959 roku po raz pierwszy i jak dotąd jedyny zwyciężyła drużyna z niżej klasy rozgrywkowej. Zwycięzcą została drużyna Servette Genewa, która pokonała w finale dotychczasowego mistrza. W 1961 roku po raz pierwszy drużyna, która zdobyła Puchar Szwajcarii zdobyła również tytuł mistrza Szwajcarii uzyskując tym samym dublet. Sukces ten osiągnęła stołeczna drużyna Lions. Później dublet uzyskały również w roku 1965 – SC Bern oraz w 1966 roku Grasshopper Club Zürich. Po rozgrywkach w sezonie 1965/1966 związek zawiesił rozgrywki w celu skupienia uwagi mediów na lidze. W 1972 roku odbyła się jeszcze jedenasta edycja turnieju w której zwyciężyła drużyna Servette Genewa, która jako trzecia zdobyła dwa razy tytuł zdobywcy pucharu.
Po 40 latach, we wrześniu 2012 roku w mediach pojawił się pomysł reaktywacji rozgrywek. W turnieju miały uczestniczyć zarówno drużyny profesjonalne (z ligi NLA i NLB) jak i amatorskie z Regio League. Celem wznowienia rozgrywek jest zwiększenie zainteresowania hokejem na lodzie w małych ośrodkach oraz zwiększenie ilości rozgrywek przez to zwiększenie szans na trofeum dla drużyn. W maju 2013 roku związek ogłosił zamiar przywrócenia rozgrywek w sezonie 2014/2015. Rozgrywki trwały od października 2014 do lutego 2015, a uczestniczyło w nich 32 kluby z lig: NLA, NLB oraz 1. ligi szwajcarskiej. Turniej składał z pięciu rund. W pierwszej rundzie (1/16 finału) wzięły wsiąść udział drużyny z niższych poziomów ligowych, zaś drużyny z National League A rozpoczęły rozgrywki od drugiej rundy. Puchar Szwajcarii 2015 zdobył zespół SC Bern pokonując w finale 11 lutego 2015 drużynę EHC Kloten.

</doc>
<doc id="3060149" url="https://pl.wikipedia.org/wiki?curid=3060149" title="Edgar Varese">
Edgar Varese



</doc>
<doc id="3060152" url="https://pl.wikipedia.org/wiki?curid=3060152" title="Raul Cascaret">
Raul Cascaret



</doc>
<doc id="3060153" url="https://pl.wikipedia.org/wiki?curid=3060153" title="Follow Me (singel Muse)">
Follow Me (singel Muse)

Follow Me – trzeci singiel brytyjskiej grupy alternatywno-rockowej Muse pochodzący z szóstego albumu studyjnego "The 2nd Law". Wydany 7 grudnia 2012 roku, dwa miesiące po albumie studyjnym.
Kompozycja.
Utwór został stworzony wraz z grupą Nero, tworzącą muzykę elektroniczną. Dzięki temu "Follow Me" zawiera cechy dubstepu, tak samo jak promocyjny utwór "The 2nd Law: Unsustainable". Piosenkę cechują instrumentalne elementy pochodzące z poprzednych twóch albumów studyjnych "Black Holes and Revelations" oraz "The Resistance". Początkowy motyw utworu stanowi bicie serca jednorocznego Binghama, syna Bellamiego, które zostało nagrane iPhonem. Według Bellamiego główną tematyką "Follow Me" jest rodzicielstwo. 
Wydanie.
Utwór został upubliczniony dla stacji radiowych jako promocyjny singiel płyty "The 2nd Law" razem z utworem "Panic Station" 24 września 2012 roku. W październiku zespół potwierdził informację, że "Follow Me" będzie trzecim singlem promującym album. Podczas oczekiwania na wydanie singla grupa Muse ogłosiła kolejny singiel, wersję live utworu nagraną podczas występu w O2 Arena w ramach trasy "The 2nd Law Tour". Utwór opublikowano 31 października 2012 do pobrania za darmo w formie digital download. Klip z tekstem piosenki ukazał się 1 listopada 2012 roku
Teledysk.
Teledysk do utworu "Follow Me" wydano 11 grudnia 2012 roku. Podobnie do klipu "Resistance" zawiera on nagrania z koncertów w O2 Arenie i Atlas Arenie podczas trasu "The 2nd Law World Tour".

</doc>
<doc id="3060157" url="https://pl.wikipedia.org/wiki?curid=3060157" title="Archidiecezja Uppsali">
Archidiecezja Uppsali



</doc>
<doc id="3060162" url="https://pl.wikipedia.org/wiki?curid=3060162" title="Kah-Aniel">
Kah-Aniel

Kah-Aniel (fr. "Kah-Aniel") – trzydziesty czwarty tom serii komiksowej "Thorgal". Jego autorami są Yves Sente (scenariusz) i Grzegorz Rosiński (rysunki).

</doc>
<doc id="3060163" url="https://pl.wikipedia.org/wiki?curid=3060163" title="Mroki miasta">
Mroki miasta

Mroki miasta lub Noc i miasto (ang. "Night and the City") – amerykański film sensacyjny z 1992 roku w reżyserii Irwina Winklera. Jest to remake filmu z 1950 roku "pod tym samym tytułem" oraz adaptacja powieści Gerarda Kersha. Wyprodukowana przez 20th Century Fox.
Opis fabuły.
Adwokat Harry (Robert De Niro) chce zostać promotorem walk bokserskich. By zdobyć fundusze na organizowanie walk, wykorzystuje znajomości i angażuje byłego boksera. Agent zajmujący się promocją walk pięściarzy, Boom Boom (Alan King), stara się pokrzyżować plany Harry'ego.

</doc>
<doc id="3060165" url="https://pl.wikipedia.org/wiki?curid=3060165" title="Molenhoek (Mook en Middelaar, Heumen)">
Molenhoek (Mook en Middelaar, Heumen)

Molenhoek (limb. "De Meulenhoek") – wieś w Holandii. Część miejscowości znajduje się w gminie Heumen w prowincji Geldria, natomiast część w gminie Mook en Middelaar w prowincji Limburgia. W 2013 roku miejscowość liczyła 7827 mieszkańców.

</doc>
<doc id="3060167" url="https://pl.wikipedia.org/wiki?curid=3060167" title="Kurt Stettler (kolarz)">
Kurt Stettler (kolarz)

Kurt Stettler (ur. 11 kwietnia 1910 w Boll – zm. w grudniu 1974 w Bernie) – szwajcarski kolarz szosowy, srebrny medalista mistrzostw świata.
Kariera.
Największy sukces w karierze Kurt Stettler osiągnął w 1933 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Montlhéry. W zawodach tych wyprzedził go jedynie jego rodak Paul Egli, a trzecie miejsce zajął Belg Jef Lowagie. Był to jednak jedyny medal wywalczony przez Stettlera na międzynarodowej imprezie tej rangi. Ponadto w 1933 był najlepszy w klasyfikacji generalnej Tour de Hongrie, a w 1938 roku był trzeci w Tour du Lac Léman. Dwukrotnie startował w Tour de France, najlepszy wynik osiągając w 1935 roku, kiedy zajął 40. pozycję w klasyfikacji generalnej. Był też czwarty w Mistrzostwach Zurychu w 1938 roku. Nigdy nie wystąpił na igrzyskach olimpijskich. Jako zawodowiec startował w latach 1934-1939.

</doc>
<doc id="3060168" url="https://pl.wikipedia.org/wiki?curid=3060168" title="Kościół Narodzenia Najświętszej Maryi Panny w Rędzinach">
Kościół Narodzenia Najświętszej Maryi Panny w Rędzinach

Kościół pw. Narodzenie Najświętszej Maryi Panny w Rędzinach – rzymskokatolicki kościół filialny parafii pw. Wniebowzięcia Najświętszej Maryi Panny w Pisarzowicach mieszczący się w Rędzinach w diecezji legnickiej.
Historia.
Według dokumentu fundacyjnego kościół w Rędzinach (Rudigersdorf, Ruhrsdorf, Rohrsdorf) został ufundowany przez Wolfa Schaffgotscha, pana na Chojniku, Kowarach, Radomierzu, Rędzinach i Czarnowie. Budowę rozpoczęto na wiosnę 1592, ukończono na jesieni tegoż roku. Wzniesiono ją prawdopodobnie po części na miejscu kościoła romańskiego z 2 poł. XIII wieku. Gruntowne remonty w poł. XIX wieku i latach 70. XX w. zatarły pierwotny charakter budowli. Kościół jest orientowany, jednonawowy, z wyraźnie wydzielonymi bryłami: nawy, prezbiterium, wschodniej apsydy – obecnie zakrystii, wieży, kruchty od strony południowej. Zachował się w kruchcie portal z okresu budowy, nosi on na łuku archiwolty datę 1592, który jednakże mógł w trakcie remontów ulec dyslokacji. Na uwagę zwracają drewniane wykończenia stropów – sklepień nawy i prezbiterium (beczkowe), pokryte deseczkami z polichromią malowaną temperami. Nawę obiegają z trzech stron dwukondygnacyjne, drewniane empory bogato rzeźbione i polichromowane. Zachował się prospekt organowy Schlaga ze Świdnicy z 1851 roku na chórze muzycznym. Nakryty dachami dwuspadowymi. W dzwonnicy z trzech dzwonów do dziś istnieje tylko najmniejszy z nich, fundowany w 1597 przez Annę Barbarę von Seidlitz. Kościół rędziński na przestrzeni wieków służył na przemian protestantom lub katolikom, bądź też – jak miało to miejsce po roku 1818 do 1849 – używany był przez obydwie konfesje.

</doc>
<doc id="3060170" url="https://pl.wikipedia.org/wiki?curid=3060170" title="Lee Horsley">
Lee Horsley

Lee Arthur Horsley (ur. 15 maja 1955 w Muleshoe) – amerykański aktor telewizyjny, filmowy i teatralny.
Życiorys.
Urodził się w Muleshoe, w stanie Teksas, w hrabstwie Bailey. Swoją karierę aktorską rozpoczął na scenie w przedstawieniach takich jak "West Side Story" Arthura Laurentsa, "Damn Yankees" George’a Abbotta i "Oklahoma!" Richarda Rodgersa/Oscara Hammersteina II.
W 1981 wcielił się w telewizyjną rolę detektywa Archiego Goodwina w serialu NBC "Nero Wolfe". Zagrał tytułową postać w serialu detektywistycznym ABC "Matt Houston" (1982–1985) i wystąpił jako Ethan Allen Cord w serialu CBS "Paradise, znaczy raj" (1988–1991), nagrodzonym Western Heritage. Następnie przyjął główną rolę Bena Carrolla w serialu policyjnym CBS "Bodies of Evidence" (1992–1993).
Zdobył nominację do nagrody Saturna w kategorii najlepszy aktor jako książę Talon w pełnometrażowym kultowym filmie Alberta Pyuna "Miecz i czarnoksiężnik" ("The Sword and the Sorcerer", 1982) z Kathleen Beller (księżniczka Alana) i Simonem MacCorkindale (książę Mikah). W 2012 pojawił się w filmie Quentina Tarantino "Django" jako szeryf Gus.
25 grudnia 1980 ożenił się ze Stephanie Downer. Mają dwoje dzieci: córkę Amber Cecilię (ur. 17 września 1981) i syna Logana Bruce’a (ur. 17 marca 1983).

</doc>
<doc id="3060172" url="https://pl.wikipedia.org/wiki?curid=3060172" title="Stepan Prociuk">
Stepan Prociuk

Stepan Prociuk ukr. Степа́н Васи́льович Процю́к (ur. 13 sierpnia 1964) – ukraiński poeta i prozaik, uważany za jednego z najbardziej kontrowersyjnych współczesnych pisarzy intelektualistów. Laureat wielu ukraińskich nagród literackich. Członek Ukraińskiego Oddziału PEN Clubu.
Życiorys.
Stepan Prociuk urodził się 13 sierpnia 1964 r. w Kutach w obwodzie lwowskim, w rodzinie byłego więźnia politycznego. Kilka lat później rodzina przeprowadziła się do obwodu iwano-frankowskiego. Stepan Prociuk ukończył Podkarpacką Wyższą Szkołę Pedagogiczną (obecnie Uniwersytet Podkarpacki im. W. Stefanyka) oraz studia doktoranckie w Instytucie Literatury Akademii Nauk Ukrainy. Kandydat nauk filologicznych (stopień odpowiadający polskiemu stopniowi naukowemu doktora). Wykłada współczesną literaturę ukraińską na Podkarpackim Uniwersytecie w Iwano-Frankiwsku. Żonaty. Ojciec dwóch synów: Antoni i Zachary
Twórczość.
Literacka biografia Stepana Prociuka rozpoczęła się na początku lat 90. Wówczas był on członkiem grupy literackiej, działającej pod nazwą Nowa Degeneracja”. W 1992 r. grupa wydała tom "Nowa Degeneracja", do którego wszedł zbiór poezji autorstwa Stepana Prociuka pod tytułem „Na ostrzu dwóch prawd”. W słowie wstępnym Jurij Andruchowycz tak wypowiedział się o twórczości poety: „Prociuk panuje nad chaosem. Chaos panuje nad Prociukiem. To dostojni rywale.” Następnie ukazał się zbiór wierszy "Apologetyka o świcie" (Użgorod, 1996 r.) oraz "Zawsze i nigdy" (Lwów, 1999 r.) Z czasem autor oddał się twórczości prozatorskiej, rezygnując z poezji.
Zdaniem Stepana Prociuka, głównym tematem literatury jest ludzka dusza, a sam pisarz jest uniwersalną alegorią światopoglądu humanistycznego.
W 1996 r. ukazał się zbiór esejów "Rycerze rysika i kawiarni" (Kijów) oraz pierwszy zbiór esejów "Przekroczenie w próżni".
Stryczek dla czułości.
W 2001 r. w wydawnictwie tarnopolskim Dżura ukazała się powieść „Stryczek dla czułości”, która otrzymała diametralnie różne recenzje. Kompozycyjnie powieść jest spowiedzią głównego bohatera Demiana, spowodowaną listem byłej ukochanej i charakteryzuje się kolażową kompozycją i fragmentaryzmem obrazów. Autor często odwołuje się do reportażu i publicystycznych dygresji.
Serafiny i mizantropi.
W 2002 r. iwano-frankiwskie wydawnictwo Tipowit opublikowało zbiór powieści „Serafiny i mizantropi”. W niej, zdaniem krytyków, nasila się dekadencki koloryt i zainteresowanie skrajnymi neurotycznymi stanami człowieka. Bohater powieści to refleksyjny typ inteligenta, poszukujący ideału, wiary w Boga.
Infekcja.
W 2002 r. lwowskie wydawnictwo Piramida opublikowało pierwszą powieść Stepana Prociuka pod tytułem "Infekcja", która zostaje obwołana „powieścią o narodowej godności” i rok później nominowana do Nagrody im. Tarasa Szewczenki. Utwór traktuje o kryzysie moralnym i wewnętrznym rozdarciu bohaterów, ukazując typowe przypadłości ukraińskiego społeczeństwa, zainfekowanego radzieckim totalitaryzmem.
Ofiara.
Powieść stała się odpowiedzią autora na często zadawane pytanie o porzuceniu twórczości poetyckiej. Na przykładzie losów bohatera – poety Maksyma Iszczenki – autor rozważa miejsce poety w społeczeństwie, które podporządkowane zasadom gospodarki rynkowej, powoli wyzbywa się resztek humanizmu, zaniedbując własnych obywateli. Zdaniem niektórych krytyków, jest to powieść o porażce, na którą skazana jest wybitna utalentowana jednostka w konsumpcjonistycznym społeczeństwie.
Totem.
Wydana w 2005 r. powieść opowiada o próbach odnalezienia harmonii i miłości w świecie fałszywych wartości i udawanych uczuć. Powieść została przetłumaczona na języki azerski i czeski.
Linoskoczki.
„Powszechny i chroniczny brak prawdziwego życia – to najważniejszy problem współczesności” – słowa te stały motywem przewodnim zbioru esejów, w których Stepan Prociuk analizuje problemy współczesnej literatury, poszukuje analogij w przeszłości, bezlitośnie demaskuje współczesne udawanie i fałsz.
Analiza krwi.
Do tego zbioru weszło 20 esejów, w których autor porusza egzystencjalne, literackie i polityczne tematy. Stosując klasyczną technikę analizy psychologicznej, Stepan Prociuk próbuje znaleźć odpowiedzi na odwieczne pytania o sens życia i istotę człowieczeństwa.
Unicestwienie lalki.
Ta filozoficzna powieść Stepana Prociuka porusza egzystencjalne problemy istnienia jednostki w społeczeństwie, problem samotności, poszukiwania ideałów i miłości. Bohaterowie powieści zmuszeni są do dokonywania trudnych wyborów w wędrowce przez labirynt życia.
Psychobiograficzna trylogia.
To trzy powieści („Róża rytualnego bólu”, „Maski opadają powoli” i „Czarne jabłko”) o życiu i twórczości wybitnych ukraińskich pisarzy Wasyla Stefanyka, Wołodymyra Wynnyczenki i Arhypa Teslenki. Losy bohaterów zostały przedstawione przez pryzmat psychoanalizy. Stepan Prociuk przenika w świat wewnętrzny bohaterów, łącząc dokumentalizm z fikcją literacką, wychodząc poza tradycyjne ramy powieści biograficznych.
Cienie pojawiają się o świcie.
Kolejny zbiór esejów, przepełniony magnetyzmem i egzystencjalnym naturalizmem, charakterystycznym dla stylu Stepana Prociuka. Strach przed przemijaniem, absurd, miłosna zależność, samotność, konflikt wewnętrzny – to zaledwie kilka problemów, które autor przedstawia na przykładach życia poetów (A. Puszkina, A. Achmatowej, W. Majakowskiego), filozofów (F. Nietzschego, A. Schopenhauera), i dyktatorów (A. Hitlera i J. Stalina)
Wal głową w mur.
Powieść z elementami autobiograficznymi. Opowiada o skomplikowanych relacjach umierającego ojca i syna. Konflikt ojca – niegdyś tyrana, terroryzującego rodzinę, teraz zniedołężniałego, i syna, który próbuje zrozumieć i przebaczyć – został przedstawiony z niezwykłym autentyzmem i potężnym ładunkiem emocjonalnym. Obecnie powieść jest tłumaczona na szwedzki, polski i czeski.

</doc>
<doc id="3060173" url="https://pl.wikipedia.org/wiki?curid=3060173" title="Herb gminy Lipnica">
Herb gminy Lipnica

Herb gminy Lipnica przedstawia w polu złotym pół gryfa czarnego, na pagórku zielonym trzymającego w łapach słup graniczny w skosy białe i czerwone.
Herb został ustanowiony przez Radę Gminy 6 września 2013 r.

</doc>
<doc id="3060174" url="https://pl.wikipedia.org/wiki?curid=3060174" title="Jef Lowagie">
Jef Lowagie

Joseph "Jef" Lowagie (ur. 1 listopada 1903 w Bredene, zm. 18 grudnia 1985 w Brukseli) – belgijski kolarz szosowy, brązowy medalista mistrzostw świata.
Kariera.
Największy sukces w karierze Jef Lowagie osiągnął w 1933 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Montlhéry. W zawodach tych wyprzedzili go jedynie dwaj Szwajcarzy: Paul Egli oraz Kurt Stettler. Był to jednak jedyny medal wywalczony przez Lowagiego na międzynarodowej imprezie tej rangi. Na rozgrywanych cztery lata wcześniej mistrzostwach świata w Zurychu w tej samej konkurencji był siódmy. W 1928 roku wystartował na igrzyskach olimpijskich w Amsterdamie, gdzie był trzynasty indywidualnie i piąty w drużynie. Osiem lat później, podczas igrzysk w Berlinie nie ukończył wyścigu ze startu wspólnego, a w wyścigu drużynowym był zawodnikiem nie punktującym (reprezentacja Belgii zdobyła tam brązowy medal).

</doc>
<doc id="3060176" url="https://pl.wikipedia.org/wiki?curid=3060176" title="Zatoka (przedsiębiorstwo)">
Zatoka (przedsiębiorstwo)

Zatoka sp. z o.o. spółka komandytowo-akcyjna – przedsiębiorstwo z siedzibą w Gdańsku zarządzające do 2012 roku siecią sklepów (głównie osiedlowych i samoobsługowych) spożywczo-przemysłowych „Zatoka”, działających na terenie Trójmiasta.
Sieć powstała w 1993 roku i zatrudniała około 450 pracowników. Średnia powierzchnia jednego sklepu wynosiła 360 metrów kwadratowych. W 2011 roku Jeronimo Martins Dystrybucja, właściciel sieci Biedronka zakupiła 12 z ówczesnych 30 lokali Zatoki na terenie Gdańska i Gdyni.
W 2012 spółka zakupiła Okręgową Spółdzielnię Mleczarską w Starogardzie Gdańskim za cenę dwóch milionów złotych. W tym roku wszystkie pozostałe sklepy zmieniły markę handlową na Freshmarket.

</doc>
<doc id="3060177" url="https://pl.wikipedia.org/wiki?curid=3060177" title="Procesor wielordzeniowy">
Procesor wielordzeniowy

Procesor wielordzeniowy – procesor mający więcej niż jeden rdzeń fizyczny. Technologia ta ma na celu zwiększenie wydajności procesora, zmniejszenie zużycia energii i bardziej efektywnego jednoczesnego przetwarzania wielu zadań. 
Procesory wielordzeniowe są używane nie tylko w komputerach osobistych, ale także w serwerach, konsolach do gier (np. Xbox, Playstation) i urządzeniach przenośnych, jak ultrabooki, tablety i smartfony.
Najpopularniejszymi tego typu procesorami są jednostki dwu- i czterordzeniowe (choć liczba często dochodzi do 8, a w specjalnych wykonaniach do 32). Firma Intel opracowała technologię wielowątkowości, w której jeden rdzeń fizyczny emuluje dwa. Procesory wielordzeniowe mają zwielokrotnioną, w zależności od liczby rdzeni, pamięć podręczną.

</doc>
<doc id="3060178" url="https://pl.wikipedia.org/wiki?curid=3060178" title="Gold (album Roberta M)">
Gold (album Roberta M)

Gold – szósty album polskiego DJ-a i producenta muzycznego Roberta M. Wydawnictwo ukazało się 25 października 2010 roku nakładem wytwórni muzycznej My Music w dystrybucji EMI Music Poland.
Nagrania dotarły do 39. miejsca zestawienia OLiS. 16 marca 2011 roku płyta uzyskała certyfikat złotej, a 5 sierpnia 2015 – platynowej.
Lista utworów.
Opracowano na podstawie materiału źródłowego.

</doc>
<doc id="3060179" url="https://pl.wikipedia.org/wiki?curid=3060179" title="Flotylla Flandria">
Flotylla Flandria

Flotylla Flandria ( "U-Bootflottille Flandern") – była formacją Cesarskiej Marynarki Wojennej utworzoną w celu koordynacji działań przeciw flotom państw sprzymierzonych na wodach terytorialnych Wielkiej Brytanii. Początkowo jednostka została utworzona jako jedna Flotylla, a następnie podzielona na dwie. 
Flotylla została utworzona w marcu 1915 roku w okupowanym przez Niemców belgijskim porcie Brugia. Jej dowódcą został mianowany Kapitänleutnant Karl Bartenbach. Operowała z portów Zeebrugge oraz Ostenda.
Pierwszymi okrętami włączonymi do jednostki były niewielkie okręty typu "UB I" oraz typu "UB II". Nieco później do flotylli dołączono podwodne stawiacze min typu "UC I". Okręty te w dużej części, były prefabrykowane w Niemczech i transportowane w częściach do Brugii, gdzie były składane i wodowane. 
Pierwszym okrętem, który rozpoczął służbę w jednostce był dowodzony przez Otto Steinbrincka SM UB-10. W ciągu następnych kilku miesięcy kolejne okręty były przydzielane do Flotylli. W październiku 1915 roku ich liczba wzrosła do 16. Były wśród nich: SM UB-4, SM UB-6, SM UB-13, SM UB-16, SM UB-17, SM UB-26, SM UB-27, SM UC-8, SM UC-9, SM UC-10, SM UC-11. W późniejszym okresie dołączyły do niej m.in. SM UB-30, SM UB-31, SM UB-33, SM UB-35, SM UB-37, SM UB-38, SM UB-40.
W październiku 1917 roku Flotylla została podzielona na dwie pełne flotylle, których nadrzędnym dowódcą pozostał Karl Bartenbach.
Od września 1918 roku kolejne okręty były wycofywane z portów Belgii do baz w Niemczech. Okręty, które przetrwały do czasu zawieszenia broni i rozejmu, zostały poddane w listopadzie 1918 roku Royal Navy w Harwich.

</doc>
<doc id="3060180" url="https://pl.wikipedia.org/wiki?curid=3060180" title="Myrne (obwód wołyński)">
Myrne (obwód wołyński)

Myrne (ukr. Мирне; do 1964 roku "Błudów") – wieś na Ukrainie, w obwodzie wołyńskim, w rejonie horochowskim. W 2001 roku liczyła ok. 1,2 tys. mieszkańców.

</doc>
<doc id="3060181" url="https://pl.wikipedia.org/wiki?curid=3060181" title="Śliwice (województwo warmińsko-mazurskie)">
Śliwice (województwo warmińsko-mazurskie)



</doc>
<doc id="3060183" url="https://pl.wikipedia.org/wiki?curid=3060183" title="Radosław Dimitrow">
Radosław Dimitrow

Radosław Bonczew Dimitrow (bułg. Радослав Бончев Димитров, ur. 12 sierpnia 1988 w Łoweczu w Bułgarii) – bułgarski piłkarz grający na pozycji prawego lub lewego obrońcy. Od 2017 jest zawodnikiem klubu CSU Krajowa.
Kariera klubowa.
Swoją karierę piłkarską Dimitrow rozpoczął w Liteksie Łowecz. W 2007 roku stał się zawodnikiem pierwszego zespołu, jednak nie zaliczył w nim debiutu i zaraz potem został wypożyczony do grającego w drugiej lidze PFK Montana. Z kolei latem 2008 roku wypożyczono go do innego drugoligowca, Sportistu Swoge. Spędził w nim rundę jesienną sezonu 2008/2009.
Na początku 2009 roku Dimitrow przeszedł z Liteksu do innego pierwszoligowego klubu, Sławii Sofia. Zimą 2010 roku ponownie trafił do zespołu PFK Montana na wypożyczenie. Latem 2010 wrócił do Sławii Sofia i w sezonie 2010/2011 stał się jej podstawowym zawodnikiem. Następnie grał w Lewskim Sofia i Łokomotiwie Płowdiw. W 2015 przeszedł do FC Botoșani, a w 2017 do CSU Krajowa.
Kariera reprezentacyjna.
W reprezentacji Bułgarii Dimitrow zadebiutował 22 marca 2013 roku w wygranym 6:0 meczu eliminacji do MŚ 2014 z Maltą, rozegranym w Sofii. W 63. minucie meczu zmienił Jordana Minewa.

</doc>
<doc id="3060185" url="https://pl.wikipedia.org/wiki?curid=3060185" title="One Love (album Roberta M)">
One Love (album Roberta M)

One Love – ósmy album polskiego DJ-a i producenta muzycznego Roberta M. Wydawnictwo ukazało się 25 października 2011 roku nakładem wytwórni muzycznej My Music w dystrybucji EMI Music Poland. Nagrania dotarły do 25. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3060186" url="https://pl.wikipedia.org/wiki?curid=3060186" title="Nyczypir Serwetnyk">
Nyczypir Serwetnyk



</doc>
<doc id="3060188" url="https://pl.wikipedia.org/wiki?curid=3060188" title="Ábær">
Ábær

Ábær (znana również jako Ábær Kirkja) – osada w północnej Islandii, w gminie Akrahreppur, położona w dolinie Austari-Jökulsá. Znajduje się w niej wybudowany w 1922 r. kościół Ábæjarkirkja, zaprojektowany przez znanego islandziego architekta Guðjóna Samúelssona.

</doc>
<doc id="3060192" url="https://pl.wikipedia.org/wiki?curid=3060192" title="Chuck Niles">
Chuck Niles

Chuck Niles (ur. 24 czerwca 1927, zm. 15 marca 2004) – amerykański didżej.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3060197" url="https://pl.wikipedia.org/wiki?curid=3060197" title="Trzy studia do portretu Luciana Freuda">
Trzy studia do portretu Luciana Freuda

Trzy studia do portretu Luciana Freuda (ang. "Three Studies of Lucian Freud") – obraz olejny na płótnie namalowany przez Francisa Bacona w 1969 roku, przedstawiający innego malarza, Luciana Freuda (wnuka Sigmunda). 12 listopada 2013 roku obraz został sprzedany na aukcji w domu aukcyjnym Christie’s za 142 mln dolarów, co stanowiło wówczas najwyższą cenę, jaką zapłacono na aukcji za dzieło sztuki.

</doc>
<doc id="3060203" url="https://pl.wikipedia.org/wiki?curid=3060203" title="Jaka róża, taki cierń">
Jaka róża, taki cierń

Jaka róża, taki cierń – piosenka skomponowana przez Włodzimierza Korcza, do której słowa napisał Jacek Cygan. Powstała w 1984 dla Edyty Geppert, która zaprezentowała ją po raz pierwszy na Festiwalu Piosenki Polskiej w Opolu w tym samym roku. Piosenkarka otrzymała wówczas Nagrodę im. Karola Musioła w kategorii „Najlepsza Piosenka Premierowa”, a Jacek Cygan otrzymał nagrodę specjalną za najlepszy tekst.
Piosenka, nagrana w 1984 w Muzycznym Studiu Polskiego Radia, ukazała się w 1986 na płycie "Och, życie kocham cię nad życie". Pojawiła się również na kolejnych dwóch płytach Edyty Geppert ("Pamiętnik, czyli Kocham cię życie", 1998; "Wierzę piosence", 2002) oraz płytach poświęconych twórczości Jacka Cygana ("Czas nas uczy pogody", 1988; "Audiobiografia", 1996) i Włodzimierza Korcza ("Moje piosenki", 1987).

</doc>
<doc id="3060214" url="https://pl.wikipedia.org/wiki?curid=3060214" title="2013 (album)">
2013 (album)

2013 – dziewiąty album studyjny polskiego DJ-a i producenta muzycznego Roberta M. Wydawnictwo ukazało się 11 czerwca 2013 roku nakładem wytwórni muzycznej Magic Records.
Lista utworów.
Opracowano na podstawie materiału źródłowego.

</doc>
<doc id="3060217" url="https://pl.wikipedia.org/wiki?curid=3060217" title="Kurasz">
Kurasz

Kurasz (ukr. Кураш) – wieś na Ukrainie, w rejonie dąbrowickim obwodu rówieńskiego.
Wieś magnacka położona była w końcu XVIII wieku w powiecie pińskim województwa brzeskolitewskiego.
Dawniej: wieś Kurasz w gminie Dąbrowica (powiat sarneński).

</doc>
<doc id="3060223" url="https://pl.wikipedia.org/wiki?curid=3060223" title="Mark Schultz (zapaśnik)">
Mark Schultz (zapaśnik)

Mark Philip Schultz (ur. 26 października 1960 w Palo Alto) – amerykański zapaśnik w stylu wolnym. Dwa razy występował na Igrzyskach Olimpijskich. Mistrz z Los Angeles 1984 roku, 6 miejsce w Seulu 1988. Dwukrotny mistrz świata w 1985 i 1987; siódmy w 1986 i odpadł w eliminacjach w 1983. Zwycięzca Igrzysk Panamerykańskich i Mistrzostw Panamerykańskich z 1987 roku, a także zdobywca Pucharu Świata w 1982.
Zawodnik Palo Alto High School w Palo Alto i University of Oklahoma. Trzy razy All American (1981-1983), za każdym razem pierwszy w NCAA Division I. Outstanding Wrestler w 1982 roku.
Jest honorowym członkiem Galerii Sławy w zapasach.
Jego brat Dave Schultz, także został złotym medalistą olimpijskim w 1984 roku.

</doc>
<doc id="3060226" url="https://pl.wikipedia.org/wiki?curid=3060226" title="Christo Złatinski">
Christo Złatinski

Christo Ewtimow Złatinski (bułg. Христо Евтимов Златински, ur. 22 stycznia 1985 w Goce Dełczewie) – piłkarz bułgarski grający na pozycji środkowego pomocnika. Od 2015 jest zawodnikiem klubu CSU Krajowa.
Kariera klubowa.
Swoją karierę piłkarską Złatinski rozpoczął w klubie Pirin Błagojewgrad. W 2001 roku awansował do kadry pierwszego zespołu i w sezonie 2001/2002 zadebiutował w nim w trzeciej lidze bułgarskiej. W zespole Pirinu występował do końca sezonu 2004/2005.
Latem 2005 roku Złatinski przeszedł do Łokomotiwu Płowdiw, występującego w pierwszej lidze bułgarskiej. Grał w nim przez dwa sezony. W 2007 roku zmienił klub i został zawodnikiem Łokomotiwu Sofia. W sezonie 2007/2008 zajął z nim 3. miejsce w lidze Bułgarii. W Łokomotiwie Sofia grał do końca sezonu 2009/2010. W 2010 roku wrócił do Łokomotiwu Płowdiw. W 2012 roku wystąpił z nim w finale Pucharu Bułgarii, przegranym 1:2 z Łudogorcem Razgrad.
W 2013 roku Zlatinski został piłkarzem klubu Łudogorec Razgrad. Swój ligowy debiut w nim zaliczył 20 lipca 2013 w przegranym 0:1 wyjazdowym meczu z PFK Lubimec 2007. Pierwszego gola w klubie strzelił z rzutu karnego 6 sierpnia 2013 w 88. minucie wygranego 1:0 spotkaniu u siebie z Partizanem Belgrad w 3. rundzie eliminacji do Ligi Mistrzów. Pierwszą bramkę ligową także zdobył z rzutu karnego, a miało to miejsce 6 października 2013 w 43. minucie wygranego 3:0 meczu z PFK Pirin.
Latem 2015 Złatinski przeszedł do CSU Krajowa.
Kariera reprezentacyjna.
W reprezentacji Bułgarii Złatinski zadebiutował 7 października 2011 roku w przegranym 0:3 towarzyskim meczu z Ukrainą, rozegranym w Kijowie.

</doc>
<doc id="3060227" url="https://pl.wikipedia.org/wiki?curid=3060227" title="Christo Zlatinski">
Christo Zlatinski



</doc>
<doc id="3060233" url="https://pl.wikipedia.org/wiki?curid=3060233" title="Donald Osterbrock">
Donald Osterbrock

Donald Edward Osterbrock (ur. 13 lipca 1924 w Cincinnati, zm. 11 stycznia 2007 w Santa Cruz) – astronom amerykański. 
Życiorys.
Studiował na University of Chicago, tam uzyskał stopień B.A. w dziedzinie fizyki (1947), MS (1949) oraz doktorat z astronomii (1952). Promotorem jego pracy doktorskiej był Subramanyan Chandrasekhar. Pracował w Princeton University, University of Wisconsin, California Institute of Technology oraz University of California, Santa Cruz, gdzie w latach 1973-1982 kierował Obserwatorium Licka. 
Początkowo zajmował się spektroskopowymi obserwacjami galaktyk aktywnych. W czasie pracy w Obserwatorium Yerkes, wspólnie z Williamem W. Morganem oraz Stewartem Sharplessem zaproponowali istnienie spiralnych 
ramion Drogi Mlecznej. W późniejszym czasie zajmował się fizyką zjonizowanych gazów, jego badania pozwoliły na zrozumienie funkcjonowania mgławic planetarnych i mgławic emisyjnych. 
Publikował też prace dotyczące historii astronomii, m.in. biografie astronomów, m.in. Waltera Baade ("Walter Baade: A life in astrophysics").

</doc>
<doc id="3060235" url="https://pl.wikipedia.org/wiki?curid=3060235" title="Pierre Lévy (socjolog)">
Pierre Lévy (socjolog)

Pierre Lévy (ur. 1956 w Tunisie) – francuski socjolog, filozof, teoretyk kultury, badacz wpływu internetu (technologia cyfrowa, hipertekst, cyberprzestrzeń) i mediów na stosunki społeczne (cyberkultura, cyberdemokracja).

</doc>
<doc id="3060237" url="https://pl.wikipedia.org/wiki?curid=3060237" title="Donald Edward Osterbrock">
Donald Edward Osterbrock



</doc>
<doc id="3060238" url="https://pl.wikipedia.org/wiki?curid=3060238" title="Andrzej Grzywacz">
Andrzej Grzywacz

Andrzej Piotr Grzywacz (ur. 10 lipca 1943) – polski naukowiec, profesor nauk leśnych, specjalista w zakresie fitopatologii i mykologii leśnej oraz ochrony lasu.
Życiorys.
W 1966 ukończył studia w Szkole Wyższej Gospodarstwa Wiejskiego. Do 1969 pracował w administracji terenowej Lasów Państwowych, następnie zajął się działalnością naukową na SGGW. W 1972 uzyskał stopień doktora, habilitował się w 1979. W 1988 otrzymał tytuł profesora nauk leśnych. Na macierzystej uczelni doszedł do stanowiska profesora zwyczajnego. Był dziekanem Wydziału Leśnego (1990–1993) i prorektorem SGGW (1984–1990).
Pełnił szereg kierowniczych funkcji w organach instytucji związanych z leśnictwem o ochroną przyrody. Był m.in. wieloletnim przewodniczącym rady naukowej Instytutu Badawczego Leśnictwa (1991–2007), przewodniczącym Kolegium Lasów Państwowych (1998–2003), Państwowej Rady Ochrony Przyrody (2001–2003) oraz rady naukowej Ligi Ochrony Przyrody (1991–1992). Powoływany w składa rad redakcyjnych i programowych różnych czasopism branżowych. W 1997 stanął na czele Polskiego Towarzystwa Leśnego. W 1998 został członkiem korespondentem Polskiej Akademii Nauk, a w 2007 członkiem rzeczywistym PAN. Był m.in. przewodniczącym Komitetu Nauk Leśnych PAN, członkiem prezydium akademii, a także przewodniczącym Wydziału V Nauk Rolniczych, Leśnych i Weterynaryjnych PAN.
W latach 1992–1993 w administracji rządowej zajmował stanowisko wiceministra środowiska i głównego konserwatora przyrody.

</doc>
<doc id="3060241" url="https://pl.wikipedia.org/wiki?curid=3060241" title="Alkiermes">
Alkiermes



</doc>
<doc id="3060246" url="https://pl.wikipedia.org/wiki?curid=3060246" title="Simeon Sławczew">
Simeon Sławczew

Simeon Nenczew Sławczew (, ur. 25 września 1993 w Sofii) – bułgarski piłkarz występujący na pozycji pomocnika w klubie Wieczysta Kraków, reprezentant Bułgarii w latach 2013–2019.
Kariera klubowa.
Karierę piłkarską rozpoczął w klubie Septemwri Sofia. Następnie trenował w Sławii Sofia, a w 2008 roku podjął treningi w Liteksie Łowecz. W 2010 roku awansował do kadry pierwszego zespołu Liteksu. 31 października 2010 zadebiutował w nim w wygranym 1:0 domowym meczu ze Sławią Sofia. W 2011 roku został wypożyczony na pół roku do drugoligowego Czawdaru Etropole. W 2012 roku wrócił do Liteksu, a w sezonie 2013/2014 stał się jego podstawowym zawodnikiem. Latem 2014 Sławczew przeszedł do Sportingu CP. W 2015 roku najpierw wypożyczono go do Boltonu Wanderers, a następnie do Apollonu Limassol. 17 sierpnia 2016 roku został na dwa lata wypożyczony do Lechii Gdańsk. Następnie w latach 2018-2019 grał w Qarabağ FK, a w latach 2020-2021 w Lewskim Sofia. 3 stycznia 2023 podpisał kontrakt z Wieczystą Kraków.
Kariera reprezentacyjna.
Sławczew grał w młodzieżowych reprezentacjach Bułgarii. W reprezentacji seniorskiej zadebiutował 15 października 2013 w przegranym 0:1 meczu eliminacji Mistrzostw Świata 2014 z Czechami, rozegranym w Sofii. W 73 minucie zmienił Wencisława Christowa.

</doc>
<doc id="3060248" url="https://pl.wikipedia.org/wiki?curid=3060248" title="Taxi (album Roberta M)">
Taxi (album Roberta M)

Taxi – piąty album polskiego DJ-a i producenta muzycznego Roberta M. Wydawnictwo ukazało się 29 czerwca 2009 roku nakładem wytwórni muzycznej Sony Music Entertainment Poland. Gościnnie w nagraniach wzięli udział m.in. Sokół, Marysia Starosta, Dirty Rush, Stephen Pickup, Jędker, Blady Kris oraz DJ Deszczu Strugi.
Lista utworów.
Opracowano na podstawie materiału źródłowego.

</doc>
<doc id="3060251" url="https://pl.wikipedia.org/wiki?curid=3060251" title="Dariusz Sapiński">
Dariusz Sapiński

Dariusz Sapiński (ur. 3 lipca 1954 w Zambrowie) – polski przedsiębiorca i menedżer, inicjator i prezes zarządu grupy kapitałowej Mlekovita.
Życiorys.
Ukończył studia na Wydziale Technologii Żywności Akademii Rolniczo-Technicznej w Olsztynie. 1 kwietnia 1979 został zatrudniony w Wysokiem Mazowieckiem, pozostając od tego czasu zawodowo związanym z branżą mleczarską. W 1985 objął stanowisko prezesa zarządu spółdzielni. W 1992 z jego inicjatywy spółdzielnia przyjęła nazwę Mlekovita. Na jej bazie powstała jedna z największych grup mleczarskich w Polsce, w 2013 w jej skład wchodziło 13 zakładów produkcyjnych i 23 firmowe centra dystrybucyjne. Kierowana przez Dariusza Sapińskiego grupa kapitałowa stała się krajowym liderem tej branży.
Żoną Dariusza Sapińskiego jest Daria Sapińska (przedsiębiorca i działaczka samorządowa związana z PO); mają czwórkę dzieci.

</doc>
<doc id="3060253" url="https://pl.wikipedia.org/wiki?curid=3060253" title="Eudokia (Mieszczeriakowa)">
Eudokia (Mieszczeriakowa)

Eudokia, imię świeckie Jekatierina Mieszczeriakowa, zd. Courtin (ur. 1895 w Moskwie, zm. 24 czerwca 1977 w Bussy-en-Othe) – rosyjska mniszka prawosławna.
Życiorys.
Była córką zruszczonego francuskiego wojskowego i jego żony, rosyjskiej szlachcianki z rodziny Borisoglebskich.
Ukończyła gimnazjum w Jałcie. W wieku 25 lat wyszła za mąż za historyka A. Mieszczeriakowa, który zmarł po dwóch latach małżeństwa. Życie monastyczne rozpoczęła w tajnej wspólnocie mniszej w Kuzeltasze na Krymie natychmiast po śmierci męża lub dopiero w 1927. Pięć lat później została aresztowana, jednak zamiast kary zesłania otrzymała zgodę na wyjazd do Francji dzięki posiadanemu obywatelstwu francuskiemu. Osiadła w Paryżu, gdzie pracowała w Instytucie św. Sergiusza z Radoneża jako lektorka języka angielskiego. 
W Paryżu zamierzała początkowo założyć wspólnotę monastyczną razem z mniszką Marią (Skobcową), jednak ich wizje życia mniszego radykalnie się różnicy: mniszka Maria pragnęła, by zakonnice prowadziły aktywną działalność społeczną, podczas gdy celem mniszki Eudokii było utworzenie klasztoru kontemplacyjnego. Mniszka Eudokia żyła przez dwa lata (1938-1940) w kierowanej przez Marię wspólnocie "Prawosławna Sprawa" w Paryżu, po czym, uznawszy, że brakuje jej prawdziwego ducha monastycznego, wystąpiła z niej razem z mniszką Blandyną (Oboleńską). Razem z wymienioną zakonnicą oraz z mniszką Teodozją (Sołomianską) utworzyła skit Kazańskiej Ikony Matki Bożej w Moisenay-le-Grand. Jego mieszkanki przeniosły się następnie do podarowanego mniszkom majątku w Bussy-en-Othe. W 1948 mniszka Eudokia otrzymała godność ihumeni.
Pierwsza przełożona zdecydowała o charakterze monasteru, który w jej zamyśle miał być równocześnie otwarty na świat i wierny prawosławnej tradycji. Zamierzała przyjmować do wspólnoty mniszki pochodzące z różnych krajów; z czasem faktycznie mniszki z Rosji znalazły się w monasterze w mniejszości.
Jej młodsza siostra również była mniszką prawosławną, w monasterze nosiła imię Dorota. Żyła w monasterze Kazańskiej Ikony Matki Bożej w Moisenay-le-Grand.

</doc>
<doc id="3060259" url="https://pl.wikipedia.org/wiki?curid=3060259" title="Jan Szargut">
Jan Szargut

Jan Tadeusz Szargut (ur. 9 września 1923 we Lwowie, zm. 21 listopada 2017 w Gliwicach) – polski inżynier, specjalista w zakresie energetyki i termodynamiki, profesor nauk technicznych, członek rzeczywisty Polskiej Akademii Nauk, dziekan Wydziału Mechanicznego–Energetycznego Politechniki Śląskiej w latach 1960–1963 oraz dyrektor Instytutu Techniki Cieplnej Politechniki Śląskiej w latach 1971–1993.
Życiorys.
Urodził się we Lwowie w 1923. Tam ukończył szkołę podstawową oraz liceum, w którym w 1941 zdał maturę. Rozpoczął studia na Wydziale Mechanicznym Politechniki Lwowskiej, która w czasie okupacji hitlerowskiej działała pod nazwą "Technische Fachkurse". W 1946 w ramach przesiedleń ludności polskiej przeniósł się wraz z rodziną do Gliwic. Kontynuował studia na Politechnice Śląskiej. Ukończył je w 1948 dyplomem magistra z wyróżnieniem. W tym samym roku podjął pracę na stanowisku asystenta w Katedrze Teorii Maszyn Cieplnych, a w latach 1951–1954 uczestniczył w studiach doktoranckich. Pracę doktorską pt. "Równania bilansowe wynikające z I i II zasady termodynamiki" zrealizowaną pod kierunkiem prof. Stanisława Ochęduszko obronił w 1955. W 1957 został kierownikiem nowo utworzonej Katedry Energetyki Cieplnej, a od 1960 przez 3 lata pełnił funkcję Dziekana Wydziału Mechanicznego–Energetycznego. W 1962 uzyskał tytuł profesora nadzwyczajnego, a w 1969 profesora zwyczajnego. Od 1969 przez dwa lata był kierownikiem Katedry Podstaw Techniki Cieplnej, a od 1971 Dyrektorem Instytutu Techniki Cieplnej, którym kierował aż do przejścia na emeryturę. W 1976 został członkiem korespondentem Polskiej Akademii Nauk, a w 1989 członkiem rzeczywistym. Od 1974 jest członkiem Komitetu Termodynamiki i Spalania PAN, a w latach 1982–1985 pełnił funkcję wiceprezesa Oddziału PAN w Katowicach. W 1993 przeszedł na emeryturę pozostając dalej czynnym zawodowo.
Pochowany na cmentarzu Centralnym w Gliwicach.
Osiągnięcia naukowe.
Obszar zainteresowań prof. Jana Szarguta obejmuje szeroko pojęte zagadnienia energetyki cieplnej i termodynamiki technicznej. Na początku działalności naukowej zajmował się jako jeden z pionierów analizą egzergetyczną procesów cieplnych. Zaproponował koncepcję teorii stanów odniesienia do obliczania egzergii chemicznej pierwiastków, która jest podstawą obszaru analizy egzergetycznej, w którym wymagane jest obliczanie egzergii chemicznej. Wprowadził do termodynamiki pojęcie entalpii dewaluacji, stanowiące uogólnienie wartości opałowej, wykorzystywane w teorii bilansów energii i stanów odniesienia entalpii chemicznej. Zajmował się także modelowaniem matematycznym wymiany ciepła, w tym wymiany radiacyjnej w komorach pieców przemysłowych oraz wymiany ciepła w rekuperatorach i regeneratorach.
Jego dorobek naukowy obejmuje ponad 300 publikacji, w tym 24 książki i 12 podręczników, ponad sto artykułów na konferencjach krajowych i zagranicznych. Był promotorem 28 prac doktorskich. Spośród jego doktorantów 15 zostało profesorami. Uczestniczył w zespołach redakcyjnych renomowanych czasopism np. "International Journal of Thermodynamics" oraz w pracach komitetów naukowych wielu konferencji.
Odznaczenia i nagrody.
Za swoją pracę otrzymał wiele nagród i odznaczeń. Trzykrotnie uhonorowany tytułem doktora honoris causa - przez Politechnikę Śląską, Politechnikę Częstochowską oraz Akademię Górniczo-Hutniczą. Odznaczony Krzyżem Komandorskim z Gwiazdą (1995), Krzyżem Oficerskim oraz Krzyżem Kawalerskim Orderu Odrodzenia Polski, Złotym Krzyżem Zasługi oraz Medalem Komisji Edukacji Narodowej. Otrzymał wiele nagród ministerialnych, w tym nagród Ministra Nauki i Szkolnictwa Wyższego i nagród Rektora Politechniki Śląskiej.

</doc>
<doc id="3060261" url="https://pl.wikipedia.org/wiki?curid=3060261" title="Wojna birmańsko-syjamska (1613–1618)">
Wojna birmańsko-syjamska (1613–1618)

Wojna birmańsko-syjamska 1613–1618 – kontynuacja wojen i operacji militarnych mających miejsce w XVI w na terenach Królestwa Tawè (Birma) oraz Chiang Mai (północna Tajlandia).
W roku 1599 doszło w Birmie do wybuchu wojny domowej, w wyniku której zniszczone zostało miasto Pegu, a Królestwo Birmy pogrążyło się w anarchii. Anaukpetlun, władca Królestwa Ava z dynastii Taungngu (panujący w latach 1606–1628) dostrzegł swoją szansę rozszerzenia władzy na całą Birmę. W 1607 r. zdobył on Pyain, trzy lata później Taungngu, a w 1613 r. Thanlyin i Pegu. Po tych sukcesach Anaukpetlun skierował się ku należącym do Syjamu ziemiom Tawè oraz Taninthayi. Na przełomie lat 1613–1614 władca Avy zdobył Tawè, które jednak niedługo później odbiły wojska syjamskie z pomocą sił portugalskich. Niepowodzeniem zakończył się atak birmański na Taninthayi.
W trakcie walk w Birmie Anaukpetlun wysłał część wojsk do syjamskiego Królestwa Chiang Mai (północna Tajlandia). Birmańczycy rozpoczęli oblężenie Lampangu, trwające do 1618 r, w którym to Anaukpetlun i król Syjamu Songtham zawarli porozumienie pokojowe, na mocy którego Tawè przeszło pod panowanie syjamskie, a Chiang Mai – birmańskie.

</doc>
<doc id="3060263" url="https://pl.wikipedia.org/wiki?curid=3060263" title="Carlos Molina">
Carlos Molina

Carlos Amado Molina (ur. 25 maja 1983 w Patzcuaro) – meksykański bokser, były mistrz świata IBF w kategorii junior średniej.
Kariera zawodowa.
Karierę zawodową rozpoczął 23 października 2003. Do lutego 2013 stoczył 28 walk, z których 21 wygrał, 2 zremisował i 5 przegrał. W tym okresie zdobył tytuł WBO NABO w wadze junior średniej.
14 września 2013 otrzymał szansę walki o tytuł mistrza federacji IBF w wadze junior średniej. Zmierzył się w Las Vegas z broniącym tytułu Amerykaninem Ishe Smithem. Zwyciężył po niejednogłośnej decyzji sędziów na punkty i został nowym mistrzem świata. 11 października 2014 doszło do jego wyczekiwanej walki z byłym mistrzem świata tej samej kategorii i federacji - Corneliusem Bundrage. Molina był wielkim faworytem pojedynku, ale został wysoko wypunktowany przez 41. letniego Amerykanina, będąc do tego dwukrotnie liczonym.
Linki zewnętrzne.
Lista walk zawodowych Carlosa Moliny na BoxRec.com

</doc>
<doc id="3060265" url="https://pl.wikipedia.org/wiki?curid=3060265" title="Vestlandshallen">
Vestlandshallen

Vestlandshallen – norweska hala widowiskowo-sportowa w Bergen. Została otwarta w 2000. Może pomieścić 4800 widzów. W hali znajduje się boisko do piłki nożnej ze sztuczną nawierzchnią o wymiarach 105 x 68 m.

</doc>
<doc id="3060266" url="https://pl.wikipedia.org/wiki?curid=3060266" title="Bronisław Kupiec">
Bronisław Kupiec

Bronisław Kupiec (ur. 2 marca 1909 w Krakowie, zm. 21 czerwca 1970 we Wrocławiu) – polski artysta-fotografik.
Życiorys.
Po śmierci ojca w 1921, razem z rodziną przeprowadził się do Lwowa i podjął pierwszą pracę zarobkową, równocześnie uczył się w gimnazjum, które ukończył w 1927. Rozpoczął studia na Politechnice Lwowskiej, ale ponieważ uniemożliwiało mu to równoczesną pracę zarobkową i pogłębianie wiedzy fotograficznej, przeniósł się na Wydział Humanistyczny Uniwersytetu Jana Kazimierza. W 1937 nawiązał kontakt z Witoldem Romerem, który kierował Zakładem Fotografii Politechniki Lwowskiej. Było to możliwe dzięki Lwowskiemu Klubowi Filmowemu i Lwowskiemu Towarzystwu Fotograficznemu. Dzięki wstawiennictwu Romera w 1938 rozpoczął pracę Zakładach Towarzystwa Nauczycieli Szkół Średnich i Wyższych "Książnica Atlas", gdzie kierował działem wydawnictw fotograficznych. Po wybuchu II wojny światowej pracował w Instytucie Badań nad Durem Plamistym i Wirusami pod kierunkiem Rudolfa Weigla, gdzie zajmował się tworzeniem dokumentacji fotograficznej, a przede wszystkim fotomikrografią. Po wysiedleniu Polaków ze Lwowa w 1946 znalazł się na Dolnym Śląsku, gdzie z ramienia Instytutu Zachodniego tworzył dokumentację do monografii o tzw. Ziemiach Zachodnich. W 1949 kontynuował swoją pracę na Pomorzu, gdzie również rejestrował zdjęcia architektury i krajobrazu. Równocześnie od 1946 mieszkał we Wrocławiu, był asystentem Katedry Fototechniki Uniwersytetu i Politechniki Wrocławskiej, wykładał również w Państwowej Szkole Asystentów Technicznych. W 1950 rozpoczął tworzenie pierwszego w Polsce naukowego zakładu dokumentacji fotograficznej i filmowej nauk medycznych przy wrocławskiej Akademii Medycznej. W 1959 był inicjatorem powstania Studium Fotografiki w Państwowej Wyższej Szkole Sztuk Plastycznych. Początkowo miało ono być związane z Wydziałem Ceramiki i Szkła, a po rozbudowie stało się międzywydziałowym Zakładem Fotografiki, pierwszym w Polsce. Współpracował z wydawnictwem Zakładu Narodowego im. Ossolińskich, które wykorzystywało opracowywane przez niego diapozytywy do swoich publikacji.

</doc>
<doc id="3060276" url="https://pl.wikipedia.org/wiki?curid=3060276" title="Pekałów">
Pekałów

Pekałów (ukr. Пекалів, "Pekaliw") – wieś na Ukrainie, w obwodzie rówieńskim, w rejonie młynowskim, nad rzeką Ikwą. W 2001 roku liczyła 244 mieszkańców.
Po II wojnie światowej zabudowa została przesunięta na południe. Wcześniej wieś była położona na południowy wschód od Młynowa i na zachód od wsi Ozlijów leżących po prawej stronie Ikwy oraz na północny zachód od Arszyczyna, który położony jest po lewej stronie Ikwy.

</doc>
<doc id="3060277" url="https://pl.wikipedia.org/wiki?curid=3060277" title="Trygve Slagsvold Vedum">
Trygve Slagsvold Vedum

Trygve Slagsvold Vedum (ur. 1 grudnia 1978 w Hamarze) – norweski polityk, parlamentarzysta, od 2014 lider partii Partii Centrum, w latach 2012–2013 minister rolnictwa, od 2021 minister finansów.
Życiorys.
W 1994 ukończył szkołę średnią w miejscowości Romedal, kształcił się później w szkole policealnej w zakresie zarządzania zasobami naturalnymi. Studiował nauki polityczne na Uniwersytecie w Oslo.
Od 1993 działacz młodzieżówki Partii Centrum, w latach 2002–2004 przewodniczył tej organizacji. Pełnił też różne funkcje w lokalnych i regionalnych strukturach centrystów, od 2004 do 2005 był etatowym pracownikiem partii jako doradca ds. organizacyjnych. Od 1999 do 2005 był radnym okręgu Hedmark. W 2005 po raz pierwszy wybrany na posła do Stortingu, mandat utrzymywał w 2009, 2013, 2017 i 2021.
Od 2009 pełnił obowiązki drugiego wiceprzewodniczącego partii. Był drugim wiceprzewodniczącym Odelstingu (funkcjonującego do 2009 jako część parlamentu). Od czerwca 2012 do października 2013 sprawował urząd ministra rolnictwa i żywności w gabinecie Jensa Stoltenberga. W kwietniu 2014 objął funkcję przewodniczącego Partii Centrum w miejsce Liv Signe Navarsete. Po wyborach w 2021 zawarł porozumienie koalicyjne z liderem Partii Pracy. W październiku 2021 w nowym rządzie, na czele którego stanął Jonas Gahr Støre, objął stanowisko ministra finansów.

</doc>
<doc id="3060278" url="https://pl.wikipedia.org/wiki?curid=3060278" title="Dżet (jubilerstwo)">
Dżet (jubilerstwo)



</doc>
<doc id="3060279" url="https://pl.wikipedia.org/wiki?curid=3060279" title="Zahajce Małe">
Zahajce Małe

Zahajce Małe (ukr. Малі Загайці) – wieś na Ukrainie w rejonie krzemienieckim obwodu tarnopolskiego.

</doc>
<doc id="3060281" url="https://pl.wikipedia.org/wiki?curid=3060281" title="Zahajce">
Zahajce

Zahajce (ukr. "Загайці") – wieś na Ukrainie w rejonie podhajeckim obwodu tarnopolskiego.

</doc>
<doc id="3060282" url="https://pl.wikipedia.org/wiki?curid=3060282" title="Polideportivo Delmi">
Polideportivo Delmi

Polideportivo Delmi (również znana jako "Estadio Delmi") – argentyńska hala widowiskowo-sportowa w Salcie, powstała w 1986. Może pomieścić 6 000 widzów. W 2002 odbyły Mistrzostwa Świata w Piłce Siatkowej Mężczyzn.

</doc>
<doc id="3060283" url="https://pl.wikipedia.org/wiki?curid=3060283" title="Dave Schultz (zapaśnik)">
Dave Schultz (zapaśnik)

David Leslie „Dave” Schultz (ur. 6 czerwca 1959, zm. 26 stycznia 1996) – amerykański zapaśnik walczący w stylu wolnym. Mistrz olimpijski z Los Angeles 1984 w kategorii do 74 kg. Sześciokrotny medalista Mistrzostw Świata. Złoty i brązowy medal na Igrzyskach Panamerykańskich. Drugi na uniwersjadzie w 1981. Trzy razy wygrał Puchar Świata w 1980, 1994, 1995; drugi w 1978 i 1981 roku.
Po zakończeniu kariery został trenerem. Zginął zastrzelony przez sponsora klubu Team Foxcatcher, w którym pracował, Johna Eleuthère du Ponta.
Jego brat, Mark Schultz, także został złotym medalistą olimpijskim w 1984 roku.
Pośmiertnie został honorowym członkiem Galerii Sławy.

</doc>
<doc id="3060284" url="https://pl.wikipedia.org/wiki?curid=3060284" title="Jauhien Sztop">
Jauhien Sztop

Jauhien Alaksandrawicz Sztop (, , "Jewgienij Aleksandrowicz Sztop"; ur. 25 października 1939 w Wołkowysku) – białoruski pracownik kultury, baletmistrz i polityk, w latach 1997–2000 członek Rady Republiki Zgromadzenia Narodowego Republiki Białorusi I kadencji.
Życiorys.
Urodził się 25 października 1939 roku w Wołkowysku na Zachodniej Białorusi. W latach 1956–1959 pracował jako tokarz w Wołkowyskiej Odlewni Mechanicznej. W latach 1959–1960 był artystą akrobatą w Białoruskiej Filharmonii Państwowej, artystą baletowym w Państwowym Zespole Tańca Białoruskiej SRR. W latach 1960–1961 pełnił funkcję dyrektora Wołkowyskiego Rejonowego Domu Kultury. W latach 1961–1964 służył w szeregach Armii Radzieckiej. W latach 1964–1977 pracował jako kierownik artystyczny Zespołu Tańca Ludowego „Ranica” w Domu Kultury Pracowników Przemysłu Włókienniczego w Grodnie. W 1973 roku ukończył Leningradzką Wyższą Szkołę Związków Zawodowych, uzyskując wykształcenie metodyka działalności kulturalno-oświatowej. W latach 1977–1979 był baletmistrzem inscenizatorem w Państwowym Zespole Tańca Białoruskiej SRR. W latach 1979–1987 ponownie był kierownikiem artystycznym „Ranicy” w Domu Kultury w Grodnie. Od 1987 roku pełnił funkcję kierownika artystycznego Zespołu Pieśni, Muzyki i Tańca „Biełyje Rosy” Grodzieńskiej Filharmonii Obwodowej.
13 stycznia 1997 roku został członkiem nowo utworzonej Rady Republiki Zgromadzenia Narodowego Republiki Białorusi I kadencji. Od 22 stycznia pełnił w niej funkcję członka Stałej Komisji ds. Socjalnych. Jego kadencja w Radzie Republiki zakończyła się 19 grudnia 2000 roku.
Życie prywatne.
Jauhien Sztop jest żonaty.

</doc>
<doc id="3060285" url="https://pl.wikipedia.org/wiki?curid=3060285" title="Ed Banach">
Ed Banach

Edward Joseph „Ed“ Banach (ur. 6 lutego 1960 roku) – amerykański zapaśnik w stylu wolnym. Mistrz olimpijski z Los Angeles 1984 roku. Drugie miejsce w Pucharze Świata w 1984 roku.
Zawodnik Uniwersytetu Iowa legitymujący się wspaniałym rekordem walk 141-9-1. Cztery razy był mistrzem NCAA All-American, a trzy- NCAA National Champion (1980, 1981 i 1983). W 1983 roku został wybrany do Wielkiej Dziesiątki Atletów Roku (Big Ten Athlete of the Year).
Jego brat Lou Banach, także został złotym medalistą olimpijskim w 1984 roku.

</doc>
<doc id="3060286" url="https://pl.wikipedia.org/wiki?curid=3060286" title="Kora ruchowa">
Kora ruchowa

Kora ruchowa – obszar kory mózgu odpowiedzialny za planowanie i wykonywanie ruchów dowolnych ciała. Znajduje się w płacie czołowym.
W korze ruchowej można wyróżnić trzy ściśle współpracujące regiony, różniące się od siebie budową cytoarchitektoniczną i funkcjami:
Dwie ostatnie określa się mianem drugorzędowej kory ruchowej.
Pierwszorzędowa kora ruchowa.
Pierwszorzędowa kora ruchowa (ang. "primary motor cortex", MI) leży w zakręcie przedśrodkowym płata czołowego mózgu (w obszarze odpowiadającemu polu 4 Brodmanna). Charakteryzuje się dobrze rozwiniętą V warstwą, w której znajdują się duże neurony piramidowe zwane komórkami Betza. Ich bardzo długie aksony biegną drogami piramidowymi do ośrodków ruchu w rdzeniu kręgowym, gdzie tworzą połączenie z motoneuronami unerwiającymi mięśnie.
Pierwszorzędowa kora ruchowa jest silnie połączona z pozostałymi obszarami kory ruchowej. Otrzymuje też bogatą informację z pierwszorzędowej kory czuciowej, zlokalizowanej w zakręcie zaśrodkowym płata ciemieniowego.
Mapa somatotopowa w korze ruchowej.
Pierwszorzędowa kora ruchowa cechuje się organizacją somatotopową, tzn. jest podzielona na (częściowo zachodzące na siebie) obszary odpowiadające poszczególnym częściom ciała. Neurony zgrupowane w danym obszarze tworzą połączenie z motoneuronami unerwiającymi daną część ciała, więc pobudzenie neuronów w określonym obszarze pierwszorzędowej kory ruchowej generuje ruch części ciała odpowiadającej temu obszarowi. Częściami ciała o szczególnie dużej reprezentacji korowej są ręce, język oraz twarz, co jest związane z różnorodnością i precyzją wykonywanych przez nie ruchów.
W wyniku amputacji lub paraliżu określonej części ciała odpowiadający jej region na somatotopowej mapie ruchowej może wytworzyć połączenia z inną częścią ciała - jest to jeden z przejawów neuroplastyczności mózgu.
Drugorzędowa kora ruchowa.
Drugorzędowa kora ruchowa składa się z kory przedruchowej (ang. "premotor area", PM) oraz dodatkowej kory ruchowej (ang. "supplementary motor area", SMA). Są one zlokalizowane w płacie czołowym (w obszarze odpowiadającym polu 6 Brodmanna), bezpośrednio przy pierwszorzędowej korze ruchowej, z którą są ściśle połączone. Ponadto posiadają silne połączenia z móżdżkiem oraz jądrami podstawnymi. Podobnie jak pierwszorzędowa kora ruchowa charakteryzują się somatotopową organizacją neuronów.
Kluczową rolą obu części drugorzędowej kory ruchowej jest planowanie ruchów dowolnych, w czym ważną rolę odgrywają przekazywane do nich informacje z kory czuciowej oraz kory przedczołowej. Wykazano, że znajdujące się w drugorzędowej korze ruchowej neurony ulegają pobudzeniu na długo (do ok. 800 ms) przed zapoczątkowaniem ruchu (i przed pobudzeniem neuronów pierwszorzędowej kory ruchowej). Są również aktywne podczas samego myślenia o wykonaniu wyćwiczonego wcześniej ruchu.
Dodatkowa kora ruchowa jest silnie angażowana w wykonywanie złożonych ruchów ciała np. wymagających sekwencyjnego użycia obu dłoni a także w przyjmowanie odpowiedniej pozycji ciała podczas ruchów kończyn. Jej uszkodzenie (u małp) nie upośledza wykonywania prostych czynności ruchowych.

</doc>
<doc id="3060288" url="https://pl.wikipedia.org/wiki?curid=3060288" title="Lou Banach">
Lou Banach

Ludwig David „Lou” Banach (ur. 6 lutego 1960 roku) – amerykański zapaśnik w stylu wolnym. Mistrz olimpijski z Los Angeles 1984 roku. Zawodnik Uniwersytetu Iowa. Dwa razy wygrał - NCAA National Champion (1981 i 1983). Po zakończeniu kariery został trenerem w Akademii Wojskowej USA w West Point. 
Jego brat Ed Banach, także został złotym medalistą olimpijskim w 1984 roku.

</doc>
<doc id="3060289" url="https://pl.wikipedia.org/wiki?curid=3060289" title="Wizyta Billy’ego Grahama w ZSRR (1982)">
Wizyta Billy’ego Grahama w ZSRR (1982)

W maju 1982 roku amerykański ewangelista przebudzeniowy Billy Graham odwiedził Moskwę. Wizyta była związana z zorganizowaną przez Rosyjski Kościół Prawosławny konferencją pokojową i spotkała się z powszechną krytyką na Zachodzie.
Przygotowywania.
Podczas wizyty na Węgrzech w 1977 roku Billy Graham spotkał się z baptystycznymi działaczami z ZSRR. Wtedy powstał pomysł zorganizowania wizyty. Po powrocie do Stanów spotkał się w ambasadzie radzieckiej w Waszyngtonie z ambasadorem Anatolijem Dobryninem oraz metropolitą Filaretem. Planowana wizyta została odroczona z powodu sowieckiej interwencji w Afganistanie, po której prezydent Carter odpowiedział odmową uczestniczenia Stanów Zjednoczonych w igrzyskach olimpijskich w Moskwie. Rozmowy zostały ponownie podjęte ze strony radzieckiej w związku z konferencją pokojową przygotowywaną w stolicy ZSRR. Podczas rozmów negocjacyjnych BGEA postawiło trzy warunki: 1) Graham będzie tylko obserwatorem, nie delegatem; 2) Graham musi mieć pełną swobodę głoszenia na dowolny temat; 3) Graham musi uzyskać zgodę na głoszenie w dwóch kościołach Moskwy – prawosławnym i baptystycznym.
Oficjalne zaproszenie na konferencję wystosował do Grahama Pimen, patriarcha moskiewski i całej Rusi. Wiele osób w Ameryce przestrzegało Grahama, by nie jechał na konferencję kontrolowaną przez KGB, ponieważ zostanie wykorzystany przez sowiecką propagandę.
Przebieg.
Konferencja odbyła się w dniach 10-14 maja 1982 roku. Jej celem było ratowanie świata przed nuklearną zagładą. Pełna jej nazwa brzmiała: „Światowa konferencja pracowników religijnych na rzecz ratowania świętego daru życia przed katastrofą nuklearną”. Wedle zamysłu wydarzenie miało być międzynarodową konferencją wspieraną przez różne Kościoły. Zaproszono na nią kilkuset przedstawicieli rozmaitych religii świata. Wzięło w niej udział 401 chrześcijan, 106 muzułmanów, 57 buddystów, ponadto uczestniczyli w niej żydzi, hinduiści, sikhowie, szintoiści i zaratusztrianie. Jedyną wspólną służbą o charakterze religijnym była chwila ciszy na początku każdego dnia obrad.
Richard Chartres, anglikański duchowny i teolog, krytycznie oceniający konferencję stwierdził, że podczas konferencji spośród wszystkich mówców, co najwyżej Graham dotknął problemu istnienia zła na świecie, ponieważ wyjaśnił, że zło jest wynikiem grzechu. Pozostali mówcy podchodzili do tematu pokoju i rozbrojenia na „miękko” i w sposób ugodowy względem gospodarzy.
Poza udziałem w konferencji Graham głosił w cerkwi prawosławnej oraz w zborze baptystycznym w Moskwie. Gdy głosił kazanie w zborze baptystycznym pewna kobieta uniosła transparent z napisem: „Mamy ponad 150 więźniów za służbę Ewangelii”. Graham nie ustosunkował się do tego w kazaniu.
Spędził trzy godziny na rozmowie z Gieorgijem Arbatowem, którego określił później mianem „bardzo wspaniałego urzędnika”. Według relacji Grahama, miał się też spotkać z Borisem Ponomariowem, sekretarzem i kierownikiem Wydziału Międzynarodowego KC KPZR, który oprowadził go po Kremlu. W swej książce z 1997 roku Graham przyznał, że przeprowadził tajne rozmowy z urzędnikami wysokiego szczebla na temat praw człowieka, ale szczegółów tych rozmów nie mógł wtedy ujawnić.
Nagroda Templetona.
Przed powrotem do Stanów Graham najpierw odwiedził Londyn, gdzie odebrał nagrodę Templetona, za wprowadzenie chrześcijańskiego przesłania do elektronicznego świata radia i telewizji. Następnie przybył do Nowego Jorku, gdzie odbyła się konferencja prasowa, na której padło wiele ostrych pytań. Według Grahama bronił go tylko rabin Marc Tanenbaum.
Reakcje i oceny.
Wizyta Grahama wywołała krytyczne oceny w zachodniej prasie. William F. Buckley napisał, że nie chce, by Billy wracał do domu. Dziennikarz „Chicago Tribune” skomentował: „Nigdy nie uprawiaj wrestlingu ze świnią, ponieważ oboje będziecie brudni, a świnie to lubią”. „San Diego Union” z 14 maja 1982 roku zarzuciło Grahamowi, iż pozwolił, by jego dobre imię i jego służba zostały wykorzystane dla celów sowieckiej propagandy, zwłaszcza, że błędem było samo uczestnictwo w tej konferencji. Fala krytycznych ocen przetoczyła się przez całe USA. Protestowano przed Billy Graham Center w Wheaton, gazeta „The New York Times” zarzucała Grahamowi naiwność. Zastanawiano się, co wpłynęło na zmianę jego wcześniejszego bardzo krytycznego stosunku do komunizmu, który w 1954 roku został uznany przez Grahama za system Antychrysta. Zarzucano, że spotkał się wyłącznie z baptystami z „zarejestrowanego” i uznawanego przez państwo zboru, a nie spotkał się z chrześcijanami z nielegalnych zborów, że w swoich kazaniach nie zrobił żadnych aluzji do więźniów religijnych.
Po upływie czasu oceny krytyczne zostały złagodzone, zauważono, że jest możliwym budowanie mostów porozumienia pomiędzy Wschodem a Zachodem. Jednak w dalszym ciągu podkreślano, że Graham popełnił pewne błędy. Po upadku komunizmu pojawiły się opinie, że Graham dopomógł w zakończeniu zimnej wojny i zniesieniu żelaznej kurtyny. Richard Nixon w 1990 roku ocenił, że nie podlega wątpliwości, że Billy dopomógł w uwolnieniu Europy Wschodniej, a także dopomógł ówczesnej antykomunistycznej opozycji w Rosji. Niedługo po tej wypowiedzi prezydent George Bush ocenił, że Billy widział pewne rzeczy na długo przed politykami.
Według Grahama uczestnictwo w konferencji miało zepsuć jego do tej pory dobrą relację z Sołżenicynem, z którym po raz pierwszy miał się spotkać w 1974 roku. W 1983 roku, podczas odbierania nagrody Templetona, Sołżenicyn wypowiedział kilka krytycznych uwag pod adresem „ubiegłorocznego laureata” (tj. Grahama).
26-28 września 2013 podczas konferencji „Worlds of Billy Graham” zorganizowanej przy Wheaton College jeden z wykładów dotyczył wizyty Grahama w Moskwie w 1982.
Późniejsze wizyty.
W 1984 roku ponownie przybył do ZSRR, gdzie tym razem przemawiał pięćdziesięciokrotnie w czterech miastach: Moskwie, Leningradzie, Tallinnie i Nowosybirsku. Ponownie przybył do ZSRR w 1988 roku.
W 1992 roku Graham przeprowadził na stadionie olimpijskim w Moskwie swoją klasyczną krucjatę. William Martin, jeden z biografów Grahama, ocenił, że nigdy by nie doszło do owej krucjaty, gdyby nie przyjazd Grahama do Moskwy w 1982 roku.
Jednym z zarzutów stawianych wobec tych wizyt ze strony krytyków jest ten, że Graham podczas każdej swej wizyty w Moskwie unikał kontaktu z niezarejestrowanymi zborami.
Antykomunizm Grahama.
Graham, gdy był młody miał zdeklarowane poglądy antykomunistyczne, jednak późniejsze wizyty w krajach komunistycznych wpłynęły na zmianę jego poglądów. W swej autobiografii tak przedstawił swoje wrażenie z pobytu w Kremlu:
Gabinety na Kremlu były bogato wyposażone i urządzone w eleganckim, starodawnym stylu. Jeśli chodzi o pracujących tam ludzi, odczuwałem w nich pewnego rodzaju poczucie dumy, wiedzieli, że pracują w centrum jednego z głównych mocarstw świata. Po opuszczeniu Kremla powiedziałem do jednego z moich pomocników, że szczerze wątpię, aby ci radzieccy przywódcy kiedykolwiek rozpoczęli wojnę nuklearną; nie będą chcieli utracić swoich przywilejów i wygód.

</doc>
<doc id="3060290" url="https://pl.wikipedia.org/wiki?curid=3060290" title="Bruce Baumgartner">
Bruce Baumgartner

Bruce Robert Baumgartner (ur. 2 listopada 1960) – najbardziej utytułowany amerykański zapaśnik w stylu wolnym. Czterokrotny medalista olimpijski, w tym dwa razy złoty. Dziewięć razy na podium Mistrzostw Świata. Trzykrotny złoty medalista mistrzostw świata, igrzysk i mistrzostw panamerykańskich. Po zakończeniu kariery trener zapasów. Od 1997 roku pełni funkcję Director of Athletics na Edinboro University of Pennsylvania.
Siedmiokrotny zdobywca Pucharu Świata w 1984, 1986, 1989, 1990, 1991, 1994, 1997. Cztery razy drugie miejsce w 1982, 1988, 1993, 1995. Wygrał uniwersjadę w 1981 roku.

</doc>
<doc id="3060291" url="https://pl.wikipedia.org/wiki?curid=3060291" title="Randy Lewis (zapaśnik)">
Randy Lewis (zapaśnik)

Randall Scott „Randy” Lewis (ur. 7 czerwca 1959 roku) – amerykański zapaśnik w stylu wolnym. Mistrz olimpijski z Los Angeles 1984 roku. Członek kadry narodowej na Igrzyska w Moskwie zbojkotowane przez prezydenta Cartera. Złoty medalista mistrzostw panamerykańskich z 1990 roku. Drugi w Pucharze Świata w 1982 roku.
Zawodnik Uniwersytetu Iowa. Trzykrotnie mistrzostwo w Big Ten (1978-1980). Kilkukrotny zwycięzca mistrzostw All-American i NCAA.

</doc>
<doc id="3060292" url="https://pl.wikipedia.org/wiki?curid=3060292" title="Bobby Weaver">
Bobby Weaver

Robert Brooks „Bobby” Weaver (ur. 29 grudnia 1958 roku) – amerykański zapaśnik w stylu wolnym. Mistrz olimpijski z Los Angeles 1984 roku. Członek kadry narodowej na Igrzyska w Moskwie zbojkotowane przez prezydenta Cartera. Zdobywca Pucharu Świata w 1980 i 1984; drugi w 1977 i 1981 roku.

</doc>
<doc id="3060293" url="https://pl.wikipedia.org/wiki?curid=3060293" title="Barry Davis (zapaśnik)">
Barry Davis (zapaśnik)

Barry Alan Davis (ur. 17 sierpnia 1961) – amerykański zapaśnik w stylu wolnym. Wicemistrz olimpijski z Los Angeles 1984 roku, uczestnik igrzysk w Seulu 1988. Medalista mistrzostw świata z 1986 i 1987 i dwunasty w 1983. Mistrz Igrzysk Panamerykańskich z 1983 roku. Trzeci w Pucharze Świata w 1986 roku.
Zawodnik Prairie High School w Cedar Rapids i University of Iowa. Cztery razy All American (1981-1983 i 1985). Pierwszy w NCAA Division I w 1982, 1983 i 1985. Outstanding Wrestler w 1985. Czterokrotne mistrzostwo w Big Ten (1981-82, 1983 i 1985) roku.
Od 1994 roku trener zapaśników na Uniwersytecie Wisconsin.

</doc>
<doc id="3060294" url="https://pl.wikipedia.org/wiki?curid=3060294" title="Northrop YB-35">
Northrop YB-35

Northrop YB-35 (Northrop NS-9) – amerykański ciężki bombowiec strategiczny typu latające skrzydło, którego projektowanie i budowę rozpoczęto w czasie II wojny światowej. Samolot powstał na zamówienie United States Army Air Forces (AAF) na bombowiec będący w stanie przenieść 10 000 funtów bomb i z zasięgiem 10 000 mil (4535 kg bomb i 16 093 km). Początkowo zamówiono dwa eksperymentalne, trzynaście testowych i dwieście produkcyjnych maszyn tego typu (XB-35, YB-35 i B-35) ale z powodu znacznych opóźnień w ich konstrukcji kontrakt został anulowany po wybudowaniu zaledwie trzech samolotów. Wersją rozwojową YB-35 został Northrop YB-49 z napędem odrzutowym.
Historia.
Geneza.
W kwietniu 1941 dowództwo United States Army Air Corps ogłosiło konkurs na ciężki bombowiec strategiczny o zasięgu wynoszącym przynajmniej 10 000 mil, zdolnym przenieść ładunek bomb o masie 10 000 funtów z prędkością przelotową 300 mil na godzinę na pułapie 40 000 stóp (odpowiednio 16 093 km, 4353 kg, 482 km/h i 12 192 m). W Stanach Zjednoczonych spodziewano się wówczas rychłej kapitulacji Wielkiej Brytanii i uważano, że do prowadzenia wojny przeciwko III Rzeszy będzie potrzebny bombowiec o zasięgu międzykontynentalnym. W odpowiedzi na konkurs, w wytwórniach Boeing, Consolidated Aircraft Corporation, North American, Canadian Car &amp; Foundry (CC&amp;F) oraz Northrop powstało szereg projektów, z których wybrano samoloty Consolidated i Northropa.
Consolidated zaprojektował wówczas dwa samoloty, pierwszy z nich, Model 36, został zaakceptowany do produkcji jako późniejszy Consolidated B-36, ale zaprojektowano wówczas także inny bombowiec, znany jako Consolidated Six-Engine, Long Range, Flying Wing Bombardment Airplane w układzie latającego skrzydła. Główny projektant CC&amp;F, Vincent Justus Burnelli, także zaprojektował samoloty w układzie zbliżonym do latającego skrzydła. Projekty Burnelli B-2000/B-1000B nie zostały co prawda zaakceptowane (między innymi z powodów politycznych, a nie technicznych), ale już samo to, że w różnych firmach niezależnie zaprojektowano samoloty w układzie latających skrzydeł pokazywało, że wielu projektantów uważało, iż jedynie takie rozwiązanie dawało nadzieję na stworzenie samolotu o wymaganych osiągach.
Oficjalny kontrakt (W535-AC-21341) podpisano 22 listopada 1941, w zakładach Northropa miano zbudować latający model samolotu w skali 1:3 (Northrop N-9M), jedną pełnoskalową makietę samolotu i prototyp XB-35 z opcją na produkcję drugiego prototypu. Data dostawy pierwszego XB-35 została bardzo optymistycznie ustalona na listopad 1943.
N-9M.
Prace nad pierwszym N-9M rozpoczęto od razu po podpisaniu kontraktu, w czasie ich trwania podpisano dodatkowy kontrakt (W535-AC-33920) opiewający między innymi na dwa dodatkowe prototypy N-9M. Pierwszy N-9M (oznacznie N-9M-1, brak numeru seryjnego Armii i rejestracji cywilnej) wzbił się w powietrze 27 grudnia 1942, w trakcie jego oblatywania borykano się z szeregiem problemów, do 19 maja 1943 samolot spędził w powietrzu jedynie 22,5 godziny. 19 maja pilotowana przez Maxa Constanta maszyna rozbiła się zabijając pilota. 24 czerwca 1943 w powietrze po raz pierwszy wzleciał N-9M-2, który był oblatywany do końca roku, w tym czasie pracowano już nad pierwszym prototypem XB-35 i trzecim N-9M, który otrzymał oznaczenie N-9M-A i zdecydowano się na budowę czwartego N-9M noszącego oznaczenie N-9M-B.
28 czerwca 1944 N-9M-A został zaakceptowany przez AAF, samolot miał już wówczas bardzo zbliżoną konstrukcję do właściwego XB-35. Testy samolotu kontynuowano do końca roku, w tym czasie AAF przyjął także N-9M-B. Wszystkie N-9M były testowane do końca wojny, N-9M-B został przekazany do Chino Planes of Fame Museum, używany wcześniej Northrop N-1M trafił do National Air and Space Museum, a dwa pozostałe N-9M zostały złomowane.
XB-35.
Już w trakcie przedłużających się prac nad pierwszym prototypem, Northrop otrzymał zamówienie na trzynaście samolotów testowych (YB-35) i dwieście samolotów produkcyjnych (B-35). Spodziewano się, że pierwszy prototyp odbędzie pierwszy lot w połowie 1945, Jack Northrop rozpoczął wówczas poszukiwania firmy, która zgodziłaby się na produkcję seryjną samolotów. W porozumieniu z AAF zdecydowano, że Northrop zajmie się produkcją prototypów i serii przedprodukcyjnej YB, a produkcja seryjna będzie miała miejsce w zakładach Glen L. Martin Company.
Prace nad pierwszym XB-35 posuwały się bardzo powoli w miarę postępów z testowaniem i analizą danych pochodzących z N-9M, ale stawało się oczywiste, że osiągi nowego bombowca będą gorsze niż początkowo zakładano. 24 maja 1944 Pentagon zdecydował się anulować kontrakt Martina na 200 samolotów, jednak dowództwo Air Technical Service Command uważało, że program powinien być przynajmniej częściowo kontynuowany i w grudniu 1944 podjęto decyzję, aby nie zaprzestawać prac nad prototypami. Po zakończeniu wojny w Europie AAF zdecydował się anulować projekty samolotów z napędem śmigłowym i Northrop został poinstruowany, aby dwa prototypy XB-35 przeprojektować na napęd odrzutowy z silnikami Allison J35-A-5. Nowy projekt otrzymał oznaczenie YB-35B, w późniejszym czasie zmienione na Northrop YB-49. Jeszcze w trakcie prac nad pierwszym XB-35 kontrakt został ponownie zmieniony, dowództwo AAF zażądało, aby zbudowano dwa YB-35 mające zastąpić dwa samoloty przebudowane na napęd odrzutowy. Dwa dodatkowe prototypy miały powstać w nieco zmodyfikowanej wersji i otrzymały oznaczenie YB-35A.
Pierwszy XB-35 (numer seryjny AAF 42-13603) został ukończony w połowie 1946, po raz pierwszy wzbił się w powietrze 25 czerwca, za jego sterami zasiadał Max R. Stanley. Pierwszy lot został zakończony tuż po starcie z powodu problemów z silnikami, te same problemy powtarzały się w czasie całego programu testowego. Pierwszy prototyp odbył łącznie dziewiętnaście lotów, ostatni lot odbył się 11 września 1946. W trakcie oblatywania samolotu stwierdzono, że był trudny w pilotażu, bardzo niestabilny i cierpiał na problemy z silnikami i ich chłodzeniem. Żadna z tych wad nie została do końca wyeliminowana w żadnym z prototypów. Drugi prototyp (42-38323) wzbił się w powietrze 26 czerwca 1947, ale podobne problemy spowodowały zawieszenie jego programu testów po zaledwie ośmiu lotach.
Z powodu ciągłych kłopotów ze śmigłami przeciwbieżnymi postanowiono je zastąpić tradycyjnymi śmigłami i loty wznowiono 12 lutego 1948. Okazało się jednak, że nowe śmigła pogorszyły osiągi samolotu i powodowały znaczne wibracje. W tym czasie ukończono pierwszy z zamówionych YB-35A (42-102366), który od początku dostał tradycyjne śmigła, został wyposażony także we wszystkie systemy pokładowe włącznie z uzbrojeniem obronnym. Pierwszy lot YB-35A odbył się 15 maja 1948.
Pomimo znacznych modyfikacji wprowadzonych do nowego samolotu, także ta maszyna cierpiała na podobne problemy jak jej poprzednicy i program rozwojowy został YB-35 został ostatecznie zakończony.
Opis konstrukcji.
Northrop yB-35 był czterosilnikowym, ciężkim samolotem bombowym o układzie latającego skrzydła. Rozpiętość skrzydeł wynosiła 52,2 metry, długość maszyny 16,2 metrów, a jej wysokość 6,2 metry. Skrzydło samolotu miało zbieżną cięciwę o skosie krawędzi natarcia wynoszącym 27°. Samolot miał podwozie trójkołowe, chowane w locie, z kołem przednim.
Konstrukcja samolotu była prawie całkowicie metalowa, w znacznej części używała stopów aluminiowych opracowanych przez Alcola.
Powierzchnia nośna wynosiła 370 m² co przy normalnej masie startowej 82 000 kilogramów dawało obciążenie powierzchni wynoszące 220 kg/m². Masa własna maszyny wynosiła 120 000 funtów, a maksymalna masa startowa do 209 000 funtów (54 423 i 95 000 kg).
Samolot był napędzany czterema silnikami typu Pratt &amp; Whitney R-4360 o mocy 3000 KM każdy w układzie pchającym, umieszczonymi na krawędzi spływu skrzydła. Samoloty początkowo były wyposażone w śmigła przeciwbieżne wymienione w późniejszym czasie na tradycyjne, pojedyncze śmigła.
Uzbrojenie obronne stanowiło dwadzieścia karabinów maszynowych kalibru 12,7 mm w dziesięciu zdalnie kierowanych wieżyczkach uzbrojonych w dwa karabiny maszynowe każda.
Załogę stanowiło przynajmniej dziewięć osób - pilot, drugi pilot, mechanik pokładowy, radiooperator, bombardier i trzech strzelców pokładowych. W dłuższych misjach załoga samolotu mogła być powiększona o dodatkową obsługę, na pokładzie znajdowało się sześć składanych łóżek i mała kuchnia.
Samolot miał osiem osobnych komór bombowych w których mógł przenosić łącznie do 16 000 funtów bomb (7257 kg).

</doc>
<doc id="3060295" url="https://pl.wikipedia.org/wiki?curid=3060295" title="Andrew Rein">
Andrew Rein

Andrew Roland Rein (ur. 11 marca 1958) – amerykański zapaśnik walczący w stylu wolnym. Wicemistrz olimpijski z Los Angeles w 1984 roku. Złoty medalista Igrzysk Panamerykańskich z 1979 roku. 4 miejsce na Mistrzostwach Świata w 1981. Drugie miejsce w Pucharze Świata w 1982.
Zawodnik University of Wisconsin-Madison. Dwa razy mistrzostwo w Big Ten (1978, 1980).

</doc>
<doc id="3060298" url="https://pl.wikipedia.org/wiki?curid=3060298" title="Steve Fraser">
Steve Fraser

Steven Howard „Steve” Fraser (ur. 23 marca 1958) – amerykański zapaśnik w stylu klasycznym. Mistrz olimpijski z Los Angeles 1984 a zarazem pierwszy amerykański złoty medalista olimpijski w tej odmianie zapasów. Złoty medalista Igrzysk Panamerykańskich. Po zakończeniu kariery został trenerem zapasów na Uniwersytecie Michigan a od 1993 roku trenował Michigan Wrestling Club. Od 1995 trener reprezentacji USA. Poprowadził Rulona Gardnera do spektakularnego zwycięstwa nad niepokonanym przez 13 lat Rosjaninem Aleksandrem Karielinem w finale zapasów na Igrzyskach w Sydney .

</doc>
<doc id="3060302" url="https://pl.wikipedia.org/wiki?curid=3060302" title="Ken Niles">
Ken Niles

Ken Niles (ur. 9 grudnia 1906, zm. 31 października 1988) – amerykański spiker radiowy.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3060303" url="https://pl.wikipedia.org/wiki?curid=3060303" title="Od zmierzchu do świtu 2">
Od zmierzchu do świtu 2

Od zmierzchu do świtu 2 – amerykański horror z 1999 roku. Sequel filmu "Od zmierzchu do świtu."
Opis fabuły.
Uciekający z więzienia bandyta Luther, pada ofiara wampira. Przemieniony dociera do baru, gdzie jego dawni kompani planują skok na bank. Luther dołącza do grupy, która nie jest świadoma tego, że ich nowy wspólnik jest wampirem. Wkrótce włamują się do banku. Nie mogąc powstrzymać żądzy krwi, Luther, atakuje i przemienia w wampiry kolegów. Kiedy na miejsce przybywa policja rozpoczyna się krwawa rzeź.

</doc>
<doc id="3060306" url="https://pl.wikipedia.org/wiki?curid=3060306" title="Blacula">
Blacula

Blacula – amerykański horror z 1972 roku. 
Opis fabuły.
Afrykański książę Manuwalde zostaje ukąszony przez hrabiego Draculę. Zmieniony w wampira trafia do trumny. Kilkaset lat później dwóch kolekcjonerów antyków kupuje sarkofag i zabiera go do Los Angeles. Otwierają trumnę i wypuszczają księcia na wolność. Jako czarny wampir - Blacula, książę sieje grozę na ulicach wielkiego miasta. Odnajduje Tinę, która jest nowym wcieleniem jego żony, Luvy. Przyjaciel Tiny, doktor Gordon, odkrywa, że Blacula jest wampirem. Postanawia ratować przyjaciółkę...

</doc>
<doc id="3060307" url="https://pl.wikipedia.org/wiki?curid=3060307" title="Wendell Niles">
Wendell Niles

Wendell Niles (ur. 29 grudnia 1904, zm. 28 marca 1994) – amerykański spiker radiowy i telewizyjny.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3060311" url="https://pl.wikipedia.org/wiki?curid=3060311" title="Jeff Blatnick">
Jeff Blatnick

Jeffrey Carl „Jeff” Blatnick (ur. 26 lipca 1957; zm. 24 października 2012 roku) – amerykański zapaśnik w stylu klasycznym. Mistrz olimpijski z 1984 roku. Zakwalifikował się do Igrzysk Olimpijskich w 1980 roku, ale nie wystąpił z powodu bojkotu.
Drugie miejsce w Pucharze Świata w 1980 i trzecie w 1987 roku.
W 1982 roku zdiagnozowano u niego ziarnicę złośliwą. Przeszedł operację, podczas której usunięto mu śledzionę i poddano radioterapii. Wyszedł zwycięsko z choroby i zdobył tytuł mistrza olimpijskiego. Nawrót choroby i chemioterapia zmusiły go do zakończenia kariery. Pracował jako analityk zapasów dla telewizji NBC na igrzyskach 1988, 1992, 1996 i 2000 roku. Komentator ESPN z turniejów Dywizji NCAA i ambasador komitetu olimpijskiego USA. W 1999 roku przyjęty do „National Wrestling Hall of Fame”. Jeden z twórców Ultimate Fighting Championship (UFC) – amerykańskiej organizacji mieszanych sztuk walki. Zmarł w 2012 roku wyniku powikłań po operacji serca.

</doc>
<doc id="3060319" url="https://pl.wikipedia.org/wiki?curid=3060319" title="Barry Magee">
Barry Magee

Barry Magee, właśc. Arthur Barrington Magee (ur. 6 lutego 1934 w New Plymouth) – nowozelandzki lekkoatleta (długodystansowiec), medalista olimpijski z 1960, później trener lekkoatletyczny.
Był jednym z zawodników trenowanych przez Arthura Lydiarda.
Na Igrzyskach Imperium Brytyjskiego i Wspólnoty Brytyjskiej w 1958 w Cardiff zajął 15. miejsce w biegu na 3 mile i 8. miejsce w biegu na 6 mil.
Zdobył brązowy medal w biegu maratońskim na igrzyskach olimpijskich w 1960 w Rzymie za Abebe Bikilą z Etiopii i Rhadim Ben Abdesselamem z Maroka. Na tych samych igrzyskach zajął 26. miejsce w biegu na 10 000 metrów.
17 lipca 1961 w Dublinie był członkiem sztafety, która ustanowiła rekord świata w biegu 4 × 1 mila (w składzie: Gary Philpott, Murray Halberg, Barry Magee i Peter Snell). W tym samym roku zwyciężył w maratonie w Fukuoce, a także w biegu na 10 000 metrów na igrzyskach światowych w Helsinkach.
Zajął 6. miejsce w biegu na 6 mil na Igrzyskach Imperium Brytyjskiego i Wspólnoty Brytyjskiej w 1962 w Perth.
Na igrzyskach olimpijskich w 1964 w Tokio zajął 23. miejsce w biegu na 10 000 metrów, a w maratonie nie wystartował z powodu kontuzji.
Był pięciokrotnym mistrzem Nowej Zelandii w biegu na 6 mil (w tym w 1961 i 1962) oraz w maratonie w 1961 i 1962. Był rekordzistą Nowej Zelandii w biegu na 10 000 metrów (29:23,4 16 lutego 1958 w Auckland) oraz w maratonie (2:17:18,2 10 września 1960 w Rzymie).
Później był znanym trenerem lekkoatletycznym, stosującym metody Arthura Lydiarda. Do tej pory prowadzi własną szkołę biegania.
Został wprowadzony do Galerii Sław Sportu Nowej Zelandii w 2010.

</doc>
<doc id="3060324" url="https://pl.wikipedia.org/wiki?curid=3060324" title="Aleksandra Cofta-Broniewska">
Aleksandra Cofta-Broniewska

Aleksandra Cofta-Broniewska (ur. 13 stycznia 1926 w Poznaniu, zm. 12 maja 2013 w Poznaniu) – polska archeolożka, profesor Uniwersytetu Adama Mickiewicza w Poznaniu.
Życiorys.
Związana z Instytutem Prahistorii UAM. Specjalizowała się w badaniach późnego okresu halsztackiego oraz rzymskich wpływach na ziemie polskie. Interesowała się także miejscami kultów na ziemiach polskich, jak również problematyką wczesnośredniowieczną i pradziejową Kujaw. W 1961 obroniła pracę doktorską pt. "Rozwój Kruszwicy w okresie wczesnośredniowiecznym". Zlokalizowała kompleks osadniczy zaznaczony na mapie autorstwa Klaudiusza Ptolemeusza jako "Askaukalis". Była inicjatorką powstania Fundacji Ochrony Dziedzictwa Kulturowego Społeczeństwa Kujaw "Cuiavia".
Od 1996 honorowa obywatelka miasta Inowrocławia (za zasługi w badaniach nad historią miasta). Pochowana na Cmentarzu Junikowskim w Poznaniu.

</doc>
<doc id="3060330" url="https://pl.wikipedia.org/wiki?curid=3060330" title="Greg Gibson (zapaśnik)">
Greg Gibson (zapaśnik)

Gregory P. „Greg” Gibson (ur. 20 listopada 1953) – amerykański zapaśnik w stylu klasycznym. Wicemistrz olimpijski z Los Angeles 1984 roku. Trzykrotny medalista Mistrzostw Świata. Zwycięzca Igrzysk Panamerykańskich z 1983 roku. Zwycięzca Pucharu Świata w 1980 i 1985; drugie miejsce w 1981, 1982, 1984 w stylu wolnym; trzeci w 1982 roku w stylu klasycznym. Wojskowy mistrz świata w 1983 roku.

</doc>
<doc id="3060331" url="https://pl.wikipedia.org/wiki?curid=3060331" title="Marcantonio Raimondi">
Marcantonio Raimondi

Marcantonio Raimondi (ur. ok. 1480 w Molinelli zm. ok. 1530 prawdopodobnie w Bolonii) – włoski miedziorytnik okresu renesansu, twórca grafiki reprodukcyjnej.
Życie.
Był uczniem złotnika i malarza Francesca Francii. Karierę rozpoczął w Bolonii. Od 1505 przebywał w Wenecji. Skopiował tam 17 scen z życia Matki Bożej według Albrechta Dürera, za co artysta wytoczył mu proces. Od 1508 przebywał we Florencji. Ok. 1510-11 mieszkał w Rzymie, gdzie poznał Rafaela i założył szkołę dla rysowników. Jego uczniami byli m.in.: Marco Dente (1493-1527), Jacopo Caraglio (ok. 1500-1565), Agostino Veneziano (ok. 1490 do ok. 1540), Georg Pencz, Barthel Beham, Jakob Binck.
Twórczość.
Wykonywał liczne sztychy, przeważnie kopie dzieł wybitnych artystów epoki, m.in. Albrechta Dürera, Michała Anioła, Rafaela oraz Giulia Romano. Zachowało się ok. 300 takich miedziorytów. Jako pierwszy włoski rytownik eksperymentował z akwafortą, często łącząc ją z miedziorytem (ok. 30 zachowanych przedstawień). Zajmował się też ilustracją książkową. Ilustrował m.in. utwory Pietra Aretina. Za 16 śmiałych scen erotycznych, tzw. "I Modi" opatrzonych sonetami Aretina, trafił do więzienia. 

</doc>
<doc id="3060336" url="https://pl.wikipedia.org/wiki?curid=3060336" title="Yoshihiro Fujita">
Yoshihiro Fujita

 
 – japoński zapaśnik w stylu klasycznym. 
Kariera sportowa.
Srebrny medalista Igrzysk Azjatyckich w 1974. Szósty w Pucharze Świata w 1982.

</doc>
<doc id="3060337" url="https://pl.wikipedia.org/wiki?curid=3060337" title="Parafia św. Bartłomieja Apostoła w Leszczyńcu">
Parafia św. Bartłomieja Apostoła w Leszczyńcu

Parafia Św. Bartłomieja Apostoła w Leszczyńcu – parafia rzymskokatolicka wparafia rzymskokatolicka w dekanacie Kamienna Góra Zachód w diecezji legnickiej. Jej proboszczem jest ks.Czesław Barczewski. Obsługiwana przez księży diecezjalnych. Erygowana 1 stycznia 1593 r.
Historia parafii.
Droga od Przełęczy Kowarskiej po wejściu w Kotlinę Kamiennogórską przebiega kilkanaście kilometrów przez parafię Leszczyniec. Najpierw z lewej strony rozciąga się Ogorzelec, następnie Leszczyniec i Szarocin. Te trzy wioski tworzą obecnie parafię św. Bartłomieja w Leszczyńcu.
Od pierwszego wspomnienia w 1349 r. ciągle w nazwie Haselbach powtarza się człon Hasel. W 1945 r. nazywano tę miejscowość Lesznica, Leśnica i od 1946 r. utrwaliła się nazwa Leszczyniec.
Zajmuje ona 713 ha powierzchni i posiada dwa kościoły. Stary kościół katolicki p.w. św. Bartłomieja zbudowany w 1593 r. i późniejszy – poewangelicki z lat 1751-1754. Przy kościele św. Bartłomieja skupiali się katolicy i jako mater adiuncta włączeni byli do Miszkowic odległych 15 km. W XIX w. rezydował w Leszczyńcu kapłan, który na prawach lokalisty obsługiwał nie tylko Leszczyniec i sąsiadujące wioski, ale również kościół św. Mateusza w Starej Białce z przylegającymi miejscowościami.
Świątynia w Leszczyńcu skupiała wiernych katolików mieszkających w Ogorzelcu, Szarocinie i Czarnowie wraz z dołączonymi do nich po 1945 r. przysiółkami Evental – Moritzfelde, Hohenwaldau i kolonią Grundhauser, które po drugiej wojnie światowej nie otrzymały własnych nazw w języku polskim. Zagubiona wśród lasów i gór wioska Rohrsdorf – wcześniej Wüsterôhrsdorf – Rędziny, gdzie w latach 30. XX w. nie było ani jednego katolika, przypisana do parafii Miedzianka, znalazła się później na mapie w granicach parafii Leszczyniec.
Ogorzelec – Dittersbach Stadt wcześniej nazwany Połowice, Datowice zajmuje 751 ha powierzchni, z czego ponad połowę pokrywają lasy. Był dobrze zaludniony, skoro w 1840 r. miał 826 mieszkańców. Obecnie mieszka tam ponad 500 osób.
Szarocin – Sorotindorf alio nomine Pfafindorf, w 1945 r. Sorocin i od 1946 r. Szarocin jest nieznacznie mniejszy od Leszczyńca czy Ogorzelca. Jego powierzchnia dochodzi do 669 ha, a liczba mieszkańców w 1840 r. osiągnęła stan 698 osób. Po 1945 r, zawsze przekracza 500.
Parafia Leszczyniec po 1945 r. w znacznym stopniu zmieniła swe granice. Stara Białka weszła w skład parafii Lubawka, a przy Leszczyńcu pozostało kilkanaście osób z Nowej Białki. Teren parafii przesunął się w kierunku Kamiennej Góry przez oddanie proboszczowi w trwałą obsługę Rędzin, Pisarzowic i Raszowa. Do Leszczyńca został skierowany w 1946 r. ks. Teofil Patynek, jako wikariusz współpracownik, natomiast na ewangelickiej plebanii w Rędzinach zamieszkał w poł. 1947 r. ks. Franciszek Madeja, który poprzednio jako kapłan Zgromadzenia Misjonarzy św. Wincentego a Paulo pełnił w dekanacie żagańskim obowiązki powiatowego wikariusza współpracownika. Gdy jesienią 1947 r. ks. Teofil Patynek wyjechał z Leszczyńca, parafię otrzymał w zarząd ks. Franciszek Madeja. Obejmowała ona w tym czasie Leszczyniec, Czarnów, Nową Białkę, Ogorzelec i Szarocin oraz dwie miejscowości z kościołami filialnymi: Pisarzowice i Rędziny. Nieco później dołączono jeszcze trzecią filię Raszów. Taka lokalia z trzystoma wiernymi stała się dużą parafią obejmującą ponad 3000 katolików skupiających się w czterech świątyniach. Na miejscu w Leszczyńcu kościół katolicki p.w. św. Bartłomieja był zbyt mały i po wyjeździe protestantów przejęto ich świątynię zbudowaną w latach 1751-1754. Kościół katolicki stojący na zamkniętym cmentarzu katolickim ks. Bogdan Kaczorowski (1981-1990) gruntownie wyremontował i przygotował do użytkowania w dni powszednie. W Rędzinach – Wiisterórsdorf nie było katolickiego kościoła, więc przystosowano do kultu po ewangelicką świątynię poświęconą w 1850 r. Na mieszkanie proboszcza przeznaczono pastorówkę w Leszczyńcu, będącą w znacznie lepszym stanie niż katolickie probostwo. Nie przejęto pastorówki w Rędzinach.
Rozległość terenowa o długości promienia przecinającego przestrzeń powiatu od granicy na Przełęczy Kowarskiej do styku z jego siedzibą w Kamiennej Górze, wierni gromadzący się w czterech kościołach na niedzielną Mszę św., oraz dzieci z sześciu szkół to uciążliwości dnia powszedniego, które musieli pokonywać duszpasterze. Zmęczeni pracą wnet prosili władzę diecezjalną o przeniesienie na łatwiejsze placówki. Ks. Franciszek Madeja duszpasterzował w Leszczyńcu trzy lata (1947-1950), ks. Franciszek Olszewski-Marszał – 5 lat (1950-1955), a najdłużej, bo 26 lat służył tej parafii na miarę sił i możliwości ks. Walerian Wojarski (1955-1981). W każdą niedzielę i święto odprawiano Mszę św. w Leszczyńcu i Pisarzowicach, a w Raszowie i Rędzinach wymiennie, co drugą niedzielę. Nie było świeckich katechetów, więc powstawały zaniedbania w nauczaniu religii i chrześcijańskim wychowaniu.
Przeprowadzający wizytację kanoniczną parafii w 1964 r., bp Wincenty Urban i ks. dr S. Turkowski widzieli możliwość ożywienia tej parafii przez podział terytorialny. Realizując plan skierowano do Leszczyńca w ramach ogólnych przenosin w 1968 r. ks. Bronisława Błaszczuka jako wikariusza z misją stworzenia nowej parafii w Pisarzowicach. Musiał pokonać wiele trudności, ale nie zawiódł. Działał jako duszpasterz samodzielnego ośrodka duszpasterskiego, który poprzez dekret erekcyjny został dn. 18 lutego 1972 r. ustanowiono parafię Pisarzowice.
Zasięg parafii.
Do parafii należą wierni z miejscowości: Leszczyniec, Ogorzelec i Szarocin.

</doc>
<doc id="3060343" url="https://pl.wikipedia.org/wiki?curid=3060343" title="Ryan Jack">
Ryan Jack

Ryan Jack (ur. 27 lutego 1992 w Aberdeen) – szkocki piłkarz występujący na pozycji środkowego pomocnika. Zawodnik klubu Rangers.
Kariera klubowa.
Do zespołu dołączył w roku 2008. Zadebiutował w meczu z Rangers F.C. w 2010. Pierwszego gola zdobył przeciwko Inverness Caledonian Thistle. Gol został nominowany do nagrody Goal of the Season for 2010/11. W październiku 2011 podpisał nowy kontrakt.

</doc>
<doc id="3060345" url="https://pl.wikipedia.org/wiki?curid=3060345" title="Energia progowa reakcji jądrowej">
Energia progowa reakcji jądrowej



</doc>
<doc id="3060361" url="https://pl.wikipedia.org/wiki?curid=3060361" title="Vodacom Cup 2000">
Vodacom Cup 2000

Vodacom Cup 2000 – trzecia edycja Vodacom Cup, trzeciego poziomu rozgrywek w rugby union w Południowej Afryce.
W swoim pierwszym występie w finale tych zawodów Cheetahs pokonali trzykrotnych finalistów, Griquas 44–24. Najlepszym zawodnikiem sezonu został uznany Kennedy Tsimba, który zdobył też najwięcej punktów. W klasyfikacji przyłożeń z dziesięcioma zwyciężył zaś Piet Matthys.

</doc>
<doc id="3060367" url="https://pl.wikipedia.org/wiki?curid=3060367" title="Fragmenty praskie">
Fragmenty praskie

Fragmenty praskie – dwie pisane głagolicą karty, przechowywane w Archiwum Kapituły Kolegiackiej w Pradze. Spisane pod koniec XI wieku, stanowią fragment starszej księgi liturgicznej obrządku słowiańskiego. Jest to jedyny znany zabytek staro-cerkiewno-słowiański w czystej redakcji zachodniosłowiańskiej. Jako miejsce powstania, pomimo licznych wątpliwości, przyjmuje się najczęściej ośrodek sazawski.
Karty odnalazł w 1855 roku niemiecki historyk Konstantin Höfler. Dwa lata później Höfler ogłosił ich tekst wraz z Pavlem Jozefem Šafárikiem w pracy "Glagolitische Fragmente". Fragmenty praskie były kilkukrotnie publikowane w chrestomatiach, m.in. przez Miloša Weingarta ("Texty ke studiu jazyka a písemnictví staroslověnského", Praha 1949) i Františka Václava Mareša ("An Anthology of Church Slavonic Texts of Western (Czech) Origin", München 1979).
Karta pierwsza zawiera zbiór krótkich modlitw, tzw. "světilny", druga fragment liturgii wielkopiątkowej. W warstwie językowej tekst zawiera liczne bohemizmy.

</doc>
<doc id="3060370" url="https://pl.wikipedia.org/wiki?curid=3060370" title="Dream City Church">
Dream City Church

Dream City Church (pierwotnie "Phoenix First Assembly of God") – zielonoświątkowy megakościół w Phoenix, w stanie Arizona, w Stanach Zjednoczonych, należący do Zborów Bożych.
Według CBS News w 2019 roku kongregacja była 14. co do wielkości megakościołem w Stanach Zjednoczonych zgromadzając cotygodniowo blisko 21 tys. osób. Starszym pastorem kościoła od 2011 roku jest Luke Barnett.
Kościół posiada budynek mieszczący co najmniej 3800 osób. Ma 2. i 3. poziom balkonów na większej części obwodu sali.
Do 2021 roku sieć kościoła rozrosła się do 8 kampusów w 7 różnych miastach: 5 w Arizonie, 1 w Utah, 1 w Nebrasce i 1 w Karolinie Północnej.
Działalność.
Największym wydarzeniem każdego roku jest Szkoła Duszpasterzy, na które przybywa tysiące pastorów i duchownych pochodzących z całego kraju, aby uczyć się od pastora Tommy Barnett'a na temat wzrostu Kościoła. Innym ważnym wydarzeniem jest tzw. Wielki Dzień Indyków ("Great Turkey Giveaway"). To zdarzenie występuje po Święcie Dziękczynienia i polega na dostarczeniu około 3000 indyków dla ubogich rodzin, które autobusy kościoła rozwożą po całym Phoenix. Jeszcze innym wydarzeniem jest "Great Toy Giveaway". W okolicach Bożego Narodzenia, kościół rozdaje prezenty dla ponad 10 000 upośledzonych dzieci.
Inne ważne osiągnięcia kościoła Phoenix First to m.in. Dream Center w Los Angeles, The Dream Center Phoenix i Dream City Center w Nowym Jorku. Są to darmowe ośrodki odwykowe dla bezdomnych zapewniające im środki na pokonanie nałogów, nadużyć i innych problemów.

</doc>
<doc id="3060378" url="https://pl.wikipedia.org/wiki?curid=3060378" title="Lomatia tasmanica">
Lomatia tasmanica

Lomatia tasmanica – gatunek z rodziny srebrnikowatych ("Proteaceae"). Odkryty został przez australijskiego przyrodnika – Charlesa "Deny'ego" Kinga w maju 1934 koło New Harbour Range w południowo-zachodniej Tasmanii. Stanowisko to zaginęło i dopiero w 1965 potomkowie Kinga odnaleźli nowe okazy rosnące 5 km dalej na zachód od pierwotnego stanowiska. Roślina opisana została jako nowy gatunek w 1967 przez Winifreda Curtisa. Nie odnaleziono innych stanowisk gatunku i w naturze znany jest on tylko z 400–500 krzewów i drzewek. Roślina jest triploidem – nie wytwarza owoców i nasion. W efekcie wszystkie znane egzemplarze gatunku są rametami (fragmentami) jednego organizmu (genetu) rozmnażającego się wyłącznie wegetatywnie (klonalnie). Na podstawie śladu kopalnego tej rośliny pochodzącego sprzed 43 600 lat – jest ona uznawana za jedną z najstarszych znanych i żyjących z pokolenia na pokolenie roślin.
Występowanie.
Gatunek rośnie na pojedynczym stanowisku w Southwest National Park, na wysokości 80–280 m n.p.m. w dolinach dwóch strumieni po południowej stronie Bathurst Range w pobliżu Cox Bight. Poszczególne pędy tego krzewu rozprzestrzenione są na obszarze o powierzchni 1,2 km². Obszar ten pokrywa las mieszany z dominacją "Eucalyptus nitida" (drzewa do 25 m wysokości) i niższą warstwą drzew tworzoną przez "Phyllocladus aspleniifolius", "Eucryphia lucida" i "Nothofagus cunninghamii". Podszyt tworzą takie gatunki jak "Anopterus glandulosus", "Anodopetalum biglandulosum" i "Cenarrhenes nitida". W runie bujnie rosną paprocie. Klimat jest chłodny i wilgotny.
Biologia.
Kwiaty pojawiają się na pędach nadziemnych po około 7 latach ich rozwoju, jednak rośliny te kwitną nieregularnie, nie w każdym roku. Zwykle w grudniu, styczniu i lutym. Ponieważ roślina jest w pełni sterylnym triploidem o liczbie chromosomów 2n=3x=33 – nie wytwarza owoców i nasion – rozmnaża się wyłącznie przez odrosty korzeniowe i pędowe. Roślina rozrasta się bardzo wolno wegetatywnie i ma bardzo niewielkie przyrosty roczne. Pęd o średnicy nieco ponad 6 cm osiąga ten rozmiar po 240 latach. Ponieważ mimo tak wolnego tempa wzrostu roślina pokryła obszar o powierzchni 1,2 km² – spodziewano się, że jest bardzo stara. Oszacowanie wieku umożliwiło odkrycie skamieniałych pozostałości liścia identycznych z rośliną współczesną, znalezione 8,5 km od współczesnego miejsca jej rozwoju. Datowanie radiowęglowe pozwoliło ustalić wiek śladu kopalnego na 43 600 lat. Ponieważ roślina rośnie co najmniej tak długo – uznawana jest za najstarszy znany żyjący egzemplarz rośliny na Ziemi. Diploidalny przodek tej rośliny nie jest znany i jest uznawany za wymarłego. Dwa inne gatunki z tego samego rodzaju ("L. polymorpha" i "L. tinctori") występujące współcześnie na Tasmanii nie zawierają niektórych allozymów stwierdzonych u "L. tasmanica".
Zagrożenia i ochrona.
Mimo że stanowisko rośliny znajduje się na obszarze poddanym ochronie prawnej, zagrożona jest ona na swym stanowisku przez pożary i niebezpieczeństwo zawleczenia przez ludzi śmiertelnego dla australijskiej flory lęgniowca z rodzaju "Phytophthora". Dla zachowania gatunku pracownicy Royal Tasmanian Botanical Gardens próbują namnożyć go z sadzonek. Roślina jednak słabo się ukorzenia i źle rośnie w uprawie, tak że do 2009 roku otrzymano jedynie 46 roślin potomnych. Nadzieje na skuteczne namnożenie na większą skalę tego gatunku pokładane są w hodowli kultur tkankowych.

</doc>
<doc id="3060380" url="https://pl.wikipedia.org/wiki?curid=3060380" title="Mój przyjaciel Ozzie">
Mój przyjaciel Ozzie

Mój przyjaciel Ozzie (ang. "Ozzie") – nowozelandzko-niemiecka komedia familijna z 2006 roku.
Fabuła.
Ozzie, sympatyczny miś koala, zostaje porwany. Max Happy (Joan Collins), właścicielka zabawkowego imperium Happy Toys, dowiedziała się bowiem, że zwierzątko potrafi mówić. Podstępna kobieta wpadła na pomysł, żeby sklonować niedźwiadka, a następnie go sprzedawać. Wysłannikom demonicznej Max, Buzzowi (Peter Rowley) oraz Tankowi (Ralf Moeller), udaje się schwytać gadającego niedźwiadka, jednak wskutek nieprzewidzianego zbiegu okoliczności Ozzie trafia do plecaka ośmioletniego Justina (Spencer Breslin), który wraz z mamą podróżuje po Australii. Zamiast żywego misia królowa przemysłu zabawkarskiego otrzymuje pluszową maskotkę. Wściekła Max zarządza poszukiwania.

</doc>
<doc id="3060385" url="https://pl.wikipedia.org/wiki?curid=3060385" title="Hoeam sa">
Hoeam sa

Hoeam sa (회암사 Klasztor Skały Starej Sosny) – koreański klasztor.
Historia klasztoru.
Klasztor został wybudowany w 1328 roku na zboczu góry Ch'ŏnbo przez indyjskiego mnicha Zhikonga (kor. Jigong), chociaż są przypuszczenia, że powstał jednak wcześniej. Według zapisów w dokumentach budowlanych klasztoru Hoeam napisanych przez Yi Saeka we wczesnych latach dynastii Chosŏn, założyli go wyznawcy indyjskiego mnicha Jigonga.
"Tonggukyŏjlsŭngram" zawiera w tomie 2 informacje z 1174 r., że "Poselstwo dynastii Kin zostało przyjęte w klasztorze Hoeam." Z kolei w tekście steli mistrza sŏn T'aego Pou (1301-1382) "Pou Taegowonjŭngguksa Powŏlsŭnqqonq T'apbi" napisano, że mistrz T'aego został mnichem w Hoeamsa w wieku lat 13.
W klasztorze tym przebywał mistrz sŏn Naong Hyegun (1320-1376), który pod koniec życia odnowił go. Jego najbardziej znany uczeń Muhak Chach'o (1317-1407) mieszkał i praktykował w tym klasztorze.
Już we wczesnym okresie Chosŏn był to największy klasztor w Korei. Założyciel dynastii Yi (Chosŏn) król Yi Sŏnggye po abdykacji prowadził w tym klasztorze ascetyczne życie. Królowa Chŏnghuiwanghu (żona króla Sejo) przez kilkanaście lat rozbudowywała klasztor.
Następnie klasztor został spalony jako wyraz polityki konfucjańskich władz dynastii Chosŏn. Resztki klasztoru egzystowały jeszcze w wieku XIX, kiedy to ostatecznie klasztor zamknięto.
Dziś pozostały jedynie imponujące resztki fundamentów, a ruiny są Historycznym Miejscem nr 128.
Około 500 metrów powyżej Hoeam sa, znajduje się miejsce uprzedniej lokalizacji klasztoru, gdzie pozostały liczne cenne pozostałości:

</doc>
<doc id="3060388" url="https://pl.wikipedia.org/wiki?curid=3060388" title="Procesor dwurdzeniowy">
Procesor dwurdzeniowy



</doc>
<doc id="3060390" url="https://pl.wikipedia.org/wiki?curid=3060390" title="Procesor czterordzeniowy">
Procesor czterordzeniowy



</doc>
<doc id="3060393" url="https://pl.wikipedia.org/wiki?curid=3060393" title="Tichilești">
Tichilești

Tichilești – jedyne w Unii Europejskiej leprozorium, położone w niewielkim mieście Isaccea w okręgu Tulcza w Rumunii. W 2007 roku zamieszkiwane przez 24 osoby, w 2022 przez 8 osób. Mające oficjalny status szpitala, funkcjonuje jako osada, w której mieszkają w domkach chorzy pod opieką lekarską.
Historia.
Tichilești zostało założone jako klasztor, przekształcony w 1875 w kolonię trędowatych. Legenda głosi, że klasztor został ufundowany przez należącą do znanego bojarskiego rodu Kantakuzenów księżniczkę, która była dotknięta tą chorobą. Inna teoria nt. powstania klasztoru mówi, że założyli go uchodźcy z Rosji (Lipowanie).
W 1918 z nieznanych przyczyn niektórzy trędowaci przenieśli się do Largeanca w pobliżu besarabskiego miasta Izmaił, natomiast pozostali zostali wymordowani, a ich ciała spalone lub wrzucone do dołów z wapnem.
W 1926 rumuński dziennikarz Filip Brunea-Fox spędził wśród trędowatych trzy tygodnie i opublikował w prasie reportaż o nieludzkich warunkach bytowania w wiosce, który poruszył opinię publiczną. Pod jego wpływem w 1928 w klasztorze wybudowano szpital, a następnie w latach 30. domy dla chorych.
Po II wojnie światowej reżim Nicolae Ceaușescu zatajał istnienie kolonii trędowatych, dochodziło nawet do wymazywania miejscowości z map i dokumentów. Warunki życia były w okresie komunizmu bardzo złe. W połowie lat 60. w osadzie istniał zbudowany w ciągu 10 lat przez trędowatych dom modlitewny, w którym odprawiano nabożeństwa Wolnych Badaczy Pisma Świętego. W czasie pobytu w obozie około 50 osób przyjęło wierzenia Badaczy Pisma Świętego. Osadę zamieszkiwało około 150 osób chorych.
Przez długie lata chorzy nie mieli prawa opuszczać osady. Po 1991 mimo rozluźnienia rygorów, większość z mieszkańców zdecydowała się w niej pozostać.
Warunki w osadzie poprawiły się po 2000 roku za sprawą dotacji Unii Europejskiej.
W 2022 powstał film „Koniec świata w Dolinie Łez” w reżyserii Jarosława Wszędybyła.

</doc>
<doc id="3060396" url="https://pl.wikipedia.org/wiki?curid=3060396" title="Gmina Zabawa">
Gmina Zabawa



</doc>
<doc id="3060399" url="https://pl.wikipedia.org/wiki?curid=3060399" title="Krakersy">
Krakersy



</doc>
<doc id="3060400" url="https://pl.wikipedia.org/wiki?curid=3060400" title="Monaster św. Jana Miłościwego w Małych Zahajcach">
Monaster św. Jana Miłościwego w Małych Zahajcach



</doc>
<doc id="3060403" url="https://pl.wikipedia.org/wiki?curid=3060403" title="Abeid Amani Karume">
Abeid Amani Karume

Abeid Amani Karume (ur. 4 sierpnia 1905 w Mwera, Zanzibar; zm. 7 kwietnia 1972 w Zanzibarze, Zanzibar) – zanzibarski i tanzański polityk.
Życiorys.
Ojciec Amaniego Abeida Karume, byłego prezydenta Zanzibaru. Przywódca Partii Afroszyrazyjskiej założonej w 1957 roku. Prezydent Ludowej Republiki Zanzibaru i Pemby po obaleniu sułtanatu i proklamowaniu republiki od 12 stycznia do 25 kwietnia 1964 roku, wiceprezydent Tanzanii od 29 października 1964 do śmierci i pierwszy prezydent Zanzibaru od 26 kwietnia 1964 do śmierci. Został zastrzelony w mieście Zanzibar w wyniku zamachu stanu.

</doc>
<doc id="3060406" url="https://pl.wikipedia.org/wiki?curid=3060406" title="Zamek w Zahajcach Małych">
Zamek w Zahajcach Małych

Zamek w Zahajcach Małych – zamek wybudowany na wzgórzu w XVI w.
Architektura.
Zamek otoczony był rowem i wałami. Około 1626 r. na miejscu starego zamku, prawdopodobnie zniszczonego wcześniej, rozpoczęto budowę prawosławnego klasztoru, jednego z najstarszych na Wołyniu. Budowę kompleksu klasztornego sfinansowała Irena z Bohowitynów Jarmolińska, wdowa po Konstantynie Jarmolińskim, pułkowniku wojsk polskich. Budowa kosztowała 30.000 zł. Klasztor był jednym z głównych bastionów prawosławia na Wołyniu. W klasztorze znajdowała się unikatowa biblioteka, która zawierała wiele starożytnych manuskryptów.

</doc>
<doc id="3060408" url="https://pl.wikipedia.org/wiki?curid=3060408" title="Ali Mohamed Shein">
Ali Mohamed Shein

Ali Mohamed Shein (ur. 13 marca 1948 w Chokocho, Pemba) – zanzibarski i tanzański polityk. Wiceprzewodniczący Partii Rewolucji. wiceprezydent Tanzanii od 13 lipca 2001 do 3 listopada 2010 i od 3 listopada 2010 prezydent Zanzibaru.

</doc>
<doc id="3060418" url="https://pl.wikipedia.org/wiki?curid=3060418" title="North Carolina State University Insect Museum">
North Carolina State University Insect Museum

North Carolina State University Insect Museum – entomologiczne muzeum przyrodnicze oraz instytut badawczy zajmujący się systematyką owadów i informatyką bioróżnorodności przy North Carolina State University. Zlokalizowane jest w budynku wydziału entomologii NCSU i koledżu College of Agriculture and Life Science w mieście Raleigh w Karolinie Północnej (USA).
W skład kolekcji muzealnej wchodzi ponad 1,5 mln okazów, ze szczególnym naciskiem na entomofaunę Karoliny Północnej oraz Auchenorrhyncha i Aphididae świata. Mniejszą, ale historycznie istotną (zwłaszcza dla Anthophila wschodnich Stanów Zjednoczonych) jest, obecnie szybko rozwijana, kolekcja dedykowana Hymenoptera. Oprócz tego w zbiorach znaleźć można inne pluskwiaki, motyle, chrząszcze, roztocza, skoczogonki, muchówki, prostoskrzydłe i inne rzędy.
Historia.
Wielką rolę w historii muzeum odegrał Zeno P. Metcalf, który w latach 1912-1956 uczynił z North Carolina State University lidera badań i nauczania w dziedzinie systematyki owadów, a w szczególnie taksonomii pluskwiaków. Ponieważ duża, gromadząca się od ustanowienia w 1889 roku uniwersytetu, kolekcja owadów składowana była w różnych miejscach kampusu, Z. P. Metcalf postanowił w 1952 połączyć ją w jeden zbiór tworząc muzeum entomologiczne. Włączył on w nie również swoje prywatne zbiory pluskwiaków. Metcalf był pierwszym dyrektorem muzeum. Po jego śmierci w 1956, w 1957 zastąpił go specjalista od cykad David A. Young. W połowie 1980 roku dyrektorem został Lewis L. Deitz. W 1992 Robert L. Blinn, który zastąpił w 1987 C. S. Parrona na stanowisku zarządcy kolekcji, stworzył aplikację bazodanową ułatwiającą inwentaryzacje, zarządzanie i wypożyczanie kolekcji. Z kolei Brian M. Wiegmann, systematyk molekularny, założył Museum's Genome Bank, składający się z zamrożonych okazów używanych do analiz molekularnych. Gwałtowny rozrost kolekcji nastąpił w latach 1980' i 90'. W grudniu 1980 okazów było 719 178, zaś w grudniu 1997 przekraczała 1 144 170. W 1997 muzeum otrzymało od National Science Foundation grant na dalszą rozbudowę kolekcji.

</doc>
<doc id="3060423" url="https://pl.wikipedia.org/wiki?curid=3060423" title="Zamek w Bilczach Złotych">
Zamek w Bilczach Złotych

 
Zamek w Bilczach Złotych – zamek wybudowany prawdopodobnie w XVI w. przez rodzinę Jazłowieckich herbu Abdank.
Historia.
Zamek został zniszczony przez Tatarów w pierwszej połowie XVII w. Obecnie po zamku pozostały nieznaczne ślady.

</doc>
<doc id="3060425" url="https://pl.wikipedia.org/wiki?curid=3060425" title="Villa Schmidt w Gdańsku">
Villa Schmidt w Gdańsku

Villa Schmidt w Gdańsku – zabytkowa willa w Gdańsku. Mieści się w Brzeźnie przy ul. Krasickiego. Zbudowana została ok. 1898 na zlecenie żony komandora pilotów Schmidta. Po II wojnie światowej w willi mieścił się gabinet lekarski. Od 2004 widnieje w rejestrze zabytków.

</doc>
<doc id="3060426" url="https://pl.wikipedia.org/wiki?curid=3060426" title="Półprzewodniki półmagnetyczne">
Półprzewodniki półmagnetyczne



</doc>
<doc id="3060429" url="https://pl.wikipedia.org/wiki?curid=3060429" title="Parafia Wszystkich Świętych w Miszkowicach">
Parafia Wszystkich Świętych w Miszkowicach

 
Parafia Wszystkich Świętych w Miszkowicach – parafia rzymskokatolicka w dekanacie Kamienna Góra Zachód w diecezji legnickiej. Jej proboszczem jest ks. Wiesław Florczuk. Obsługiwana jest przez księży diecezjalnych. Erygowana 1 stycznia 1303 r. 
Historia.
Do 1945 r. w skład parafii wchodziły wsie: Jarkowice, Paczyn i Paprotka. Katolicy stanowili tu wtedy trzecią część mieszkańców. Ich wpływ na kształt życia religijnego wydaje się być w tym czasie niewielki. W miejscowościach tych nie znajdziemy zbyt wielu krzyży przydrożnych, czy figur wyrosłych na gruncie ówczesnje katolickiej tożsamości. Po II wojnie światowej parafia została powiększona przez dołączenie sąsiedniej, nadgranicznej parafii Opawa (z Niedamirowem, ale bez Szczepanowa, który został przydzielony do Lubawki). Opawa i Niedamirów do 1810 r. były własnością krzeszowskich cystersów. Oddziaływanie klasztoru na życie religijne mieszkańców było w tych miejscowościach podobne jak w Krzeszowie, Chełmsku Śl., Lubawce i innych ośrodkach pod kuratelą zakonu. Proboszczowie dostosowywali życie i działania duszpasterskie do statutów wydanych w 1677 r. przez krzeszowskiego opata Bernarda Rose, a ten czerpał z dekretów Soboru Trydenckiego i z natchnień wielkich duszpasterzy. Nic więc dziwnego, że obecnie spośród sześciu miejscowości stanowiących parafię, najbardziej uzewnętrzniają się religijnie Opawa i Niedamirów. 
Kościół.
Kościół parafialny pw. Wszystkich Świętych jest wzmiankowany w 1363 r. Pierwotny wzniesiony został w końcu XI w. Pozostała z niego wieża, do której w latach 1727-1729 dostawiono barokowy korpus. Jest to obiekt jednonawowy z półkoliście zakończonym niewydzielonym prezbiterium, z czworoboczna wieżą zakończoną ażurowym hełmem. We wnętrzu znajdują się gotycka rzeźba Madonny z Dzieciątkiem z II poł. XV w. oraz barokowy ołtarz i ambona z I poł. XVIII w.
Cmentarze.
 

</doc>
<doc id="3060430" url="https://pl.wikipedia.org/wiki?curid=3060430" title="Villa Martha w Oliwie">
Villa Martha w Oliwie

Villa Martha – zabytkowa willa w Gdańsku-Oliwie. Mieści się przy ul. Ceynowy. Zbudowana została w latach 1903-1905. Od 1918 własność Teodora Klimkiewicza. Od 2006 widnieje w rejestrze zabytków.

</doc>
<doc id="3060437" url="https://pl.wikipedia.org/wiki?curid=3060437" title="Lista fiordów Islandii">
Lista fiordów Islandii

Poniżej znajduje się lista najważniejszych fiordów Islandii

</doc>
<doc id="3060438" url="https://pl.wikipedia.org/wiki?curid=3060438" title="Monoploid">
Monoploid

Monoploid – organizm, w którego komórkach somatycznych występuje jeden zespół chromosomów niehomologicznych, nazywany podstawowym zespołem chromosomów. Liczbę chromosomów zespołu podstawowego określa się liczbą podstawową (x). U monoploidów jest ona równa liczbie haploidalnej (n), ale u innych haploidów n jest wielokrotnością x.
Zwierzęta.
U większości gatunków zwierząt monoploidalność jest rzadkim zaburzeniem. Monoploidalne komórki nie mogą ulegać podziałom mejotycznym, dlatego osobniki z tym zaburzeniem są zwykle sterylne.
Normalnie monoploidalne są jednak na przykład samce pszczół, os i mrówek. Samce u tych gatunków rozwijają się partenogenetycznie, czyli z niezapłodnionego jaja. Do wytworzenia gamet dochodzi zaś w wyniku mitozy. Jest to tak zwana haplodiploidalność.
Rośliny.
Monoploidy są kategorią roślin haploidalnych rzadko występujących w naturze.
Zyskały za to duże znaczenie w hodowli roślin dzięki uzyskiwaniu metodami biotechnologicznymi. Główna korzyść z uzyskanych monoploidów polega na możliwości otrzymywania linii czystych, które służą do wytwarzania mieszańców heterozyjnych o przewidywalnych cechach. Monoploidy umożliwiają też ujawnienia korzystnych dla człowieka cech recesywnych. Mogą one być obecne, ale ukryte (w wyniku heterozygotyczności) u osobników macierzystych.
Monoploidy są zwykle sterylne, możliwe jest stosunkowo proste uzyskanie z nich w pełni homozygotycznych diploidów. W tym celu traktuje się tkankę merystematyczną kolchicyną. Związek ten hamuje wytwarzanie wrzeciona mitotycznego, co skutkuje zwielokrotnieniem liczby chromosomów w powstających komórkach. Niekiedy dochodzi do spontanicznej diploidyzacji dzielących się komórek stożka wzrostu pędu.

</doc>
<doc id="3060439" url="https://pl.wikipedia.org/wiki?curid=3060439" title="International Centre of Insect Physiology and Ecology">
International Centre of Insect Physiology and Ecology

International Centre of Insect Physiology and Ecology, ICIPE, icipe (pl. "Międzynarodowe Centrum Fizjologii i Ekologii Owadów") – międzynarodowy naukowy instytut badawczy z siedzibą w Nairobi w Kenii. Działa na rzecz poprawy jakości życia ludności Afryki poprzez prowadzanie badań z różnych dziedzin biologii, ze szczególnym uwzględnieniem stawonogów. Jest obecnie jedynym instytutem w subsaharyjskiej Afryce specjalizującym się w tej grupie zwierząt.
Historia i cele.
Założony został 1970 roku przez znanego kenijskiego entomologa, Thomasa R. Odhiambo, przy ogromnym wsparciu Carla Djerassi'ego, profesora chemii z Stanford University, pod pierwotną nazwą International Centre of Insect Physiology and Endocrinology (pl. "Międzynarodowe Centrum Fizjologii i Endokrynologii Owadów"). Sponsorami instytutu zostało 21 akademii naukowych.
Obecnie na personel centrum składa się 288 osób. Współpracuje ono z około 200 innymi instytutami badawczymi i uniwersytetami z całego świata.
Działalność instytutu skupia się na zrównoważonym rozwoju, za podstawę uznając 4 paradygmaty (tzw. 4-H): Human Health (zdrowie człowieka), Animal Health (zdrowie zwierząt), Plant Health (zdrowie roślin) oraz Environmental Health (zdrowie środowiska). Prowadzi badania mające na celu rozwiązanie takich problemów afrykańskiej społeczności jak: ubóstwo, wysoka zachorowalność, niska wydajność rolnictwa i degradacja środowiska.
Wydziały.
W skład ICIPE wchodzą dwa wydziały specjalistyczne:
Behavioural and Chemical Ecology Department (pl. "Wydział Ekologii Behawioralnej i Chemicznej") – zajmuje się poszukiwaniem metod kontroli liczebności szkodników przyjaznych środowisku oraz metod zwiększenia populacji ich naturalnych wrogów. Polem działania jest również ochrona owadów użytkowych, jak np. pszczoła miodna. Głównym zadaniem wydziału jest identyfikacja, opracowywanie i ewaluacja feromonów, allomonów, kairomonów i hormonów wpływających na zachowanie się stawonogów. Wydział jest w związku z tym dobrze wyposażony w aparaturę służącą do analizy chemicznej.
Molecular Biology and Bioinformatics Unit (pl. "Jednostka Biologii Molekularnej i Bioinformatyki") – zajmuje się badaniami w takich dziedzinach jak: ekologia roślin, choroby zwierząt, genetyka populacji, diagnostyka, genomika czy bioinformatyka.
Publikacje.
ICIPE publikuje, ukazujące się kwartalnie, czasopismo naukowe International Journal of Tropical Insect Science, które dawniej ukazywało się pod nazwą Insect Science and Its Application.

</doc>
<doc id="3060441" url="https://pl.wikipedia.org/wiki?curid=3060441" title="Willa Jodłowa">
Willa Jodłowa

Willa Jodłowa ("Dom Jodeł", niem. "Tannenheim") – zabytkowa willa w Gdańsku-Oliwie. Mieści się przy alei Grunwaldzkiej, głównej arterii Trójmiasta. Została zbudowana w 1898. Właścicielem posesji w 1899 był gdański rzeźnik Henryk Fromm. Od 1985 widnieje w rejestrze zabytków.

</doc>
<doc id="3060444" url="https://pl.wikipedia.org/wiki?curid=3060444" title="Willa Kirsch">
Willa Kirsch

Willa Kirsch – zabytkowa willa w Gdańsku. Mieści się we Wrzeszczu Górnym przy ul. Jaśkowa Dolina 44. Została wybudowana w 1856. Od 1995 widnieje w rejestrze zabytków. W latach 1994-2007 siedziba Konsulatu Generalnego Ukrainy.

</doc>
<doc id="3060445" url="https://pl.wikipedia.org/wiki?curid=3060445" title="Jean-Pierre Améris">
Jean-Pierre Améris

Jean-Pierre Améris (ur. 26 lipca 1961 w Lyonie) – francuski reżyser i scenarzysta filmowy. Od 1993 wyreżyserował około 15 filmów. Jego obraz "Waga lekka" (2004) został zaprezentowany w sekcji "Un Certain Regard" na 57. MFF w Cannes.

</doc>
<doc id="3060446" url="https://pl.wikipedia.org/wiki?curid=3060446" title="Willa Schrey">
Willa Schrey

Willa Schrey – zabytkowa willa w Gdańsku-Wrzeszczu. Mieści się przy ul. Jaśkowa Dolina.
Historia.
Została wybudowana w 1899 . Właścicielem willi był Carl Otto Schrey, do 1913 dyrektor fabryki wagonów ("Waggonfabrik Danzig, Deutsche Wagenbau- und Leihgesellschaft mbH, Danziger Waggonfabrik A.G."). Od 1995 widnieje w rejestrze zabytków.

</doc>
<doc id="3060449" url="https://pl.wikipedia.org/wiki?curid=3060449" title="Richard Rolle">
Richard Rolle

Richard Rolle (ur. 1290-1300, zm. 1349 w Hampole) − zakonnik, mistyk, teolog angielski, tłumacz Biblii, czczony jako święty w Kościele anglikańskim.
Życiorys.
Richard Rolle dorastał w Pickering w hrabstwie North Yorkshire. Studiował w Uniwersytecie Okswordzkim, dzięki wsparciu Thomasa de Neville, biskupa Durham. Porzucił studia, mając 18 lub 19 lat. Pozostawił po sobie liczne dzieła mistyczne, pisane w języku łacińskim i angielskim. Po spędzeniu szeregu lat jako wędrowny pątnik osiadł w Hampole. Przetłumaczył Biblię. Dzieła Rollego wydał w Londynie w XVI w. Wynkyn de Worde. Eremita czczony jest w Kościele anglikańskim. Wspomnienie liturgiczne przypada 20 stycznia.

</doc>
<doc id="3060450" url="https://pl.wikipedia.org/wiki?curid=3060450" title="Vodacom Cup 2001">
Vodacom Cup 2001

Vodacom Cup 2001 – czwarta edycja Vodacom Cup, trzeciego poziomu rozgrywek w rugby union w Południowej Afryce.
Podobnie jak rok wcześniej rozgrywki toczyły się w dwóch grupach – ośmio- i siedmiozespołowej – po której jednak nastąpiła druga faza grupowa. Czołowa czwórka z każdej z grup walczyła o awans do półfinału turnieju głównego, pozostałe drużyny zaś rywalizowały o nowo utworzony Vodacom Shield, wszystkie zaś zachowały punkty zdobyte w meczach z zespołami z tej samej grupy. Cztery najlepsze zespoły z obu rywalizacji awansowały następnie do fazy pucharowej złożonej z półfinałów i finału. Namibijski zespół wycofał się z drugiej fazy z powodów finansowych.
Pierwszy triumf w zawodach odniosła drużyna Blue Bulls, najskuteczniejszym graczem zawodów został reprezentujący Griffons Eric Herbert, zaś w klasyfikacji przyłożeń z dziesięcioma zwyciężył Jannie van der Walt.

</doc>
<doc id="3060452" url="https://pl.wikipedia.org/wiki?curid=3060452" title="Eugenio Gestri">
Eugenio Gestri

Eugenio Gestri (ur. 27 października 1905 w Prato, zm. 2 września 1944 tamże) – włoski kolarz szosowy, srebrny medalista mistrzostw świata.
Kariera.
Największy sukces w karierze Eugenio Gestri osiągnął w 1930 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Liège. W zawodach tych wyprzedził go jedynie jego rodak Giuseppe Martano, a trzecie miejsce zajął Rudolfa Rischa z Republiki Weimarskiej. Był to jednak jedyny medal wywalczony przez Gestriego na międzynarodowej imprezie tej rangi. Na rozgrywanych rok wcześniej mistrzostwach świata w Zurychu w tej samej konkurencji był jedenasty. Ponadto wygrał Coppa Bernocchi w 1930 roku, wyścig Predappio-Rzym w 1931 roku oraz Giro delle Due Province Messina w 1934 roku, a 1935 roku był drugi w Giro dell’Emilia. Dwukrotnie startował w Giro d’Italia, zajmując dziesiąte miejsce w klasyfikacji generalnej w 1931 roku oraz jedenaste cztery lata później. Dwukrotnie też brał udział w Tour de France, najlepszy wynik osiągając w 1934 roku, kiedy był czternasty w klasyfikacji. W 1931 roku wygrał jeden etap TdF, ale całego wyścigu nie ukończył. Nigdy nie wystąpił na igrzyskach olimpijskich. Jako zawodowiec startował w latach 1930-1936.

</doc>
<doc id="3060454" url="https://pl.wikipedia.org/wiki?curid=3060454" title="Adoracja Chrystusa">
Adoracja Chrystusa

„Adoracja Chrystusa” – instalacja polskiego artysty współczesnego Jacka Markiewicza powstała w ramach nurtu tzw. sztuki krytycznej, zrealizowana w postaci filmu wideo.
Historia.
Instalacja powstała w 1992 r, i prezentowana była wówczas między innymi podczas otwarcia Państwowej Galerii Sztuki w Sopocie. Film stanowił element pracy dyplomowej, jej autora artysty Jacka Markiewicza (ur. 1964) obronionej na Akademii Sztuk Pięknych w Warszawie, w 1993 r. Promotorem pracy był prof. Grzegorz Kowalski.
Od 7 września 2013 r., praca prezentowana była na wystawie „British British Polish Polish: Sztuka krańców Europy, długie lata 90. i dziś” w Centrum Sztuki Współczesnej w Warszawie.
Treść.
Na filmie ukazany jest artysta, który leży nago na podłodze wyłożonej, plastikową folią obok średniowiecznego krucyfiksu z Muzeum Narodowego w Warszawie. Artysta na filmie ociera się oraz pieści figurę Chrystusa, dotykając ją genitaliami.
Autor pracy twierdzi iż motywacją do jej stworzenia była chęć obnażenia tego co nie jest Bogiem. Według niego ludzie modlą się w kościołach do wyrzeźbionych niby-bogów, a on poprzez swoją pracę i zaprezentowane na filmie kontrowersyjne ruchy adoruje prawdziwego Boga.
Promotor pracy prof. Grzegorz Kowalski tak natomiast ją recenzował:
Krytyka.
Prezentacja pracy na wystawie „British British Polish Polish: Sztuka krańców Europy, długie lata 90. i dziś” w warszawskim Centrum Sztuki Współczesnej w 2013 r., wywołała falę krytyki i protestów. Pracę krytykował za pośrednictwem mediów między innymi poseł Andrzej Jaworski (PiS), przewodniczący Parlamentarnego Zespołu ds. Przeciwdziałania Ateizacji Polski nazywając dodatkowo autora pracy – „pseudoartystą, który ma niepoukładane życie seksualne”.
Posłowie PiS – Anna Sobecka i Stanisław Pięta i były poseł Ryszard Nowak, złożyli także doniesienie do prokuratury o podejrzeniu popełnienia przestępstwa z art. 196 z Kodeksu Karnego o obrazie uczuć religijnych poprzez znieważenie świętości w postaci figury Jezusa Chrystusa. Na początku listopada odbył się także protest przeciwko prezentowaniu „Adoracji Chrystusa” przed Centrum Sztuki Współczesnej. W proteście brało udział ok. 100 osób w tym między innymi posłanka Anna Sobecka, a pikieta była transmitowana przez TV Trwam.
Krytyczny głos w sprawie prezentacji instalacji zabrali także przedstawiciele duchowieństwa w tym między innymi: przewodniczący Episkopatu Polski abp Józef Michalik, bp włocławski Wiesław Mering oraz metropolita warszawski kardynał Kazimierz Nycz stwierdzając iż – „Został sprofanowany Krzyż, znak Męki i Śmierci Chrystusa dla chrześcijan, a równocześnie ogólnoludzki symbol godności człowieka”.
Od 12 do 14 listopada trwał również modlitewny prostek członków Krucjaty Różańcowej, w trakcie którego 14 listopada doszło do włączenia alarmu przeciwpożarowego i ewakuacji Centrum Sztuki Współczesnej. W trakcie zamieszania nieznany sprawca spryskał projektor z którego wyświetlano film, sprayem i obrzucił ścianę, na którą rzutowany był obraz czerwoną farbą. Policja zatrzymała jedną osobę.
Swój protest w sprawie obrazy uczuć religijnych, w związku z prowokacyjnymi działaniami „artystycznymi” i prezentacją „Adoracji Chrystusa” w Centrum Sztuki Współczesnej wyraził także w specjalnym komunikacie przesłanym 27 listopada 2013 r., do Katolickiej Agencji Informacyjnej – przewodniczący Rady Naczelnej Ligi Muzułmańskiej w RP, imam dr Ali Abi Issa, solidaryzując się z chrześcijanami i sprzeciwiając nurtowi projektów artystycznych, które prowokują i obrażają ludzi wierzących.
28 listopada 2013 r., rzecznik prasowy Prokuratury Okręgowej w Warszawie prokurator Przemysław Nowak, poinformował o wszczęciu na podstawie art. 196 Kodeksu karnego dochodzenie w sprawie obrazy uczuć religijnych w związku z prezentacją w warszawskim Centrum Sztuki Współczesnej filmu „Adoracja Chrystusa”.

</doc>
<doc id="3060456" url="https://pl.wikipedia.org/wiki?curid=3060456" title="Walter Hilton">
Walter Hilton

Walter Hilton OESA (ur. 1340-1345, zm. 24 marca 1396) − angielski augustianin, mistyk, autor dzieł religijnych.

</doc>
<doc id="3060459" url="https://pl.wikipedia.org/wiki?curid=3060459" title="Puchar Świata w short tracku 2007/2008">
Puchar Świata w short tracku 2007/2008

Puchar Świata w short tracku 2007/2008 była to kolejna edycja zawodów w short tracku. Zawodnicy podczas tego sezonu wystąpili w sześciu zawodach tego cyklu rozgrywek. Rywalizacja rozpoczęła się w Harbinie 19 października, a zakończyła się w Salt Lake City dnia 8 lutego 2008 roku.

</doc>
<doc id="3060460" url="https://pl.wikipedia.org/wiki?curid=3060460" title="Rudolf Risch">
Rudolf Risch

Rudolf Risch (ur. 20 stycznia 1908 w Berlinie, zm. 22 sierpnia 1944 w Tighinie) – niemiecki kolarz szosowy, brązowy medalista mistrzostw świata.
Kariera.
Największy sukces w karierze Rudolf Risch osiągnął w 1930 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Liège. W zawodach tych wyprzedzili go jedynie dwaj Włosi: Giuseppe Martano oraz Eugenio Gestri. Był to jednak jedyny medal wywalczony przez Rischa na międzynarodowej imprezie tej rangi. Na rozgrywanych rok później mistrzostwach świata w Kopenhadze w tej samej konkurencji był trzynasty. Ponadto w 1929 roku wygrał Rund um Berlin, a trzy lata później był najlepszy w Rund um die Hainleite. Dwukrotnie startował w Tour de France, najlepszy wynik osiągając w 1934 roku, kiedy zajął 38. miejsce w klasyfikacji generalnej. Trzykrotnie zdobywał medale szosowych mistrzostw kraju. Nigdy nie wystąpił na igrzyskach olimpijskich. Jako zawodowiec startował w latach 1932-1936.

</doc>
<doc id="3060463" url="https://pl.wikipedia.org/wiki?curid=3060463" title="Wiechlina styryjska">
Wiechlina styryjska

Wiechlina styryjska, wyklina styryjska ("Poa stiriaca" Fritsch &amp; Hayek) – gatunek rośliny z rodziny wiechlinowatych ("Poaceae" (R. Br.) Barnh.).
Rozmieszczenie geograficzne.
Występuje w Austrii, na Węgrzech, w Polsce, na Słowacji, w Rumunii i Słowenii. W Polsce rośnie tylko na kilkunastu stanowiskach w Pieninach i jednym w Beskidzie Sądeckim. Stanowiska w Pieninach: Masyw Trzech Koron, Sokolica, Facimiech, Podskalnia Góra, Cyrlowa Skałka, Macelowa Góra, Łaźne Skały. W Beskidzie Sądeckim rośnie w rezerwacie przyrody Kłodne nad Dunajcem.
Biologia i ekologia.
Bylina, hemikryptofit. Rośnie w prześwietlonych lasach, na stromych stokach. Kwitnie od czerwca do sierpnia. Liczba chromosomów 2n = 14. Gatunek charakterystyczny zespołu "Carici albae-Fagetum".
Zagrożenia i ochrona.
Gatunek umieszczony w Polskiej Czerwonej Księdze Roślin w kategorii VU (narażony). Tę samą kategorię posiada na polskiej czerwonej liście.
Gatunek nie jest w Polsce bezpośrednio zagrożony, niemal wszystkie stanowiska pienińskie znajdują się bowiem w obrębie Pienińskiego Parku Narodowego, a stanowisko w Beskidzie Sądeckim w obrębie rezerwatu przyrody. Zagrażają mu jednak naturalne zmiany w jego siedliskach, zwłaszcza zarastanie ich przez las. Wskazane byłoby monitorowanie stanowisk.

</doc>
<doc id="3060464" url="https://pl.wikipedia.org/wiki?curid=3060464" title="Poa stiriaca">
Poa stiriaca



</doc>
<doc id="3060468" url="https://pl.wikipedia.org/wiki?curid=3060468" title="Monte de perfección">
Monte de perfección

Monte de perfección (hiszp. góra doskonałości) − cykl blisko 60 rysunków narysowanych przez św. Jana od Krzyża ok. 1579 dla swoich uczniów.
Rysunki stanowią ilustracyjne przedstawienie doktryny mistycznej świętego. Zachował się m.in. potwierdzony notarialnie rysunek dedykowany duchowej córce świętego mniszce karmelitańskiej Magdalenie od Ducha Świętego ze wspólnoty bosych w Beas de Segura. Rysunek przedstawia wzgórze, na którego szczyt prowadzą trzy ścieżki. Tylko środkowa prowadzi do szczytu, gdzie nie ma nic prócz ciszy Bożej obecności. Legenda do rysunku to szereg rymowanych wyjaśnień ułożonych specjalnie podczas powstawania dzieła.

</doc>
<doc id="3060471" url="https://pl.wikipedia.org/wiki?curid=3060471" title="Puchar Świata w short tracku 2008/2009">
Puchar Świata w short tracku 2008/2009

Puchar Świata w short tracku 2008/2009 był kolejną edycją zawodów w short tracku. Zawodnicy podczas tego sezonu wystąpili w sześciu zawodach tego cyklu rozgrywek. Rywalizacja rozpoczęła się w Salt Lake City 18 października 2008, a zakończyła w Dreźnie, 15 lutego 2009 roku.

</doc>
<doc id="3060473" url="https://pl.wikipedia.org/wiki?curid=3060473" title="Maciej Zakrocki">
Maciej Zakrocki

Maciej Zakrocki (ur. 1960 w Warszawie) – polski dziennikarz, reżyser i scenarzysta.
Życiorys.
Absolwent II LO im. Stefana Batorego w Warszawie (1979) i Uniwersytetu Warszawskiego (1984).
Był zatrudniony jako dziennikarz w stacjach Telewizji Polskiej. Wiele lat współpracował z Bogusławem Wołoszańskim przy cyklu Sensacje XX wieku, którego po okresie współpracy został współautorem i innych programach tworzonych dla TVP. W latach 1998–2004 na antenie TVP1 prowadził audycję Gość Jedynki, a później podobną wersję programu zatytułowaną „Polityka przy kawie”. W TVP przygotowywał wszystkie wieczory wyborcze i referendalne od 1997 do 2015 roku, w tym wybory w Stanach Zjednoczonych oraz wywiady z czołowymi politykami krajowymi i europejskimi. Od 2002 w TVP3 prowadził programy relacjonujące prace z Senatu, do stycznia 2007 program „Trzeci wymiar”, a od stycznia 2007 – audycję „Okno na świat”. Od stycznia 2008 roku przygotowywał i prowadził cykl w TVP Info realizowany w Parlamencie Europejskim pt. „Debata po europejsku”. Od września 2008 na antenie TVP Info prowadził debaty pt. „Debata Trójstronna” dotyczące głównych spraw rozstrzyganych w gronie partnerów społecznych i planowanych reform społecznych. Od maja 2009 na antenie TVP1 prowadził audycję Rozmowa Jedynki. Obecnie w stacji TVP Historia prowadzi audycję „Spór o historię”, a w TVP1 program „Polityczne menu”. Od 31 sierpnia 2011 do kwietnia 2014 zasiadał w Komisji Etyki TVP VIII kadencji.
W 2006 wydał książkę „Forum 500”, która jest opisem historii politycznego cyklu TVP Forum od pierwszego wydania do prawie 500-go odcinka, w których to Maciej Zakrocki pełnił rolę wydawcy. Prawie, bo w związku ze zmianami kierownictwa TVP po 2005 roku został odsunięty od pracy przy tym cyklu. Od 2007 członek Rady Fundatorów Fundacji „Żołnierzy Wyklętych”. W 2008 jako prelegent brał udział w konferencji „Miasta w internecie”. Prowadzi wykłady w zakresie „treningu medialnego” w ramach studiów w Polskiej Fundacji Upowszechniania Nauki. Współtworzył ranking polskich europosłów tygodnika Polityka. W kwietniu 2014 roku wydał w Domu Wydawniczym Elipsa książkę pt. „Przepustka do Europy”. To z kolei dziennikarska relacja z procesu negocjacji akcesyjnych Polski do Unii Europejskiej, czemu z bliska przyglądał się jako dziennikarz TVP. W książce są też wywiady z głównymi aktorami tego procesu, premierami, posłami, negocjatorami, Prezydentem RP Aleksandrem Kwaśniewskim. Od czerwca 2014 prowadził w dni powszednie o 16:40 program „Co się stało?” w Tok FM. Od 2015 roku w TOK FM prowadzi autorski cykl „Magazyn Europejski”, historyczny cykl „Historie Polski”, a od września 2019 roku sobotnio-niedzielne pasmo od 7:00 do 9:00 „Weekendowy Poranek w TOK FM”. Od lutego 2017 roku prowadził zajęcia w Instytucie Nauk Politycznych UW pt. „Parlament Europejski – fasada europejskiej demokracji czy ważny gracz w UE?”.

</doc>
<doc id="3060474" url="https://pl.wikipedia.org/wiki?curid=3060474" title="Dobra częstotliwość">
Dobra częstotliwość

Dobra częstotliwość – album polskiego producenta muzycznego Praktika. Wydawnictwo ukazało się 24 października 2004 roku nakładem wytwórni muzycznej EmbargoNagrania w dystrybucji ITI Film Studio. Nagrania wyprodukował Praktik we współpracy z Korzeniem i Majkim. Gościnnie w nagraniach wzięli udział m.in. skrzypek jazzowy Michał Urbaniak oraz raperzy Pezet i Ero.
Nagrania dotarły do 49. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3060476" url="https://pl.wikipedia.org/wiki?curid=3060476" title="Parkrun">
Parkrun

Parkrun (zapis stylizowany: parkrun) – cotygodniowe bezpłatne biegi z pomiarem czasu na dystansie 5 km, organizowane regularnie w ponad 1900 miejscach w 21 państwach. 
Zasady biegu.
Biegi przeznaczone są dla każdego bez względu na doświadczenie biegowe. Udział w nim jest bezpłatny. Po jednorazowej rejestracji uczestnik otrzymuje kod, który pozwala na udział w nieograniczonej liczbie biegów, w każdym biegu organizowanym w ramach tego systemu. Uczestnicy są klasyfikowani. Po ukończeniu określonej liczby biegów uzyskują prawo do otrzymania bezpłatnej koszulki z napisem informującym o liczbie ukończonych startów. Od 2017 roku użytkownicy mają możliwość otrzymania koszulki za pomoc przy organizacji przynajmniej 25 biegów. 
Historia biegu.
Pierwszy bieg odbył się 2 października 2004 w Bushy park w Teddington. Wzięło w nim udział 13 osób. Parkruny organizowano także w więzieniach: HMP Haverigg w Anglii i Mountjoy w Dublinie.
Parkrun w Polsce.
Pierwszy parkrun w Polsce został zorganizowany 15 października 2011 w Gdyni; wzięło w nim udział zaledwie 5 biegaczy. Rekordowy pod względem frekwencji bieg odbył się w Poznaniu z okazji rocznicy powstania wielkopolskiego; wzięło w nim udział 1110 osób, a sklasyfikowano 1077 osób. 
12 stycznia 2019 roku wszystkie lokalizacje parkrun Polska przystąpiły do biegu Policz się z cukrzycą organizowanego przez Wielką Orkiestrę Świątecznej Pomocy.
Wg stanu na koniec czerwca 2021 roku biegi w Polsce organizowane są w 80 lokalizacjach. W Polsce są prowadzone przez fundację parkrun Polska.
W Polsce starty odbywają się w każdą sobotę o stałej porze – o godz. 9.00.

</doc>
<doc id="3060478" url="https://pl.wikipedia.org/wiki?curid=3060478" title="Letnie Mistrzostwa Szwajcarii w Skokach Narciarskich 2013">
Letnie Mistrzostwa Szwajcarii w Skokach Narciarskich 2013



</doc>
<doc id="3060479" url="https://pl.wikipedia.org/wiki?curid=3060479" title="Letnie Mistrzostwa Austrii w Skokach Narciarskich 2013">
Letnie Mistrzostwa Austrii w Skokach Narciarskich 2013



</doc>
<doc id="3060481" url="https://pl.wikipedia.org/wiki?curid=3060481" title="Władysława Sieradzka">
Władysława Sieradzka

Władysława Sieradzka (ur. 26 czerwca 1891 w Zawierciu, zm. w grudniu 1942 w Berlinie) – członkini SZP-ZWZ.
Życiorys.
Władysława Sieradzka z domu Słaboszewska była córką Dominika i Wiktorii ze Zdankiewiczów. Mieszkała w Zawierciu i była właścicielką restauracji. W Służbie Zwycięstwu Polski-Związku Walki Zbrojnej od listopada 1939, a jej restauracja była punktem kontaktowym Inspekcji Rejonu ZWZ w Sosnowcu. Córka Krystyna i syn Teofil uczestniczyli również w jej pracy konspiracyjnej. W marcu 1942 wskutek zagrożenia zawieszono funkcjonowanie tego punktu. Do lipca 1942 zwlekała z wyjazdem z Zawiercia na teren Generalnego Gubernatorstwa pomimo przekazanego jej polecenia wyjazdu. Została aresztowana w połowie lipca. Skazana na śmierć „za zdradę stanu” po ciężkim śledztwie, które wytrzymała nie wydając nikogo. Wyrok wykonano w Berlinie.
Pośmiertnie została odznaczona Krzyżem Srebrnym Orderu Virtuti Militari.

</doc>
<doc id="3060485" url="https://pl.wikipedia.org/wiki?curid=3060485" title="Remo Bertoni">
Remo Bertoni

Remo Bertoni (ur. 2 czerwca 1909 w Varese, zm. 18 września 1973 w Mediolanie) – włoski kolarz szosowy i przełajowy, dwukrotny medalista szosowych mistrzostw świata.
Kariera.
Pierwszy sukces w karierze Remo Bertoni osiągnął w 1929 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Zurychu. W zawodach tych wyprzedził go tylko jego rodak Pierino Bertolazzo, a trzecie miejsce zajął Francuz René Brossy. Na rozgrywanych trzy lata później mistrzostwach świata w Rzymie także zdobył srebro, tym razem wśród zawodowców. Uległ tylko innemu Włochowi - Alfredo Bindzie. W 1932 roku wygrał wyścig Treviso-Monte Grappa, a w 1934 roku był najlepszy w Cittiglio-Leffe. Ponadto zajął drugie miejsce w Tre Valli Varesine w 1933 roku oraz trzecie w Giro della Romagna w 1931 roku i Giro di Lombardia w 1932 roku. Kilkakrotnie startował w Giro d'Italia, najlepszy wynik osiągając w 1932 roku, kiedy wygrał jeden etap i zajął trzecie miejsce w klasyfikacji generalnej. Był też drugi w klasyfikacji górskiej w 1935 roku i trzeci w 1933 roku. W 1935 roku wystartował w Tour de France, ale wycofał się przed końcem rywalizacji. Startował także w kolarstwie przełajowym, zdobywając między innymi brązowy medal mistrzostw Włoch w 1939 roku. Nigdy nie wystąpił na igrzyskach olimpijskich. Jako zawodowiec startował w latach 1929-1938.

</doc>
<doc id="3060486" url="https://pl.wikipedia.org/wiki?curid=3060486" title="Być jak Flynn">
Być jak Flynn

Być jak Flynn (ang. "Being Flynn") – amerykański film obyczajowy z 2012 roku oparty na scenariuszu i reżyserii Paula Weitza. Wyprodukowany przez Focus Features.
Premiera filmu miała miejsce w Stanach Zjednoczonych 2 marca 2012 roku.
Opis fabuły.
Nick Flynn (Paul Dano) jest młodym pisarzem i poetą, który szuka własnej drogi. Tęskni za matką, która popełniła samobójstwo. Chłopak podejmuje pracę w schronisku dla bezdomnych. Tam spotyka ojca Jonathana (Robert De Niro), który jako młody pisarz porzucił przed laty rodzinę.

</doc>
<doc id="3060487" url="https://pl.wikipedia.org/wiki?curid=3060487" title="Evaristo Muñoz">
Evaristo Muñoz

Evaristo Muñoz Estarlich – hiszpański malarz barokowy, był kontynuatorem stylu Antonia Palomina i Luca Giordano. Namalował wiele nastaw ołtarzowych. Jednym z jego uczniów był José Espinós.

</doc>
<doc id="3060489" url="https://pl.wikipedia.org/wiki?curid=3060489" title="Ewangeliarz peresopnicki">
Ewangeliarz peresopnicki

Ewangeliarz peresopnicki () – XVI-wieczny iluminowany manuskrypt, zawierający staroruski przekład Ewangelii dokonany z języka staro-cerkiewno-słowiańskiego. Ewangeliarz jest uznawany za skarb narodowy Ukrainy, składa na niego przysięgę każdy nowo wybrany prezydent tego państwa. 
Historia.
Manuskrypt został sporządzony w latach 1556–1561 w monasterze Panny Najczystszej w Peresopnicy na Wołyniu przez Mychajła Wasyłewicza i ihumena Grzegorza. Zleceniodawczynią przekładu była księżna wołyńska Anastazja Zasławska, zwolenniczka reformacji. Księga ma wymiary 380×240 mm, składa się z 482 pergaminowych kart i waży 9,3 kg. Wewnątrz księga jest bogato zdobiona miniaturami. Ewangeliarz peresopnicki, starszy od Biblii ostrogskiej, zaliczany jest do najważniejszych XVI-wiecznych ruskich tłumaczeń Biblii. Stanowi zabytek języka ruskiego i wschodniej sztuki iluminatorskiej. Zdobnictwo księgi, choć utrzymane w kanonach iluminatorstwa wschodniego, zawiera wyraźne wpływy sztuki renesansu.
Ewangeliarz był własnością monasteru peresopnickiego do 1701 roku, kiedy to został podarowany przez hetmana Iwana Mazepę soborowi katedralnemu w Perejasławiu. W 1799 roku został przeniesiony do biblioteki seminarium perejasławskiego, później trafił do seminarium w Połtawie oraz tamtejszego muzeum. Od 1948 roku przechowywany jest w Ukraińskiej Bibliotece Narodowej im. Wiernadskiego w Kijowie.
W 2008 roku z inicjatywy ihumenii Serafiny z monasteru św. Michała w Odessie wydany został w Kijowie reprint Ewangeliarza, w nakładzie 1000 egzemplarzy. Zaprezentowano go m.in. w Jerozolimie, Londynie, Cambridge i Nowym Jorku oraz w czterech polskich miastach, w tym w Lublinie i Sanoku.

</doc>
<doc id="3060492" url="https://pl.wikipedia.org/wiki?curid=3060492" title="Reguła podstawiania">
Reguła podstawiania

Reguła podstawiania, prawo Leibniza – jedno z kryteriów ekstensjonalności.
Mówi ona o pewnej właściwości różnych wyrażeń odnoszących się do tej samej rzeczy.
Mianowicie: z przesłanek "x = y" i "A(x)" wynika konkluzja: "A(y)".
Oznacza to, że jeżeli obiekty "x" i "y" są tożsame (oznaczają to samo, posiadają ten sam zbiór desygnatów) i obiektowi "x" przysługuje pewna właściwość "A" ("x" ma cechę "A"), to ta sama właściwość przysługuje również "y" ("y" ma cechę "A"). Inaczej mówiąc, jeżeli pewne zdanie jest prawdziwe dla pewnego wyrażenia i jeżeli zmienimy w nim to wyrażenie na inne wyrażenie określające tę samą rzecz (dokonamy podstawienia), to prawdziwość rozpatrywanego zdania nie ulegnie zmianie. W takim przypadku o wyrażeniu można powiedzieć, że jest ekstensjonalne z uwagi na podstawialność.
Przykład:
Ponieważ zdanie (1) jest prawdziwe i zdanie (3) również jest prawdziwe, kryterium zostało spełnione
Jednak nie zawsze się tak dzieje. Niekiedy spotyka się zdania niespełniające tego kryterium – są to zdania intensjonalne.
Przykład:
Zdanie (1) jest prawdziwe, ale Jan może, znając datę śmierci Chrobrego, nie wiedzieć, że był on pierwszym królem Polski. Nie będzie wtedy znał daty śmierci tego króla. Kryterium nie zostanie wtedy spełnione.

</doc>
<doc id="3060497" url="https://pl.wikipedia.org/wiki?curid=3060497" title="Antonio Palomino">
Antonio Palomino

Acisclo Antonio Palomino de Castro y Velasco (ur. 1655 w Bujalance, zm. 12 sierpnia 1726 w Madrycie) – hiszpański malarz barokowy i teoretyk malarstwa.
Pochodził z Andaluzji; w Kordobie uczył się pod kierunkiem Juana de Valdesa Leala. W 1678 wyjechał do Madrytu. Od 1688 roku pracował jako malarz królewski na dworze Karola II. W Madrycie nauczył się techniki fresku. Współpracował przy dekoracji sklepień Eskurialu, a także oratorium urzędu miasta. W latach 1697–1701 pracował w Walencji dekorując sklepienia kościoła Santos Juanes i bazyliki Nuestra Señora de los Desamparados. W 1705 wyjechał do Salamanki, gdzie namalował "El Triunfo de la Iglesia" w chórze kościoła San Esteban. W latach 1712–1713 namalował osiem płócien przedstawiających świętych związanych z Kordobą. W latach 1723–1725 pracował nad dekoracją kartuzy El Paular w Grenadzie. Po śmierci żony w 1725 został duchownym. Jest autorem trzech traktatów o malarstwie: "La teórica de la pintura" (1715), "La práctica de la pintura" (1724) i "El parnaso español pintoresco laureado" (1724).

</doc>
<doc id="3060498" url="https://pl.wikipedia.org/wiki?curid=3060498" title="Proxyon">
Proxyon

Proxyon - holenderski projekt muzyczny, tworzący muzykę spacesynth, powstały w roku 1987. Założycielami byli Michiel van der Kuy, wówczas członek zespołu Laserdance oraz bracia Rob van Eijk i Michiel van Eijk.
Muzyka.
Twórczość Proxyon, z czasów oryginalnego składu zespołu, nie odbiega od klasycznego stylu spacesynth, który można usłyszeć na płytach Laserdance. Nie było to jednak naśladownictwo, bowiem Proxyon powstał jako "efekt uboczny" nagrań, produkowanych w prywatnym studiu Michiela van der Kuya dla Laserdance. Van der Kuy współpracował wówczas z Robem van Eijkiem, lecz nie wszystkie utwory mogły zmieścić się na płytach Laserdance, wydawanych przez wytwórnię Hotsound Records. Dwa utwory van der Kuy wydał pod szyldem Rygar, a pozostały, nie wykorzystany materiał muzyczny oraz nowe utwory, napisane wspólnie z Michielem van Eijkiem, przedstawiono holenderskiej wytwórni Rams Horn Records. Jej właściciel, jako nazwę nowego projektu muzycznego zaproponował Proxyon, którą zaczerpnął z pewnej książki . W tym składzie zespół nagrał dwa albumy "Proxyon" oraz "The Interplanetery Mission". Trzeci, ostatni album "The Return of Tarah", skomponowany przez innego autora ukrywającego się pod pseudonimem Jay Vee, zawierał muzykę spacesynth nieco odmienną wobec wcześniejszych nagrań.

</doc>
<doc id="3060501" url="https://pl.wikipedia.org/wiki?curid=3060501" title="Teodozja (Sołomianska)">
Teodozja (Sołomianska)

Teodozja, imię świeckie Dina Iosifowna Sołomianska, ros. Дина Иосифовна Sołomianska (ur. 9 kwietnia 1903 roku w Odessie, zm. 15 września 1992 roku w Bussy-en-Othe) – rosyjska emigracyjna działaczka religijna, mniszka prawosławna
Pochodziła z rodziny żydowskiej z Odessy. W 1921 roku wraz z rodziną przybyła do Polski. W 1929 roku zamieszkała w Paryżu. Została tam ochrzczona w wierze prawosławnej i zmieniła imię na Lidia. Działała w Rosyjskim Studenckim Ruchu Chrześcijańskim. Od 1933 roku posługiwała w żeńskiej wspólnocie mniszej przy cerkwi Chrystusa Zbawiciela w Asnières pod Paryżem. Ponadto pracowała w domu dla starszych Rosjanek działającym przy tejże placówce duszpasterskiej. Jednocześnie uczyła się w seminarium duchownym Siergieja Bułgakowa. W 1938 roku złożyła wieczyste śluby mnisze w skicie Zmartwychwstania Pańskiego w Rosay-en-Brie, przyjmując imię zakonne Teodozja. W tym samym roku razem z mniszkami Blandyną (Obolenską) oraz Eudokią (Mieszczeriakową) założyła monaster w Moisenay, przeniesiony w 1946 roku do Bussy-en-Othe. Posługiwała jako pielęgniarka u metropolity Eulogiusza (Gieorgijewskiego) pod koniec jego życia. Od 1977 roku pełniła funkcję przełożonej monasteru Opieki Matki Bożej w Bussy-en-Othe. Po śmierci Eudokii (Mieszczeriakowej), pierwszej przełożonej monasteru, przejęła jej obowiązki i pełniła je do śmierci w 1992 roku. W okresie kierowania przez nią klasztorem wspólnota z Bussy-en-Othe nawiązała bliższe kontakty z monasterami i mniszkami rosyjskimi (z ZSRR, następnie Rosji), w tym z mniszką Sergią (Konkową) i odtwarzaną pod jej kierownictwem wspólnotą diwiejewską. Na swoją następczynię wybrała mniszkę Olgę. W 1991 roku została ihumenią.

</doc>
<doc id="3060503" url="https://pl.wikipedia.org/wiki?curid=3060503" title="Reimerswaal">
Reimerswaal



</doc>
<doc id="3060505" url="https://pl.wikipedia.org/wiki?curid=3060505" title="Matka, Syn, Bóg">
Matka, Syn, Bóg

Matka, Syn, Bóg – drugi album studyjny Wojciecha Waglewskiego, Emade i Fisza. Wydawnictwo ukazało się 25 października 2013 roku nakładem Art2 Music.
Nagrania uzyskały status złotej płyty.
Lista utworów.
Opracowano na podstawie materiału źródłowego.

</doc>
<doc id="3060506" url="https://pl.wikipedia.org/wiki?curid=3060506" title="Jewgienij Sztop">
Jewgienij Sztop



</doc>
<doc id="3060508" url="https://pl.wikipedia.org/wiki?curid=3060508" title="Brick By Boring Brick">
Brick By Boring Brick



</doc>
<doc id="3060510" url="https://pl.wikipedia.org/wiki?curid=3060510" title="Jeżogłówka najmniejsza">
Jeżogłówka najmniejsza

Jeżogłówka najmniejsza ("Sparganium natans" L.) – gatunek rośliny z rodziny jeżogłówkowatych ("Sparganiaceae") (według systemu Reveala) lub pałkowatych ("Typhaceae") według Angiosperm Phylogeny Website. 
Rozmieszczenie geograficzne.
Gatunek o zasięgu wokółbiegunowym. W Europie jego zwarty zasięg obejmuje Europę Północną i Środkową, wraz z Półwyspem Skandynawskim i Islandią. Rośnie także na rozproszonych stanowiskach w Hiszpanii i południowo-wschodniej Europie, w Azji Zachodniej, na Kamczatce, na rozproszonych stanowiskach w Ameryce Północnej. W Polsce występuje w rozproszeniu na całym niżu, znane są także 4 stanowiska w Sudetach i kilka w Kotlinie Nowotarskiej. Tu występuje w dołach potorfowych na Puściznie Rękowiańskiej oraz w potokach, np. w potoku Uboczańska.
Biologia i ekologia.
Bylina, hydrofit i helofit. Kwitnie od lipca do sierpnia. Zasiedla zazwyczaj wody płytkie, np., doły potorfowe i rowy na torfowiskach niskich i przejściowych. Nie odgrywa większej roli w zarastaniu zbiorników wodnych. Liczba chromosomów 2n = 30.
Zagrożenia i ochrona.
Umieszczona na polskiej czerwonej liście w kategorii NT (bliski zagrożenia).

</doc>
<doc id="3060511" url="https://pl.wikipedia.org/wiki?curid=3060511" title="Sparganium minimum">
Sparganium minimum



</doc>
<doc id="3060512" url="https://pl.wikipedia.org/wiki?curid=3060512" title="Szinear">
Szinear

Szinear – kraina wzmiankowana kilkukrotnie w Biblii, najczęściej lokalizowana w południowej Mezopotamii i identyfikowana z Babilonią.
Szinear w Biblii.
Nazwa Szinear pojawia się w Biblii osiem razy (Rdz 10,10; Rdz 11,2; Rdz 14,1; Rdz 14,9; Joz 7,21; Iz 11,11; Dan 1,2; Zach 5,11). Zgodnie z tradycją biblijną nad krainą tą i jej miastami Babel, Erek/Erech, Akkad i Kalne panować miał Nimrod (Rdz 10,10). To na równinie w krainie Szinear przybyła ze wschodu ludność zaczęła wznosić wieżę Babel (Rdz 11,2). Amrafel, król Szinearu, był sojusznikiem elamickiego króla Kedorlaomera w jego walce z Abrahamem (Rdz 14,1-16). „Piękny płaszcz z Szinearu” był jednym z łupów zabranych przez Akana ze zdobytego przez Izraelitów Jerycha (Joz 7,21). Według przepowiedni proroka Izajasza Bóg wyprowadzić miał „resztę swego ludu” z różnych krajów, w tym z Szinearu (Iz 11,11). Po zdobyciu Jerozolimy król babiloński Nabuchodonozor zabrać miał ze sobą do Szinearu, „do domu swego boga”, Jojakima, króla Judy, wraz z częścią świętych naczyń ze Świątyni Jerozolimskiej (Dan 1,1-2). Prorok Zachariasz ujrzeć miał w jednej ze swych wizji dwie uskrzydlone kobiety przenoszące efę (beczka?/dzban?) do krainy Szinear (Zach 5,9-11).
Nazwa.
W języku hebrajskim (w Kodeksie Leningradzkim) nazwę tej krainy zapisywano שִׁנְעָר /"šin'ār"/, w języku greckim (w Septuagincie) σεννααρ /Sennaar/, a po łacinie (w Wulgacie) Sennaar. W polskich przekładach Biblii spotykana jest najczęściej forma Szinear (w Biblii poznańskiej, Biblii warszawsko-praskiej, Biblii Tysiąclecia, Przekładzie Nowego Świata), ze spotykanymi wariantami Senaar (w Biblii gdańskiej) i Synear (w Biblii warszawskiej).
W kwestii pochodzenia nazwy Szinear zdania naukowców są podzielone. Jedni uważają, iż wywodzi się ona od akadyjskiego słowa "Šumeru", znaczącego „Sumer”. Teoria ta budzi jednak zastrzeżenia, jako że położone w północnej Babilonii miasta Babilon i Akkad (według Rdz 10,10 leżące w krainie Szinear) nie mogły leżeć w Sumerze, czyli późniejszej południowej Babilonii. Według innej teorii nazwa Szinear wywodzić się mogła od sumeryjskiego ki.en.gi.uri, znaczącego „Sumer i Akkad” (akad, "māt Šumerî u Akkadî"). Zgodnie z tą teorią Szinear odpowiadałby Sumerowi i Akkadowi, czyli późniejszej Babilonii, co zgadzałoby się już z przekazem biblijnym.
Lokalizacja.
W oparciu o informacje zawarte w Biblii naukowcy lokalizują najczęściej Szinear w południowej Mezopotamii, identyfikując tę krainę z Babilonią. To właśnie w Babilonii znajdowały się bowiem wspomniane w Księdze Rodzaju (Rdz 10,10) miasta Babel (tj. Babilon), Erek/Erech (tj. Uruk) i Akkad. Na Babilonię wskazuje też zawarta w Księdze Daniela (Dan 1,2) wzmianka o pojmaniu przez babilońskiego króla Nabuchodonozora króla Judy Jojakima i zabraniu go do Szinearu. Ze źródeł historycznych wiemy bowiem, iż po zdobyciu Jerozolimy w 597 r. p.n.e. Nabuchodonozor pojmał Jojakima i zabrał go wraz z jego rodziną i dworzanami do Babilonu.
Są też badacze, którzy łączą Szinear z występującą w źródłach egipskich krainą "Sangar", wzmiankowaną w inskrypcjach Totmesa III (XV w. p.n.e.) w kontekście jego wyprawy do Azji Mniejszej, oraz z wzmiankowaną w jednym z listów z Amarna (XIV w. p.n.e.) krainą "Šanhar" (EA 35:49). Obie te krainy lokalizowane są najczęściej w Syrii.

</doc>
<doc id="3060517" url="https://pl.wikipedia.org/wiki?curid=3060517" title="Goździeńczyk">
Goździeńczyk



</doc>
<doc id="3060519" url="https://pl.wikipedia.org/wiki?curid=3060519" title="Grand Prix Finlandii na żużlu">
Grand Prix Finlandii na żużlu

Grand Prix Finlandii w sporcie żużlowym to zawody z cyklu żużlowego Grand Prix.
Pierwsze zawody o GP Finlandii odbyły się 17 maja 2014 roku w miejscowości Tampere i były pierwszymi w historii Grand Prix, które zostały rozegrane w Finlandii. Kłopoty z torem i słabe zainteresowanie widzów było przyczyną usunięcia z kalendarza Grand Prix Finlandii w Tampere.
Podium.
1x – Matej Žagar, Nicki Pedersen
2x – Tai Woffinden
1x – Matej Žagar, Fredrik Lindgren, Greg Hancock, Nicki Pedersen, Andreas Jonsson, Jarosław Hampel

</doc>
<doc id="3060520" url="https://pl.wikipedia.org/wiki?curid=3060520" title="Mikhail Khmelnitsky">
Mikhail Khmelnitsky



</doc>
<doc id="3060521" url="https://pl.wikipedia.org/wiki?curid=3060521" title="Volodymyr Holubnychiy">
Volodymyr Holubnychiy



</doc>
<doc id="3060523" url="https://pl.wikipedia.org/wiki?curid=3060523" title="Proxyon (album Proxyon)">
Proxyon (album Proxyon)

Proxyon – pierwszy album studyjny holenderskiego projektu muzycznego Proxyon, wydany w 1989. Kompozytorami większości utworów byli Michiel van Eijk i Rob van Eijk. Jeden utwór to cover "Magic Fly" autorstwa Didiera Marouaniego, wydany pod zmienionym tytułem "Space Fly" . Materiał muzyczny został nagrany w prywatnym studiu producenta Michiela van der Kuya z użyciem tego samego instrumentarium, wykorzystywanego przez niego do produkcji utworów dla Laserdance. Pomysł, by wszystkie tytuły rozpoczynały się od słowa "space", pochodził od właściciela wytwórni Rams Horn Records. Okładka albumu przedstawia futurystyczną stację kosmiczną, nawiązującą swym wyglądem do fikcyjnego świata Star Trek wraz ze statkiem Enterprise.
Single.
W latach 1987-90 na singlach i maxi singlach opublikowano wszystkie utwory z tego albumu . Utwór "Space Fly" został wydany jako "Magic Space Fly".

</doc>
<doc id="3060525" url="https://pl.wikipedia.org/wiki?curid=3060525" title="Płużno">
Płużno



</doc>
<doc id="3060527" url="https://pl.wikipedia.org/wiki?curid=3060527" title="Oosterdijk">
Oosterdijk

Oosterdijk – wieś w Holandii, w prowincji Holandia Północna, w gminie Enkhuizen, nad IJsselmeer. W 2008 roku liczyła 100 osób. Wieś zajmuje powierzchnię 2,57 km².

</doc>
<doc id="3060534" url="https://pl.wikipedia.org/wiki?curid=3060534" title="The Interplanetery Mission">
The Interplanetery Mission

The Interplanetery Mission – drugi album studyjny holenderskiego projektu muzycznego Proxyon, wydany w 1992. Zawartość płyty stanowią wszystkie utwory, opublikowane na pierwszej płycie Proxyon oraz trzy premierowe kompozycje Michiela van der Kuya.
Single.
Na singlach i maxi singlach opublikowano utwór "Space Force" w dwóch wersjach .

</doc>
<doc id="3060535" url="https://pl.wikipedia.org/wiki?curid=3060535" title="Michele Mara">
Michele Mara

Michele Mara (ur. 2 października 1903 w Busto Arsizio, zm. 18 listopada 1986 w Mediolanie) – włoski kolarz szosowy, srebrny medalista mistrzostw świata.
Kariera.
Największy sukces w karierze Michele Mara osiągnął w 1928 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Budapeszcie. W zawodach tych wyprzedził go jedynie jego rodak Allegro Grandi, a trzecie miejsce zajął Belg Jean Aerts. Był to jednak jedyny medal wywalczony przez Marę na międzynarodowej imprezie tej rangi. Ponadto w 1930 roku wygrał Mediolan-San Remo i Rzym-Neapol-Rzym, w 1932 roku był najlepszy w Circuito Castelli Romani, a w 1934 roku w Trophée Colimet-La Turbie. Był też drugi w Giro di Lombardia i trzeci w Tre Valli Varesine w 1931 roku oraz trzeci w wyścigu Mediolan-San Remo rok później. Kilkakrotnie startował w Giro d'Italia, najlepszy wynik osiągając w 1932 roku, kiedy zajął szóste miejsce w klasyfikacji generalnej. W 1930 roku wygrał pięć etapów Giro, zajmując 15. miejsce w klasyfikacji generalnej, a rok później zwyciężył na dwóch etapach, jednak całego wyścigu nie ukończył. Nigdy nie wystąpił na igrzyskach olimpijskich. Jako zawodowiec startował w latach 1928-1937.
Jego brat, Enrico, również był kolarzem.

</doc>
<doc id="3060536" url="https://pl.wikipedia.org/wiki?curid=3060536" title="Herb Kopenhagi">
Herb Kopenhagi

Herb Kopenhagi – Oficjalny symbol stolicy Danii – Kopenhagi.
Historia.
Kopenhaga otrzymała herb w 1661 r. z nadania króla Danii Fryderyka III za bohaterską obronę miasta przed Szwedami w czasie ich najazdu w 1659 r. Herb zaprojektował w 1661 r. Michael von Haven. Został on oficjalnie zatwierdzony w 1938 r. W polu srebrnym (w praktyce białym) przedstawia trzy wieże czerwone z błękitnymi dachami, symbolizujące Kopenhagę. Wyższa od pozostałych wieża środkowa ma bramę otwartą z podniesioną złotą kratą, a w niej postać rycerza w srebrnej zbroi z uniesionym mieczem, na pamiątkę bohaterskiej obrony miasta. Nad bramą złoty inicjał króla Fryderyka III. Pod wieżami błękitne fale symbolizujące nadmorskie położenie miasta. Nad wieżami gwiazda i półksiężyc złote. Motyw herbu znany jest z pieczęci z XIII w.

</doc>
<doc id="3060538" url="https://pl.wikipedia.org/wiki?curid=3060538" title="Royal Geographical Society">
Royal Geographical Society



</doc>
<doc id="3060540" url="https://pl.wikipedia.org/wiki?curid=3060540" title="Romeo Bertini">
Romeo Bertini

Romeo Luigi Bertini (ur. 21 kwietnia 1893 w Gessate, zm. 29 sierpnia 1973 w Mediolanie) – włoski lekkoatleta (długodystansowiec), wicemistrz olimpijski z 1924.
Zdobył srebrny medal w biegu maratońskim na igrzyskach olimpijskich w 1924 w Paryżu za Albinem Stenroosem z Finlandii. Ustanowił wówczas swój rekord życiowy – 2:47:20.
Startował w maratonie na igrzyskach olimpijskich w 1928 w Amsterdamie, ale nie ukończył biegu.
Był mistrzem Włoch w maratonie w 1924.
Hala sportowa w Gessate, rodzinnej miejscowości Romeo Bertiniego, jest nazwana jego imieniem.

</doc>
<doc id="3060544" url="https://pl.wikipedia.org/wiki?curid=3060544" title="Pedro Acevedo-Rodriguez">
Pedro Acevedo-Rodriguez



</doc>
<doc id="3060546" url="https://pl.wikipedia.org/wiki?curid=3060546" title="Nærøyfjord">
Nærøyfjord



</doc>
<doc id="3060547" url="https://pl.wikipedia.org/wiki?curid=3060547" title="Geirangerfjord">
Geirangerfjord



</doc>
<doc id="3060548" url="https://pl.wikipedia.org/wiki?curid=3060548" title="Lyngenfjord">
Lyngenfjord



</doc>
<doc id="3060549" url="https://pl.wikipedia.org/wiki?curid=3060549" title="Oslofjord">
Oslofjord



</doc>
<doc id="3060550" url="https://pl.wikipedia.org/wiki?curid=3060550" title="Stede Broec">
Stede Broec

Stede Broec – gmina w Holandii, w prowincji Holandia Północna. W 2013 roku liczyła 21,4 tys. mieszkańców. Gmina obejmuje powierzchnię 16,37 km², a gęstość zaludnienia wynosi 1465 os./km². Siedzibą gminy jest Bovenkarspel.
Miejscowości.
Wsie:
Przysiółki

</doc>
<doc id="3060551" url="https://pl.wikipedia.org/wiki?curid=3060551" title="Lysefjord">
Lysefjord



</doc>
<doc id="3060552" url="https://pl.wikipedia.org/wiki?curid=3060552" title="Porsangerfjord">
Porsangerfjord



</doc>
<doc id="3060556" url="https://pl.wikipedia.org/wiki?curid=3060556" title="Costin Curelea">
Costin Curelea

Costin Curelea (ur. 11 lipca 1984 w Bukareszcie) – rumuński piłkarz, grający na pozycji napastnika, reprezentant Rumunii. Od 2013 roku jest zawodnikiem rumuńskiego klubu CSU Krajowa.
Kariera klubowa.
Curelea od początku kariery aż do końca 2012 roku występował w klubie Sportul Studențesc. Na początku 2013 roku przeniósł się do białoruskiego klubu Dynama Mińsk, po zaledwie kilku miesiącach, latem 2013 roku powrócił do Rumunii i trafił do CSU Krajowa.
Kariera reprezentacyjna.
W reprezentacji Rumunii zadebiutował 10 sierpnia 2011 roku w towarzyskim meczu przeciwko San Marino. Na boisku przebywał do 83 minuty meczu.

</doc>
<doc id="3060557" url="https://pl.wikipedia.org/wiki?curid=3060557" title="Ryp (herb szlachecki)">
Ryp (herb szlachecki)

Ryp (Rypp, Rypen) – polski herb szlachecki.
Opis herbu.
Opis herbu według Juliusza Ostrowskiego:
Najwcześniejsze wzmianki.
Herb pochodzenia niemieckiego, którym pieczętował się ród Rypp z Miśni. W XV wieku Ryppowie osiedli w Prusach a w XVIII w Inflantach. 
&lt;br&gt;Jerzy Rypp był podkomorzym parnawskim..
Herbowni.
Jedna rodzina herbownych (herb własny):
Rypp.

</doc>
<doc id="3060558" url="https://pl.wikipedia.org/wiki?curid=3060558" title="Vopnafjörður (fiord)">
Vopnafjörður (fiord)

Vopnafjörður - fiord w północno-wschodniej Islandii. Ma około 18 km szerokości i sięga 20 km w głąb lądu. W zatokę wchodzi półwysep Kolbeinstangi, na którym położone jest miasto Vopnafjörður. Zatoka oddziela fiord od sąsiedniego fjordu Nípsfjörður. Do fiordu uchodzi rzeka Hofsá.

</doc>
<doc id="3060559" url="https://pl.wikipedia.org/wiki?curid=3060559" title="Sognefjord">
Sognefjord



</doc>
<doc id="3060560" url="https://pl.wikipedia.org/wiki?curid=3060560" title="Sŭngga sa">
Sŭngga sa

Sŭngga sa (승가사 Klasztor Sanghi) – koreański klasztor. 
Historia klasztoru.
Klasztor został wybudowany w 756 roku na zboczu góry Pukhan. Został tak nazwany po tym, jak mnich Sut'ae zainstalował wyobrażenie mnicha z Indii – mistrza Sŭngga, którego uważano za inkarnację bodhisattwy Awalokiteśwary.
Uważa się także, że właśnie w tym klasztorze słynny mistrz sŏn Hamhŏ Tŭkt'ong (znany także jako Kihwa) (1376-1433) osiągnął swoją duchową realizację. Jego imię Hamhŏ, pochodzi od nazwy jego pokoju medytacyjnego i oznacza „Dom Pustki”. 
Klasztor został opuszczony i prawie całkowicie zniszczony w czasie okupacji japońskiej w latach 1910-1945, a resztę zniszczeń dokonała wojna koreańska (1950-1953). W 1955 roku mnich Towon odbudował zniszczone budynki.
Z czterech górskich klasztorów Seulu – Sŭngga znajduje się na północy, podczas gdy Chingwan na zachodzie, Pulam na wschodzie, Sammak na południu.

</doc>
<doc id="3060561" url="https://pl.wikipedia.org/wiki?curid=3060561" title="Varangerfjord">
Varangerfjord



</doc>
<doc id="3060563" url="https://pl.wikipedia.org/wiki?curid=3060563" title="Hoszen">
Hoszen



</doc>
<doc id="3060564" url="https://pl.wikipedia.org/wiki?curid=3060564" title="The Return of Tarah">
The Return of Tarah

The Return of Tarah – trzeci album studyjny holenderskiego projektu muzycznego Proxyon, wydany w 1993. W przeciwieństwie do poprzednich płyt Proxyon, ten album został skomponowany i wyprodukowany przez twórcę, ukrywającego się pod pseudonimem Jay Vee, co wpłynęło na styl kompozycji, wyraźnie różniących się od wcześniejszych nagrań. Był to zarazem ostatni album Proxyon.
Można podejrzewać, iż Jay Vee to pseudonim Guido Weyprechta, założyciela wytwórni Rams Horn Records, która wydała pierwsze dwa albumy Proxyon (wydawca trzeciego albumu, Dance Factory, to wytwórnia powiązana z Rams Horn ). Na stronie www.discogs.com Jay Vee figuruje także jako producent utworu "Hold me tight" projektu muzycznego Period. Kompozytorem tegoż utworu jest Guido Weyprecht pod pseudonimem Roberto Signorelli . Inicjały GW są fonetycznie zbliżone do Jay Vee. Brak jednak jednoznacznego potwierdzenia tej informacji.

</doc>
<doc id="3060566" url="https://pl.wikipedia.org/wiki?curid=3060566" title="Zdzisław Markowski">
Zdzisław Markowski

Zdzisław Markowski (ur. 2 czerwca 1947 w Tczewie) – prawnik, .
Dyplom magistra prawa uzyskał na Wydziale Prawa i Administracji Uniwersytetu Gdańskiego. W latach 1967–1990 działał w strukturach Wojskowych Służb Wewnętrznych, był funkcjonariuszem kontrwywiadu, zajmował różne stanowiska w jednostkach gospodarki narodowej, ostatecznie awansowany do stopnia generała brygady.
W latach 1990–1993, po likwidacji Wojskowej Służby Wewnętrznej, został zweryfikowany i oddany do dyspozycji Ministra Obrony Narodowej. W 1993 roku przeniesiony w stan spoczynku.
Posiada odznaczenia państwowe i resortowe.

</doc>
<doc id="3060568" url="https://pl.wikipedia.org/wiki?curid=3060568" title="Misja Pełnej Ewangelii Kamerunu">
Misja Pełnej Ewangelii Kamerunu

Misja Pełnej Ewangelii Kamerunu (fr. "Mission du Plein Evangile Cameroun") – ewangeliczna wspólnota kościołów zielonoświątkowych działająca w Kamerunie. Rozpoczęła pracę misyjną w 1961 roku i dzisiaj liczy 138 tysięcy wiernych w ponad 850 kościołach.
Wiara i teologia.
Przekonania Misji Pełnej Ewangelii w Kamerunie zawarte są w ich wyznaniu wiary.

</doc>
<doc id="3060571" url="https://pl.wikipedia.org/wiki?curid=3060571" title="Alexander (wyspa w Nunavut, Kanada)">
Alexander (wyspa w Nunavut, Kanada)



</doc>
<doc id="3060577" url="https://pl.wikipedia.org/wiki?curid=3060577" title="Rudolf Wolke">
Rudolf Wolke

Rudolf Wolke (ur. 9 czerwca 1906 w Berlinie, zm. 12 marca 1979 tamże) – niemiecki kolarz szosowy, srebrny medalista szosowych mistrzostw świata.
Kariera.
Największy sukces w karierze Rudolf Wolke osiągnął w 1927 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Nürburgu. W zawodach tych wyprzedził go tylko Belg Jean Aerts, a trzecie miejsce zajął Włoch Michele Orecchia. Był to jednak jedyny medal wywalczony przez Wolkego na międzynarodowej imprezie tej rangi. W tym samym roku wygrał pięć etapów i klasyfikację generalną Deutschland Tour oraz dwa etapy i klasyfikację generalną holenderskiego Olympia's Tour. Wygrał też Thüringen-Rundfahrt w 1928 roku i Wurtemberger Tour w 1934 roku. W 1934 roku wystartował w Tour de France, ale wycofał się przed końcem rywalizacji. Nigdy nie wystąpił na igrzyskach olimpijskich. Jako zawodowiec startował w latach 1927-1938.
Jego brat, Bruno Wolke, również był kolarzem.

</doc>
<doc id="3060578" url="https://pl.wikipedia.org/wiki?curid=3060578" title="Erozja genetyczna">
Erozja genetyczna

Erozja genetyczna – proces zmniejszania się puli genowej populacji, utrata różnorodności genetycznej, czyli eliminacja rzadkich alleli na skutek dryfu genetycznego i inbredu. Proces może zachodzić w populacjach organizmów dziko żyjących, jak i gatunków uprawianych roślin oraz hodowanych zwierząt. Proces utraty alleli zachodzi naturalnie, będąc elementem ewolucji biologicznej, jednak za erozję genetyczną uznaje się utratę każdego z alleli, który może być odpowiedzialny za adaptację do lokalnego środowiska, ułatwiać zabiegi rolnicze albo umożliwiać zaspokojenie potrzeb konsumentów. W przypadku odpowiednio dużych populacji utrata zmienności równoważona jest przez sukcesywnie następujące mutacje. W przypadku populacji o niedostatecznej liczebności ryzyko utraty zmienności genetycznej rośnie proporcjonalnie do wysokiej zmienności liczby potomstwa, nierówności w proporcji płci i zmienności liczebności populacji. 
Skutkiem erozji genetycznej jest mała zmienność genetyczna, a ta z kolei odpowiada za pogorszenie zdolności gatunku lub populacji do zachowania w przypadku zmian w środowisku, wzrasta specjalizacja i wrażliwość na zdarzenia losowe, maleje zdolność do rekolonizacji przywróconych siedlisk. Utrata zmienności genetycznej oznacza też stratę zależnej od niej zmienności fenotypowej – zanik zmienności morfologicznej, ras i odmian. W niewielkich populacjach utrata różnorodności genetycznej może prowadzić do spadku dostosowania i ostatecznie do wymarcia. 
Erozja genetyczna gatunków uprawianych.
Według badań, spośród 7000 odmian jabłoni domowej ("Malus domestica") uprawianych w Ameryce w XIX wieku wyginęło 86%. Stwierdzono również wyginięcie 95% odmian kapusty warzywnej ("Brassica oleracea"), 91% odmian kukurydzy zwyczajnej ("Zea mays"), 94% odmian grochu zwyczajnego ("Pisum sativum") i 81% odmian pomidora zwyczajnego ("Lycopersicon esculentum"). W Chinach spośród około 10 tys. odmian pszenicy zwyczajnej ("Triticum aestivum") uprawianych w roku 1949 pozostało jedynie około tysiąc. W Korei Południowej oceniono, że pozostało w uprawie 26% istniejących wcześniej tradycyjnych odmian roślin. Przyczyną zaniku zróżnicowania wśród odmian jest przede wszystkim powszechne stosowanie odmian wysoko wydajnych, dających największy plon. Zanikające odmiany mogą wykazywać się mniejszą wydajnością, jednak umożliwiać uprawę danego gatunku w wyjątkowych warunkach, takich jak pola położone w górach.
Szczególnie dramatycznym przykładem skutków utraty różnorodności genetycznej był wielki głód w Irlandii w latach 1845–1849. Żadna z odmian ziemniaka uprawiana w tych czasach w Europie nie była odporna na zarazę ziemniaka. Efektem zawleczenia do Europy patogenu "Phytophthora infestans", wywołującego chorobę ziemniaka, było drastyczne obniżenie plonów. Ponad milion Irlandczyków zmarło z głodu, a podobna liczba została zmuszona do emigracji. Mniej tragiczne w skutkach było rozprzestrzenienie się zarazy w uprawach kukurydzy w Stanach Zjednoczonych w latach 70. XX wieku. Efektem była utrata 50% plonów o wartości około 1 mld dolarów. Odporność na chorobę kukurydzy znaleziono u odmiany o nazwie Mayorbella, uprawianej w Afryce.
Erozja genetyczna gatunków hodowanych.
W Europie połowa ras zwierząt hodowlanych wyginęła w ostatnim stuleciu. Jednej trzeciej z pozostałych 770 ras grozi wyginięcie. Podobnie jest w Ameryce Północnej, gdzie jedna trzecia ras bydła i drobiu jest uznawana za rzadkie lub zanikające. Na tym kontynencie w hodowli występuje tylko 19 ras świń, gdy w Azji aż 140. Chociaż przeniesione na inne kontynenty, o mniej sprzyjających warunkach środowiska, zwierzęta są w stanie utrzymać wysoką produkcję to wymagają intensywnej opieki w postaci pasz wysokobiałkowych, leków oraz odpowiednich schronień. Po tysiącach lat hodowli część gatunków zwierząt nie ma już swoich dzikich odpowiedników, które mogłyby wzbogacić pulę genową hodowanych ras.
Erozja genetyczna gatunków dziko żyjących.
W wyniku zmniejszania się zasobów gatunku maleje jego zmienność genetyczna i przykładem w świecie zwierząt o skrajnie zubożonej puli genowej jest żubr ("Bison bonasus"). Jego współczesne zasoby powstały w wyniku mnożenia się potomstwa pochodzącego od 12 założycieli, z czego w przypadku podgatunku nizinnego dominują geny jednej tylko pary. W efekcie niska zmienność genetyczna wymaga wdrażania szczególnych metody doboru i zwiększania grup osiągających efektywną wielkość populacji (szacowanej na co najmniej 100 osobników). W celu zapewnienia przepływu genów między izolowanymi populacjami, wyselekcjonowane zwierzęta przewozi się między stadami. Poszczególne osobniki podlegają ocenie wartości genetycznej, prowadzona jest analiza danych rodowodowych i monitoring DNA.
Gatunkiem, w którym doszło do gwałtownego zmniejszenia liczebności i związanego z tym zubożenia puli genowej, jest gepard ("Acinonyx jubatus"), który występował szeroko w Ameryce Północnej i Europie aż do ostatniego zlodowacenia. Niska różnorodność genetyczna gatunku została udokumentowana między innymi badaniami DNA jądrowego i mitochondrialnego, zmiennością alloenzymów, badaniami zgodności tkankowej. Efektem erozji genetycznej jest zwiększona podatność na choroby, zmniejszona ilość prawidłowo wykształconych plemników u samców, anomalie stomatologiczne oraz możliwość dokonywania przeszczepów skóry pomiędzy osobnikami. Od incydentu, który doprowadził do zubożenia puli genowej różnorodność genetyczna wzrasta, między innymi doszło do przejęcia części genów od innych kotowatych. U gatunku stwierdzono też występowanie rzadkiego zjawiska. Potomstwo z jednego miotu u 43% samic pochodzi od różnych samców. Obserwowane zjawisko ułatwia odbudowanie różnorodności genetycznej gatunku.
Skutki przejścia przez genetyczne wąskie gardło.
Populacje, w których nastąpiła silna erozja genetyczna spowodowana silną redukcją liczebności, nawet po skutecznej ochronie i zwiększeniu zasobów cechują się bardzo małą zmiennością genetyczną. Niektóre całkiem liczne współcześnie gatunki, jak choćby słoń morski północny ("Mirounga angustirostris") liczący ponad 100 tysięcy osobników, są całkowicie pozbawione heterozygotyczności, tj. dla każdego locus istnieje w całej tej populacji tylko jeden allel. Posługując się danymi genetycznymi i demograficznymi ustalono, że podczas przechodzenia przez wąskie gardło w końcu XIX wieku (skutek intensywnych polowań) liczebność gatunku skurczyła się do 20 osobników.
W naturze skutki wąskiego gardła obserwować można także w przypadku tzw. efektu założyciela, jednak dotyczą one tylko nowo powstałej populacji, a nie wyjściowej.
Zapobieganie.
W celu zapobiegania utracie zasobów genowych dążyć należy do utrzymania tzw. efektywnej wielkości populacji. Przy ochronie genetycznej gatunku pamiętać trzeba o ochronie różnic w zasobach genowych poszczególnych populacji. W przypadku zmieszania osobników z izolowanych populacji utracić można istotną zmienność między nimi, warunkującą np. przystosowanie do szczególnych warunków ekologicznych. W strategiach działań ochronnych dążyć należy zatem do utrzymywania kontaktu i unikania izolacji genetycznej populacji sąsiadujących, ale unikania mieszania genotypów populacji odległych. Istotne jest też ustalenie i zabezpieczenie refugiów gatunku, będących ogniskami zmienności genetycznej i skoncentrowanie się na ich ochronie, wykrywanie zmienności taksonomicznej (i genetycznej) organizmów, niedopuszczanie do powstawania mieszańców zagrażających utracie swoistości genetycznej taksonów nielicznych.
Aby zachować zasoby genowe stosuje się ochronę:

</doc>
<doc id="3060580" url="https://pl.wikipedia.org/wiki?curid=3060580" title="Kolczak (grzyb)">
Kolczak (grzyb)



</doc>
<doc id="3060582" url="https://pl.wikipedia.org/wiki?curid=3060582" title="Szlarnik długodzioby">
Szlarnik długodzioby

Szlarnik długodzioby ("Zosterops gibbsi") – gatunek małego ptaka z rodziny szlarników (Zosteropidae). Występuje endemicznie na wyspie Vanikoro (Wyspy Salomona). Nie jest zagrożony wyginięciem.
Taksonomia.
Nazwa gatunkowa "gibbsi" upamiętnia Davida Gibbsa, który odkrył szlarnika długodziobego. Brytyjski ornitolog i weterynarz Guy Dutson w dniu 11 listopada 1997, na wysokości 5 m n.p.m., zebrał holotyp; była to dorosła samica. Okaz został przesłany do Muzeum Historii Naturalnej w Tring w Wielkiej Brytanii; otrzymał numer 2003.5.3. Zebrano również trzy paratypy: samicę i dwa samce. Nie pobrano próbek tkanki. Gatunek wyodrębniono na podstawie następującego zestawu cech:
Wyżej wymienione cechy nie występują u innych szlarników w takiej kombinacji i nie występują w ogóle u innych melanezyjskich przedstawicieli rodzaju "Zosterops", nawet u prawdopodobnie najbliżej spokrewnionego szlarnika jednobarwnego ("Z. sanctaecrucis").
Morfologia.
Dziób czarny, jedynie u nasady o barwie rogu. Kąciki dzioba różowopomarańczowe. Wnętrze dzioba jasnoszare. Tęczówki rudobrązowe. Dokoła oka naga szara obrączka oczna. Kolor nóg różowopomarańczowy do płowego. Wierzch ciała cytrynowooliwkowy z brązowym odcieniem na pokrywach nadogonowych. Lotki szarobrązowe, sterówki ciemnoszarobrązowe z żółtymi obrzeżeniami chorągiewek zewnętrznych. Podobne obrzeżenia posiadają też lotki II i III rzędu. Spód ciała jasnożółty, broda wyraźnie żółta. Pokrywy podskrzydłowe białawe.
Wymiary.
Wymiary podano w milimetrach.
Ekologia.
Szlarnik długodzioby żywi się stawonogami, które zbiera z liści i gałęzi drzew, oraz drobnymi owocami.
Wszystkie ze złapanych okazów (początek listopada) miały plamę lęgową.
Status.
IUCN nieprzerwanie od 2009 roku uznaje szlarnika długodziobego za gatunek najmniejszej troski (LC, "Least Concern"). Gatunek uznawany jest za pospolity powyżej 700 m n.p.m., a znacznie mniej pospolity na nizinach. Według ostrożnych szacunków liczebność populacji może się mieścić w przedziale 20–50 tysięcy osobników. Ptak ten wydaje się do pewnego stopnia tolerować degradację lasów. Prawdopodobnie największym zagrożeniem dla gatunku jest obecność introdukowanych ssaków, choć wydaje się on z powodzeniem koegzystować z zawleczonymi tu szczurami, a prawdopodobieństwo sprowadzenia na wyspę innych inwazyjnych gatunków jest niewielkie ze względu na obecny brak ruchu komercyjnego.

</doc>
<doc id="3060583" url="https://pl.wikipedia.org/wiki?curid=3060583" title="Michele Orecchia">
Michele Orecchia

Michele Orecchia (ur. 26 grudnia 1903 w Marsylii, zm. 11 grudnia 1981 w Moncalieri) – włoski kolarz szosowy, brązowy medalista mistrzostw świata.
Kariera.
Największy sukces w karierze Michele Orecchia osiągnął w 1927 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Nürburgu. W zawodach tych wyprzedzili go tylko Belg Jean Aerts oraz Rudolf Wolke z Republiki Weimarskiej. Był to jednak jedyny medal wywalczony przez Orecchię na międzynarodowej imprezie tej rangi. Był też czwarty w Giro dell’Emilia i siódmy w Giro del Piemonte w 1929 roku. Kilkakrotnie startował w Giro d’Italia, najlepszy wynik osiągając w 1929 roku, kiedy zajął dziewiątą pozycję w klasyfikacji generalnej. Trzykrotnie brał udział w Tour de France, w tym w 1932 roku wygrał jeden etap i zajął czternaste miejsce w klasyfikacji generalnej. W 1928 roku wystąpił na igrzyskach olimpijskich a Amsterdamie, gdzie był szesnasty w wyścigu ze startu wspólnego i czwarty w drużynie. Jako zawodowiec startował w latach 1927-1934.

</doc>
<doc id="3060585" url="https://pl.wikipedia.org/wiki?curid=3060585" title="Tichileşti">
Tichileşti



</doc>
<doc id="3060586" url="https://pl.wikipedia.org/wiki?curid=3060586" title="Spontaniczna synteza asymetryczna">
Spontaniczna synteza asymetryczna

Spontaniczna synteza asymetryczna – zjawisko chemiczne polegające na losowym powstawaniu chiralności na bazie fluktuacji i katalizy. Obserwuje się go w przypadku pewnych reakcji, w których na początku nie występuje informacja chiralna, a pojawia się losowy nadmiar jednego z enancjomerów. Zjawisko to różni się od amplifikacji chiralnej, gdzie nadmiar jednego z enancjomerów jest obecny od początku, nie powstaje losowo. W przypadku spontanicznej syntezy wielokrotne powtarzanie doświadczenia powoduje uśrednienie nadmiaru enancjomerów do 0. Zjawisko to niesie za sobą istotne implikacje obejmujące powstanie homochiralności w naturze.

</doc>
<doc id="3060588" url="https://pl.wikipedia.org/wiki?curid=3060588" title="Radosław Kot">
Radosław Kot

Radosław Kot (ur. 9 listopada 1961 w Poznaniu) – polski tłumacz, związany z poznańskimi wydawnictwami CIA-Books, Amber i Rebis, dziennikarz i redaktor.
Życiorys.
Doktoryzował się na Wydziale Nauk Społecznych (socjologia) Uniwersytetu im. Adama Mickiewicza w Poznaniu. Zarówno pracę magisterską, jak i doktorat ("Społeczno-filozoficzne wątki w literaturze utopijnej XX wieku") napisał w oparciu o literaturę science-fiction. Od 1980 roku zajmuje się publicystyką na temat science-fiction. Był współzałożycielem (razem z Jarosławem Kotarskim i poznańskim przedsiębiorcą Przemysławem Ilukowiczem) i redaktorem powstałego w sierpniu 1989 wydawnictwa CIA-Books.
Od 1987 do rozwiązania klubu był członkiem Klubu Miłośników Fantastyki Orbita, a od 2012 należy klubu Druga Era.
Część utworów tłumaczył wspólnie z Jarosławem Kotarskim.

</doc>
<doc id="3060594" url="https://pl.wikipedia.org/wiki?curid=3060594" title="Wybuch gazu w Jankowie Przygodzkim">
Wybuch gazu w Jankowie Przygodzkim

Wybuch gazu i pożar w Jankowie Przygodzkim – wybuch gazu i pożar w wyniku rozszczelnienia gazociągu wysokiego ciśnienia Gustorzyn-Odolanów w Jankowie Przygodzkim, który miał miejsce 14 listopada 2013 r. około godziny 13:30. W wyniku pożaru zginęło dwóch pracowników przedsiębiorstwa ZRUG Poznań, a 13 osób zostało rannych. Spłonęło 10 budynków mieszkalnych, dwa budynki gospodarcze i część pobliskiego lasu. W akcję ratowniczą na miejscu eksplozji zaangażowanych było ok. 200 strażaków, 50 zastępów straży pożarnej, 7 zespołów ratownictwa medycznego. Miejsca zdarzenia strzegło 115 policjantów.
Śledztwo.
Po opanowaniu i ugaszeniu pożaru, Prokuratura Okręgowa w Ostrowie Wielkopolskim rozpoczęła oględziny terenu eksplozji oraz szczegółowe śledztwo w celu ustalenia przyczyn i winnych katastrofy. Przedsiębiorstwo Gaz-System, które prowadziło własne oględziny na miejscu eksplozji, stwierdziło, że nastąpiło mechaniczne uszkodzenie gazociągu wskutek prowadzonych robót budowlanych przy użyciu ciężkiego sprzętu. Opinia biegłych ws. mechanoskopii wykluczyła, rozszczelnienie gazociągu w wyniku uszkodzenia łyżką koparki. Raport komisji nadzoru budowlanego opublikowany w styczniu 2014 jako oficjalną przyczynę pożaru podawał dwie przyczyny: rozszczelnienie gazociągu w wyniku nieprawidłowo wykonanej spoiny oraz przemieszczenie się gazociągu w wyniku nieprawidłowego przeprowadzania prac ziemnych.
Akt oskarżenia.
Opinie biegłych z zakresu m.in. geologii i metaloznawstwa, jak i Politechniki Wrocławskiej i Politechniki Poznańskiej wskazywały na winę inżyniera budowy. Na podstawie tych opinii, jak i własnego śledztwa 15 grudnia 2017 r. Prokuratura Okręgowa w Ostrowie Wielkopolskim postawiła zarzut nieumyślnego sprowadzenia niebezpieczeństwa dla życia lub zdrowia wielu osób albo dla mienia w wielkich rozmiarach inżynierowi budowy. Prokuratura oceniła działania oskarżonego za niezgodne z projektem i wskazała, że niewłaściwie prowadził i nadzorował prace budowlane. Prokuratura za przyczynę katastrofy uznała osunięcie się nieprawidłowo wykonanej skarpy, której napór rozerwał rurociąg i spowodował pożar strumienia gazu. 3 lipca 2018 Prokuratura Okręgowa w Ostrowie Wielkopolskim zakończyła śledztwo w sprawie katastrofy z jednym aktem oskarżenia. 

</doc>
<doc id="3060595" url="https://pl.wikipedia.org/wiki?curid=3060595" title="Jules Merviel">
Jules Merviel

Jules Merviel (ur. 29 września 1906 w Saint-Beauzély, zm. 1 września 1976 w Carqueiranne) – francuski kolarz szosowy, srebrny medalista mistrzostw świata.
Kariera.
Największy sukces w karierze Jules Merviel osiągnął w 1926 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Turynie. W zawodach tych wyprzedził go tylko jego rodak - Octave Dayen, a trzecie miejsce zajął Włoch Piero Polano. Był to jedyny medal wywalczony przez Merviela na międzynarodowej imprezie tej rangi. Ponadto w 1929 roku wygrał wyścig Paryż-Caen, a cztery lata później był najlepszy na trasie Paryż-Tours. Trzykrotnie startował w Tour de France, najlepszy wynik osiągając w 1930 roku, kiedy wygrał jeden etap i zajął 21. miejsce w klasyfikacji generalnej. W 1932 roku wystartował także w Giro d'Italia, kończąc rywalizację na 49. pozycji. Nigdy nie wystąpił na igrzyskach olimpijskich. Jako zawodowiec startował w latach 1929-1944.

</doc>
<doc id="3060596" url="https://pl.wikipedia.org/wiki?curid=3060596" title="Dubno (rejon kowelski)">
Dubno (rejon kowelski)

Dubno (ukr. Дубно) – nieistniejące sioło potem uroczysko na Ukrainie w rejonie kowelskim obwodu wołyńskiego.
Opis.
Wieś położona w okolicy Wołoszek. Własność Dymitra Hipolita Jabłonowskiego.

</doc>
<doc id="3060598" url="https://pl.wikipedia.org/wiki?curid=3060598" title="Niedobór">
Niedobór

Niedobór – w ekonomii sytuacja, w której wielkość zapotrzebowania jest większa niż ilość oferowana przy bieżącej cenie rynkowej. W rachunkowości − ujawniona w toku inwentaryzacji ujemna różnica pomiędzy stanem rzeczywistym składników majątku jednostki gospodarczej, a ich stanem ewidencyjnym (wykazanym w księgach rachunkowych). 

</doc>
<doc id="3060602" url="https://pl.wikipedia.org/wiki?curid=3060602" title="Jacques Maillot">
Jacques Maillot

Jacques Maillot (ur. 12 kwietnia 1962 w Besançon) – francuski reżyser i scenarzysta filmowy.
Życiorys.
Od 1993 wyreżyserował 9 filmów. Jego produkcja "Nasze szczęśliwe życie" (1999) zaprezentowana została w konkursie głównym na 52. MFF w Cannes.
Zasiadał w jury Złotej Kamery na 64. MFF w Cannes (2011).

</doc>
<doc id="3060608" url="https://pl.wikipedia.org/wiki?curid=3060608" title="Medal Za zasługi bojowe">
Medal Za zasługi bojowe



</doc>
<doc id="3060611" url="https://pl.wikipedia.org/wiki?curid=3060611" title="Siarhiej Szpakau">
Siarhiej Szpakau

Siarhiej Ryhorawicz Szpakau (, , "Siergiej Grigorjewicz Szpakow"; ur. 21 listopada 1959 w Kopaczach w obwodzie mohylewskim) – radziecki i białoruski wojskowy i polityk, deputowany do Rady Najwyższej Republiki Białorusi XIII kadencji, w latach 1996–2000 deputowany do Izby Reprezentantów Republiki Białorusi I kadencji; podpułkownik.
Życiorys.
Urodził się 21 listopada 1959 roku we wsi Kopacze, w rejonie mścisławskim obwodu mohylewskiego Białoruskiej SRR, ZSRR. W 1981 roku ukończył Wyższą Przeciwlotniczą Szkołę Dowódców w Smoleńsku. W latach 1981–1995 odbywał służbę wojskową jako dowódca obsługi przeciwlotniczo-rakietowej, szef działu operacyjnego, zastępca szefa sztabu, zastępca dowódcy brygady. W 1993 roku ukończył Akademię Obrony Przeciwlotniczej Wojsk Lądowych, uzyskując wykształcenie inżyniera eksploatacji środków radiotechnicznych. Posiada stopień wojskowy podpułkownika. W 1995 roku mieszkał w Baranowiczach. Pełnił funkcję szefa sztabu Jednostki Wojskowej 96577.
W drugiej turze uzupełniających wyborów parlamentarnych 10 grudnia 1995 roku został wybrany na deputowanego do Rady Najwyższej Republiki Białorusi XIII kadencji z Baranowickiego-Poleskiego Okręgu Wyborczego Nr 11. 19 grudnia 1995 roku został zarejestrowany przez centralną komisję wyborczą, a 9 stycznia 1996 roku zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Bezpieczeństwa Narodowego, Obrony i Walki z Przestępczością oraz zastępcy przewodniczącego Podkomisji ds. Obrony. Był bezpartyjny, należał do popierającej prezydenta Alaksandra Łukaszenkę frakcji „Zgoda”. Od 3 czerwca był przewodniczącym grupy roboczej Rady Najwyższej ds. współpracy z parlamentem Ukrainy. Poparł dokonaną przez prezydenta kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję zastępcy przewodniczącego Stałej Komisji ds. Bezpieczeństwa Narodowego. Zgodnie z Konstytucją Białorusi z 1994 roku jego mandat deputowanego Rady Najwyższej formalnie zakończył się 9 stycznia 2000 roku; kolejne wybory do tego organu jednak nigdy się nie odbyły. Jego kadencja w Izbie Reprezentantów zakończyła się 21 listopada 2000 roku.
Życie prywatne.
Siarhiej Szpakau jest żonaty, ma swoje dzieci.

</doc>
<doc id="3060612" url="https://pl.wikipedia.org/wiki?curid=3060612" title="Harold Barron">
Harold Barron

Harold Earl Barron (ur. 29 sierpnia 1894 w Berwyn w Pensylwanii, zm. 5 października 1978 w San Francisco) – amerykański lekkoatleta (płotkarz), wicemistrz olimpijski z 1920.
Zdobył srebrny medal w biegu na 110 metrów przez płotki na igrzyskach olimpijskich w 1920 w Antwerpii za Earlem Thomsonem z Kanady.
Był mistrzem Stanów Zjednoczonych (AAU) w biegu na 120 jardów przez płotki w 1917 i 1920, a także akademickim mistrzem USA (NCAA) w 1922. Był również halowym mistrzem USA w biegu na 70 jardów przez płotki w 1918, 1921 i 1922 oraz akademickim mistrzem (IC4A) w 1922.
W 1917 ustanowił rekord życiowy w biegu przez płotki na dystansie 120 y wynikiem 15,0 s.
Ukończył studia na Pennsylvania State University. Później pracował jako trener.

</doc>
<doc id="3060614" url="https://pl.wikipedia.org/wiki?curid=3060614" title="Dubno (rejon rokicieński)">
Dubno (rejon rokicieński)

Dubno (ukr. Дубно) – wieś na Ukrainie w rejonie rokicieńskim obwodu rówieńskiego.

</doc>
<doc id="3060615" url="https://pl.wikipedia.org/wiki?curid=3060615" title="Siergiej Szpakow">
Siergiej Szpakow



</doc>
<doc id="3060616" url="https://pl.wikipedia.org/wiki?curid=3060616" title="American Summer">
American Summer

American Summer, znany również jako The Pool Boys – amerykańska komedia z 2011 roku w reżyserii Jamesa B. Rogersa. Wyprodukowany przez Seven Arts Pictures.
Światowa premiera filmu miała miejsce 21 czerwca 2011 roku. W Polsce premiera filmu odbyła się 28 października 2011 roku.
Opis fabuły.
Student Alex (Brett Davern) odwiedza w Los Angeles swojego kuzyna Rogera (Matthew Lillard), który został wyrzucony ze studiów i pracuje jako czyściciel basenów. Krewni postanawiają na pewien czas wprowadzić się do rezydencji jednego z klientów Rogera i otworzyć tam agencję towarzyską.
Obsada.
i inni

</doc>
<doc id="3060618" url="https://pl.wikipedia.org/wiki?curid=3060618" title="Dustin Schneider">
Dustin Schneider

Dustin Schneider (ur. 27 lutego 1985 w Brandon) – kanadyjski siatkarz, grający na pozycji rozgrywającego. W reprezentacji Kanady wystąpił w 99 meczach.
Sukcesy klubowe.
U Sports Championship:
Puchar Austrii:
Puchar Portugalii:
Mistrzostwo Portugalii:
Puchar Polski:
Sukcesy reprezentacyjne.
Puchar Panamerykański:
Mistrzostwa Ameryki Północnej, Środkowej i Karaibów:
Igrzyska Panamerykańskie:

</doc>
<doc id="3060619" url="https://pl.wikipedia.org/wiki?curid=3060619" title="Wencisław Christow">
Wencisław Christow

Wencisław Dimitrow Christow, bułg. Венцислав Христов (ur. 9 listopada 1988 w Sofii) – bułgarski piłkarz grający na pozycji napastnika. Od 2016 jest zawodnikiem klubu Neftochimik Burgas.
Kariera klubowa.
Swoją karierę piłkarską Christow rozpoczął w klubie Łokomotiw Sofia. W 2007 odszedł do Sportistu Swoge, gdzie występował przez półtora roku. W 2008 został zawodnikiem klubu PFK Nesebyr. Grał w nim przez dwa lata.
W 2010 Christow przeszedł do PFK Montana, grającego w pierwszej lidze bułgarskiej. W Montanie zadebiutował 1 sierpnia 2010 w przegranym 0:1 domowym meczu z Łokomotiwem Sofia. W Montanie spędził rok.
W 2011 Christow podpisał kontrakt z Czernomorcem Burgas. Swój debiut w nim zaliczył 6 sierpnia 2011 w zwycięskim 1:0 domowym spotkaniu z Kaliakrą Kawarna i w debiucie zdobył gola. Zawodnikiem Czernomorca był do końca 2012 roku.
Na początku 2013 Christow został zawodnikiem Beroe Stara Zagora. W Beroe swój debiut zanotował 2 marca 2013 w zremisowanym 0:0 wyjazdowym meczu z Botewem Wraca. W 2013 roku zdobył z Beroe Puchar Bułgarii.
28 lutego 2014 został wypożyczony do Metałurha Donieck. W 2015 roku przeszedł do HNK Rijeka, z którego jesienią był wypożyczony do Skënderbeu Korcza. Na początku 2016 został piłkarzem Lewskiego Sofia, a latem przeszedł do klubu Neftochimik Burgas.
Kariera reprezentacyjna.
W reprezentacji Bułgarii Christow zadebiutował 14 sierpnia 2013 w przegranym 0:2 towarzyskim meczu z Macedonią, rozegranym w Skopje.

</doc>
<doc id="3060624" url="https://pl.wikipedia.org/wiki?curid=3060624" title="Zamach na autobus w Afuli">
Zamach na autobus w Afuli

Zamach na autobus w Afuli – samobójczy zamach terrorystyczny przeprowadzony w dniu 6 kwietnia 1994 roku przez członka palestyńskiej organizacji terrorystycznej Hamas w mieście Afula na północy Izraela. Zamachowiec wysadził się w samochodzie obok stojącego na przystanku autobusu komunikacji miejskiej. W zamachu zginęło 8 cywilów i terrorysta zamachowiec. Rannych zostało kolejnych 55 osób.
Okoliczności zamachu.
Zawarte w 1993 roku Porozumienia z Oslo umożliwiło wygaszenie palestyńskiego powstania Intifady, jednak nie doprowadziło do zakończenia konfliktu izraelsko-arabskiego. Powstała Autonomia Palestyńska była tymczasową strukturą administracyjną, której zasadność powstania kwestionowała radykalna palestyńska organizacja terrorystyczna Hamas. Proces pokojowy z Palestyńczykami był także silnie krytykowana przez prawicowe środowiska żydowskie w Izraelu. W dniu 25 lutego 1994 roku żydowski osadnik Baruch Goldstein wtargnął do Grobowca Patriarchów w Hebronie, i otworzył ogień do modlących się muzułmanów. W tej masakrze w Makpela zginęło 29 osób, a 125 zostało rannych. Goldstein był amerykańskim Żydem wychowanym na Brooklynie, zwolennikiem fundamentalistycznej żydowskiej partii politycznej Kach, zdelegalizowanej w Izraelu krótko po tej masakrze. Sama partia Kach została uznana przez Izrael za organizację terrorystyczną.
Po masakrze wybuchły palestyńskie zamieszki, w których zginęło 9 Arabów, a ponad 200 zostało rannych. Siły Obronne Izraela obawiając się eskalacji przemocy nałożyły godzinę policyjną na arabskie dzielnice Hebronu. Równocześnie w obawie przed zemstą ewakuowano żydowską enklawę z miasta. Premier Icchak Rabin spotkał się z palestyńskimi przywódcami, a wszystkie izraelskie partie polityczne potępiły zamach terrorystyczny w Makpel. Wszystkie te działania częściowo uspokoiły napięcia i Autonomia Palestyńska pogrążyła się w trwającą czterdzieści dni żałobę narodową. Całą sytuację postanowiła wykorzystać palestyńska organizacja Hamas, która od 1992 roku przygotowywała się do przeprowadzania samobójczych zamachów terrorystycznych. Plany ataków przygotowywał Jachja Ajjasz.
Przebieg zamachu.
Palestyński zamachowiec-samobójca rankiem 6 kwietnia 1994 roku przyjechał do miasta Afula. Jechał on pochodzącym z 1987 roku samochodem osobowym Opel Ascona, wewnątrz którego ukryto siedem butli gazowych, pięć granatów ręcznych oraz bombę domowej roboty z pakunkiem zawierającym 1100 gwoździ stolarskich. Wieczorem tego dnia w Izraelu rozpoczynało się święto Dnia Pamięci Holocaustu, i właśnie wielu uczniów wracało do domów po zakończeniu okolicznościowych uroczystości w szkołach. Zamachowiec przejechał przez kilka ulic, dojeżdżając do centrum miasta. Około godziny 11.00 zatrzymał się obok podmiejskiego autobusu linii "Egged" numer 348, który właśnie stał na pełnym ludzi przystanku autobusowym. W tym momencie zamachowiec zdetonował ładunek wybuchowy w swoim samochodzie. W zamachu zginęło 8 cywilów i terrorysta zamachowiec. Rannych zostało kolejnych 55 osób. Większość rannych była uczniami.
Lista zabitych:
Zamachowcem był 19-letni Ra'id Zaqarna z miasta Kabatija w Autonomii Palestyńskiej. Był on członkiem zbrojnego ramienia Hamasu, Brygad Izz ad-Din al-Qassam.
Konsekwencja zamachu.
Zamach w Afuli wywołał wielki szok, tym większy, że przeważająca liczba poszkodowanych była dziećmi w wieku szkolnym. W odpowiedzi izraelski siły bezpieczeństwa aresztowały 383 działaczy Hamasu w Samarii, Judei i Strefie Gazy. Palestyński przywódca Jasir Arafat odmówił potępienia zamachu, czym wzbudził gniew rządu izraelskiego. Stany Zjednoczone zażądały od Arafata publicznego potępienia zamachu w Afuli, tak jak wcześniej premier Icchak Rabin bezkompromisowo potępił masakrę w Makpela (oświadczył on, że Baruch Goldstein jest obcy dla Izraela i judaizmu).
Upamiętnienie.
Miejsce zamachu zostało upamiętnione niewielkim pomnikiem, na którym umieszczono nazwiska siedmiu żydowskich ofiar (pominięto arabską ofiarę - kobietę z miasta Iksal). Dodatkowo w mieście znajduje się kilka pojedynczych pomników, które upamiętniają poszczególne ofiary zamachu.

</doc>
<doc id="3060627" url="https://pl.wikipedia.org/wiki?curid=3060627" title="PBY Canso">
PBY Canso



</doc>
<doc id="3060641" url="https://pl.wikipedia.org/wiki?curid=3060641" title="Hyŏndŭng sa">
Hyŏndŭng sa

Hyŏndŭng sa (, dosł. „Klasztor Wiszącej Latarni”) – koreański klasztor buddyjski.
Historia klasztoru.
W VI wieku przybył do królestwa Silli indyjski mnich Marahami, aby nauczać buddyzmu. Król Pŏphung (panował w latach 514–540) nakazał wybudowanie dla niego pustelni na zboczu góry Unak. W IX wieku dzięki mistrzowi sŏn Yŏgongowi Tosŏnowi (827–898) wybudowano w tym miejscu klasztor jako jeden z elementów ochrony kraju.
Klasztor ten najpewniej podupadł, gdyż kiedy mistrz sŏn Chinul (1158–1210) przechodził przez ten rejon w roku 1204, zobaczył już tylko jego fundamenty. Jednak miejsce to wydawało mu się tak wyjątkowe, że postanowił klasztor odbudować. W latach 1204–1211 odbudowano go i nazwano Hyŏndŭng sa.
W czasie panowania dynastii Chosŏn klasztor był odnawiany kilkakrotnie. W 1411 roku mistrz sŏn Hamhŏ Tŭkt'ong (1376–1433) wędrował z góry Samgak na górę Osin i zabłądził. Nagle znikąd pojawił się przed nim jeleń. Hamhŏ poszedł za nim i dotarł do podniszczonego klasztoru. Miejsce wydało mu się znakomite, więc odnowił klasztor. Na pamiątkę tego wydarzenia wzniesiono w 1433 roku stelę pamiątkową.

</doc>
<doc id="3060645" url="https://pl.wikipedia.org/wiki?curid=3060645" title="Polski Proces Cywilny">
Polski Proces Cywilny

Polski Proces Cywilny – kwartalnik wydawany przez Towarzystwa Naukowe Procesualistów Cywilnych.
„Polski Proces Cywilny” poświęcony jest zagadnieniom z zakresu szeroko pojętego prawa procesowego cywilnego, łącznie z problematyką sądownictwa polubownego i mediacji oraz postępowania upadłościowego i naprawczego. W czasopiśmie publikowane są: artykuły, glosy i przeglądy orzecznictwa, analizy praktycznych zagadnień prawnych, odpowiedzi na pytania prawne, recenzje najważniejszych prac, opracowania na temat projektowanych rozwiązań normatywnych oraz informacje dotyczące środowiska procesowego. 
Historia.
W 1933 r. wydano pierwszy numer czasopisma „Nowy Proces Cywilny". Był to dwutygodnik poświęcony zagadnieniom wykładni i praktyki Kodeksu postępowania cywilnego. Komitet Redakcyjny Ściślejszy stanowili: Włodzimierz Dbałowski, Wacław Miszewski i jako przewodniczący Jan Jakub Litauer. W skład szerszego komitetu wchodzili ponadto: Maurycy Allerhand, Jan Hroboni, Stefan Sieczkowski, Mieczysław Stefko, Bronisław Stelmachowski, Anatol Waśkowski. Redagowaniem pisma zajmowała się trzyosobowa redakcja, którą kierował Włodzimierz Dbałowski (przewodniczący), a ponadto wchodzili do niej Michał Kornhauser i Feliks Zadrowski. Założycielem i wydawcą czasopisma było Wydawnictwo „Biblioteka Prawnicza” z siedzibą w Warszawie, przy ul. Senatorskiej 6, gdzie znajdowała się też siedziba redakcji. Druk wykonywany był natomiast w Drukarni „Antiqua”, St. Szulc i S-ka przy ul. Kaczej 7 i nie uległo to zmianie do 1939 r. W styczniu 1934 r. czasopismo zmieniło tytuł na „Polski Proces Cywilny”. Szata pisma oraz składy komitetów redakcyjnych wskazywały jednak wyraźnie, że to ten sam periodyk, znany jako „Nowy Proces Cywilny”. Ostatni zeszyt „Polskiego Procesu Cywilnego” pojawił się latem 1939 r. Pierwszy numer czasopisma w obecnym kształcie ukazał się we wrześniu 2010 r. staraniem wydawcy Towarzystwa Naukowego Procesualistów Cywilnych, wydawnictwa LexisNexis i Komitetu Redakcyjnego z redaktorem naczelnym prof. Karolem Weitzem na czele.

</doc>
<doc id="3060648" url="https://pl.wikipedia.org/wiki?curid=3060648" title="R-5M">
R-5M

R-5 Pobieda (ros. побе́да - "zwycięstwo") – był pierwszym radzieckim pociskiem balistycznym posiadającym możliwość przenoszenia głowic jądrowych. Był to pocisk średniego zasięgu, opracowany w pierwszej połowie lat 50. XX wieku, przez biuro konstrukcyjne Sergieja Korolowa. Dzięki posiadaniu R-5, Związek Radziecki otrzymał możliwość dokonania ataku jądrowego przy pomocy rakietowych pocisków balistycznych na cele strategiczne w Europie Zachodniej. Zostały zainstalowane m.in. w Vogelsang w NRD w roku 1959. Pocisk otrzymał w NATO oznaczenie kodowe SS-3 Shyster. Zaś w GRAU oznaczono go pod inicjałami 8K51.

</doc>
<doc id="3060649" url="https://pl.wikipedia.org/wiki?curid=3060649" title="Insectarium de Montréal">
Insectarium de Montréal

Insectarium de Montréal (ang. "Montréal Insectarium") – entomologiczne muzeum przyrodnicze położone w Rosemont–La Petite-Patrie w Montrealu, w Kanadzie. Jest największym muzeum entomologicznym w Ameryce Północnej. Obok zbioru spreparowanych okazów, posiada około 250 000 żywych i naturalizowanych stawonogów.
Historia.
Pomysłodawcą i głównym twórcą muzeum jest sławny kanadyjski entomolog Georges Brossard. W 1985 roku zaprosił on na spotkanie Pierre'a Bourque’a, ówczesnego dyrektora Montréal Botanical Garden, by pokazać mu swoją imponującą kolekcję. Zaowocowało to współpracą między nimi i po wielu wysiłkach 7 lutego 1990 udało się utworzyć Insectarium. W skład jego zbiorów weszła m.in.: kolekcja ok. 100 000 okazów przekazana przez Firmin Laliberté. W latach 1993–2005 odbywało się tu raz w roku "Insect Tastings" dla osób zainteresowanych entomofagią. W latach 2000' liczba odwiedzających wynosiła już około 400 tys. rocznie.
Kolekcja.
W skład kolekcji muzealnej wchodzi zbiór naukowy złożony z ok. 150 000 okazów oraz zbiór wystawienniczy złożony z 20 000 okazów. Większość stanowią owady, 2,5% pajęczaki, a 0,5% wije. Ponadto Insectarium posiada żywe okazy należące do ok. 3 tys. gatunków stawonogów (70% to owady, a 30% pajęczaki), uzyskane w hodowli.
Współpraca.
Muzeum prowadzi współpracę międzynarodową z m.in.: Muzeum Historii Naturalnej w Paryżu, La Grande Galerie de l'Évolution, Le Vivarium de Paris, Smithsonian Institution oraz Sonoran Arthropod Studies Institute, a także krajową z m.in.: Université du Québec, University of Ottawa, Niagara Park Butterfly Conservatory, The Provicial Museum of Alberta, The Metropolitan Toronto Zoo, Vancouver Butterfly World &amp; Garden, Vancouver Aquarium and Insect Zoo oraz La Maison des Insectes.

</doc>
<doc id="3060651" url="https://pl.wikipedia.org/wiki?curid=3060651" title="Lee Emmet Yeager">
Lee Emmet Yeager

Lee Emmett Yeager (ur. 1906, zm. 1983) – amerykański biolog, leśnik i ekolog.
Yaeger urodził się w 1906 w Sky Lake w Missisipi. W 1932 otrzymał stopień licencjacki (BSc), a w 1933 magisterski na Mississippi State College. W 1933 otrzymał stopień Master of Forestry a w 1937 doktora w dziedzinie leśnictwa i zarządzania dziką przyrodą (ang. "wildlife management") na University of Michigan. Karierę zawodową rozpoczął jako asystent entomologiczny na United States Department of Agriculture w 1937. W 1938 zaczął pracę jako leśniczy i biolog leśny w Illinois State Natural History Survey i kontynuował ją do 1945. Wówczas to przeniósł się do United States Fish and Wildlife Service, gdzie pracował jako biolog do odejścia na emeryturę. Zmarł 4 czerwca 1983 na raka żołądka.
Yaeger jako pierwszy opublikował artykuły o wartości habitatów na terenach pokopalnianych. Jako jeden z pierwszych badał obszary zalewowe i inne tereny podmokłe pod kątem ich wartości i wpływów na faunę i florę. Napisał około 100 prac w zakresie m.in.: terenów podmokłych, zwierząt futerkowych, ekologii zwierzyny grubej, czy wiewiórkowatych. Był członkiem The Wildlife Society, gdzie pełnił funkcje m.in.: skarbnika, wiceprezydenta, prezydenta i prezesa komitetu. W 1969 został członkiem honorowym towarzystwa, a w rok później odebrał Distinguished Service Award od United States Department of the Interior. W 1965 został wybrany na członka Washington Biologists' Field Club.

</doc>
<doc id="3060655" url="https://pl.wikipedia.org/wiki?curid=3060655" title="Clyde Fuhriman Smith">
Clyde Fuhriman Smith

Clyde Fuhriman Smith (1913-2000) – amerykański entomolog i akarolog szczególnie specjalizujący się w pszczołowatych.
Życie.
C. F. Smith urodził się 10 sierpnia 1913 we Franklin County w Idaho, gdzie odbył wczesną edukację. Entomologie studiował najpierw w Utah State Agricultural College (obecny Utah State University), gdzie uzyskał stopnie licencjata (BSc) w 1935 oraz magistra (MSc) w 1938. Naukę kontynuował na Ohio State University, gdzie w 1939 otrzymał stopień doktora (Ph.D.). We wrześniu 1939 otrzymał w Raleigh posadę adiunkta entomologii w North Carolina Agricultural Experiment Station oraz N.C. State College (obecnie North Carolina State University), gdzie awansując pracował kolejno jako: profesor nadzwyczajny (1943-1950), profesor i kierownik wydziału (1951-1963), profesor zwyczajny (1964-1979) oraz professor emeritus (1980-2000).
Zmarł 13 lutego 2000 roku, po okresie chorowania wywołanym wylewem w lutym 1999.
Wkład.
Publikacje.
Smith badał głównie owady i roztocza Karoliny Północnej, ale najbardziej znany jest z prac na temat taksonomii pszczołowatych. Do najbardziej znanych jego publikacji należą:
Rozprawa doktorska Smitha dotycząca grupy drobnych os pasożytujących na pszczołach była podstawą do napisania "Aphidiinae of North America" w 1944 roku.
Kolekcje.
Duży zbiór badawczy mszycowatych Smitha zdeponowany jest w North Carolina State University Insect Museum. Bogaty jest w materiał z Karoliny Północnej oraz Utah, lecz zawiera okazy z całego świata. Znajduje się tu także jego kolekcja pasożytujących na pszczołach błonkówek z podrodziny Aphidiinae (rodzina Braconidae) oraz zbór jego notatek. Z kolei w NCSU Libraries's Special Collections Department (pl. "Wydział Specjalnych Zbiorów Bibliotecznych Uniwersytetu Stanowego Karoliny Północnej") znajduje się zbiór licznych artykułów i publikacji C. F. Smitha.
Organizacje.
F. C. Smith założył lub pomógł założyć liczne instytucje i stowarzyszenia w tym: Southeastern Peach Workers Conference (zainicjowane w 1948), North Carolina Agricultural Chemicals School (1949), North Carolina Pest Control Technicians School (1950), North Carolina Entomological Society (1956, był jego pierwszym prezesem) oraz Heliothis Conference. W 1972 otrzymał nagrodę North Carolina Entomological Society's Entomologist of the Year. Ponadto był członkiem wielu towarzystw naukowych: Entomological Society of America, Washington Entomological Society, Society of Systematic Zoology, Georgia Entomological Society, Gamma Sigma Delta, Sigma Xi oraz Phi Kappa Phi.

</doc>
<doc id="3060657" url="https://pl.wikipedia.org/wiki?curid=3060657" title="Carleton Roy Ball">
Carleton Roy Ball

Carleton Roy Ball (ur. 1873, zm. 1958) – amerykański botanik i agronom, specjalizujący się w zbożach i wierzbach. Jego nazwisko zapisywane jest w botanice skrótem C. R. Ball.
C. R. Ball urodził się 12 czerwca 1873 roku w Little Rock w Iowa. Uczęszczał do koledżu w Ames, gdzie otrzymał stopnie licencjata w 1896, magistra w 1899 oraz doktora "honoris causa" w 1920. Nauczał tam botaniki w latach 1896-98, po czym dołączył do Division of Agrostology przy United States Department of Agriculture. Prowadził tam doświadczenia na sorgo dwubarwnym, klasyfikując wiele odmian, od 1914 do 1918, po czym został szefem Division of Cereal Crops and Diseases przy tym departamencie, którą to funkcję pełnił do 1929 roku. W czasie swojej pracy opisał 45 nowych gatunków, odmian i krzyżówek wierzb, stając się światowym autorytetem w tym trudnym taksonie.
Ball był członkiem wielu towarzystw naukowych, w tym: Southern Appalachian Botanical Club, Agronomy Society, którego był sekretarzem (1910-14) oraz prezesem (1916), Botanical Society of America, którego był skarbnikiem (1905) i wiceprezesem (1919) oraz Washington Biologists’ Field Club (1901-1907). Zmarł 2 lutego 1958, w Waszyngtonie.

</doc>
<doc id="3060663" url="https://pl.wikipedia.org/wiki?curid=3060663" title="Mesza">
Mesza

Mesza (hebr. מֵישַׁע; moab. 𐤌𐤔𐤏 "MŠ") – król Moabu z IX wieku p.n.e. Głównymi źródłami na temat jego życia i panowania są Stary Testament oraz bazaltowa stela nazwana od jego imienia.
Życiorys.
Relacja biblijna.
Mesza występuje w biblijnej Drugiej Księdze Królewskiej. Opisany jest tam jako lennik króla izraelskiego Achaba, płacący mu trybut w wysokości stu tysięcy owiec oraz wełny ze stu tysiąca baranów. Po śmierci Achaba moabicki władca zbuntował się przeciwko jego następcy – Joramowi. Ten wyprawił się na Meszę w sojuszu z królem judzkim Jozafatem oraz władcą Edomu. Przeprawiwszy się przez terytorium Edomu, uderzyli na Meszę od południa, jednak podczas siedmiodniowej wędrówki przez pustynię zabrakło im wody. Od śmierci z pragnienia uratował ich prorok Elizeusz, nakazując wykopać rowy, które w cudowny sposób napełniły się wodą. Mesza został pobity przez najeźdźców i oblężony w twierdzy Kir-Chareszet. Niemogący wyrwać się z oblężenia władca Moabu złożył swojego pierworodnego syna w ofierze bogu Kemoszowi. Przerażeni tym czynem Izraelici wycofali się z walki i wrócili do swojego kraju.
Stela Meszy.
W 1868 r. w miejscowości Dibon, w dzisiejszej Jordanii, odnaleziona została bazaltowa stela. Dokument ten został spisany w języku moabickim, przy pomocy alfabetu paleohebrajskiego. Ocenia się, że stela została wykonana ok. 850–830 r. p.n.e.
Na kamiennej steli Mesza opisany jest jako władca Moabu, syn króla Kemoszmeleka, który panował nad Moabitami przez trzydzieści lat. Większość tekstu mówi o zwycięskiej wojnie toczonej przez Moab z Królestwem Izraela. Informacje przytaczane przez dokument bardzo licznie pokrywają się z relacją starotestamentową.
Stela Meszy wymienia m.in. króla izraelskiego Omriego, imiona bogów - Kemosza oraz Jahwe, a także liczne nazwy geograficzne zgodne z Biblią.

</doc>
<doc id="3060668" url="https://pl.wikipedia.org/wiki?curid=3060668" title="Słoń (herb szlachecki)">
Słoń (herb szlachecki)

Słoń – polski herb szlachecki z nobilitacji.
Opis herbu.
Herb znany był w kilku wariantach. Opis zgodnie z klasycznymi regułami blazonowania:
Słoń: "W polu błękitnym, na trzech pagórkach zielonych, słoń srebrny. Klejnot: nad hełmem, w koronie trzy pióra strusie. Labry: błękitne, podbite srebrem".
Opis według Ostrowskiego: 
Słoń II: "W polu czerwonym słoń srebrny z takąż wieżą blankowaną na grzebiecie. W klejnocie, między dwiema trąbami słoniowymi, wieża jak w godle. Labry czerwone, podbite srebrem".
Opis według oryginalnego nadania: 
Słoń (b): "W polu błękitnym słoń rozganiający trąbą owce. Klejnot nieznany, labry powinny być błękitne, podbite srebrem".
Opis według Niesieckiego: 
Wzmianki heraldyczne.
Herb Słoń II został nadany w 1654 Janowi Warteresowiczowi (Warteryszowiczowi) alias Słoniowskiemu, kupcowi, z pochodzenia Ormianinowi. Dokument nobilitacyjny wydany 30 czerwca 1654. Nobilitowany, mimo przyjęcia do stanu szlacheckiego, uzyskał 26 sierpnia 1658 zezwolenie na prowadzenie handlu z krajami tureckimi. Ostrowski pisze, że od Warteresowicza wywodzą się Słoniowscy (Słoniewscy). W roku 1659 nobilitowany za zasługi, na instancję wojska zaporoskiego, został także Krzysztof Wartyriszewicz (Warteresowicz) Słoniewski, mieszczanin zamojski. Dokument nobilitacyjny został wystawiony 6 sierpnia 1661. W aktach zachowała się wzmianka, że Krzysztof podszył się pod Jana. Okolski, Niesiecki i Ostrowski znają tylko nobilitację Jana i przypisują mu herb z błękitnym polem, czyli Słoń. Niesiecki wspomina, że widział podobny herb na nagrobku Jana Paprockiego pisarza żupy toruńskiej w kościele dominikanów w Toruniu, ale tam słoń miał rozganiać owce trąbą. Rekonstrukcję graficzną tego herbu zamieścił dopiero Teodor Chrząński, pod nazwą Słoń (b). Rozróżnienia herbów Słoń i Słoń II dokonał dopiero Tadeusz Gajl, ale nie zamieścił herbu Słoń (b).
Ponieważ Ostrowski i jego poprzednicy nie znali dokumentu nobilitacyjnego Jana, nie wiemy czy herb Słoń z błękitnym polem został nadany w takiej formie Krzysztofowi jako osobny herb, czy też Krzysztof otrzymał herb Jana, ale przekaz o jego barwach, klejnocie i wieży na grzebiecie słonia, został zniekształcony.
Herbowni.
Słoń, Słoń II: Warteresowicz (Warteryszowicz, Wartyriszewicz), Słoniewski (Słoniowski).
Słoń (b): Paprocki.
Niesiecki wymienia tego herbu rodzinę Sierawskich, ale Ostrowski przypisuje im herb własny Sierawski, będący odmianą herbu Słoń, w innych barwach.

</doc>
<doc id="3060672" url="https://pl.wikipedia.org/wiki?curid=3060672" title="Mistrzostwa Niemiec w Skokach Narciarskich 2013">
Mistrzostwa Niemiec w Skokach Narciarskich 2013

Mistrzostwa Niemiec w Skokach Narciarskich 2013 – zawody o tytuł mistrza Niemiec w skokach narciarskich, odbyły się 5 i 6 października 2013 roku w Oberstdorfie.
Zawodnicy o tytuł indywidualnego mistrza Niemiec rywalizowali na skoczni K-120. Zwycięzcą zawodów został Marinus Kraus. Drugie miejsce zajął Karl Geiger, a brąz zdobył Severin Freund. W rywalizacji wzięło udział 48 zawodników. W rywalizacji drużynowej rozgrywanej na obiekcie K-120 zwyciężyła pierwsza drużyna Bawarii BSV. Drugie miejsce wywalczyli reprezentanci Badenii i Winterbergii SBW, a brązowy medal przypadł w udziale drugie drużynie Bawarczyków BSV.

</doc>
<doc id="3060677" url="https://pl.wikipedia.org/wiki?curid=3060677" title="Adolf Otto Reinhold Windaus">
Adolf Otto Reinhold Windaus



</doc>
<doc id="3060678" url="https://pl.wikipedia.org/wiki?curid=3060678" title="Gwint trapezowy symetryczny">
Gwint trapezowy symetryczny



</doc>
<doc id="3060689" url="https://pl.wikipedia.org/wiki?curid=3060689" title="Sławomir Wiak">
Sławomir Wiak

Sławomir Jan Wiak (ur. 14 sierpnia 1948 w Janówku) – polski inżynier, specjalista w zakresie elektrotechniki, modelowania komputerowego i systemów informatycznych, profesor nauk technicznych, profesor zwyczajny Politechniki Łódzkiej, rektor tej uczelni w kadencji 2016–2020.
Życiorys.
Syn Henryka. W 1967 ukończył Technikum Elektrotechniczne w Żychlinie i zdał maturę. Następnie rozpoczął studia na Politechnice Łódzkiej ukończone uzyskaniem tytułu zawodowego magistra inżyniera w 1973. Jeszcze w trakcie studiów podjął pracę w Politechnice Łódzkiej, najpierw jako asystent stażysta, a następnie jako asystent i wreszcie starszy asystent. W 1979 obronił pracę doktorską pt. "Obliczanie nieustalonego pola elektromagnetycznego w ferromagnetykach" zrealizowaną pod kierunkiem profesora Kazimierza Zakrzewskiego. Po doktoracie odbył staże zagraniczne na University of Southampton w Wielkiej Brytanii oraz na Uniwersytecie w Pawii we Włoszech. Rezultatem pobytów w pierwszym z tych ośrodków była zakończona w 1990 rozprawa habilitacyjna pt. "Analiza pól elektromagnetycznych niestacjonarnych metodą różnic skończonych w obwodach magnetycznych przetworników elektromagnetycznych". W 1993 został zatrudniony na stanowisku profesora nadzwyczajnego, a w 2005 zwyczajnego. 2 stycznia 2002 otrzymał tytuł profesora nauk technicznych. Od października 2007 do października 2008 był dyrektorem Instytutu Mechatroniki i Systemów Informatycznych, a następnie w latach 2008–2012 dziekanem Wydziału Elektrotechniki Elektroniki, Informatyki i Automatyki PŁ. W październiku 2012 powołany na stanowisko prorektora ds. edukacji Politechniki Łódzkiej. W kwietniu 2016 został wybrany na rektora Politechniki Łódzkiej większością 79 do 37 głosów na czteroletnią kadencję (od 1 września 2016).
Jego dorobek naukowy obejmuje ponad 300 artykułów naukowych. Jest autorem lub współautorem około 60 publikacji w renomowanych czasopismach naukowych, 6 monografii, kilkunastu rozdziałów w książkach oraz 6 podręczników i skryptów. Współpracuje lub współpracował z różnymi ośrodkami naukowymi za granicą, w tym uczelniami w Southampton w Wielkiej Brytanii, Pawii we Włoszech, Mariborze w Słowenii, Pilźnie w Czechach, Coimbrze w Portugalii, Vigo w Hiszpanii, Arras we Francji, Ankarze w Turcji oraz z Akademią Nauk Republiki Czeskiej.
Odznaczenia.
Odznaczony Srebrnym (1997) i Złotym (2011) Krzyżem Zasługi, Krzyżem Kawalerskim Orderu Odrodzenia Polski (2020), srebrnym Medalem Alessandra Volty (nadanym przez Uniwersytet w Pawii z okazji 200-lecia wynalazku Alessandra Volty), Honorową Odznaką Miasta Łodzi oraz Medalem im. prof. Eugeniusza Jezierskiego przyznawanym przez oddział łódzki SEP. Nagradzany wielokrotnie nagrodami rektora Politechniki Łódzkiej oraz nagrodami branżowymi PAN. W 2018 otrzymał tytuł "doctora honoris causa" francuskiego Université d’Artois.

</doc>
<doc id="3060700" url="https://pl.wikipedia.org/wiki?curid=3060700" title="Ileck">
Ileck



</doc>
<doc id="3060706" url="https://pl.wikipedia.org/wiki?curid=3060706" title="Thomas Meunier">
Thomas Meunier

Thomas Meunier (ur. 12 września 1991 w Sainte-Ode) – belgijski piłkarz występujący na pozycji obrońcy w niemieckim klubie Borussia Dortmund oraz w reprezentacji Belgii. Wychowanek Virton, w swojej karierze grał także w Club Brugge. W eliminacjach do mistrzostw świata 2018 strzelił 5 goli, będąc tym samym najskuteczniejszym obrońcą w eliminacjach i jedynym strzelcem hat-tricka dla swojej reprezentacji w eliminacjach.
Sukcesy.
"Opracowano na podstawie źródeł:"

</doc>
<doc id="3060713" url="https://pl.wikipedia.org/wiki?curid=3060713" title="Korzenie niebios">
Korzenie niebios

Korzenie niebios (wł. "Le Radici del Cielo") – postapokaliptyczna powieść autorstwa włoskiego pisarza Tullio Avoledo. Po raz pierwszy wydana we Włoszech przez wydawnictwo Multiplayer Edizioni w 2012 roku. W Polsce wydana przez Insignis Media w 2013 roku.
Fabuła.
Książka przedstawia losy ludzi, którzy przed atakiem nuklearnym ukryli się w katakumbach Watykanu. Kościół katolicki pozbawiony papieża traci zwolenników. John Daniels, jezuita, a obecnie także jedyny członek Kongregacji Nauki Wiary zostaje wysłany z niezwykle niebezpieczną misją. Z polecenia kardynała kamerlinga, najwyższego stopniem przedstawiciela Kościoła, ma odnaleźć patriarchę Wenecji. Dopiero wtedy można będzie rozpocząć konklawe i wybrać nową głowę kościoła. Siedmiu żołnierzy Gwardii Szwajcarskiej towarzyszy Danielsowi, aby upewnić się, że zadanie zostanie wykonane za wszelką cenę.

</doc>
<doc id="3060718" url="https://pl.wikipedia.org/wiki?curid=3060718" title="Transoriental Orchestra">
Transoriental Orchestra

Transoriental Orchestra (In memory of Rav Berg) – dziesiąty album studyjny Kayah, wydany 5 listopada 2013 roku przez wytwórnię Kayax w formie książeczki z dwoma płytami CD. Na krążku znalazły się utwory wykonane w językach: ladino, jidysz, arabskim, hebrajskim, macedońskim, romskim i polskim. Album uzyskał status platynowej płyty.
Geneza.
Czynnikiem, który skłonił Kayah do rozpoczęcia pracy nad materiałem, było zaproszenie artystki do występu na Festiwalu Kultury Żydowskiej "Warszawa Singera". Na potrzeby koncertu powstał międzynarodowy projekt "Transoriental Orchestra", do którego wokalistka zaprosiła kompozytora i producenta Atanasa Valkova, z którym wybrali muzyków pochodzenia polskiego, ukraińskiego i irańskiego. Jak opowiada sama artystka, płyta jest wycieczką śladami Żydów, ukazuje kulturę krajów, po których się przemieszczali i które wpłynęły na ich twórczość.
Na albumie można usłyszeć pieśni żydowskie z różnych regionów Europy i Bliskiego Wschodu. Za produkcję muzyczną i opracowanie albumu odpowiada bułgarski kompozytor muzyki filmowej, Atanas Valkov. Jako materiały bonusowe, na krążku umieszczonych zostało kilka utworów w polskiej wersji językowej, opracowanej przez wokalistkę, a także klubowa wersja piosenki „El Eliyahu" i romskojęzyczna propozycja „Kicy bidy i bokha", pochodząca ze ścieżki dźwiękowej filmu "Papusza" o twórczości Papuszy.

</doc>
<doc id="3060722" url="https://pl.wikipedia.org/wiki?curid=3060722" title="Komisja Porozumiewawcza">
Komisja Porozumiewawcza

Komisja Porozumiewawcza – koalicja utworzona 14 lipca 1999. W skład koalicji wchodziły 4 niezależne podmioty: Chrześcijańska Demokracja III Rzeczypospolitej Polskiej, Konfederacja Polski Niepodległej, Porozumienie Prawicy i Ruch Solidarni w Wyborach. Przyczyną zawiązania porozumienia było stworzenie alternatywy dla wyborców Lecha Wałęsy i niezadowolonych z rządów AWS. W opinii obserwatorów politycznych porozumienie było ruchem przedwyborczym na prawicy mającym na celu wzmocnienie pozycji Lecha Wałęsy.
Koalicja rozpadła się w 2000 roku po przegranych przez Lecha Wałęsę wyborach prezydenckich.

</doc>
<doc id="3060732" url="https://pl.wikipedia.org/wiki?curid=3060732" title="West End (Londyn)">
West End (Londyn)

West End – obszar centralnego Londynu zawierający wiele z największych (i najważniejszych dla miłośników teatru, zobacz teatry w West End) atrakcji turystycznych, sklepów, przedsiębiorstw, budynków rządowych i lokali rozrywkowych.
Termin.
Nazwa „West End” jest to elastyczny termin i w różnych kontekstach może odnosić się do:
Historia.
Stosowanie tego terminu rozpoczęło się w początku XIX wieku, w celu opisania modnego obszaru na zachód od Charing Cross. W planowaniu jest identyfikowany jako obszar jednego z dwóch „ośrodków międzynarodowych” w planie Londynu.
Leżąc na zachód od zabytkowego rzymskiego i średniowiecznego City of London, West End był przedmieściem, atrakcyjnym z racji bliskiego sąsiedztwa siedziby władzy królewskiej w Westminsterze. Większa część West Endu znajduje się w granicach gminy City of Westminster.
Opracowany i budowany w wiekach XVII, XVIII i XIX, został wybudowany jako seria pałaców, drogich kamienic, oraz modnych sklepów i miejsc rozrywki. Obszary położone najbliżej miasta wokół Holborn, Seven Dials i Covent Garden, historycznie miejsca zamieszkania biedniejszych społeczności, zostały przebudowane w XIX wieku.
Transport (metro).
Stacje metra (London Underground) w West End:

</doc>
<doc id="3060735" url="https://pl.wikipedia.org/wiki?curid=3060735" title="Nju mobile">
Nju mobile

nju mobile – marka usług telefonii komórkowej, oraz od maja 2022 roku Internetu w technologii światłowodowej działająca w sieci Orange. Została wprowadzona na rynek 25 kwietnia 2013 roku. W ofercie znajduje się zarówno sprzedaż usług na kartę (prepaid), jak i abonamentowych (postpaid).
W spotach reklamowych marki wykorzystywana jest animowana żółta postać, która przypomina kształtem ziemniaka. Jest to wersja australijskiego Mr. Pipika, o zmienionym kolorze (z zielonego na żółty). Głosu postaci użycza Bartek Walczuk. Akcja promocyjna prowadzona jest m.in. w internecie oraz w serwisach społecznościowych.
Umowy o świadczenie usług telekomunikacyjnych nju mobile w abonamencie, które są zawierane na czas nieokreślony, . Była to jedna z głównych zalet, na którą zwracano uwagę w trakcie kampanii reklamowej sieci.
Po roku działalności, na koniec pierwszego kwartału 2014, pod marką nju mobile działało 479 tys. kart SIM, z czego 77% w ramach usług przedpłaconych.
8 stycznia 2020 roku Orange pochwalił się milionem klientów korzystających z Nju Mobile. Z tej okazji każdy użytkownik miał możliwość aktywacji pakietu 1 GB na miesiąc. Orange chwali się, że spośród tej grupy aż 70 proc. klientów wybrało abonament, którzy najchętniej wybierają taryfę za 29 zł miesięcznie. Najczęściej abonentami sieci markowanej ziemniakiem są osoby w wieku od 31 do 45 lat.

</doc>
<doc id="3060738" url="https://pl.wikipedia.org/wiki?curid=3060738" title="Wasil Szłyndzikau">
Wasil Szłyndzikau

Wasil Michajławicz Szłyndzikau (, , "Wasilij Michajłowicz Szłyndikow"; ur. 1 września 1947 w Madorze) – białoruski przedsiębiorca i polityk, deputowany do Rady Najwyższej Republiki Białorusi XIII kadencji, członek opozycyjnej Zjednoczonej Partii Obywatelskiej.
Życiorys.
Młodość i praca.
Urodził się 1 września 1947 roku we wsi Madora, w rejonie rohaczowskim obwodu homelskiego Białoruskiej SRR, ZSRR. W 1970 roku ukończył Białoruski Państwowy Instytut Politechniczny. W latach 1970–1978 pracował jako mistrz, kierownik zmiany, zastępca kierownika wydziału w Mińskiej Fabryce Łożysk Tocznych. W latach 1978–1986 był kierownikiem Wydziału Przemysłowo-Transportowego Komitetu Komunistycznej Partii Białorusi (KPB) rejonu zawodskiego miasta Mińska, kierownikiem branżowego wydziału w Mińskim Komitecie Obwodowym KPB. W latach 1986–1990 pełnił funkcję dyrektora Mińskiej Fabryki „Udarnik”. W 1991 roku ukończył Instytut Personelu i Zarządzania w Bonn. W latach 1991–1996 pracował jako dyrektor generalny Zjednoczenia Naukowo-Produkcyjnego „Dormasz”, prezes koncernu „Amkodor”. Będąc na tym ostatnim stanowisku sprywatyzował i dostosował zarządzany przez siebie koncern do wymogów rynku, będąc pierwszym na Białorusi, kto dokonał takiej operacji z dużym zjednoczeniem budowy maszyn. Wchodził w skład Zjednoczonej Partii Obywatelskiej. W latach 1994–1995 był jej współprzewodniczącym, od 1995 roku – zastępcą przewodniczącego. 
Działalność parlamentarna.
W drugiej turze uzupełniających wyborów parlamentarnych 10 grudnia 1995 roku został wybrany na deputowanego do Rady Najwyższej Republiki Białorusi XIII kadencji z matusiewickiego okręgu wyborczego nr 253 miasta Mińska. 19 grudnia 1995 roku został zarejestrowany przez centralną komisję wyborczą, a 9 stycznia 1996 roku zaprzysiężony na deputowanego. Od 23 stycznia pełnił w Radzie Najwyższej funkcję przewodniczącego Stałej Komisji ds. Polityki Ekonomicznej i Reform. Należał do opozycyjnej wobec prezydenta Alaksandra Łukaszenki frakcji „Działanie Obywatelskie”. Odmówił przyjęcia stanowiska zastępcy przewodniczącego Rady Najwyższej, uzasadniając, że należy się ono Hienadziowi Karpience jako politykowi rokującemu większe nadzieje. Od 21 czerwca był członkiem delegacji Rady do Zgromadzenia Parlamentarnego Stowarzyszenia Białorusi i Rosji. W 1996 roku podpisał wniosek o impeachment Łukaszenki. Po dokonanej przez prezydenta kontrowersyjnej i częściowo nieuznanej międzynarodowo reformie konstytucyjnej tego samego roku nie wszedł w skład nowo utworzonej Izby Reprezentantów Zgromadzenia Narodowego Republiki Białorusi. Zgodnie z Konstytucją Białorusi z 1994 roku jego mandat deputowanego Rady Najwyższej zakończył się 9 stycznia 2001 roku; kolejne wybory jednak nigdy się nie odbyły.
W latach 1997–2000 był dyrektorem generalnym Zrzeszenia Wspierania Rozwoju Gospodarczego.
Życie prywatne.
Wasil Szłyndzikau jest żonaty, ma dwoje dzieci i dwie wnuczki. Jest prawosławny.

</doc>
<doc id="3060739" url="https://pl.wikipedia.org/wiki?curid=3060739" title="Wasilij Szłyndikow">
Wasilij Szłyndikow



</doc>
<doc id="3060742" url="https://pl.wikipedia.org/wiki?curid=3060742" title="Coney Island">
Coney Island

Coney Island – półwysep i położona w jego środkowo-zachodniej części dzielnica ("neighborhood") wchodząca w skład nowojorskiego okręgu Brooklyn, jak również zwyczajowa nazwa plaży rozciągającej się na wybrzeżach półwyspu, wysuniętego w głąb Oceanu Atlantyckiego. Miejsce to było pierwotnie wyspą barierową, oddzielającą od Atlantyku laguny sąsiadujące z południową częścią Long Island. W efekcie melioracji półwysep został częściowo połączony ze stałym lądem.
Od strony zachodniej dzielnica Coney Island sąsiaduje z Sea Gate – osiedlem strzeżonym typu zamkniętego, od wschodu – z dzielnicami Brighton Beach i Manhattan Beach, a od północy – z dzielnicą Gravesend.
Półwysep słynie z szerokiej, piaszczystej, czterokilometrowej plaży oraz parków rozrywki (lunaparków), które były lokowane w tym miejscu już na przełomie XIX i XX wieku.
Etymologia nazwy.
Rdzenni mieszkańcy zamieszkujący ten obszar, lud Lenape, nazywali wyspę "Narrioch", czyli „ziemia bez cieni” – z uwagi na to, że położenie tego miejsca sprawiało, że słońce oświetlało tutejsze plaże przez cały dzień, podobnie jak plaże znajdujące się na południowej części Long Island. W początkowym okresie kolonizacji tego terenu przez Europejczyków, zarówno obszar dzisiejszego stanu Nowy Jork, jak i miasto Nowy Jork należały do Holendrów i nazywały się odpowiednio – "Nieuw Nederland" oraz "Nieuw Amsterdam".
Holenderska nazwa wyspy – początkowo "Conyne Eylandt", a następnie "Konijneneiland" (nowa odmiana języka holenderskiego) – była poprzedniczką podobnej nazwy w języku angielskim, "Coney Island", którą tłumaczy się jako "Królicza Wyspa" (ang. "Rabbit Island").
Podobnie jak inne wyspy barierowe, Coney Island była zamieszkiwana przez dużą populację królików, a polowanie na nie przez wiele lat cieszyło się dużą popularnością. Praktyka polowań została zakończona dopiero po tym jak zasiedlenie przez ludzi znacznej powierzchni wyspy, a co za tym idzie znaczna rozbudowa infrastruktury (w tym obiektów hotelarsko-gastronomicznych), spowodowały zniszczenie ich habitatu i znaczący spadek populacji tych zwierząt. Holenderską nazwę można znaleźć na mapie Nowej Holandii z 1639 autorstwa Johannesa Vingboona, która powstała przed jakimikolwiek nazwami tego miejsca w języku angielskim
Nazwa Coney Island wydaje się zatem być angielskim odpowiednikiem nazwy holenderskiej. Słowo "„coney”" było w XVII i XVIII wieku popularne w Anglii i stanowiło alternatywę dla słowa "„rabbit”" (pol. "królik"); podczas gdy słowo "„coney”" przetrwało jedynie w kontekstach historycznym i dialektycznym, późniejsze określenie – "„bunny”" (inne określenie królika w języku angielskim) – jest obecnie w powszechnym użyciu. "„Coney”" weszło do języka angielskiego przez starofrancuskie słowo "„conil”", które pochodzi od łacińskiego słowa określającego królika – "„cuniculus”". Angielska nazwa "„Coney Isle”" pojawiła się na mapach już w 1690, a do 1733 zaczęto używać obecnej nazwy. Zarówno na mapie morskiej Josepha DesBarre’a z 1779, przedstawiającej port w Nowym Jorku (ukazała się w czterotomowym atlasie kartograficznym Atlantic Neptune), jak i na mapie Johna Eddy’ego z 1811 znajduje się współczesna, aktualnie stosowana nazwa.
Demografia.
W roku 2007 dzielnica liczyła 49 496 mieszkańców, w tym 45,28% mężczyzn i 54,72% kobiet, przy czym średni wiek mieszkańca wynosił 40,88 lat. Dla celów statystycznych obszar ten łączy się często z położoną we wschodniej części półwyspu i sąsiadującą z Coney Island dzielnicą Brighton Beach.
W roku 2009 niemal połowę z 111 063 mieszkańców Coney Island i Brighton Beach (49,8%) stanowili imigranci. W tym samym roku obszar ten stanowił siódme co do wielkości skupisko imigrantów w Nowym Jorku. Jakkolwiek zamieszkujący na tym terenie ludzie pochodzą z 50 różnych krajów, to zdecydowana większość pochodzi z kilku państw, a mianowicie z Ukrainy (25,2%), Rosji (21,2%), Chin (9,7%), Białorusi (5,3%) oraz Hongkongu (3,2%).
Gospodarka.
W sezonie letnim największym pracodawcą jest sektor rozrywkowy i gastronomiczny. W 2010 nastąpiło znaczne ożywienie gospodarcze tej dzielnicy, która w czasie kryzysu zanotowała około 10% spadek. Zatrudnienie w sektorze prywatnym wzrosło w tym czasie do 27 530 miejsc pracy, co odpowiadało 7,1% wzrostowi zatrudnienia (w stosunku rocznym). Był on wielokrotnie większy niż w przypadku Nowego Jorku (0,9%) oraz ponad dwukrotnie większy od wzrostu notowanego w pozostałych dzielnicach okręgu Brooklyn. Jakkolwiek progres zatrudnienia odnotowano w wielu sektorach gospodarki, to dwa z nich odpowiadały za 2/3 wzrostu: transport oraz oświata. Co bardzo istotne, ustabilizowało się zatrudnienie w opiece zdrowotnej oraz pomocy społecznej, które są sektorami, w których od lat zatrudnienie znajduje najwięcej mieszkańców Coney Island. Ocenia się, że odpowiadają za około 30% miejsc pracy na Coney Island, co stanowi dużo większy procent niż w przypadku całego Nowego Jorku (18,8%). W 2010 na terenie dzielnicy otwarto pierwszy od niemal 50 lat park rozrywki; drugi powołano do życia w 2011. Doprowadziło to do znacznego ożywienia gospodarczego, szczególnie w sezonie letnim.
Ocenia się, że od 2000 do 2008 roku liczba firm na Coney Island i w sąsiedniej Brighton Beach wzrosła o 21,4%. Był to wynik znacznie lepszy niż w przypadku pozostałych dzielnic Nowego Jorku (5,5%). Podobnie, całkowita liczba pracowników etatowych wzrosła na tym obszarze o 31,8% w porównaniu do 3,7% wzrostu notowanego w pozostałej części Nowego Jorku.
Parki rozrywki.
Pomiędzy rokiem 1880 a końcem II wojny światowej na Coney Island znajdowało się największe w Stanach Zjednoczonych skupisko lunaparków i innych, podobnych atrakcji turystycznych, które przyciągały kilka milionów turystów rocznie. W czasie największej świetności znajdowały się tutaj trzy duże wesołe miasteczka – Luna Park, Dreamland oraz Steeplechase Park, jak również wiele mniejszych instalacji tego typu.
Najbardziej zasłużonymi ludźmi dla rozwoju Coney Island byli przedstawiciele rodziny Tilyou. Już w latach 60. XIX wieku Peter Tilou założył jeden z pierwszych hoteli oraz jedną z pierwszych restauracji w tej okolicy. W 1897 jego syn George Tilyou (1862–1914) uruchomił Steeplechase Park – pierwszy duży park rozrywki na Coney Island, jak również jeden z najbardziej znanych lunaparków na świecie, który przez wiele lat wyznaczał standardy w tej branży. W przeciwieństwie do konkurencji – parku Dreamland (1904–1911), który spłonął w pożarze, jak również Luna Park (1903–1946), który pomimo początkowego sukcesu zaczął przynosić straty w czasie wielkiego kryzysu, Steeplechase Park zachował dochodowość i przetrwał aż do 1964. W 1966 rodzina sprzedała ziemię, na której się znajdował, Fredowi Trumpowi (ojcu Donalda Trumpa), który w tym samym roku wyburzył instalacje parkowe.
Od 1962 do 7 września 2008 roku na Coney Island operował Astroland, który w chwili otwarcia był jednym z najnowocześniejszych parków rozrywki w Stanach Zjednoczonych.
29 maja 2010 na miejscu zamkniętego Astrolandu otwarto nowe wesołe miasteczko – Luna Park, Jego nazwa nawiązuje do historycznego parku rozrywki, który istniał na Coney Island od 16 maja 1903 do 1944 (1948). Na jego terenie mieści się dziewiętnaście różnych atrakcji. Jest to jedyne miejsce na Coney Island, w którym nie można zapłacić gotówką za tego typu atrakcje (pozostałe parki rozrywki dopuszczają zapłatę gotówkową). Odwiedzający chcący skorzystać z instalacji parku muszą zakupić specjalne karty (Luna Cards) za pomocą których płaci się za wszystkie usługi.
Plaża.
Na terenie Coney Island znajduje się szeroka, piaszczysta plaża o długości około 4 km, rozciągająca się od West 37th Street do Sea Gate. Biegnie ona wzdłuż środkowej części dzielnic Coney Island oraz sąsiedniej Brighton Beach, kończąc swój bieg na obrzeżach kolejnej dzielnicy – Manhattan Beach. Wzdłuż plaży znajduje się bardzo długa (4 km), drewniana, szeroka promenada – Riegelmann Boardwalk, stanowiąca centralne miejsce na mapie turystycznej Coney Island. Wzdłuż niej zlokalizowanych jest bardzo dużo barów, restauracji, jak również lunaparki oraz Akwarium Nowojorskie.
Wejście na plażę jest bezpłatne. Jest ona podzielona na „zatoki” – obszary, oddzielone w sposób naturalny przez pirsy skalne, będące efektem erozji oceanicznej. Od 2009 do 2010 liczba turystów odwiedzających plażę potroiła się. Ocenia się, że w 2010 roku z kąpieli w tym miejscu korzystało 12,8 mln ludzi.
Tutejsza plaża stanowi miejsce działalności Coney Island Brighton Beach Open Water Swimmers – stowarzyszenia non-profit, zajmującego się promocją pływania na otwartym morzu. Organizuje ono corocznie kilka większych wyścigów pływackich, w których zawodnicy ścigają się na oceanie (należą do nich "Grimaldo’s Mile" oraz "New York Aquarium 5k"), jak również spotkania weekendowe uczestników.
Innym, aktywnie działającym stowarzyszeniem, którego naturalne miejsce działalności stanowi plaża na Coney Island, jest Coney Island Polar Bear Club – najstarszy klub morsów w Stanach Zjednoczonych (założony w 1903 r.), grupujący osoby pływające w oceanie w okresie zimowym, przy czym największym powodzeniem cieszy się pływanie w dzień nowego roku. Impreza ta jest bardzo popularna i przyciąga – oprócz członków klubu – również rzeszę niezrzeszonych uczestników, chcących spróbować kąpieli w lodowatym Atlantyku. Spotkania członkowskie (kąpiele) odbywają się w każdą niedzielę od listopada do kwietnia.

</doc>
<doc id="3060744" url="https://pl.wikipedia.org/wiki?curid=3060744" title="Mykoła Łebed">
Mykoła Łebed



</doc>
<doc id="3060747" url="https://pl.wikipedia.org/wiki?curid=3060747" title="Księstwo Leyen">
Księstwo Leyen

Księstwo Leyen (niem. "Fürstentum Leyen") – państwo istniejące w Niemczech w okresie wojen napoleońskich, w latach 1806–1814, będące enklawą Wielkiego Księstwa Badenii.
Historia.
Księstwo powstało po klęsce Austrii w 1806, kiedy to dotychczasowy hrabia Hohengeroldseck - Philipp Franz, bratanek księcia prymasa Karola Teodora von Dalberg, został podniesiony do rangi księcia, a jego ziemie zostały przemianowane na "Księstwo Leyen". Księstwo było członkiem Związku Reńskiego przez cały okres swojego istnienia, było więc przez to podporządkowane politycznie Cesarstwu Francuskiemu. Księstwo przestało istnieć de facto 30 maja 1814 roku, kiedy to zostało zajęte przez wojska koalicji. Po klęsce Napoleona, kongres wiedeński zdecydował się na mediatyzację tego i zwrócić go Austrii. W 1819 Austria przekazała ziemie księstwa Wielkiemu Księstwu Badenii.

</doc>
<doc id="3060753" url="https://pl.wikipedia.org/wiki?curid=3060753" title="Craterellus lutescens">
Craterellus lutescens



</doc>
<doc id="3060754" url="https://pl.wikipedia.org/wiki?curid=3060754" title="Herb Paryża">
Herb Paryża

Herb Paryża – symbol francuskiej stolicy – miasta Paryż.
Historia.
Pierwsza wzmianka o herbie Paryża pojawia się już w 1190, a ma ona związek z wyprawą króla Filipa II Augusta do Ziemi Świętej. Herb był stosowany do czasów rewolucji francuskiej. Podczas jej trwania, przy okazji zniesienia szlachectwa, w dekrecie z dnia 20 czerwca 1790 nakazano likwidację wszelkich dawnych herbów i symboli. Paryż podporządkował się decyzji w listopadzie owego roku. Dopiero po wprowadzeniu Cesarstwa Francuskiego zezwolono miastom na przywrócenie herbów. Paryż wrócił powszechne do używania herbu po decyzji cesarza Napoleona I z 29 stycznia 1811 roku. Dokonano jednak zasadniczej zmiany w tarczy herbowej. Mianowicie w górnej części herbu zamiast tradycyjnych fleur-de-lis, umieszczono cesarskie złote pszczoły. Król Ludwik XVIII w 1817, przywrócił herb w swej tradycyjnej formie.
Obecna wersja herbu stała się oficjalnym herbem Paryża dopiero 24 listopada 1853, na skutek dekretu barona Georges'a Haussmanna, prefekta departamentu Sekwany.
Wersje herbu.
Herb mały.
Herb Paryża to godło dawnej, średniowiecznej gildii kupców transportujących swoje towary Sekwaną. Była to najważniejsza grupa zawodowa w ówczesnym mieście, mająca ogromne wpływy, na decyzje władz oraz życie mieszkańców. Herb podzielony jest na dwie części. W górnej znajduje się poziomy pas z charakterystycznymi figurami heraldycznymi fleur-de-lis. W dolnej części tarczy natomiast znajduje się biały statek na wodzie umieszczony na czerwonym tle.
Herb wielki.
Herb wielki składa się z tarczy herbu małego, nad którą znajduje się złota, pięciobasztowa corona muralis. Pod tarczą umieszczona jest dewiza miasta "Fluctuat nec mergitur", oznaczająca: "rzuca nim fala, lecz nie tonie". Wskazuje ona na hart ducha i siłę mieszkańców.
W herbie wielkim umieszczone są również odznaczenia, jakie otrzymało miasto na przestrzeni dziejów:

</doc>
<doc id="3060764" url="https://pl.wikipedia.org/wiki?curid=3060764" title="Beethoven 5">
Beethoven 5

Beethoven 5 – amerykańska komedia familijna z 2003 roku, kolejny sequel w serii o psie rasy bernardyn imieniem Beethoven.
Fabuła.
Beethoven wykopuje z ziemi stary dziesięciodolarowy banknot. Mieszkańcy Cedar Woods są przekonani, że stary pieniądz jest częścią zagubionej fortuny. Pies staje się z dnia na dzień ulubieńcem wszystkich, którzy liczą na to, że bernardyn pomoże im odnaleźć resztę skarbu.

</doc>
<doc id="3060765" url="https://pl.wikipedia.org/wiki?curid=3060765" title="Beethoven 6 – Wielka ucieczka">
Beethoven 6 – Wielka ucieczka

Beethoven 6 – Wielka ucieczka – amerykańska komedia familijna z 2008 roku, kolejny sequel w serii o psie rasy bernardyn imieniem Beethoven.

</doc>
<doc id="3060769" url="https://pl.wikipedia.org/wiki?curid=3060769" title="Craterellus tubaeformis">
Craterellus tubaeformis



</doc>
<doc id="3060773" url="https://pl.wikipedia.org/wiki?curid=3060773" title="Fortitudo Roma">
Fortitudo Roma

Fortitudo Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub Fortitudo Roma został założony w Rzymie 8 grudnia 1908 roku. W 1910 przyłączył się do włoskiej federacji F.I.G.C. i startował w III Categoria, gdzie zajął 4.miejsce w grupie laziale. W następnym sezonie nie brał udziału w mistrzostwach Włoch. Sezon 1911/12 zakończył na szóstym miejscu w grupie. W 1912 roku reorganizowano pierwszy poziom mistrzostw Włoch. Po raz pierwszy wzięły w nich udział kluby z południowej części kraju. Dlatego w sezonie 1912/13 klub debiutował w Promozione, w której zwyciężył w grupie laziale i zdobył awans do Prima Categoria. W sezonach 1913/14 i 1914/15 był czwartym w grupie laziale Prima Categoria. Po przerwie związanej z I wojną światową w 1919 reaktywował swoją działalność. W sezonie 1919/20 najpierw zwyciężył w grupie laziale, następnie w półfinale Lega Sud był pierwszym w grupie A. Jednak w finale Lega Sud przegrał z Livorno i nie zakwalifikował się do wielkiego finału. W następnym sezonie dotarł do półfinałów międzyregionalnych, gdzie był drugim. W 1921 powstał drugi związek piłkarski C.C.I., w związku z czym mistrzostwa prowadzone osobno dla dwóch federacji. W sezonie 1921/22 startował w Prima Divisione Lega Sud (pod patronatem C.C.I.), gdzie najpierw zwyciężył w grupie laziale, następnie w półfinale Lega Sud pokonał Audace Taranto. W finale Lega Sud wygrał z Puteolaną, a potem w wielkim finale przegrał w dwumeczu z mistrzem północy Pro Vercelli. W 1922 po kompromisie Colombo mistrzostwa obu federacji zostały połączone, w związku z czym klub został zakwalifikowany do Prima Divisione Lega Sud, gdzie w sezonie 1922/23 był trzecim w Sezione Laziale. W kolejnych dwóch sezonach ponownie został sklasyfikowany na trzeciej pozycji w Sezione laziale. W sezonie 1925/26 po zajęciu drugiego miejsca w grupie laziale zajął również drugą lokatę w grupie A półfinałów międzyregionalnych. W 1926 po wprowadzeniu najwyższej klasy zwanej Divisione Nazionale klub został zakwalifikowany do najwyższej klasy. Przed rozpoczęciem sezonu w celu wzmocnienia do klubu dołączył Pro Roma, po czym przyjął nazwę Fortitudo Pro Roma. Po zakończeniu sezonu 1926/27, w którym zajął ostatnie 10.miejsce w grupie B Prima Divisione, 22 lipca 1927 roku połączył się z FBC Roma oraz Alba Audace Roma, w wyniku czego powstał klub AS Roma.
Po zakończeniu II wojny światowej w 1945 klub został reaktywowany jako SGS Fortitudo. W sezonie 1945/46 startował w regionalnej Prima Divisione, zajmując 9.miejsce w grupie A laziale. W sezonie 1947/48 po zajęciu trzeciego miejsca w grupie B laziale został zakwalifikowany do zreformowanej Promozione. Po dwóch latach w 1950 spadł do Prima Divisione. W 1955 klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na boisku sportowym Campo Aurelio Madonna del Riposo w Rzymie (dzielnica Borgo).

</doc>
<doc id="3060774" url="https://pl.wikipedia.org/wiki?curid=3060774" title="Tadeusz Bieńkowicz">
Tadeusz Bieńkowicz

Tadeusz Bieńkowicz ps. „Rączy” (ur. 15 kwietnia 1923 w Lidzie, zm. 13 grudnia 2019 w Krakowie) – generał brygady Wojska Polskiego, uczestnik II wojny światowej, podoficer Armii Krajowej, „żołnierz wyklęty”, ofiara represji stalinowskich.
Życiorys.
Urodził się w rodzinie Stanisława i Alicji z Balcerów. Po wybuchu II wojny światowej podjął działalność konspiracyjną w sowieckiej strefie okupacyjnej, początkowo w harcerskim batalionie obserwacyjnym jako dowódca tzw. piątki, a po wkroczeniu Niemców w II batalionie 77 pułku piechoty Armii Krajowej. Uczestniczył w akcjach zbrojnych, między innymi w zdobywaniu: Ejszyszek, stacji kolejowej , rozbiciu posterunków granicznych Rzeszy i Ostlandu w Krakszlach, a śmiertelnie raniąc dowódcę "Ortskommandantur" w Koleśnikach doprowadził do jej poddania. Za udział w odbiciu skazańców z więzienia w Lidzie (18 stycznia 1944 r.) odznaczony został Orderem Virtuti Militari. 30 stycznia 1944 r. brał udział w rozbiciu niemieckiego garnizonu w Horodnie. W tym samym roku także w zakończonej sukcesem akcji skierowanej przeciwko wysokiemu dowódcy NKWD majorowi Kanarczukowi. Mimo rozbrojenia kontynuował działalność konspiracyjną na terenach Nowogródczyzny i Polski centralnej. Podjął studia na Uniwersytecie Ekonomicznym w Krakowie.
Aresztowany w 1950 r., został poddany wielomiesięcznym przesłuchaniom i torturom, a później skazany na karę dożywotniego więzienia, mimo iż nie przyznał się do stawianych zarzutów. Zrehabilitowany na początku lat 90., zaś torturujący funkcjonariusz Służby Bezpieczeństwa w 2005 r. skazany został na dwa lata więzienia. Do 1956 r. w czasie uwięzienia ujawniał denuncjatorów i wspierał współwięźniów.
Jako członek Związku Bojowników o Wolność i Demokrację do zakazu krzewił wiedzę o Zbrodni katyńskiej i działalności Armii Krajowej w ramach spotkań z młodzieżą w ramach tej organizacji, a później przy okazji inicjatyw kombatanckich.
Był współzałożycielem Polskiego Związku Więźniów Politycznych Okresu Stalinowskiego i Związku Armii Krajowej w Krakowie (1989 r.), a także aktywistą jako członek Rady Honorowej w Okręgu Nowogródzkim Światowego Związku Żołnierzy AK i Stowarzyszenia Kawalerów Orderu Virtuti Militari. Pełnił obowiązki prezesa Związku Inwalidów Wojennych Oddziału Nowa Huta (od 2007 do 2019 r.) oraz Polskiego Związku Więźniów Komunizmu (od 2010 do 2019 r.), był sekretarzem Małopolskiej Rady Kombatantów i Osób Represjonowanych, członkiem Fundacji Muzeum Historii Armii Krajowej i Stowarzyszenia Ziemi Lidzkiej w Lidzie. Był współautorem publikacji „Akcja na więzienie w Lidzie we wspomnieniach Tadeusza Bieńkowicza i opisie faktów i zdarzeń pokrewnych” (Fundacja muzeum Czynu Zbrojnego, 2009) i fundatorem cmentarza II batalionu 77 pp AK w Naczy.
W 2016 został laureatem nagrody honorowej „Świadek Historii” przyznanej przez Instytut Pamięci Narodowej.
24 kwietnia 2018 Prezydent RP Andrzej Duda, na wniosek ministra obrony narodowej, mianował go na stopień generała brygady.
Zmarł 13 grudnia 2019 r. w Krakowie. Pochowany w Alei Zasłużonych na cmentarzu wojskowym przy ul. Prandoty w Krakowie (kw. CIX-2-1). 

</doc>
<doc id="3060775" url="https://pl.wikipedia.org/wiki?curid=3060775" title="Francesco Francia">
Francesco Francia

Francesco Francia, właśc. Francesco di Marco di Giacomo Raibolini (ur. ok. 1450 w Bolonii, zm. 5 stycznia 1517 tamże) – włoski malarz, rytownik i złotnik okresu renesansu.
Był uczniem Marca Zoppo. Początkowo zajmował się złotnictwem i medalierstwem. W 1506 został malarzem nadwornym w Mantui. Inspirował się sztukę Perugina i Rafaela. Malował głównie obrazy religijne, w których równomiernie oświetlone postacie, w tym lekko zaokrąglone wizerunki Madonny, odznaczają się słodyczą i miękkością linii. Był też dobrym portrecistą. Wykonał freski w bolońskich kościołach San Martino oraz w oratorium św. Cecylii przy kościele San Giacomo Maggiore. Jego przyjacielem i współpracownikiem był Lorenzo Costa.
Dwaj synowie artysty – Giovanni Giacomo (1486-1557) i Gulio (1487-1540) również byli malarzami. Jego uczniem był grafik Marcantonio Raimondi.

</doc>
<doc id="3060776" url="https://pl.wikipedia.org/wiki?curid=3060776" title="Franciszek Otto (książę Lüneburga)">
Franciszek Otto (książę Lüneburga)

Franciszek Otto (ur. 20 czerwca 1530 r., zm. 29 kwietnia 1559 r. w Celle) – książę Lüneburga-Celle od 1546 roku z dynastii Welfów.
Życiorys.
Ernest był najstarszym synem księcia lüneburskiego Ernesta I Wyznawcy oraz Zofii, córki księcia Meklemburgii-Schwerin Henryka V Zgodnego. 
W chwili śmierci ojca był nieletni; zgodnie z jego wolą regencja miała być powierzona stanom księstwa. Te jedna, z uwagi na złą sytuację księstwa odmówiły, podobnie stryjowie młodego księcia. W tej sytuacji cesarz Karol V Habsburg wyznaczył na regentów arcybiskupa Kolonii Adolfa III i jego brata hrabiego Schauenburga Ottona IV. Fakt, iż obaj byli katolikami został powitany niechętnie w protestanckim księstwie. Regenci oddali jednak faktyczny zarząd księstwem w ręce rezydującej w Celle miejscowej rady, złożonej z kilku urzędników (w ważniejszych sprawach musieli oni uzyskiwać zgodę stanów oraz akceptację regentów).
Poślubił Elżbietę Magdalenę, córkę elektora brandenburskiego Joachima II Hektora. Wkrótce jednak zmarł na ospę, a małżeństwo pozostało bezdzietne.

</doc>
<doc id="3060777" url="https://pl.wikipedia.org/wiki?curid=3060777" title="Rów Północny">
Rów Północny

Rów Północny (także: "Pstrągowy") – ciek wodny w gminie Suchy Las, lewy dopływ Warty, główny ciek wodny poligonu w Biedrusku.
Obszar źródliskowy znajduje się na północny wschód od Chludowa (m.in. jezioro Chludowskie). Potem ciek przepływa pomiędzy Wzgórzami Piłsudskiego, a Wzgórzem Jagiełły w kierunku wschodnim. Pierwotnie uchodził do Warty około 3 kilometry na północ od Biedruska w rejonie tzw. Olszynki. W latach 1970-1971 rów skierowano w stronę Biedruska celem budowy bazy szkoleniowo-wypoczynkowej dla żołnierzy w oparciu o zapomniane i zarośnięte zbiorniki wodne pochodzenia przedwojennego. Prace pomiarowe wykonano pod kierunkiem majora Krasowskiego. Wiele robót budowlanych i melioracyjnych wykonywano ręcznie (tereny podmokłe), ale użyto też ciężkiego sprzętu (koparki) i materiałów wybuchowych. Zbiorniki zarybiał i obejmował opieką major Jarosław Piotrowski (zmarły w 1994 i pochowany w Alei Zasłużonych Cmentarza Junikowskiego w Poznaniu). Był też budowniczym jednego z dwóch powstałych akwenów (górnego). Pierwsze połowy ryb odbyły się tutaj w 1972. Do 1997 dozwolone było wędkowanie co drugi dzień. W latach 90. XX wieku zbiorniki sprzedano prywatnemu właścicielowi bez wiedzy dawnych budowniczych.
Całość objęta jest obszarem Natura 2000 - PLH 300001. Chronione są m.in. unikalne w regionie, a zlokalizowane w dolinie rowu, murawy ze związku "Bromion erecti".

</doc>
<doc id="3060779" url="https://pl.wikipedia.org/wiki?curid=3060779" title="Rów Pstrągowy">
Rów Pstrągowy



</doc>
<doc id="3060780" url="https://pl.wikipedia.org/wiki?curid=3060780" title="Sirius 2">
Sirius 2



</doc>
<doc id="3060786" url="https://pl.wikipedia.org/wiki?curid=3060786" title="Sebastian Francis Shaw">
Sebastian Francis Shaw

Sebastian Francis Shaw OFM (ur. 14 listopada 1957 w Padri-Jo-Goth) – pakistański duchowny katolicki, arcybiskup Lahauru od 2013.
Życiorys.
6 grudnia 1991 otrzymał święcenia kapłańskie w zakonie franciszkańskim. Pracował w domach formacyjnych dla zakonników w Lahaur oraz w Karaczi. W latach 1999-2005 był ministrem prowincji pakistańskiej zakonu.
14 lutego 2009 papież Benedykt XVI mianował go biskupem pomocniczym archidiecezji Lahaur ze stolicą tytularną "Tinum". Sakry biskupiej udzielił mu 25 kwietnia 2009 bp Lawrence John Saldanha. 
14 listopada 2013 papież Franciszek mianował go ordynariuszem archidiecezji Lahaur.
Paliusz otrzymał z rąk papieża Franciszka w dniu 29 czerwca 2014.

</doc>
<doc id="3060787" url="https://pl.wikipedia.org/wiki?curid=3060787" title="Sebastian Francis Shah">
Sebastian Francis Shah



</doc>
<doc id="3060788" url="https://pl.wikipedia.org/wiki?curid=3060788" title="Zamek w Śniatynie">
Zamek w Śniatynie

 
Zamek w Śniatynie – zbudowany w XV w. przez Michała Mużyło Buczackiego.
Budowniczy.
Michał Mużyło Buczacki był wojewodą podolskim, kasztelanem kamienieckim, starostą śniatyńskim i kołomyjskim.
Architektura.
Do momentu wybudowania ratusza funkcję wieży obserwacyjnej spełniała nieistniejąca obecnie wieża tego zamku, który znajdował się w obrębie współczesnej ulicy Kuzniecznej, w miejscu szkoły – internatu, szwalni i dzisiejszego ratusza. Na przestrzeni dziejów zamek niszczał i zniknął po II wojnie światowej.

</doc>
<doc id="3060790" url="https://pl.wikipedia.org/wiki?curid=3060790" title="James Martinez (zapaśnik)">
James Martinez (zapaśnik)

James Michael „Jim” Martinez (ur. 14 listopada 1958) – amerykański zapaśnik w stylu klasycznym. Brązowy medalista olimpijski z Los Angeles 1984. Wicemistrz igrzysk panamerykańskich w 1983 i trzeci w 1987. Trzeci na mistrzostwach świata w 1985 i mistrzostwach panamerykańskich w 1987. Drugi w Pucharze Świata w 1985 i szósty w 1982 roku.
W młodości reprezentant Uniwersytetu Minnesota. Wygrał Big Ten w 1979 roku.

</doc>
<doc id="3060792" url="https://pl.wikipedia.org/wiki?curid=3060792" title="Francesco Raibolini">
Francesco Raibolini



</doc>
<doc id="3060798" url="https://pl.wikipedia.org/wiki?curid=3060798" title="Diecezja sztokholmska">
Diecezja sztokholmska



</doc>
<doc id="3060803" url="https://pl.wikipedia.org/wiki?curid=3060803" title="Jean-Louis Bertucelli">
Jean-Louis Bertucelli

Jean-Louis Bertucelli (ur. 3 czerwca 1942 w Paryżu, zm. 6 marca 2014 tamże) – francuski reżyser filmowy i scenarzysta.

</doc>
<doc id="3060808" url="https://pl.wikipedia.org/wiki?curid=3060808" title="Wilhelm Młodszy">
Wilhelm Młodszy

Wilhelm Młodszy, niem. "Wilhelm der Jüngere" (ur. 4 lipca 1535 r., zm. 20 sierpnia 1592 r. w Celle) – książę brunszwicko-lüneburski na Lüneburgu od 1559 roku, do 1569 razem z bratem Henrykiem, po podziale w 1569 w części księstwa z Celle, z dynastii Welfów.
Życiorys.
Henryk był czwartym synem księcia lüneburskiego Ernesta I Wyznawcy oraz Zofii, córki księcia Meklemburgii-Schwerin Henryka V Zgodnego. Po śmierci ojca Wilhelm oddany został na wychowanie na dwór swego dziadka, księcia meklemburskiego Henryka V Zgodnego. Po kilku latach udał się na studia na uniwersytecie w Wittenberdze. Potem ponownie przebywał na różnych dworach książęcych. W 1559 r. zmarł najstarszy brat Franciszek Otton i Wilhelm objął rządy w księstwie Lüneburga wspólnie ze starszym bratem Henrykiem (drugi wedle starszeństwa brat, Fryderyk, zmarł wskutek obrażeń odniesionych w bitwie pod Sieverhausen już w 1553 r.).
Zgodnie z układem zawartym po śmierci ojca ze stanami, władza Henryka i Wilhelma miała być początkowo ograniczona warunkiem stałych konsultacji z wyznaczonymi im doradcami (m.in. bez ich zgody nie mogli zawierać małżeństw). Bracia starali się wyprowadzić księstwo z długów. W 1562 r. bracia zawarli układ z miastem Lüneburg kończący długie spory mieszczan z książętami (wkrótce potem miasto złożyło hołd książętom, ci zaś potwierdzili jego przywileje). W 1564 r. wydano prawa regulujące stosunki kościelne, sądowe i policyjne w księstwie. Również kolejne pięć lat bracia rządzili księstwem w harmonii, aż do 1569 r., gdy Henryk zażądał podziału księstwa na dwie części. Mimo oporu Wilhelma i stanów podział ten został przeprowadzony: Henryk otrzymał niewielką część księstwa z Dannenbergiem, jednorazową zapłatę 4000 talarów i roczną rentę w wysokości 500 talarów. Wilhelm zatrzymał główną część księstwa z Celle, przyjmując jednak na siebie wszystkie długi księstwa oraz ciężary podatkowe na rzecz Rzeszy. Henryk (jako starszy z braci) zachował też pierwszeństwo do dziedziczenia po ewentualnym wymarciu brunszwickiej linii Welfów (i faktycznie, jego syn August objął to dziedzictwo w 1634 r.).
Spory między braćmi o podział księstwa wkrótce jednak zaczęły się na nowo i zakończone zostały dopiero po śmierci Wilhelma. Przeszkodą w ich zakończeniu za jego życia była choroba umysłowa, w którą Wilhelm popadł w 1581 r. i która spowodowała jego niezdolność do samodzielnych rządów. Faktyczne rządy odtąd sprawowała jego żona Dorota, z pomocą syna Ernesta. W tym czasie księstwo zostało powiększone – w 1582 r. przejęto hrabstwo Hoya, a w 1585 r. hrabstwo Diepholz, bo wymarciu tamtejszych rodów.
Rodzina.
Żoną Wilhelma była od 12 października 1561 r. Dorota, córka króla duńskiego Chrystiana III. Z małżeństwa tego pochodziło piętnaścioro dzieci:

</doc>
<doc id="3060810" url="https://pl.wikipedia.org/wiki?curid=3060810" title="Bunt Ntagandy w Demokratycznej Republice Konga">
Bunt Ntagandy w Demokratycznej Republice Konga



</doc>
<doc id="3060813" url="https://pl.wikipedia.org/wiki?curid=3060813" title="Kazimierz Zbigniew Sowa">
Kazimierz Zbigniew Sowa

Kazimierz Zbigniew Sowa (ur. 16 sierpnia 1942 w Krakowie) – polski socjolog.
Życiorys.
Absolwent (dyplom z socjologii uzyskał w roku 1965), a obecnie emerytowany profesor Uniwersytetu Jagiellońskiego w Krakowie. Doktorat "Studenci pochodzenia wielkomiejskiego. Środowisko społeczne jako czynnik socjalizacji" napisał pod kierunkiem profesora Pawła Rybickiego, obronił w 1971 na Uniwersytecie Jagiellońskim. Jego praca habilitacyjna "Wstęp do socjologicznej teorii zrzeszeń" drukiem została wydana dwukrotnie w 1986 i 1988 stała się pod koniec lat siedemdziesiątych podręcznikiem w kilku akademiach ekonomicznych, ale również klasyczną już pozycją we współczesnej socjologii polskiej. Pracował również na Uniwersytecie Śląskim w Katowicach (1977–1978), w rzeszowskiej filii Szkoły Głównej Planowania i Statystyki (1985–1990; obecnie Szkoła Główna Handlowa), w Wyższej Szkole Pedagogicznej w Rzeszowie (1983–2003; obecnie Uniwersytet Rzeszowski; w latach 1990–1996 rektor tej uczelni); w Wyższej Szkole Europejskiej im. ks. Józefa Tischnera (2003–2005) w PWSZ w Oświęcimiu (2006–2016). Od roku 2017 wykłada na studiach doktoranckich w Wyższej Szkole Informatyki i Zarządzania w Rzeszowie.
Był aktywny zawodowo za granicą: w latach 1976–1979 pracował w Bagdadzie przy opracowaniu Generalnego Programu Budownictwa Mieszkaniowego dla Iraku do roku 2000. W 1986 stypendysta (temporary fellow) Nuffield College Uniwersytetu w Oksfordzie.
W latach 1980–1981 był doradcą Regionu Małopolska NSZZ „Solidarność”, a w 1981 roku pełnił funkcję przewodniczącego Komisji Zakładowej NSZZ „Solidarność” przy Spółdzielczym Instytucie Badawczym w Warszawie.
W okresie 1996–2003 członek Komitetu Socjologii Polskiej Akademii Nauk (1999–2003 członek Prezydium). W latach 1981–1984 oraz 2000–2003 członek Zarządu Głównego Polskiego Towarzystwa Socjologicznego, w latach 1984–1981 – przewodniczący Krakowskiego Oddziału Polskiego Towarzystwa Socjologicznego.
W latach 1999–2005 członek Rady Krajowej Stowarzyszenia „Wspólnota Polska”, a w latach 1996–2002 prezes rzeszowskiego oddziału tego stowarzyszenia.
Był twórcą oraz długoletnim Przewodniczącym Rady Programowej wielotomowej serii wydawniczej "Galicja i jej dziedzictwo" zapoczątkowanej przez Wydawnictwo WSP w Rzeszowie, a kontynuowanej przez Wydawnictwo Uniwersytetu Rzeszowskiego. Był także m.in. członkiem Rady Redakcyjnej czasopisma „Zarządzanie Publiczne” oraz członkiem Rady Programowej czasopisma „Trzeci Sektor”.
Odznaczony m.in. Złotym Krzyżem Zasługi (1981), Medalem Komisji Edukacji Narodowej (1998) oraz Krzyżem Kawalerskim Orderu Odrodzenia Polski (2002).
Jako socjolog podejmował w swojej pracy badawczej i refleksji teoretycznej m.in. problematykę zrzeszeń, miasta i urbanistyki, gospodarki nieformalnej, społeczności lokalnych i lokalizmu, historii socjologii polskiej oraz szkolnictwa wyższego.
Mieszka w Lanckoronie. Ojciec Jana Sowy.

</doc>
<doc id="3060814" url="https://pl.wikipedia.org/wiki?curid=3060814" title="Paweł Marcinkiewicz (ur. 1969)">
Paweł Marcinkiewicz (ur. 1969)

Paweł Marcinkiewicz (ur. 1969 w Opolu) – polski poeta, tłumacz, krytyk literacki, badacz literatury i eseista. 
Działalność.
Ukończył filologię angielską na Uniwersytecie Wrocławskim. Później kształcił się w Katowicach, gdzie w 2004 roku uzyskał doktorat. Pracuje jako adiunkt w Instytucie Filologii Angielskiej Uniwersytetu Opolskiego. Mieszka w Opolu. Debiutował jako poeta w tzw. "trzecim obiegu" w 1989 roku arkuszem poetyckim "Zostaw noc, niech płynie". W 1994 roku wyjechał do Stanów Zjednoczonych, potem mieszka przez jakiś czas w Szwecji. Rezultatem tych podróży był cykl wierszy "amerykańskich" pt.: "Pod niebieskim liściem Wielkich Jezior" zamieszczony w tomie "Świat dla opornych" oraz cykl wierszy "szwedzkich" pt.: "Pugerups Gard", który ukazał się w tomie "Tivoli" .

</doc>
<doc id="3060824" url="https://pl.wikipedia.org/wiki?curid=3060824" title="Robert Molle">
Robert Molle

Robert „Bob” Molle (ur. 23 września 1962) - kanadyjski zapaśnik w stylu wolnym i futbolista. Srebrny medalista olimpijski z Los Angeles 1984 roku i brązowy Igrzysk Panamerykańskich z 1983 roku. 5 miejsce na Mistrzostwach Świata w 1983 roku. Po zakończeniu kariery zapaśniczej zawodnik futbolu futbolu kanadyjskiego. Z drużyną Winnipeg Blue Bombers dwukrotnie zdobył Puchar Greya. W 1988 i jako kapitan w 1990 roku.

</doc>
<doc id="3060829" url="https://pl.wikipedia.org/wiki?curid=3060829" title="Ludwik Alfred zu Windisch-Grätz">
Ludwik Alfred zu Windisch-Grätz

Ludwig Alfred Viktorin Aurel Markus Felizian zu Windisch-Graetz (ur. 10 października 1882 w Krakowie; zm. 3 lutego 1968 w Budapeszcie) – austriacki i węgierski szlachcic, członek rodziny arystokratycznej zu Windisch-Graetz.
Życiorys.
Ludwik Windisch-Graetz urodził się 10 października 1882 roku w Krakowie. Był synem Ludwika Józefa, generała kawalerii i generalnego inspektora armii austriackiej i Walerii z Dezsewffych. Wczesne dzieciństwo spędził w domu rodzinnym pod okiem prywatnych nauczycieli. Jak pisała siostra Matylda: "Ludwik był dzieckiem nerwowym, o różnych komplikacjach w usposobieniu, zdolny, niezwykle wcześnie rozwinięty, o temperamencie węgierskim". 1 września 1902, po ukończeniu Technicznej Akademii Wojskowej w Wiedniu, został mianowany na stopień podporucznika i wcielony do 1. Pułku Artylerii Korpuśnej w Krakowie. Studiował prawo i zdał egzaminy z prawa rzymskiego i państwowego.
Podczas wojny rosyjsko-japońskiej w 1905 roku był przy armii rosyjskiej austriackim obserwatorem jako attaché wojskowy. Brał czynny udział w wojnie 1914 roku. Odznaczył się bohaterstwem w czasie walk w Karpatach na froncie bałkańskim jako dowódca Tiger Batalion. 
W 1918 roku wszedł do węgierskiego rządu. Pełnił funkcję ministra aprowizacji. W 1921 roku brał udział w nieudanej próbie przywrócenia księcia Karola Habsburga na tron węgierski. Zdaniem siostry Matyldy: "Ludwik był bardzo dobrym i dzielnym oficerem, wielkich zdolności i osobistej odwagi w czasie wojny". Ale, jak dodaje, niewielkiej wytrwałości w czasie pokoju.

</doc>
<doc id="3060833" url="https://pl.wikipedia.org/wiki?curid=3060833" title="Piąty żywioł">
Piąty żywioł

Piąty Żywioł – dwunasty album studyjny heavymetalowej grupy Turbo, wydany 12 listopada 2013.
Jest to drugi album Turbo z wokalistą Tomkiem Struszczykiem (w zespole od 2007). Na następcę „Strażnika Światła” fani czekali cztery lata. Płyta zawiera ponad 50 minut muzyki utrzymanej w klimacie hard rocka i heavy metalu. Tradycyjnie na płycie Turbo pojawił się utwór instrumentalny – tym razem to „Amalgamat”. Płytę zarejestrowano w studio Perlazza w niecały miesiąc.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3060834" url="https://pl.wikipedia.org/wiki?curid=3060834" title="Christopher Rinke">
Christopher Rinke

Christopher „Chris” Rinke (ur. 26 października 1960 roku) – kanadyjski zapaśnik w stylu wolnym. Brązowy medalista olimpijski z Los Angeles 1984 i uczestnik olimpiady w Seulu w 1988 roku. Brązowy medalista Igrzysk Panamerykańskich z 1983 roku. Dwukrotny złoty medalista Igrzysk Wspólnoty Narodów. Trzeci w Pucharze Świata w 1982; czwarty w 1984 i piąty w 1990 roku.

</doc>
<doc id="3060836" url="https://pl.wikipedia.org/wiki?curid=3060836" title="Deji Tobais">
Deji Tobais

Deji Tobais (ur. 31 października 1991) – brytyjski lekkoatleta specjalizujący się w biegach sprinterskich.
W 2009 zdobył brązowy medal mistrzostw Europy juniorów w sztafecie 4 × 100 metrów. Podczas mistrzostw świata juniorów w Moncton (2010) odpadł w półfinale biegu na 100 metrów. Złoty i srebrny medalista młodzieżowych mistrzostw Europy w Tampere (2013). 
Rekordy życiowe: bieg na 100 metrów – 10,18 (7 czerwca 2014, Ratyzbona); bieg na 200 metrów – 20,61 (7 lipca 2012, Heusden).

</doc>
<doc id="3060839" url="https://pl.wikipedia.org/wiki?curid=3060839" title="Zbory Boże we Włoszech">
Zbory Boże we Włoszech

Zbory Boże we Włoszech (wł. "Le Assemblee di Dio in Italia") – chrześcijański wolny kościół protestancki o charakterze ewangelikalnym nurtu zielonoświątkowego działający we Włoszech, wchodzący w skład Światowej Wspólnoty Zborów Bożych. 
Zbory Boże we Włoszech liczą ok. 150 tysięcy wiernych zrzeszonych w 1028 zborach. Pierwsze zbory zielonoświątkowe we Włoszech pojawiły się w 1908 roku. Zbory Boże zostały założone w 1948 roku, ale oficjalnie uznane przez Włochy dopiero w 1988 roku.

</doc>
<doc id="3060841" url="https://pl.wikipedia.org/wiki?curid=3060841" title="Robert Sienicki">
Robert Sienicki

Robert Sienicki, ps. „bele” (ur. 30 lipca 1987 w Ostrowi Mazowieckiej) – polski twórca komiksów, ilustrator, scenarzysta i wydawca. Autor powstającego od 2006 komiksu internetowego The Movie publikowanego na łamach magazynów „Ok-no” i „Za...iste”, obecnie w portalu Stopklatka.pl.
Członek założyciel netKolektywu, grupy zrzeszającej twórców komiksów internetowych. Wraz z Janem Mazurem i Bartkiem Biedrzyckim współtwórca wydawnictwa Dolna Półka i redaktor magazynu Kolektyw, po jego zamknięciu współtwórca i redaktor naczelny antologii „Profanum”.
Twórca popularnego podcastu/audycji Schwing!, którą prowadził z Konradem Okońskim, Karolem Kalinowskim i Arturem Sadłosem. Scenarzysta nagrodzonej na łódzkim Międzynarodowym Festiwalu Komiksu powieści graficznej Scientia Occulta (Mroja Press, 2011).

</doc>
<doc id="3060842" url="https://pl.wikipedia.org/wiki?curid=3060842" title="Władysław Szysz">
Władysław Szysz

Władysław Szysz (ur. 26 września 1919 w Dalekich w powiecie lidzkim, zm. 26 grudnia 1949) – uczestnik II wojny światowej w szeregach Armii Czerwonej i Ludowego Wojska Polskiego, funkcjonariusz organów bezpieczeństwa PRL.
Życiorys.
Pochodził z rodziny chłopskiej wyznania katolickiego. Był synem Filipa i Heleny Szyszów. W latach 1926–1936 uczęszczał do szkoły powszechnej w Wilnie. Z powodu trudnej sytuacji rodzinnej przerwał naukę w gimnazjum w Lidzie i podjął pracę fizyczną na kolej. W 1940 został skierowany do szkoły podoficerskiej Armii Czerwonej i awansowany na stopień sierżanta. Kontynuował naukę w szkole oficerskiej przy 8 pułku kolejowym w Miczuryńsku. W 1942 został zdemobilizowany i odesłany do pracy przy budowie fabryki w Czelabińsku. W 1943 jako ochotnik zgłosił się do tworzonego w ZSRR Ludowego wojska Polskiego. W 1 Dywizji Piechoty im. Tadeusza Kościuszki dowodził plutonem pułku pancernego. Ukończył też szkołę oficerską w Kujbyszewie.
16 sierpnia 1944 został wywiadowcą Sekcji 1 Kontrwywiadu WUBP w Białymstoku, a 28 grudnia 1944 komendantem gmachu WUBP w stopniu chorążego. Od 15 stycznia 1945 szef Grupy Operacyjnej PUBP na powiat łaski i kierownik Powiatowego Urzędu Bezpieczeństwa Publicznego w Łasku. Od 1 czerwca 1945 kierownik MUBP w Łodzi w stopniu porucznika, 9 marca 1946 mianowany szefem PUBP w Suwałkach. 10 października 1945 został odznaczony Srebrnym Krzyżem Zasługi Od 15 maja 1947 zastępca szefa, a od 24 lipca 1947 szef Wojewódzkiego Urzędu Bezpieczeństwa Publicznego w Białymstoku w stopniu kapitana, 22 grudnia 1947 mianowany majorem. 7 marca 1949 przeniesiony na zastępcę szefa WUBP w Szczecinie. Zginął postrzelony przypadkowo na polowaniu.

</doc>
<doc id="3060844" url="https://pl.wikipedia.org/wiki?curid=3060844" title="Ludmyła Olanowśka">
Ludmyła Olanowśka

Ludmyła Olanowśka (ur. 20 lutego 1993) – ukraińska lekkoatletka specjalizująca się w chodzie sportowym.
W 2011 zajęła 7. miejsce na juniorskich mistrzostwach Europy w Tallinnie. Czwarta zawodniczka mistrzostw świata juniorów w chodzie na 10 000 metrów (2012). Rok później sięgnęła po srebrny medal młodzieżowych mistrzostw Europy oraz zajęła 12. miejsce podczas mistrzostw świata w Moskwie. W 2014 została w Zurychu wicemistrzynią Europy. W 2015 roku zajęła trzecie miejsce na mistrzostwach świata w Pekinie.
Złota medalistka mistrzostw Ukrainy oraz reprezentantka kraju w pucharze świata, Europy i drużynowych mistrzostwach Europy w chodzie sportowym.

</doc>
<doc id="3060846" url="https://pl.wikipedia.org/wiki?curid=3060846" title="Liudmiła Olianowska">
Liudmiła Olianowska



</doc>
<doc id="3060847" url="https://pl.wikipedia.org/wiki?curid=3060847" title="Lyudmyla Olyanovska">
Lyudmyla Olyanovska



</doc>
<doc id="3060848" url="https://pl.wikipedia.org/wiki?curid=3060848" title="Reprezentacja Australii A w rugby union mężczyzn">
Reprezentacja Australii A w rugby union mężczyzn

Reprezentacja Australii A w rugby union mężczyzn – druga reprezentacja Australii w rugby union biorąca udział w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Rugby Australia.
W 2005 roku drużyna rozegrała dwa mecze w Australii oraz jeden w listopadzie przeciwko "Barbarians Français", a rok później prócz dwóch spotkań w kraju trzy podczas "tournée" do Europy. Była zaproszona do udziału w inaugracyjnej edycji Pucharu Narodów Pacyfiku w 2006 roku, ARU odrzucił jednak zaproszenie, chcąc się skupić na krajowych rozgrywkach. Dołączyła jednak do zawodów rok później, zajmując drugą pozycję z trzema zwycięstwami, remisem i porażką. Wzięła również udział w edycji 2008 wygrywając cztery spotkania i ulegając jedynie w decydującym o końcowym triumfie meczu z New Zealand Māori.
Pod koniec 2008 roku Australian Rugby Union ogłosił wycofanie się z Pucharu Narodów Pacyfiku oraz zamknięcie programu "Australia A" z powodów finansowych. Plany wskrzeszenia zespołu przy finansowym współudziale World Rugby pojawiły się w lutym 2020 roku, oficjalne jego ogłoszenie nastąpiło w maju roku 2022.

</doc>
<doc id="3060863" url="https://pl.wikipedia.org/wiki?curid=3060863" title="Lomatia">
Lomatia

Lomatia – rodzaj z rodziny srebrnikowatych ("Proteaceae"). Obejmuje 12 gatunków występujących w większości we wschodniej Australii i na Tasmanii, kilka gatunków rośnie w Ameryce Południowej. Zaliczane tu gatunki na ogół są bardzo zmienne i łatwo tworzą mieszańce. Jeden z zaliczanych tu taksonów – "L. tasmanica" jest właśnie pochodzenia mieszańcowego i ze względu na triploidalny zestaw chromosomów rozmnażać się może tylko wegetatywnie. Ponieważ znaleziono jego ślad kopalny sprzed ponad 43 tys. lat – uchodzi za najstarszą żywą roślinę.
Systematyka.
Rodzaj z rodziny srebrnikowatych stanowiącej grupę siostrzaną dla platanowatych, wraz z którymi wchodzą w skład rzędu srebrnikowców, stanowiącego jedną ze starszych linii rozwojowych dwuliściennych właściwych. W obrębie rodziny rodzaj stanowi klad bazalny w plemieniu "Embothrieae" Rchb. 1828, obejmującym poza tym także takie rodzaje jak: "Alloxylon, Embothrium, Oreocallis" i "Telopea". Plemię to klasyfikowane jest do podrodziny "Grevilleoideae" Engl. 1892.

</doc>
<doc id="3060864" url="https://pl.wikipedia.org/wiki?curid=3060864" title="Wielki Las">
Wielki Las

2 miejscowości w Polsce:
Rezerwaty przyrody w Polsce:
Zobacz też:

</doc>
<doc id="3060872" url="https://pl.wikipedia.org/wiki?curid=3060872" title="Ewangeliarz jurjewski">
Ewangeliarz jurjewski

Ewangeliarz jurjewski – XII-wieczny manuskrypt staro-cerkiewno-słowiański, zawierający wybór czytań ewangelicznych na niedziele i święta. Przechowywany jest w Państwowym Muzeum Historycznym w Moskwie.
Księga pochodzi z około 1120 roku. Zgodnie z informacją zamieszczoną na ostatniej karcie, została wykonana przez pisarza imieniem Teodor na zamówienie ihumena Kiriaka z monasteru św. Jerzego w Nowogrodzie. W warstwie językowej brak jednak cech północnoruskich, co pozwala przypuszczać, że skryba pochodził z południa Rusi lub że Ewangeliarz stanowi odpis wcześniejszego południoworuskiego tekstu. Pierwszy opis Ewangeliarza opublikował archimandryta Amfilochiusz ("Описание Юрьевского Евангелия 1118-1128 г. Воскресенской Ново-Иерусалимской библиотеки с приложением", 1877). Warstwę językową manuskryptu badali m.in. Aleksiej Szachmatow ("Beitrage zur russischen Grammatik", Arch. Slav. Phil., 7, s. 75) i Aleksiej Sobolewski ("Лекции по истории русского языка", Киев 1888, s. 12-3).
Na manuskrypt składa się 231 pergaminowych kart, oprawa została wykonana z drewna, srebra i aksamitu. Księga charakteryzuje się oryginalną ornamentyką, inicjały zdobione są plecionką z przedstawieniami zwierząt, ptaków i postaci ludzkich.

</doc>
<doc id="3060873" url="https://pl.wikipedia.org/wiki?curid=3060873" title="César Villanueva">
César Villanueva

César Villanueva Arévalo (ur. 5 sierpnia 1946 w Tarapoto) – peruwiański polityk, w latach 2007–2013 prezydent peruwiańskiego regionu San Martín, od 31 października 2013 do 24 lutego 2014 i ponownie od 2 kwietnia 2018 do 8 marca 2019 premier Peru.
Życiorys.
Villanueva urodził się 5 sierpnia 1946 roku w mieście Tarapoto. Studiował administrację na Uniwersytecie Narodowym Federico Villarreal. W styczniu 2007 roku został prezydentem regionu San Martín.
Po dymisji premiera Juana Jiméneza z 31 października 2013, Villanueva został szefem rządu z ramienia partii centrolewicowych. Prezydent Ollanta Humala mianował go na to stanowisko, gdyż zarządzany przez niego region San Martín odznaczał się stosunkowo małym wskaźnikiem ubóstwa i rozwijającym się górnictwem oraz energetyką. Ze stanowiska zrezygnował 24 lutego 2014. Jego następcą został René Cornejo.

</doc>
<doc id="3060878" url="https://pl.wikipedia.org/wiki?curid=3060878" title="Piotr (Sokołow)">
Piotr (Sokołow)

Piotr, imię świeckie Pawieł Iwanowicz Sokołow (ur. 16 czerwca 1863 w Bałtaju, także Bołtaju, Sadowce, zm. 15 lub 16 maja 1937) – rosyjski biskup prawosławny.
Życiorys.
Był synem kapłana prawosławnego. Ukończył seminarium duchowne w Saratowie w 1885. Święcenia kapłańskie przyjął jako mężczyzna żonaty. W latach 1892–1913 służył w eparchii saratowskiej jako misjonarz, natomiast przez kolejne dziesięć lat był kapelanem żeńskiego monasteru w Saratowie. W 1923, po śmierci małżonki, złożył wieczyste śluby mnisze z imieniem Piotr, po czym w tajemnicy, bez zgody patriarchy moskiewskiego i całej Rusi Tichona, został wyświęcony na biskupa sierdobskiego, wikariusza eparchii saratowskiej. Gdy Tichon opuścił areszt domowy, zatwierdził przeprowadzoną chirotonię, nadając mu tytuł biskupa wolskiego. Według niektórych źródeł Piotr (Sokołow) w 1923 był "locum tenens" nawet czterech administratur: uralskiej, penzeńskiej, astrachańskiej i samarskiej. Był zdecydowanym krytykiem Żywej Cerkwi.
W 1923 został aresztowany, trafił do obozu w dawnym Monasterze Sołowieckim. Był jednym z sygnatariuszy listu biskupów uwięzionych na Sołowkach do rządu radzieckiego. W 1926 został zwolniony z obozu z zakazem osiedlania się w sześciu największych miastach ZSRR. Początkowo zamieszkał w Kirsanowie, następnie osiadł w Saratowie, lub według innego źródła – w Sierdobsku.
W 1930 uzyskał prawo dowolnego wyboru miejsca zamieszkania. Osiadł wówczas w Kamyszynie. W 1930 został wyznaczony do objęcia katedry mohylewskiej i mścisławskiej, jednak w Mohylewie przebywał tylko kilka dni. Jeszcze w tym samym roku został ordynariuszem eparchii stalingradzkiej. W 1933 otrzymał godność arcybiskupa.
W Stalingradzie prawosławni uznający jurysdykcję Patriarchatu Moskiewskiego dysponowali jedynie cerkwią cmentarną. W niej też regularnie służył biskup Piotr, regularnie krytykując w swoich kazaniach władzę radziecką, którą z powodu ateistycznego charakteru nazywał „piekłem na ziemi”. W związku z tym został w 1935 aresztowany i oskarżony o prowadzenie agitacji kontrrewolucyjnej. Razem z nim aresztowano służących w cerkwi diakona Piotra Złatorunskiego oraz ks. Aleksieja Sierdobolskiego. Ostatecznie jednak biskup został zwolniony.
Po odzyskaniu wolności hierarcha został przeniesiony na katedrę woroneską i borisoglebską. Najprawdopodobniej w ten sposób "locum tenens" Patriarchatu Moskiewskiego metropolita Sergiusz pragnął w ten sposób uchronić go przed aresztowaniem i dalszymi represjami; katedra woroneska wakowała po aresztowaniu miejscowego biskupa Zachariasza. W Woroneżu biskup Piotr służył początkowo w cerkwi Zaśnięcia Matki Bożej, jednak z powodu konfliktu z innymi duchownymi w maju 1936 zaprzestał służby w tej świątyni. Być może cały konflikt został wyreżyserowany przez NKWD. Duchowny służył odtąd w innych cerkwiach, nie tylko w Woroneżu. W październiku 1936 został aresztowany. Postawiono mu zarzuty wrogiego stosunku do władzy radzieckiej, poglądów monarchistycznych, propagandy kontrrewolucyjnej. Zarzucono mu, iż w swoich kazaniach wzywał wiernych do skupiania się wokół Cerkwi i mówił o prześladowaniach religijnych w kraju. 12 lutego 1937 biskup Piotr został skazany na pięć lat łagru i trzy lata pozbawienia praw obywatelskich. Zmarł w maju tego samego roku w nieznanych okolicznościach – w obozie lub jeszcze w więzieniu w Woroneżu. W 1992 został zrehabilitowany.
Miał syna Pawła i córkę Ninę.

</doc>
<doc id="3060881" url="https://pl.wikipedia.org/wiki?curid=3060881" title="Sławomir Złotek-Złotkiewicz">
Sławomir Złotek-Złotkiewicz

Sławomir Złotek-Złotkiewicz (ur. 8 lipca 1930 w Brwinowie, zm. 3 lutego 1978 w Warszawie) – polski koszykarz, reprezentant Polski, medalista mistrzostw Polski.
Życiorys.
Kariera sportowa.
Pod koniec lat 40. występował krótko w Legii Warszawa występującej wówczas w B-klasie. Przez niemal całą karierę był jednak zawodnikiem Polonii Warszawa, z którą wywalczył pierwsze miejsce w pierwszym, historycznym sezonie II ligi (1950/1951). a następnie grał na poziomie I ligi do 1957. Z warszawskim klubem wywalczył wicemistrzostwo Polski w 1954 i 1957. W latach 1951-1956 wystąpił 69 razy w reprezentacji Polski, m.in. na mistrzostwach Europy w 1955, zajmując z drużyną 5 miejsce. Dla drużyny narodowej zdobył w karierze 335 punktów.
W sezonie 1959/1960 ponownie znalazł się w składzie Polonii, ale nie zagrał w żadnym meczu. W II rundzie sezonu 1960/1961 został trenerem Polonii i prowadził ją do 1967. W ostatnim roku pracy zajął najlepsze w karierze trenerskiej miejsce w lidze - piąte. W 1973 został przewodniczącym sekcji koszykówki Stołecznej Federacji Sportu.
Wykształcenie i praca zawodowa.
W 1950 ukończył zdał maturę w Liceum im. Stefana Batorego w Warszawie, następnie podjął studia na Politechnice Warszawskiej, zakończone zdobyciem tytułu inżyniera w 1953, tytułu magistra inżyniera budownictwa wodnego w 1959. Od 1960 pracował w Biurze Projektowo-Konstrukcyjnym Stołecznego Przedsiębiorstwa Energetyki Cieplnej, od 1967 w Centralnym Biurze Studiów i Projektów Wodnych, Melioracji i Zaopatrzenia Rolnictwa w Wodę "BIPROMEL", m.in. na stanowisku głównego projektanta.

</doc>
<doc id="3060882" url="https://pl.wikipedia.org/wiki?curid=3060882" title="Kozłowskie">
Kozłowskie

Kozłowskie – osada w Polsce położona w województwie pomorskim, w powiecie wejherowskim, w gminie Luzino.

</doc>
<doc id="3060886" url="https://pl.wikipedia.org/wiki?curid=3060886" title="Tabacznik (województwo pomorskie)">
Tabacznik (województwo pomorskie)

Tabacznik – osada wsi Kębłowo w Polsce położona w województwie pomorskim, w powiecie wejherowskim, w gminie Luzino.

</doc>
<doc id="3060889" url="https://pl.wikipedia.org/wiki?curid=3060889" title="Tępski Młyn">
Tępski Młyn

Tępski Młyn – osada w Polsce położona w województwie pomorskim, w powiecie wejherowskim, w gminie Luzino.

</doc>
<doc id="3060892" url="https://pl.wikipedia.org/wiki?curid=3060892" title="Wielki Las (województwo pomorskie)">
Wielki Las (województwo pomorskie)

Wielki Las – osada w Polsce położona w województwie pomorskim, w powiecie wejherowskim, w gminie Luzino.

</doc>
<doc id="3060893" url="https://pl.wikipedia.org/wiki?curid=3060893" title="Muryang sa">
Muryang sa

Muryang sa (무량사 Klasztor Nieskończoności) – koreański klasztor.
Historia klasztoru.
Klasztor został wybudowany przez mistrza sŏn T'onghyo Pŏmila (810-889) na górze Mansu. Przebywał tu także mistrz sŏn Nanghye Muyŏm (799-888), który znacznie klasztor rozbudował..
Klasztor Muryang jest jednym z najlepiej zachowanych klasztorów.
Z klasztorem związane są także pustelnie, takie jak m.in. Mujin am, Tosol am i T'aejo am.
Kim Si’sŭp (1435-1483) mieszkał tu w ostatnich latach swojego życia i tu zmarł.

</doc>
<doc id="3060894" url="https://pl.wikipedia.org/wiki?curid=3060894" title="Zapasy na Igrzyskach Azjatyckich 2006">
Zapasy na Igrzyskach Azjatyckich 2006

Zapasy na Igrzyskach Azjatyckich 2006 odbywały się w hali Aspire Dome na zachód od Ad-Dauhy w dniach 9-14 grudnia.

</doc>
<doc id="3060895" url="https://pl.wikipedia.org/wiki?curid=3060895" title="Puziowe Doły">
Puziowe Doły

Puziowe Doły – wąwóz lessowy w gminie Trzydnik Duży, powiat kraśnicki, na północ od Rzeczycy Ziemiańskiej, województwo lubelskie. 
19 kwietnia 1944 roku w wąwozie komunistyczne ugrupowania spod znaku AL – GL dokonały mordu na kilkunastu mieszkańcach wsi Dąbrówka i Potok Stany. Do dziś nie ustalono miejsca pochówku pomordowanych. Brak też upamiętnienia tej zbrodni.

</doc>
<doc id="3060900" url="https://pl.wikipedia.org/wiki?curid=3060900" title="Ali Alp Çayir">
Ali Alp Çayir



</doc>
<doc id="3060901" url="https://pl.wikipedia.org/wiki?curid=3060901" title="Michel Duchaussoy">
Michel Duchaussoy

Michel Duchaussoy (ur. 29 listopada 1938 w Valenciennes, zm. 13 marca 2012 w Paryżu) – francuski aktor filmowy, który na przestrzeni lat 1962–2012 wystąpił w ponad 130 produkcjach filmowych.
Urodził się jako Michel Rene Jacques Duchaussoy. Swoją karierę rozpoczął w 1964 roku jako aktor teatralny w Comédie Française.
Duchaussoy wystąpił w wielu francuskich klasycznych sztukach teatralnych takich autorów jak Molier, Pierre de Marivaux, Pierre Corneille czy Eugène Ionesco. W 2003 roku przyznano mu prestiżową nagrodę Moliera w kategorii najlepszy aktor drugoplanowy.
Aktor podłożył także głos pod Marlona Brando we francuskiej wersji "Ojca chrzestnego" w reżyserii Francisa Forda Coppoli.
W 2010 roku zagrał u boku Sophie Marceau w filmie "L'âge de raison" w reżyserii Yanna Samuella.

</doc>
<doc id="3060904" url="https://pl.wikipedia.org/wiki?curid=3060904" title="Man’yōshū">
Man’yōshū

 – najstarsza zachowana do naszych czasów antologia poezji japońskiej. Podzielona jest na dwadzieścia nietytułowanych ksiąg, a zawiera ponad 4500 wierszy autorstwa ok. 700 poetów. Skompilowana została jako przedsięwzięcie prywatne ok. 780 roku przez poetę Ōtomo no Yakamochi, zapewne przy udziale współpracowników.
Zawartość.
Dokładna liczba wierszy zależy od sposobu traktowania ich wariantów i waha się od 4462 do 4560. Są to utwory ok. 700 poetów (B. Lewin podaje liczbę 561 autorów wymienionych imiennie), przy czym ok. 200 utworów jest anonimowych.
Najwcześniejsze wiersze pochodzą z okresu przedpiśmiennego – być może nawet z IV w. n.e. (A. Vovin datuje jednak najstarsze z nich na koniec VI wieku). Najpóźniejszy wiersz powstał w roku 759, całość obejmuje zatem niemal cztery stulecia. Tematyka zbioru jest bardzo urozmaicona – od panegiryków ku czci wybitnych osobistości, poprzez opisy natury, do intymnych uczuć i refleksji osobistych; nie brak też elegii, wierszy ludowych czy poezji zaangażowanej społecznie (np. „Dialog o nędzy”). Do najwybitniejszych poetów, których twórczość obecna jest w "Man’yōshū", należą (w porządku chronologicznym): cesarz Yūryaku, Nukata no Ōkimi, Kakinomoto no Hitomaro, Yamabe no Akahito, Yamanoe no Okura, Takahashi no Mushimaro, Ōtomo no Tabito, Ōtomo no Sakanoue no Iratsume, Ōtomo no Yakamochi. Zdecydowana większość autorów to mężczyźni (ok. 80%), pochodzący ze wszystkich warstw społecznych, obok cesarzy i arystokracji dworskiej są tu też wieśniacy, żołnierze czy nawet żebracy.
Forma i postać tekstu.
Formą poezji najliczniej reprezentowaną jest "tanka" (niemal 4200), występują tu jednak także "chōka" (262) i "sedōka" (61). Pod względem stylistycznym antologia ta jest niezwykle zróżnicowana, z utworami naiwnymi czy wręcz prymitywnymi sąsiadują arcydzieła japońskiej mowy wiązanej.
Wszystkie wiersze spisane są w języku japońskim, natomiast wprowadzenia do wierszy sformułowane są w klasycznej chińszczyźnie. Do zapisu zastosowano wyłącznie znaki chińskie, częściowo użyte semantycznie, a częściowo – fonetycznie (tzw. "man’yōgana").
Tytuł.
Tytuł antologii interpretowany może być trojako, ze względu na wieloznaczność drugiego składnika. Pierwszy element, "man" 万 (萬), oznacza ‘dziesięć tysięcy’ lub ogólnie ‘wiele, mnóstwo’, trzeci zaś, "shū" 集, to ‘zbiór, kolekcja, antologia’. Środkowy składnik tytułu, "yō" 葉, ma podstawowe znaczenie ‘liść, liście’ (stąd i tradycyjnie przyjęty w językach europejskich przekład „Dziesięć tysięcy liści”), może jednak także oznaczać ‘epokę, okres, wiek, pokolenie’ (por. "matsuyō" 末葉 ‘koniec, schyłek (epoki)’) lub być metaforą słowa czy wiersza (por. "koto no ha" / "kotoba" 言葉 ‘wyraz, mowa’).
Manuskrypty.
Oryginał tekstu nie zachował się do naszych czasów. Najstarsza istniejąca kopia ("Katsura-bon" 桂本) pochodzi z połowy okresu Heian, nie jest jednak kompletna, bo obejmuje tylko 109 wierszy (z księgi czwartej). Najstarszy kompletny rękopis ("Nishi Honganji-bon" 西本願寺本) datowany jest na koniec okresu Kamakura.
Tłumaczenia.
Przekłady na język polski.
Brak jest tłumaczenia całości antologii "Man’yōshū" na język polski. Obszerniejszy wybór wierszy w przekładzie polskim znaleźć można m.in. w następujących książkach:
Przekłady na inne języki europejskie.
Istnieje kilka całościowych tłumaczeń "Man’yōshū" na angielski, rosyjski i francuski. Do najbardziej wartościowych z nich zaliczyć można:

</doc>
<doc id="3060905" url="https://pl.wikipedia.org/wiki?curid=3060905" title="Strandża (wieś)">
Strandża (wieś)



</doc>
<doc id="3060908" url="https://pl.wikipedia.org/wiki?curid=3060908" title="Mikałaj Szaucou">
Mikałaj Szaucou

Mikałaj Michajławicz Szaucou (, , "Nikołaj Michajłowicz Szewcow"; ur. 22 sierpnia 1948 w Baguciczach) – białoruski polityk, deputowany do Rady Najwyższej Republiki Białorusi XIII kadencji, w latach 1996–2000 deputowany do Izby Reprezentantów Republiki Białorusi I kadencji.
Życiorys.
Młodość i praca.
Urodził się 22 sierpnia 1948 roku we wsi Bagucicze, w rejonie jelskim obwodu poleskiego Białoruskiej SRR, ZSRR. W latach 1971–1975 pracował jako dyrektor domu kultury, starszy inspektor w dziale kadr. W latach 1975–1991 był instruktorem, kierownikiem wydziału w Jelskim Komitecie Rejonowym Komunistycznej Partii Białorusi (KPB), kierownikiem wydziału w Homelskim Komitecie Obwodowym KPB, I sekretarzem Narowlańskiego Komitetu Rejonowego KPB. W 1979 roku ukończył Leningradzki Państwowy Instytut Kultury, w 1987 roku – Mińską Wyższą Szkołę Partyjną. W latach 1991–1994 pełnił funkcję dyrektora fabryki cukierniczej w Narowli. W latach 1994–1996 pracował jako przewodniczący Narowlańskiego Rejonowego Komitetu Wykonawczego. W 1995 roku ukończył Miński Instytut Zarządzania Kompleksem Rolniczo-Przemysłowym. Był członkiem Partii Komunistów Białoruskiej.
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z Jelskiego-Narowlańskiego Okręgu Wyborczego Nr 93. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Edukacji, Nauki i Kultury. Był przewodniczącym Podkomisji ds. Kultury. Należał do frakcji komunistów. Od 3 czerwca był członkiem grupy roboczej Rady Najwyższej ds. współpracy z parlamentem Republiki Kirgizji. Poparł dokonaną przez prezydenta Alaksandra Łukaszenkę kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję zastępcy przewodniczącego Komisji ds. Edukacji, Kultury, Nauki i Postępu Naukowo-Technicznego. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2000 roku; kolejne wybory do tego organu jednak nigdy się nie odbyły. Jego kadencja w Izbie Reprezentantów zakończyła się 21 listopada 2000 roku.
Od 1997 roku był kierownikiem działu kadr i ewidencji Głównego Urzędu Polityki Kadrowej w Administracji Prezydenta Republiki Białorusi.
Życie prywatne.
Mikałaj Szaucou jest żonaty. W 1995 roku mieszkał w mieście Narowla w obwodzie homelskim.

</doc>
<doc id="3060909" url="https://pl.wikipedia.org/wiki?curid=3060909" title="Friedrich von Wallenrode">
Friedrich von Wallenrode

Friedrich (Fryderyk) von Wallenrode (ur. w ?, zm. 15 lipca 1410 pod Grunwaldem) − wielki marszałek zakonu krzyżackiego. Zginął w bitwie pod Grunwaldem.
Fryderyk von Wallenrode był bratem wielkiego mistrza Konrada Wallenrode, jego krewnym był również Johann von Wallenrode, w latach 1393–1416 arcybiskup metropolita Rygi. Fryderyk von Wallenrode przed 1393 był wójtem tczewskim. W tym czasie brat Fryderyka, wielki mistrz zakonu krzyżackiego Konrad von Wallenrode prowadził także ożywioną działalność gospodarczą i kolonizacyjną w Prusach. Z jego inicjatywy utworzono w 1393 nową komturię z siedzibą w Rynie. Jej pierwszym zwierzchnikiem został Friedrich von Wallenrode. W późniejszym czasie (po 1396) był także komturem Gniewu, Brodnicy i wreszcie Królewca. Będąc komturem Królewca tym samym pełnił funkcję wielkiego marszałka zakonu krzyżackiego. Zginął w bitwie pod Grunwaldem dowodząc lewym skrzydłem armii zakonnej. Jego ciało zostało odesłane do Malborka wraz z ciałem wielkiego mistrza Ulricha von Jungingena i wielkiego komtura Kuno von Lichtensteina.

</doc>
<doc id="3060910" url="https://pl.wikipedia.org/wiki?curid=3060910" title="Fryderyk von Wallenrode">
Fryderyk von Wallenrode



</doc>
<doc id="3060911" url="https://pl.wikipedia.org/wiki?curid=3060911" title="Władysław Pawlak (koszykarz)">
Władysław Pawlak (koszykarz)

Władysław Pawlak (ur. 27 czerwca 1932 w Moszczance, zm. 24 czerwca 1999 w Warszawie) – polski koszykarz, reprezentant kraju, pięciokrotny mistrz Polski, występujący na pozycji obrotowego (środkowego), po zakończeniu kariery zawodniczej trener koszykarski.
Kariera sportowa.
Zawodnik.
W I lidze debiutował w barwach Kolejarza Ostrów Wielkopolski w sezonie 1951/1952, występował w nim również w sezonie 1952/1953. Od 1953 był zawodnikiem Legii Warszawa, z którą odniósł swoje największe sukcesy, pięciokrotnie mistrzostwo Polski (1956, 1957, 1960, 1961, 1963). dwukrotnie wicemistrzostwo (1955 i 1958), brązowy medal mistrzostw Polski w 1962. 
W reprezentacji Polski seniorów wystąpił 113 razy w latach 1955-1961, zdobywając 859 punktów. Wystąpił m.in. czterokrotnie na mistrzostwach Europy (1955 - 5 miejsce, 1957 - 7 miejsce, 1959 - 6 miejsce, 1961 - 9 miejsce). Z występu na Igrzyskach Olimpijskich w Rzymie (1960) wyeliminowała go ciężka kontuzja w ostatniej fazie przygotowań.
Kariera trenerska.
Po zakończeniu kariery zawodniczej pracował w Legii jako trener młodzieży. W latach 1975-1981 był trenerem seniorskiej drużyny Legii, m.in. wprowadził ją do I ligi w 1978, a następnie w trzech kolejnych sezonach na najwyższym szczeblu rozgrywek (najwyższa pozycja - szósta w 1980).
Koszykarzami Legii Warszawa byli także jego syn Piotr i wnuk Jan.

</doc>
<doc id="3060924" url="https://pl.wikipedia.org/wiki?curid=3060924" title="Ewangeliarz Wukana">
Ewangeliarz Wukana

Ewangeliarz Wukana – sporządzony w pierwszych latach XIII wieku manuskrypt zawierający staroserbski przekład fragmentów Ewangelii na niedziele i święta. Jego nazwa pochodzi od syna wielkiego żupana Raszki Stefana Nemanji, Wukana.
Spisany na pergaminie manuskrypt składa się ze 189 kart, kilka środkowych kart nie zachowało się. Wewnątrz zawiera dwie miniatury: z przedstawieniem św. Jana Ewangelisty (karta 1) i Chrystusa (karta 76). Na karcie 189 podpisał się jeden ze skrybów, mnich Symeon.
Manuskrypt został odnaleziony w 1859 roku na górze Athos. Zakupiony przez archimandrytę Porfiriusza (Uspienskiego), został zabrany do Petersburga i podarowany carowi. Przechowywany jest obecnie w petersburskiej Rosyjskiej Bibliotece Narodowej.
Ewangeliarz Wukana został sporządzony w Rasie. Tekst zawiera liczne cechy językowe dialektu raskiego, m.in. przejście "vъ" w "u" ("vъova" → "udova", "vъsta" → "usta"), jer miękki w miejsce pierwotnych dwóch jerów ("izъ ustъ" → "iz ustь"), częste zastąpienie samogłosek nosowych "ą", "ę" przez "u", "e" ("na glavą" → "na glavu", "propęti tę" → "propeti te"). Przykłady pomieszania samogłosek nosowych i wokalizacji jerów (np. "zъlь" → "zolь", "lъstь" → "lestь") wskazują, że tekst powstał jako odpis wcześniejszego zabytku średniobułgarskiego.

</doc>
<doc id="3060925" url="https://pl.wikipedia.org/wiki?curid=3060925" title="Marian Nixon">
Marian Nixon

Marian Nixon (ur. 20 października 1904, zm. 13 lutego 1983) – amerykańska aktorka filmowa.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3060926" url="https://pl.wikipedia.org/wiki?curid=3060926" title="Earthshine">
Earthshine

Earthshine – drugi album studyjny polskiej grupy muzycznej Tides From Nebula. Wydawnictwo ukazało się 9 maja 2011 roku nakładem wytwórni muzycznej Mystic Production. Nagrania zostały zarejestrowane w Preisner Studio, należącym do kompozytora Zbigniewa Preisnera, również współautora muzyki i koproducenta płyty.
Lista utworów.
Opracowano na podstawie materiału źródłowego.

</doc>
<doc id="3060930" url="https://pl.wikipedia.org/wiki?curid=3060930" title="Maciej Jurkowski">
Maciej Jurkowski

Maciej Jerzy Jurkowski (ur. 1946) – wieloletni (do 2016) wiceprezes Państwowej Agencji Atomistyki, ekspert z zakresu dozoru bezpieczeństwa jądrowego i ochrony radiologicznej. 
Wykształcenie.
Ukończył studia na Wydziale Mechanicznym Energetyki i Lotnictwa Politechniki Warszawskiej (1970 – magister inżynier mechanik ze specjalnością energetyka jądrowa). Ukończył w latach 1976–2000 liczne kursy i szkolenia dotyczące zagadnień bezpieczeństwa i technologii obiektów jądrowych, m.in. szkolenia zagraniczne współorganizowane przez Międzynarodową Agencję Energii Atomowej (MAEA).
Przebieg kariery.
W latach 1970–1985 pracował w Instytucie Badań Jądrowych w Świerku, gdzie brał udział w badaniach nad reaktorami prędkimi i wysokotemperaturowymi i uczestniczył w pracach nad modyfikacjami reaktorów badawczych oraz wstępnych pracach nad projektowaniem ciepłowni jądrowych. Brał także udział w pracach nad rozwojem systemów energetycznych pod kątem przyszłego wprowadzania energetyki jądrowej.
W latach 1985–1992 zatrudniony w Centralnym Laboratorium Ochrony Radiologicznej (CLOR), w Zespole Dozoru Jądrowego (zakład VII) uczestniczył w pracach nad przygotowywaniem zezwolenia na budowę Elektrowni Jądrowej Żarnowiec.
Był organizatorem, a następnie w latach 1992–1996 dyrektorem Państwowego Inspektoratu Bezpieczeństwa Jądrowego i Radiacyjnego. W 1993 pełnił przez okres jednego roku obowiązki Głównego Inspektora Dozoru Jądrowego.
Od 1997 do listopada 2008 był dyrektorem departamentu Bezpieczeństwa Jądrowego i Radiacyjnego Państwowej Agencji Atomistyki. W latach 1997–2002 organizował krajowe Centrum ds. Zdarzeń Radiacyjnych w PAA, a od 2006 do 2008 był kierownikiem wydziału ds. nieproliferacji.
W 2002 został Przewodniczącym Komisji Egzaminacyjnej Prezesa PAA na uprawnienia do zajmowania stanowisk mających istotne znaczenie dla zapewnienia bezpieczeństwa jądrowego i ochrony radiologicznej. Od 2011 jest również Przewodniczącym Komisji Egzaminacyjnej Prezesa PAA na stanowiska inspektorów dozoru jądrowego.
Od 2009 przewodniczy zespołowi Prezesa PAA ds. nowelizacji przepisów prawa atomowego oraz radzie programowej wydawanego przez PAA biuletynu Bezpieczeństwo Jądrowe i Ochrona Radiologiczna.

</doc>
<doc id="3060931" url="https://pl.wikipedia.org/wiki?curid=3060931" title="Pentekostalizm na Ukrainie">
Pentekostalizm na Ukrainie

Zielonoświątkowcy są najliczniejszym protestanckim ugrupowaniem w Ukrainie. Według szacunków liczba zielonoświątkowców wynosi około 400 tysięcy. Główną zielonoświątkową denominacją jest Wszechukraiński Związek Chrześcijan Wiary Ewangelicznej, ponadto na Ukrainie działają inne denominacje o charakterze zielonoświątkowym, jak również niezależne zbory charyzmatyczne. Po roku 1990 część ukraińskich zielonoświątkowców wyemigrowała do Stanów Zjednoczonych.
Historia.
Na terenach ukraińskich już od końca XVI wieku pojawiały się grupy o pewnych cechach charakterystycznych dla zielonoświątkowców, jak duchoborcy czy mołokanie. Pentekostalizm dotarł na ziemie ukraińskie na początku XX stulecia, wraz z ukraińskimi reemigrantami, którzy powracali ze Stanów Zjednoczonych. Już w 1919 roku wrócili z Ameryki: Porfirij Ilczuk, Trochim Nagornyj i Józef Antoniuk. Zamieszkali oni w okolicach Krzemieńca, zaangażowali się w działalność kaznodziejską, w wyniku które zaczęły powstawać zielonoświątkowe zbory na terenie dzisiejszego obwodu tarnopolskiego. Niemal jednocześnie zaczęły powstawać zbory w powiecie rówieńskim w wyniku powrotu kolejnych reemigrantów z Ameryki.
Pierwszy zbór powstał w 1920 roku na Wołyniu. 4-6 maja 1924 roku miała miejsce pierwsza Konwencja Chrześcijan Świętej Pięćdziesiątnicy, która odbyła się w Krzemieńcu. Podczas konwencji powołano do życia związek zrzeszający ukraińskie wspólnoty zielonoświątkowe. W 1929 roku utworzono Związek Chrześcijan Wiary Ewangelicznej, który zrzeszał ukraińskich, białoruskich, polskich i niemieckich zielonoświątkowców mieszkających na terytorium II Rzeczypospolitej.
W okresie międzywojennym wydawano następujące pisma: "Primiritiel", "Jewanhielskij Hołos", "Budiwielnik Bożoj Cerkwy".
Drugim skrzydłem rozwoju ruchu zielonoświątkowego w Ukrainie była działalność misjonarza – Iwana Woronajewa, który prowadził działalność w radzieckiej części Ukrainy. Założone przez niego wspólnoty znane są jako pięćdziesiątnicy. Pierwszy zbór na Ukrainie, który powstał w wyniku pracy Woronajewa, został zorganizowany w 1920 roku w Odessie. W 1928 w sowieckiej części Ukrainy było 350 zborów, a w 1930 prawie 500 zborów o liczbie członków ok. 25 tysięcy. Zbór w Odessie liczył ponad tysiąc członków. Woronajew został osadzony w więzieniu w 1928 roku.
Ponadto w 1928 roku ruch zielonoświątkowy dotarł też na teren Bukowiny, która do roku 1940 należała do Rumunii. Również był to rezultat działalności reemigrantów. Do roku 1940 powstało około 30 zborów (rumuńskojęzycznych i ukraińskojęzycznych).
W okresie sowieckiego reżimu, wielu zielonoświątkowych pastorów i liderów było prześladowanych przez władzę. Spędzili oni wiele lat w więzieniach i obozach koncentracyjnych. Również szeregowi członkowie byli skazywani na pozbawienie wolności. Wymiar kary obejmował zwykle 20-25 lat więzienia. Wielu zielonoświątkowców zginęło w więzieniach, w tym sam Iwan Woronajew.
W 1944 r. stworzono federację o nazwie Kościół Ewangelicznych Chrześcijan Baptystów, do której, na skutek presji władz, przystąpiły pozostałe ugrupowania ewangeliczne, w tym zielonoświątkowcy. Sytuacja ta trwała do 1990 roku.
Współczesność.
Wszechukraiński Związek Chrześcijan Wiary Ewangelicznej (zielonoświątkowcy) został reaktywowany po latach prześladowań i niesamodzielności w 1990 roku. Przeszły doń zbory zielonoświątkowe należące przedtem do federacji Kościoła Ewangelicznych Chrześcijan Baptystów, a także przyjął niektóre niezależne zbory i misje zielonoświątkowe działające dotychczas w podziemiu. Jest największą zielonoświątkową denominacją w Ukrainie. Według danych za rok 2007, liczy on 108 219 członków (nie licząc dzieci), skupionych w 1490 zborach. 757 zborów posiada własne obiekty sakralne, 202 zborów buduje sobie obiekty.
Związek publikuje trzy oficjalne magazyny: "Zwiastun Dobrej Nowiny", "Głos Ewangeliczny" oraz "Ewangelista". Oprócz tego poszczególne zbory wydają własne periodyki. Zielonoświątkowcy w Ukrainie są też znani z prowadzenia własnych stacji radiowych i programów telewizyjnych.
Inne formy działalności obejmują m.in. prowadzenie ośrodków misyjnych, z czego największe to: "Głos Nadziei" w Łucku, "Możliwość" w Mariupolu oraz "Dobry Samarytanin" w Równem.
Zielonoświątkowcy posiadają w Ukrainie blisko 20 seminariów biblijnych, instytutów oraz szkół.
Obecnie w Ukrainie żyje około 400 tysięcy wszystkich zielonoświątkowców.

</doc>
<doc id="3060932" url="https://pl.wikipedia.org/wiki?curid=3060932" title="Ludmyła Olanowska">
Ludmyła Olanowska



</doc>
<doc id="3060936" url="https://pl.wikipedia.org/wiki?curid=3060936" title="Otto Lehner">
Otto Lehner

Otto Lehner (ur. 20 sierpnia 1898 w Gränichen – zm. w 1977) – szwajcarski kolarz szosowy, srebrny medalista mistrzostw świata.
Kariera.
Największy sukces w karierze Otto Lehner osiągnął w 1924 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Paryżu. W zawodach tych wyprzedził jedynie Francuz André Leducq, a trzecie miejsce zajął kolejny reprezentant Francji - Armand Blanchonnet. Był to jednak jedyny medal wywalczony przez Lehnera na międzynarodowej imprezie tej rangi. W tej samej konkurencji był dziesiąty na rozgrywanych rok później mistrzostwach świata w Apeldoorn. W międzyczasie wystartował na igrzyskach olimpijskich w Amsterdamie, gdzie był czternasty indywidualnie oraz czwarty drużynowo. Jeszcze jako amator wygrał Mistrzostwa Zurychu w 1925 roku, a dwa lata wcześniej był drugi. Na zawodowstwo przeszedł w 1926 roku, zajmując drugie miejsce w Mistrzostwach Zurychu i trzecie w Berner Rundfahrt. W tym ostatnim wyścigu zajął także trzecią pozycję w 1927 roku. W 1927 roku zakończył karierę.

</doc>
<doc id="3060937" url="https://pl.wikipedia.org/wiki?curid=3060937" title="Woodland (Kumbria)">
Woodland (Kumbria)

Woodland – wieś w Anglii, w Kumbrii. W 1887 wieś liczyła 87 mieszkańców.

</doc>
<doc id="3060939" url="https://pl.wikipedia.org/wiki?curid=3060939" title="Bulphan">
Bulphan

Bulphan – wieś w Anglii, w Esseksie, w dystrykcie (unitary authority) Thurrock. W 2019 miejscowość liczyła 1028 mieszkańców. W 1931 roku civil parish liczyła 455 mieszkańców. Bulphan jest wspomniana w Domesday Book (1086) jako "Bulgeuen".

</doc>
<doc id="3060940" url="https://pl.wikipedia.org/wiki?curid=3060940" title="Mavag">
Mavag



</doc>
<doc id="3060942" url="https://pl.wikipedia.org/wiki?curid=3060942" title="Lloyd Nolan">
Lloyd Nolan

Lloyd Nolan (ur. 11 sierpnia 1902 w San Francisco, zm. 27 września 1985) – amerykański aktor filmowy i telewizyjny.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd, a także został nominowany do nagrody Emmy.

</doc>
<doc id="3060944" url="https://pl.wikipedia.org/wiki?curid=3060944" title="Agra-Marioss Opole">
Agra-Marioss Opole

Agra-Marioss Opole - nieistniejący obecnie polski klub futsalowy z siedzibą w Opolu, rozwiązany w 2005 z powodu problemów finansowych. Sponsorem klubu była firma hurtownii spożywczych Agra.
Historia.
Klub został założony w 1994, lecz do 2002 roku występował jedynie w Opolskiej Lidze Halowej. W 2002 zadebiutował w rozgrywkach ogólnopolskich. W sezonie 2002/2003 brał udział w rozgrywkach II ligi oraz dotarł do półfinału Pucharu Polski. Zajął w tym sezonie 1 miejsce i po raz pierwszy w historii awansował do ekstraklasy. W sezonie 2003/2004 klub zajął 4 miejsce w I lidze oraz dotarł do II rundy Pucharu Polski. W sezonie 2004/2005 zajął 6 miejsce w ekstraklasie a w Pucharze Polski drużyna dotarła do 1/8 finału. Niestety okazało się, że to był ostatni sezon klubu w ekstraklasie, gdyż musiał się wycofać z powodu problemów finansowych. W 2007 roku powstał klub Gazownik Wawelno kontynuujący tradycję opolskiego klubu.

</doc>
<doc id="3060945" url="https://pl.wikipedia.org/wiki?curid=3060945" title="Little Warley">
Little Warley

Little Warley – wieś w Anglii, w Esseksie. W 1931 wieś liczyła 395 mieszkańców.

</doc>
<doc id="3060946" url="https://pl.wikipedia.org/wiki?curid=3060946" title="Vero C. Wynne-Edwards">
Vero C. Wynne-Edwards

Vero Copner Wynne-Edwards (ur. 4 lipca 1906 w Leeds, zm. 5 stycznia 1997 w Banchory) – brytyjski przyrodnik (zoolog, etolog), "Regius Chair of Zoology" w Aberdeen, członek Royal Society, twórca koncepcji doboru grupowego opisanej w książce "Animal Dispersion in Relation to Social Behavior" (1962), która odegrała przełomową rolę w rozwoju ekologii ewolucyjnej wywołując gorącą dyskusję na temat genetycznego mechanizmu powstawania zjawisk altruizmu krewniaczego oraz dotyczącego organizmów niespokrewnionych (koncepcja została odrzucona przez G.C. Williamsa i R. Dawkinsa).

</doc>
<doc id="3060947" url="https://pl.wikipedia.org/wiki?curid=3060947" title="North Ockendon">
North Ockendon

North Ockendon – była wieś w Anglii, w Wielki Londyn. W 1931 wieś liczyła 291 mieszkańców. Obecnie część London Borough of Havering.

</doc>
<doc id="3060949" url="https://pl.wikipedia.org/wiki?curid=3060949" title="South Ockendon">
South Ockendon

South Ockendon – wieś w Anglii, w Esseksie, w dystrykcie (unitary authority) Thurrock. W 2019 miejscowość liczyła 22 303 mieszkańców. W 1931 roku civil parish liczyła 1355 mieszkańców.

</doc>
<doc id="3060950" url="https://pl.wikipedia.org/wiki?curid=3060950" title="III liga polska w piłce nożnej (1999/2000)">
III liga polska w piłce nożnej (1999/2000)

III liga polska w piłce nożnej (1999/2000) – 47. edycja rozgrywek trzeciego poziomu ligowego piłki nożnej mężczyzn w Polsce. Brało w nich udział 72 drużyn, grając w 4 grupach systemem kołowym.
Grupa I.
Tabela końcowa:
Grupa II.
Tabela końcowa:
Grupa III.
Tabela końcowa:
Grupa IV.
Tabela końcowa:

</doc>
<doc id="3060952" url="https://pl.wikipedia.org/wiki?curid=3060952" title="Wennington (Wielki Londyn)">
Wennington (Wielki Londyn)

Wennington – miejscowość w Anglii, we wschodniej części Wielkiego Londynu, w gminie Havering. W 1951 wieś liczyła 320 mieszkańców. Wennington jest wspomniana w Domesday Book (1086) jako "Wemtuna".

</doc>
<doc id="3060953" url="https://pl.wikipedia.org/wiki?curid=3060953" title="Marcin Kędzierski">
Marcin Kędzierski

Marcin Kędzierski (ur. 27 czerwca 1969 w Radomiu) – polski malarz i grafik.
Wykształcenie.
Studiował na Wydziale Grafiki Akademii Sztuk Pięknych (ASP) w Warszawie. W 1998 uzyskał dyplom w Pracowni Plakatu prof. Mieczysława Wasilewskiego. W latach 1997-1998 gościnnie na Wydziale Malarstwa ASP w Warszawie w pracowni prof. Leona Tarasewicza.
Działalność artystyczna.
Od wczesnego dzieciństwa związany z Warszawą. Interesuje się miastem i jego mieszkańcami. Banalne sceny warszawskie, tj. autobusowy przystanek, ulica, metro, zostają przekształcone w ramę nadającą egzystencjalnego charakteru prostym bohaterom jego obrazów. 
Swój debiut artystyczny zanotował dokładnie na przełomie wieku w latach 1998-2001. Mimo to rezygnuje z publicystycznego charakteru swojej twórczości typowego dla jego rówieśników i maluje stop-klatki zwykłych miejskich obserwacji. Innym tematem, który podejmuje jest Blokowisko – wielki zespół mieszkaniowy (z fr. "grand ensemble"), legendarna "maszyna do mieszkania", utopia architektury modernistycznej, która miała służyć ludziom zapewniając im lepszy komfort życia.
Szare, brudne, anonimowe w różny sposób inspirowało i inspiruje wielu polskich twórców sztuki współczesnej. Znamy je z osobistego zapisu Józefa Robakowskiego w filmie "Z mojego okna" (1978/1999). Na różne sposoby gości w sztuce młodego pokolenia np. Teresy Czepiec-Chwedeczko, autorki forum internetowego związanego z jej osiedlem, Pawła Althamera ("Bródno 2000"), "Przewodniku" Łukasza Skąpskiego; czy artystycznych działaniach członków grupy Ładnie: Marcina Maciejowskiego, Rafała Bujnowskiego, Wilhelma Sasnala ("Życie codzienne w Polsce"). 
Twórczość Marcina Kędzierskiego inspirowana codziennością nie jest więc odosobniona. Rzadko jednak zdarza się optymistyczne i obiecujące na przyszłość demonstrowanie i komentowanie egzystencji w murach stworzonych przez wyznawców funkcjonalizmu spod znaku Le Corbiusiera. Kędzierski poprzez pozytywne ukazywanie tego, co stanowi jego najbliższe otoczenie, próbuje jako człowiek i artysta określić swoje miejsce w miejskiej przestrzeni społecznej, zarazić miłością do "betonowej ojczyzny". W swoim malarstwie nawiązuje do twórczości Andrzeja Wróblewskiego oraz Jarosława Modzelewskiego. Inspiruje się również twórczością Edwarda Hoppera.
W roku 2004 wraz z Małgorzatą Wardą założył Grupę Miejską zajmującą się artystycznym komentowaniem miasta, działaniem w przestrzeni publicznej.

</doc>
<doc id="3060954" url="https://pl.wikipedia.org/wiki?curid=3060954" title="Wennington (Essex)">
Wennington (Essex)



</doc>
<doc id="3060955" url="https://pl.wikipedia.org/wiki?curid=3060955" title="Othmar Eichenberger">
Othmar Eichenberger

Othmar Eichenberger (ur. 2 marca 1901 w Gränichen, zm. 11 kwietnia 1937) – szwajcarski kolarz szosowy, srebrny medalista mistrzostw świata.
Kariera.
Największy sukces w karierze Othmar Eichenberger osiągnął w 1923 roku, kiedy zdobył srebrny medal w wyścigu ze startu wspólnego amatorów podczas mistrzostw świata w Zurychu. W zawodach tych wyprzedził go jedynie Włoch Libero Ferrario, a trzecie miejsce zajął kolejny Szwajcar - Georges Antenen. Był to jednak jedyny medal wywalczony przez Eichenbergera na międzynarodowej imprezie tej rangi. W latach 1920 i 1923 wygrywał Mistrzostwa Zurychu wśród amatorów, a w 1924 roku był drugi. W tym samym roku zdobył także brązowy medal mistrzostw Szwajcarii w kolarstwie przełajowym. Nigdy nie wystąpił na igrzyskach olimpijskich. Nigdy nie podpisał zawodowego kontraktu.

</doc>
<doc id="3060957" url="https://pl.wikipedia.org/wiki?curid=3060957" title="Shirley Mitchell">
Shirley Mitchell

Shirley Mitchell (ur. 4 listopada 1919 w Toledo w stanie Ohio, zm. 11 listopada 2013 w Westwood w stanie Kalifornia) – amerykańska aktorka filmowa i telewizyjna.
Filmografia.
seriale
film

</doc>
<doc id="3060961" url="https://pl.wikipedia.org/wiki?curid=3060961" title="Wołodymyr Horbowyj">
Wołodymyr Horbowyj



</doc>
<doc id="3060963" url="https://pl.wikipedia.org/wiki?curid=3060963" title="Mălina Olinescu">
Mălina Olinescu

Mălina Olinescu (ur. 29 stycznia 1974 w Bukareszcie, zm. 12 grudnia 2011 tamże) – rumuńska piosenkarka.
Dzieciństwo.
Była córką Doiny Spătaru i Borisa Olinescu. Pochodziła z artystycznej rodziny; jej matka była piosenkarką, a ojciec aktorem. Ukończyła liceum filologiczne „Iulia Haşdeu” w klasie psychologii.
Kariera muzyczna.
Zawodową karierę muzyczną rozpoczęła w 1995, kiedy wzięła udział w festiwalu im. Aureliana Andreescu. Szerszej publiczności pokazała się po raz pierwszy w 1996, występując w programie telewizyjnym i zajmując trzecie miejsce na festiwalu w Mamai. W 1997 po raz kolejny wystartowała w tym festiwalu i wraz z kompozytorem Adrianem Romcescu zajęła pierwsze miejsce z utworem „Mi-e dor de tine”, który wkrótce stał się jej pierwszym hitem. W tym samym roku wygrała także festiwal Cerbul de Aur oraz wydała pierwszą płytę – "Ready for you". W 1998, reprezentując Rumunię z utworem „Eu cred”, zajęła 22. miejsce w Konkursie Piosenki Eurowizji. W tym samym roku uplasowała się na trzecim miejscu na festiwalu w Mamai z utworem „Pot să zbor” skomponowanym przez Adriana Despota. Rok później wydała album pt. "Pot să zbor". W 2003 wzięła udział w eliminacjach do Konkursu Piosenki Eurowizji z piosenką „Tăcerea doare”, po czym zakończyła karierę muzyczną.
Śmierć.
W nocy z 11 na 12 grudnia 2011 popełniła samobójstwo, skacząc z okna swojego mieszkania (6. piętro), położonego niedaleko dworca Gara de Nord w Bukareszcie. Călin Geambașu, przyjaciel artystki, powiedział, że przyczyną było rozstanie z chłopakiem. Zdaniem ojca piosenkarki, jej śmierć nastąpiła w wyniku nieszczęśliwego wypadku, a nie przez samobójstwo. Olinescu została pochowana na cmentarzu "Sfânta Vineri" w Bukareszcie.
Życie prywatne.
W latach 2000-2007 była żoną Dana Stesco.

</doc>
<doc id="3060967" url="https://pl.wikipedia.org/wiki?curid=3060967" title="Georges Antenen">
Georges Antenen

Georges Antenen (ur. 20 grudnia 1903 w La Chaux-de-Fonds, zm. 25 marca 1979 tamże) – szwajcarski kolarz szosowy, brązowy medalista mistrzostw świata.
Kariera.
Największy sukces w karierze Georges Antenen osiągnął w 1923 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Zurychu. W zawodach tych wyprzedzili go jedynie Włoch Libero Ferrario oraz kolejny Szwajcar Othmar Eichenberger. Był to jedyny medal wywalczony przez Antenena na międzynarodowej imprezie tej rangi. W tej samej konkurencji zajął też szóste miejsce na rozgrywanych rok później mistrzostwach świata w Paryżu. W 1924 roku wystartował także na igrzyskach olimpijskich w Paryżu, gdzie zajął 21. miejsce indywidualnie oraz czwarte drużynowo. Ponadto w 1928 roku wygrał Ostschweizer Rundfahrt, w latach 1928 i 1932 wygrywał Tour du Lac Léman, a w latach 1928, 1930 i 1933 był najlepszy w Berner Rundfahrt. Trzykrotnie startował w Tour de France, najlepszy wynik osiągając w 1932 roku, kiedy zajął 29. miejsce w klasyfikacji generalnej. Jako zawodowiec startował w latach 1927-1935.

</doc>
<doc id="3060973" url="https://pl.wikipedia.org/wiki?curid=3060973" title="Havering-atte-Bower">
Havering-atte-Bower

Havering-atte-Bower – wieś w Anglii, w granicach Wielkiego Londynu, w gminie Havering. W 1951 wieś liczyła 5812 mieszkańców. Havering-atte-Bower jest wspomniana w Domesday Book (1086) jako "Hauelingas"/"Haueringas".

</doc>
<doc id="3060974" url="https://pl.wikipedia.org/wiki?curid=3060974" title="Havering Atte Bower">
Havering Atte Bower



</doc>
<doc id="3060977" url="https://pl.wikipedia.org/wiki?curid=3060977" title="Beaumont (Essex)">
Beaumont (Essex)

Beaumont – wieś w Anglii, w Esseksie. Beaumont jest wspomniana w Domesday Book (1086) jako "Fulepet".

</doc>
<doc id="3060978" url="https://pl.wikipedia.org/wiki?curid=3060978" title="Thurston End">
Thurston End

Thurston End – przysiółek w Anglii, w Suffolk. Thurston End jest wspomniana w Domesday Book (1086) jako "Thurstanestuna".

</doc>
<doc id="3060979" url="https://pl.wikipedia.org/wiki?curid=3060979" title="Mykoła Łebed'">
Mykoła Łebed'



</doc>
<doc id="3060981" url="https://pl.wikipedia.org/wiki?curid=3060981" title="Katastrofa lotnicza w Bandundu">
Katastrofa lotnicza w Bandundu

Katastrofa lotnicza w Bandundu – wydarzyła się 25 sierpnia 2010 o godzinie 13:00 w Demokratycznej Republice Konga. Podchodzący do lądowania samolot Let L-410 Turbolet linii Filair uderzył w budynek niecały kilometr przed progiem pasa lotniska. Nie było ofiar na ziemi; spośród 21 osób obecnych na pokładzie ocalał jeden z pasażerów.
Statek powietrzny.
Samolotem uczestniczącym w katastrofie był 19-letni turbośmigłowy Let L-410 Turbolet o numerze fabrycznym 912608. Samolot ten do roku 2007 wykorzystywany był przez estońskie linie lotnicze Airest, głównie do przewozu poczty lotniczej; po dwóch latach nieużywania został odkupiony i wyremontowany przez kongijskie linie Filair. Kapitanem samolotu podczas tragicznego lotu był właściciel Filair, Belg Daniel Philemotte.
Katastrofa.
Po rutynowym locie ze stolicy kraju, Kinszasy, podczas podchodzenia do lądowania w porcie lotniczym Bandundu nos samolotu nagle opadł, Turbolet zaczął gwałtownie tracić wysokość i rozbił się o budynek zlokalizowany niespełna kilometr od progu pasa. W katastrofie śmierć poniosła cała trzyosobowa załoga; spośród osiemnastu pasażerów ocalał tylko jeden, który w stanie krytycznym trafił do szpitala. Nie było ofiar na ziemi.
Przyczyny katastrofy.
Wkrótce po tragicznym zdarzeniu miejscowe stacje radiowe zaczęły powtarzać informacje, jakoby główną przyczyną katastrofy była niedostateczna ilość paliwa w zbiornikach maszyny, co doprowadziło do zgaśnięcia silników w czasie lotu. Hipotezę tę potwierdzały zeznania żołnierzy MONUSCO (misji stabilizacyjnej ONZ), według których w miejscu katastrofy nie było żadnych śladów ognia, dymu ani wybuchu przy uderzeniu; jednak kierownictwo Filair ogłosiło, że w miejscu tragicznego wypadku znaleziono ok. 150 kg kerozyny – co oznaczało, że samolot miał wystarczający zapas paliwa, by dotrzeć do lotniska i wylądować. Piloci nie zgłaszali również w czasie lotu żadnych problemów technicznych z samolotem.
Przyczynę katastrofy wyjaśniły zeznania jedynego ocalałego z tragedii. Jeden z pasażerów wniósł na pokład dużą torbę wojskową, w której, jak się okazało, przemycał żywego krokodyla. W czasie lotu zwierzę uwolniło się z torby; widząc poruszającego się po podłodze w tylnej części samolotu krokodyla, pasażerowie wpadli w panikę i, chcąc oddalić się od zwierzęcia, raptownie przemieścili się ku przodowi samolotu. Spowodowało to przesunięcie środka ciężkości maszyny; pilot stracił panowanie nad nieodpowiednio wyważonym samolotem i, będąc w trakcie końcowego podejścia na małej wysokości nad ziemią, nie zdołał zapobiec katastrofie. Żołnierze MONUSCO potwierdzili, że wśród szczątków rozbitego samolotu znaleźli żywego krokodyla, którego musieli uśmiercić, by móc przeszukiwać wrak.

</doc>
<doc id="3060982" url="https://pl.wikipedia.org/wiki?curid=3060982" title="Terry Hennessey">
Terry Hennessey

Terry Hennessey, właśc. William Terrence Terry Hennessey (ur. 1 września 1942 w Llay) – walijski piłkarz grający na pozycji obrońcy, reprezentant Walii, trener.
Kariera zawodnicza.
Terrry Hennessey karierę rozpoczynał jako junior w Birmingham City, a od 1959 zaczął grać w profesjonalnej drużynie klubu. Z Birmingham City zdobył w edycji 1962/1963 Puchar Ligi Angielskiej, a także dwukrotnie docierał do finału Pucharu Miast Targowych (1960, 1961). Dla zespołu rozegrał 178 meczów i strzelił 3 gole w lidze.
W listopadzie 1965 roku przeniósł się do Nottingham Forest, gdzie został kapitanem zespołu. Rozegrał dla tego zespołu 159 meczów ligowych i strzelił 5 goli w lidze. Następnie w 1970 roku przeniósł się do Derby County, z którym zdobył mistrzostwo Anglii w sezonie 1971/1972, a także dotarł do półfinału Pucharu Europy w sezonie 1972/1973. Rozegrał tam 63 mecze i strzelił 4 gole. Potem w 1973 roku przeniósł się Tamworth, gdzie w tym samym roku zakończył karierę piłkarską.
Kariera reprezentacyjna.
Terrry Hennessey w reprezentacji Walii w latach 1962–1972 rozegrał 39 meczów.
Kariera trenerska.
Terry Hennessey krótko po zakończeniu kariery rozpoczął karierę trenerską w klubie Tamworth, którego prowadził w latach 1974–1978. Potem wyjechał do USA, gdzie został trenerem grającej w lidze NASL drużyny Tulsa Roughnecks (1978-1980, 1980-1981 (asystent trenera), 1981-1983), z którą w sezonie 1983 zdobył mistrzostwo USA. Potem był trenerem australijskiego Melbourne Knights (1986-1987) oraz niemieckiego Heidelbergu (1987-1988).

</doc>
<doc id="3060985" url="https://pl.wikipedia.org/wiki?curid=3060985" title="Jan Pieniążek">
Jan Pieniążek

Jan Pieniążek (ur. 10 czerwca 1881 w Mokrej Stronie, obecnie część Przeworska, zm. 28 kwietnia 1963 w Przeworsku) – polski polityk, działacz PSL „Piast” i OZN.
Życiorys.
Urodził się 10 czerwca 1881 roku jako syn Wojciecha i Małgorzaty z domu Kotlińska. Ukończył pięcioklasową szkołę ludową w Przeworsku.
Od 1902 roku jako poborowy w armii austriackiej (6 puł w Rzeszowie); od 1905 roku wachmistrz rezerwy. Przed I wojną światową czynny w organizacjach społecznych i samorządowych: członek rady powiatowej, rady nadzorczej Stowarzyszenia Kółek Rolniczych, członek
Drużyn Bartoszowych. Uczestnik I wojny światowej do czerwca 1918 roku, w lipcu zdezerterował z armii austriackiej; jeden z organizatorów kompanii w powiecie przeworskim do obrony Lwowa 1918–1919. W 1919–1920 pomagał w tworzeniu terenowych organów
administracji państwowej, członek Rady Powiatowej na powiat Łańcut i Przeworsk. Od 1911 roku mąż zaufania PSL, w 1919–31 prezes Zarządu Powiatowego PSL „P” w Przeworsku, w latach 1921–1924 i 1927–1931 członek Rady Nadzorczej, a 1926–31 członek ZG PSL „P”. W 1920 roku członek Komitetu Obrony Państwa. Po zamachu majowym 1926 roku przeciwnik obozu sanacyjnego, zwolennik zjednoczenia ruchu ludowego. W trakcie wyborów 1930 roku oskarżony o działalność na szkodę państwa, śledztwo nie potwierdziło zarzutów.
W tzw. procesie brzeskim świadek obrony Wincentego Witosa. Właściciel piętnastohektarowego gospodarstwa rolnego, działacz samorządowy i społeczny: wójt gminy Mokra Strona (1920–1933), członek Wydziału Powiatowego, prezes powiatowego Związku Wójtów, wiceprezes Okręgowego Towarzystwa Rolniczego w Przeworsku, członek ZG Małopolskiego Towarzystwa Rolniczego w Krakowie, członek Zarządu Centralnego Związku Kółek Rolniczych w Warszawie, radca Izby Rolnej we Lwowie, prezes Drobnych Plantatorów Buraka Cukrowego w Przeworsku, członek Zarządu Banku Ziemi Przeworskiej, członek Komitetu Kościoła Parafialnego w Przeworsku, ponadto sędzia łowiecki na powiat Przeworsk i sędzia Komisji Rozjemczej dla Rozłożenia i Umorzenia Długów Zaciągniętych przez Rolników, dyrektorów Spółdzielni Handlowo-Rolniczej.
Po zjednoczeniu ruchu ludowego i powstaniu SL, w latach 1931–1932 członek RN. Za niesubordynację wobec decyzji NKW SL w sprawie składu personalnego Zarządu Powiatowego SL w Przeworsku i kontakty z obozem sanacyjnym zawieszony w prawach członka stronnictwa (28 marca 1932). Współtworzył Chłopskie Stronnictwo Rolnicze w powiecie przeworskim, a w 1935 roku wybrano go do Wojewódzkiego Komitetu Wykonawczego tej partii w Krakowie. Według relacji własnej w 1938 roku nie zgodził się z decyzją SL o bojkocie wyborów i nie został wykluczony z partii, w Sejmie bezpartyjny. Od 1938 roku członek OZN, z rekomendacji którego nominowany radcą Izby Rolniczej we Lwowie. We wrześniu 1939 roku wraz z innymi parlamentarzystami ewakuowany z Warszawy na wschodnie ziemie RP. Zatrzymany przez władze radzieckie, zbiegł z transportu w czasie zsyłki, przedostał się na stronę niemiecką. Wycofał się z działalności politycznej. Zmarł 28 kwietnia 1963 roku w Przeworsku, pochowany na cmentarzu komunalnym
Działalność polityczna.
Poseł na Sejm Ustawodawczy (1919–1922), I kadencji (1922–1927), II kadencji (1928–1930) i V kadencji (1938–1939). W 1919 rok uzyskał mandat z listy nr 5 w okręgu wyborczym nr 45 (Jarosław), w 1922 roku zdobył mandat z listy nr 1 (PSL) w okręgu wyborczym nr 47 (Rzeszów), w 1928 roku z listy nr 25 (Polski Blok Katolicki PSL „P” i ChD) w okręgu wyborczym nr 47 (Rzeszów), w 1938 roku w okręgu wyborczym nr 79 (Łańcut).
Życie prywatne.
Żonaty z Ewą Teresą z domu Konieczna (1890–1960), miał synów Stanisława (ur. 1908), Jana (1909–1961), Józefa (ur. 1911), Tadeusza (1916–1917), Tadeusza (ur. 1922) oraz córki Zofię Kotlińską (ur. 1912), Katarzynę Kisiel (ur. 1914), Annę Dec (ur. 1918), Teresę Kisiel (ur. 1920–1999).

</doc>
<doc id="3060986" url="https://pl.wikipedia.org/wiki?curid=3060986" title="Kocia ferajna (film)">
Kocia ferajna (film)

Kocia ferajna (tytuł oryg. "Don Gato y su Pandilla", ang. "Top Cat: The Movie") – meksykańsko-argentyński film animowany z 2011 roku w reżyserii Alberta Mara, powstały na podstawie serialu animowanego "Kocia ferajna" wytwórni Hanna-Barbera. Film został wykonany techniką trójwymiarową.
Premiera filmu miała miejsce w Meksyku 16 września 2011 roku. Dziewięć miesięcy później po premierze w Meksyku film pojawił się 1 czerwca 2012 roku w Wielkiej Brytanii oraz 2 sierpnia 2013 roku w Stanach Zjednoczonych. W Polsce premiera filmu odbyła się 6 grudnia 2013 roku na antenie teleTOON+.
Opis fabuły.
Akcja filmu rozgrywa się w zaułku i opowiada o dalszych przygodach Tolka Cacka oraz jego przyjaciół. Główny bohater zakochuje się w pięknej kotce imieniem Trixie i chce zaimponować jej bogactwo Maharadży z Pookajee. Tymczasem nowy oficer policji chce zaprowadzić porządek z kocią szajką. Tolek Cacek i jego gang muszą za wszelką cenę powstrzymać nowego oficera policji.
Wersja polska.
Wersja polska: na zlecenie teleTOON+ – Studio Publishing
Dialogi: Dorota Dziadkiewicz
Reżyseria: Dorota Kawęcka
Dźwięk i montaż: Jacek Kacperek
Kierownictwo produkcji: Aneta Staniszewska
Udział wzięli:
Lektor: Marcin Sołtyk

</doc>
<doc id="3060988" url="https://pl.wikipedia.org/wiki?curid=3060988" title="Akilia">
Akilia

Akilia – wyspa na południowym zachodzie Grenlandii, około 22 km na południe od Nuuk (Godthåb). Znajdują się na niej formacje skalne zawierające skały osadowe uważane za najstarsze na Ziemi i być może najstarszy dowód na istnienie życia na Ziemi.
Geologia.
Wspomniane skały stanowią części metamorficznej sekwencji suprakrustalnej ulokowanej na południowym zachodzie wyspy. Datuje się ją na nie młodszą, niż 3,85 miliarda lat, co oznacza eon hadeik. Wynik opiera się o wiek pasma magmowego przecinającego skałę. Sekwencja suprakrustalna zawiera warstwy bogate w żelazo i krzem, co interpretuje się różnie: jako konkrecje żelaziste (banded iron formation), osady chemiczne z kominów hydrotermalnych bądź osadów cieków hydrotermalnych. Obecny w skale węgiel w postaci grafitu wykazuje niską zawartość izotopu 13C, co może sugerować powstanie jako lekka izotopowo materia organiczna powstała dzięki organizmom żywym. Jednak taka interpretacja napotyka trudności z powodu metamorfizmu wysokiego stopnia, który objął Akilię po uformowaniu się. Pochodzenie osadów, wiek i zawartość węgla w skałach zakwestionowano.

</doc>
<doc id="3060993" url="https://pl.wikipedia.org/wiki?curid=3060993" title="Koun sa">
Koun sa

Koun sa (고운사 Klasztor Samotnego Obłoku) – koreański klasztor.
Historia klasztoru.
Klasztor został wybudowany przez wybitnego mnicha Ŭisanga (625-702) na górze Tŭng'un, w dość odosobnionej dolinie. Pierwotnie klasztor był znany pod tą samą nazwą, mającą jednak inne znaczenie - Wysoki Obłok. Ta zmiana znaczenia nastąpiła po jego odnowieniu przez Choi Chiwona, który znany był jako Koun. Gdy Pusok - główny klasztor szkoły hwaŏm - zaczął podupadać, jego miejsce zajął właśnie Koun, który ostatecznie rozrósł się do potężnego klasztoru składającego się z ok. 360 budynków.
Klasztor odnawiano w okresie Koryŏ dwukrotnie - najpierw w 948 roku a następnie w roku 1018.
W czasie japońskiej inwazji na Koreę w latach 1592-1598, klasztor ocalał, mimo że był wykorzystywany jako wysunięta baza mnisich partyzantów prowadzonych przez mistrza sŏn Sŏsana Taesę (1520-1604) i jego ucznia Samyŏnga Yujŏnga (1543-1610).
Mimo szczęśliwego ocalenia klasztoru w czasie inwazji japońskiej, nie uniknął on tragicznego pożaru w 1835 roku, który strawił prawdopodobnie wszystkie budynki. Mimo tego zdecydowano się na jego obudowę. W latach 70. XX wieku kolejny pożar zniszczył kilka budynków, które także zostały odrestaurowane.

</doc>
<doc id="3060995" url="https://pl.wikipedia.org/wiki?curid=3060995" title="Morena (piosenkarka)">
Morena (piosenkarka)

Morena, właściwie Margerita Camilleri Fenech (ur. 7 marca 1984 w Sannacie) – maltańska piosenkarka.
Życiorys.
W czasach szkolnych grała w wielu przedstawieniach. W wieku 18 lat została zaproszona do zespołu Spectrum i została jego liderką. Była zwyciężczynią wielu maltańskich festiwali, m.in. Festiwalu Kanzunetta Maltija (malt. "Festival Kanzunetta Maltija") oraz została uhonorowana nagrodą Palma Tad-Deheb ("Nagroda Złotej Palmy"). W 2006 wraz z Paulem Giordimainą wystąpiła podczas festiwalu "Malta Song for Europe" z utworem „Time”. Zajęła 9. miejsce, zdobywając 3046 głosów. Dwa lata później ponownie wzięła udział w konkursie, wykonując utwór „Vodka”, napisany przez Gerarda Jamesa Borga i skomponowany przez Philipa Vellę. Odniosła zwycięstwo (16979 głosów), dzięki czemu otrzymała prawo do reprezentowania Malty podczas 53. Konkursu Piosenki Eurowizji w 2008 roku. Odpadła jednak w drugim półfinale, zajmując ostatecznie 14. miejsce z 38 punktami.
Życie prywatne.
Jej mężem jest Marvin Fenech. Para pobrała się w 2008 roku. Ma siostrę Giorginę Gauci, która jest sopranistką.
Informacje dodatkowe.
Jej pseudonim artystyczny – „Morena” – w języku maltańskim oznacza brunetkę. Piosenkarka jest czasem nazywana „śródziemnomorskim wulkanem”

</doc>
<doc id="3060996" url="https://pl.wikipedia.org/wiki?curid=3060996" title="Charles Davey">
Charles Davey

Charles Frederick Davey (ur. 27 sierpnia 1886 w Croydon, zm. 7 października 1964 w Beckenham) – brytyjski kolarz szosowy, dwukrotny medalista mistrzostw świata.
Kariera.
Sportową karierę Charles Davey rozpoczął od piłki nożnej, lecz jeszcze jako nastolatek przerzucił się na kolarstwo. Pierwszy sukces w karierze osiągnął w 1921 roku, kiedy zdobył brązowy medal w wyścigu ze startu wspólnego amatorów podczas mistrzostw świata w Kopenhadze. W zawodach tych wyprzedzili go jedynie Szwed Gunnar Sköld oraz Duńczyk Willum Nielsen. Wynik ten powtórzył na rozgrywanych rok później mistrzostwach świata w Liverpoolu, gdzie wyprzedzili go dwaj rodacy: Dave Marsh i William Burkill. W 1912 roku wystartował na igrzyskach olimpijskich w Sztokholmie, gdzie zajął 39. miejsce indywidualnie, a drużynowo był zawodnikiem nie punktującym (Brytyjczycy zdobyli srebro, lecz Davey jako najsłabszy w reprezentacji nie otrzymał medalu).
Jego kariera została przerwana przez I wojnę światową, podczas której służył w Royal Naval Air Service (Służbie Lotniczej Marynarki Królewskiej) na Orkadach. Po wojnie wrócił do sportu i ścigał się do połowy lat 30'. Po zakończeniu czynnej kariery był sędzią kolarskim przez 30 lat.

</doc>
<doc id="3061004" url="https://pl.wikipedia.org/wiki?curid=3061004" title="Chowacz czterozębny">
Chowacz czterozębny

Chowacz czterozębny ("Ceutorhynchus pallidactylus") – gatunek chrząszcza z rodziny ryjkowcowatych i podrodziny krótkoryjków. Fitofag kapustowatych.
Morfologia.
Chrząszcz o ciele długości od 2,3 do 3 mm. Oskórek ma barwy czarnej z czerwonymi lub czerwonobrunatnymi czułkami i płatami ocznymi oraz żółtoczerwonymi wierzchołkami goleni i stopami. Głowę ma wyciągniętą w stosunkowo cienki i dość słabo zakrzywiony ryjek. U samca grube punktowanie występuje na całym ryjku, zaś u samicy tylko u jego nasady, a dalej staje się bardzo drobne, wskutek czego ryjek połyskuje znacznie bardziej niż u samca. Czułki mają biczyk złożony z siedmiu członów. Przedplecze jest w obu kierunkach słabo wypukłe, ma silnie podniesiony przód i mocno rozwinięte guzy po bokach. Powierzchnię przedplecza stosunkowo równomiernie i gęsto porastają wydłużone łuski o kolorze szarym lub żółtobrunatnym. Pokrywy mają na międzyrzędach po 1–3 szeregi odstających włosków oraz gęsto rozmieszczone, zaostrzone łuski o szarawym zabarwieniu. Ponadto za tarczką występuje wyraźna plama utworzona przez jasne łuski. W tyle pokryw spiczaste ziarenka formują wyraźny grzebień. Odnóża mają na udach drobne ząbki, jasne włoski i szare łuski. Pazurki zaopatrzone są w ząbki.
Biała larwa długości do 6 mm ma brunatną głowę. Poczwarka jest barwy żółtawej i ma długi ryjek.
Biologia i ekologia.
Owad ten jest fitofagiem roślin z rodziny krzyżowych, m.in. kapusty rzepaku, kapusty warzywnej, kapusty polnej, gorczycy białej, gorczycy polnej, chrzanu pospolitego, rzodkwi zwyczajnej, rzodkwi świrzepy, rzepichy błotnej, rzepichy leśnej, rzepichy ziemnowodnej, stulisza lekarskiego, stulisza Loesela, stulisza sztywnego, czosnaczku pospolitego i dwurzędu murowanego. Może powodować duże szkody w przypadku żerowania na roślinach uprawnych, zwłaszcza na rzepaku.
Osobniki dorosłe spotykane są w ciągu całego roku. Zimują w ściółce lub w górnej warstwie gleby. Na świat przychodzi jedno pokolenie w ciągu roku. Jaja samice składają od marca do lipca na ogonkach liściowych, nerwie, blaszce liściowej lub łodydze rośliny żywicielskiej. Umiejscawiają je w wygryzionych żuwaczkami, pokrytych wydzieliną jamkach. Łącznie jedna samica złożyć może od 140 do 300 jaj. Żerowanie larwy odbywa się w ogonku liściowym lub łodydze, rzadziej w korzeniu; może ono indukować powstawanie zgrubień na organach rośliny. Przepoczwarczenie następuje w glebie na głębokości od 1 do 4 cm, w otoczce z posklejanych wydzielinami grudek ziemi. Łącznie rozwój trwa około 3 miesięcy.
Rozprzestrzenienie.
Gatunek ten występuje głównie w zachodniej części Palearktyki, ale znany jest też z jej części wschodniej, krainy etiopskiej, a ponadto zawleczony został do nearktycznej Ameryki Północnej. W Europie znany jest z niemal wszystkich krajów, w tym z Polski; brak go jedynie w północnej części Półwyspu Skandynawskiego. W palearktycznej Afryce występuje w Algierii, Tunezji i na Wyspach Kanaryjskich. W Azji znany jest m.in. z Bliskiego Wschodu, Kaukazu i Cypru.

</doc>
<doc id="3061007" url="https://pl.wikipedia.org/wiki?curid=3061007" title="Lwówek (osada w województwie wielkopolskim)">
Lwówek (osada w województwie wielkopolskim)

Lwówek – osada w Polsce położona w województwie wielkopolskim, w powiecie nowotomyskim, w gminie Lwówek.

</doc>
<doc id="3061008" url="https://pl.wikipedia.org/wiki?curid=3061008" title="Guillaume Levasseur de Beauplan">
Guillaume Levasseur de Beauplan



</doc>
<doc id="3061009" url="https://pl.wikipedia.org/wiki?curid=3061009" title="Paryżewo">
Paryżewo

Paryżewo – osada w Polsce położona w województwie wielkopolskim, w powiecie nowotomyskim, w gminie Lwówek.
W okresie Wielkiego Księstwa Poznańskiego (1815-1848) miejscowość wzmiankowana jako folwark Paryżewo należała do wsi mniejszych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Folwark Paryżewo należał do okręgu lwowkowskiego i stanowił część majątku Lwówek Zamek (niem. Neustadt), którego właścicielem był wówczas (1837) Antoni Łącki. W skład rozległego majątku Lwówek Zamek wchodziło łącznie 36 wsi. Według spisu urzędowego z 1837 roku folwark Paryżewo liczył 9 mieszkańców, którzy mieszkali w jednym dymie (domostwie).

</doc>
<doc id="3061012" url="https://pl.wikipedia.org/wiki?curid=3061012" title="Posadówek">
Posadówek

Posadówek – osada w Polsce położona w województwie wielkopolskim, w powiecie nowotomyskim, w gminie Lwówek.
W okresie Wielkiego Księstwa Poznańskiego (1815-1848) miejscowość wzmiankowana jako folwark Posadowko należała do wsi mniejszych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Folwark Posadowko należał do okręgu lwowkowskiego i stanowił część majątku Lwówek Zamek (niem. Neustadt), którego właścicielem był wówczas (1837) Antoni Łącki. W skład rozległego majątku Lwówek Zamek wchodziło łącznie 36 wsi. Według spisu urzędowego z 1837 roku folwark Posadowko liczył 14 mieszkańców, którzy zamieszkiwali jeden dym (domostwo).

</doc>
<doc id="3061013" url="https://pl.wikipedia.org/wiki?curid=3061013" title="Zębówko">
Zębówko

Zębówko – wieś w Polsce położona w województwie wielkopolskim, w powiecie nowotomyskim, w gminie Lwówek.
W okresie Wielkiego Księstwa Poznańskiego (1815-1848) miejscowość wzmiankowana jako Zembowko należała do wsi mniejszych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Zembowko należało do okręgu lwowkowskiego i stanowiło część majątku Lwówek Zamek (niem. Neustadt), którego właścicielem był wówczas (1837) Antoni Łącki. W skład rozległego majątku Lwówek Zamek wchodziło łącznie 36 wsi. Według spisu urzędowego z 1837 roku Zembowko liczyło 37 mieszkańców i 6 dymów (domostw).

</doc>
<doc id="3061015" url="https://pl.wikipedia.org/wiki?curid=3061015" title="Fort Smith (Kanada)">
Fort Smith (Kanada)

Fort Smith – miasto w Kanadzie, w południowo-wschodniej części Terytoriów Północno-Zachodnich, nad rzeką Slave River, przy granicy z prowincją Alberta.

</doc>
<doc id="3061018" url="https://pl.wikipedia.org/wiki?curid=3061018" title="Carl Spannenberg">
Carl Spannenberg

Carl Spannenberg (ur. 10 sierpnia 1968, zm. 11 listopada 2001) – południowoafrykański międzynarodowy sędzia rugby union. Sędziował w Super 12, krajowych rozgrywkach, a także w meczach reprezentacyjnych.
Sędziować zaczął w wieku dziewiętnastu lat, gdy z aktywnego grania wyeliminowała go kontuzja. Był jednym z pierwszych czterech zawodowych sędziów w RPA, obok André Watsona, Jonathana Kaplana i Tappe Henninga. Był także pierwszym "kolorowym" sędzią, który poprowadził testmecz.
Na poziomie klubowym sędziował mecze Super 12, Currie Cup, a także finał Vodacom Cup 2000. Na poziomie międzynarodowym prowadził natomiast zarówno oficjalne mecze międzypaństwowe, jak i inne mecze z udziałem reprezentacji narodowych, a także juniorskie rozgrywki mistrzowskie.
Prócz sędziowania był również odpowiedzialny za szkolenie i rozwój arbitrów w kraju, w szczególności w obszarze podlegającym franszyzie Stormers.
11 listopada 2001 roku wypadł z łodzi na jeziorze Zeekoevlei, ciało odnaleziono trzy dni później.

</doc>
<doc id="3061021" url="https://pl.wikipedia.org/wiki?curid=3061021" title="Norman Wells">
Norman Wells

Norman Wells – miasto (ang. town) w Kanadzie, w środkowej części Terytoriów Północno-Zachodnich, nad rzeką Mackenzie.

</doc>
<doc id="3061023" url="https://pl.wikipedia.org/wiki?curid=3061023" title="Ovidijus Vyšniauskas">
Ovidijus Vyšniauskas

Ovidijus Vyšniauskas (ur. 19 marca 1957 w Mariampolu) – litewski piosenkarz.
Życiorys.
Kariera muzyczna.
Karierę muzyczną rozpoczął w 1994. W tym samym roku reprezentował Litwę podczas 39. Konkursu Piosenki Eurowizji z utworem „Lopšinė mylimai”. Zajął ostatnie, 25. miejsce, nie zdobywając ani jednego punktu. Był pierwszym reprezentantem kraju na festiwalu. Występ, uznany na Litwie za kompromitację, uniemożliwił krajowi udział w następnej edycji. Co więcej, państwo to nie brało udziału w tym konkursie aż do 1999 roku. Występ Vyšniauskasa był jednym z najsłabszych w historii kraju.
W 2011 roku był jurorem programu "Chorų karai". Uczestniczył w tworzeniu oper rockowych "Prisikėlęs" i "Lauktasis".
Życie prywatne.
Mieszka w Kownie, lecz wcześniej przez długi czas mieszkał w Wilnie. Jego matka jest lekarką, a ojciec – emerytowanym nauczycielem. Jest w związku małżeńskim z Aušrą, która jest jego drugą żoną. Ma troje dzieci.

</doc>
<doc id="3061027" url="https://pl.wikipedia.org/wiki?curid=3061027" title="Steve Mokone">
Steve Mokone

Steve Mokone, właśc. Stephen Madi Mokone (ur. 23 marca 1932 w Doornfontein, zm. 19 marca 2015) – południowoafrykański piłkarz grający na pozycji napastnika, pierwszy czarnoskóry piłkarz z Afryki, grającym profesjonalną piłkę w Europie.
Wczesne życie.
Steve Mokone urodził się w Doornfontein, niedaleko Johannesburga, ale jego rodzina przeniosła się do Sophiatown przed osiedleniem się w dzielnicy Kilnerton w Pretorii.
Kariera zawodnicza.
Steve Mokone już w wieku 16 lat swoim piłkarskim talentem przyciągnął uwagę swoich rodaków w kraju. Wkrótce dostał propozycję podpisania kontraktu z angielskim Newcastle United, ale ojciec nie zgodził się na kontrakt, gdyż chciał, żeby syn najpierw ukończył studia. Na pierwszy profesjonalny kontrakt musiał czekać do 1955 roku, gdyż wtedy podpisał kontrakt z Coventry City, gdzie w ciągu trzech lat pobytu zagrał w czterech meczach i strzelił 1 bramkę. Następnie grał w holenderskim Heracles Almelo, potem zaczął grać w Cardiff City, w barwach którego strzelił gola Liverpoolowi na otwarcie sezonu 1959/1960. Po występach w dwóch najsilniejszych ligach europejskich: angielskiej i holenderskiej, postanowił spróbować swoich sił w lidze hiszpańskiej a dokładnie w FC Barcelona. W ciągu roku gry zdobył z nią mistrzostwo Hiszpanii w sezonie (1959/1960) oraz Puchar Miast Targowych w edycji 1960. Następnie grał we francuskiej Olympique Marsylia (1960), we włoskim Torino FC (1960-61), hiszpańskiej Valencii oraz w australijskim Sunshine George Cross (1964 – był tam grającym trenerem) oraz w Kanadzie, gdzie zakończył piłkarską karierę.
Po zakończeniu kariery.
Steve Mokone po zakończeniu kariery w 1964 roku wyemigrował do Stanów Zjednoczonych. Po uzyskaniu dyplomu psychologii został asystentem profesora na Rutgers University w stanie New Jersey. W 1977 roku został oskarżony o nadużycia kredytowe oraz napaść na żonę, Joyce Maaga Mokone oraz na adwokat, która ją reprezentowała podczas sprawy rozwodowej. W 1978 roku uznano go za winnego dwóch zarzucanych mu czynów i został skazany na karę od 8 do 12 lat pozbawienia wolności. W 1980 roku sąd skazał go na karę od 5 do 15 lat więzienia za napaść na pełnomocniczkę żony, Ann Boylan Rogers za wylanie na jej twarz kwasu siarkowego, w wyniku czego straciła jedno oko. Został zwolniony z więzienia w sierpniu 1990 roku.
W 1996 roku Steve Mokone założył fundację "Kalamazoo South African Foundation". Holenderski dziennikarz sportowy Tom Egbers napisał powieść opartą na historii Mokone, na podstawie którego w 2000 roku został nakręcony film pt. "Czarny Meteor".
Steve Mokone za swoje zasługi został odznaczony złotym Orderem Ikhamangi.

</doc>
<doc id="3061028" url="https://pl.wikipedia.org/wiki?curid=3061028" title="Bernard Kontny">
Bernard Kontny

Bernard Karol Kontny (ur. 15 lipca 1957 r. w Brzegu) – polski kartograf i geodeta, specjalizujący się w geodezji inżynieryjnej, pomiarach deformacji, global positioning systemie, geodezji satelitarnej oraz, geodynamice; nauczyciel akademicki związany z Uniwersytetem Przyrodniczym we Wrocławiu.
Życiorys.
Urodził się w 1957 roku w Brzegu, gdzie spędził swoje dzieciństwo oraz wczesną młodość, Ukończył tam kolejno szkołę podstawową oraz Technikum Elektryczne. W szkole tej w 1977 roku zdał egzamin maturalny. Następnie podjął studia na Oddziale Geodezji Urządzeń Rolnych na Wydziale Melioracji Wodnych Akademii Rolniczej we Wrocławiu, które ukończył zdobywając dyplomy magistra inżyniera w 1982 roku.
Bezpośrednio po ukończeniu studiów podjął pracę na swojej macierzystej uczelni na stanowisku asystenta stażysty w Instytucie Geodezji i Zastosowań Matematycznych (obecnie Instytut Geodezji i Geoinformatyki). Cztery lata później został starszym asystentem, a w 1991 roku adiunktem. W tym samym roku uzyskał stopień naukowy doktora nauk technicznych w zakresie geodezji i kartografii na Wydziale Geodezji i Urządzeń Rolnych Akademii Rolniczo-Technicznej w Olsztynie na podstawie pracy pt. "Koncepcja systemu pomiarów oraz geometrycznej analizy i interpretacji deformacji przestrzennych górotworu". Z kolei stopień naukowy doktora habilitowanego nauk technicznych w zakresie geodezji i kartografii uzyskał także na olsztyńskiej uczelni w 2004 roku na podstawie rozprawy nt. "Geodezyjne badania współczesnej kinematyki głównych struktur tektonicznych polskich Sudetów i Bloku Przedsudeckiego na podstawie pomiarów GPS". Od 2007 roku jest zatrudniony na stanowisku profesora nadzwyczajnego. W 2013 roku prezydent Polski Bronisław Komorowski nadał mu tytuł profesora nauk technicznych.
Poza działalnością naukowo-dydaktyczną na Uniwersytecie Przyrodniczym pełnił wiele istotnych funkcji organizacyjnych. Od 2005 do 2012 roku był prodziekanem ds. kierunku geodezja i kartografa, a od 2012 roku dziekanem Wydziału Inżynierii Kształtowania Środowiska i Geodezji.
Jest członkiem Polskiej Akademii Nauk - Komitetu Geodezji, w tym Sekcji Geodynamiki Ziemi, Sekcji Sieci Geodezyjnych i Sekcji Geodezji Inżynieryjnej, Komisji Geodezji Satelitarnej Komitetu Badań Kosmicznych PAN oraz Komisji Neotektoniki Komitetu Badań Czwartorzędu PAN. Ponadto jest członkiem Stowarzyszenia Geodetów Polskich, którego uhonoronowano Srebrną Odznaką tej organizacji.
Dorobek naukowy i odznaczenia.
Bernard Kontny jest autorem lub współautorem około 70 prac opublikowanych w czasopismach, zeszytach naukowych i monografiach, blisko 75 prac i abstraktów opublikowanych w materiałach konferencyjnych, a także blisko 50 prac niepublikowanych (maszynopisy, ekspertyzy, sprawozdania z prac badawczych). Należy do współautorów 18 prac opublikowanych w międzynarodowych zespołach autorskich.
Za osiągnięcia naukowo-badawcze dziesięciokrotnie został nagrodzony nagrodą rektora Akademii Rolniczej we Wrocławiu (dwie nagrody indywidualne i osiem zespołowych). Otrzymał też dwukrotnie nagrodę rektora za działalność organizacyjną. W 2007 roku został odznaczony Srebrnym Krzyżem Zasługi.

</doc>
<doc id="3061029" url="https://pl.wikipedia.org/wiki?curid=3061029" title="Pełnym gazem">
Pełnym gazem

Pełnym gazem (fr. "À toute vitesse") – francuski dramat filmowy z 1996 roku w reżyserii Gaëla Morela. Zdjęcia kręcono w departamencie Rodan (w Villefranche-sur-Saône, Ville-sur-Jarnioux i w Lyonie).

</doc>
<doc id="3061031" url="https://pl.wikipedia.org/wiki?curid=3061031" title="Faro (Jukon)">
Faro (Jukon)

Faro – miasto w Kanadzie, w południowej części Jukonu. W mieście znajduje się port lotniczy Faro (Kanada).

</doc>
<doc id="3061032" url="https://pl.wikipedia.org/wiki?curid=3061032" title="Marioss Opole">
Marioss Opole



</doc>
<doc id="3061034" url="https://pl.wikipedia.org/wiki?curid=3061034" title="Watson Lake">
Watson Lake

Watson Lake – miasto (ang. town) w Kanadzie, w południowo-wschodniej części Jukonu.

</doc>
<doc id="3061035" url="https://pl.wikipedia.org/wiki?curid=3061035" title="Karabin Berthier">
Karabin Berthier



</doc>
<doc id="3061044" url="https://pl.wikipedia.org/wiki?curid=3061044" title="Buławka">
Buławka



</doc>
<doc id="3061045" url="https://pl.wikipedia.org/wiki?curid=3061045" title="Buławnik obcięty">
Buławnik obcięty



</doc>
<doc id="3061049" url="https://pl.wikipedia.org/wiki?curid=3061049" title="Canadair">
Canadair

Canadair Ltd. – kanadyjska wytwórnia lotnicza działająca w latach 1944-1986. Przez cały okres swojej działalności przedsiębiorstwo wyprodukowało ponad 4000 samolotów, głównie na rynek wojskowy.
Przedsiębiorstwo powstało w wyniku reorganizacji spółki Canadian Vickers dokonanej przez rząd kanadyjski. W 1946 roku Canadair sprzedany został spółce Electric Boat Company. W 1952 roku Electric Boat Company przekształciła się w General Dynamics, a Canadair stał się jednym z jej oddziałów. W 1976 roku przedsiębiorstwo znacjonalizowano, a w grudniu 1986 roku sprzedano spółce Bombardier Inc., gdzie stało się zaczątkiem oddziału Bombardier Aerospace.

</doc>
<doc id="3061050" url="https://pl.wikipedia.org/wiki?curid=3061050" title="Buławnik pałeczkowaty">
Buławnik pałeczkowaty



</doc>
<doc id="3061054" url="https://pl.wikipedia.org/wiki?curid=3061054" title="Gesine Cukrowski">
Gesine Cukrowski

Gesine Cukrowski (ur. 23 października 1968 w Berlinie) – niemiecka aktorka filmowa i telewizyjna.

</doc>
<doc id="3061056" url="https://pl.wikipedia.org/wiki?curid=3061056" title="Ewangeliarz turowski">
Ewangeliarz turowski

Ewangeliarz turowski – pergaminowy ewangeliarz w języku staro-cerkiewno-słowiańskim, pochodzący z XI wieku. Przechowywany jest w Bibliotece Litewskiej Akademii Nauk w Wilnie.
Z manuskryptu zachowało się jedynie 10 kart, odnalezionych w 1865 roku w cerkwi Przemienienia Pańskiego w Turowie przez nauczyciela gimnazjum wileńskiego I. Sokołowa. Na stronie 4 znajduje się adnotacja, iż księga została podarowana klasztorowi turowskiemu przez księcia Konstantego Iwanowicza Ostrogskiego (1460-1530). W warstwie językowej widoczna jest końcówka "-tь" w 3. sing. i plur. praes. Po raz pierwszy tekst Ewangeliarza został opublikowany przez Izmaiła Sriezniewskiego ("Свиедиения о малоизвиестных и неизвиестных памятниках", СПб 1873) oraz J. Bermelejewa ("Туровское Евангелие", Wilno 1868).

</doc>
<doc id="3061057" url="https://pl.wikipedia.org/wiki?curid=3061057" title="Halowe Mistrzostwa Świata w Lekkoatletyce 2016">
Halowe Mistrzostwa Świata w Lekkoatletyce 2016

16. Halowe Mistrzostwa Świata w Lekkoatletyce – zawody lekkoatletyczne, które odbyły się pomiędzy 17–20 marca 2016 roku w Portland w stanie Oregon w Stanach Zjednoczonych.
Kandydatami do przeprowadzenia mistrzostw były Birmingham oraz Portland, które aplikację do Międzynarodowego Stowarzyszenia Federacji Lekkoatletycznych (IAAF) złożyło po upływie wyznaczonego terminu (15 września 2013). Wcześniej wśród potencjalnych kandydatów wymieniano także Cardiff, które planowało przeprowadzić zawody na, posiadającym zamykany dach, stadionie piłkarskim Millennium Stadium.
15 listopada 2013 w Monako Rada IAAF zdecydowała, że Portland zorganizuje halowe mistrzostwa w 2016 roku, a Birmingham dwa lata później. Były to pierwsze lekkoatletyczne halowe mistrzostwa świata przeprowadzone w Stanach Zjednoczonych od zawodów z 1987 roku.
W klasyfikacji medalowej zwyciężyli gospodarze z 23 medalami, w tym z trzynastoma złotymi, bijąc przy tym rekord zdobytych mistrzostw należący również do nich z halowego czempionatu w Stambule z 2012 roku (10), natomiast Polska zajęła 16. miejsce. Amerykańska reprezentacja zwyciężyła również w klasyfikacji punktowej, wyprzedzając reprezentację Etiopii o 193 pkt. Polski zespół uplasował się na czwartej pozycji z 33 punktami, tracąc do podium 6 „oczek”.
Klasyfikacje medalowe.
"Stan po zakończeniu mistrzostw. Źródło: IAAF"
Klasyfikacja punktowa.
"Stan po zakończeniu mistrzostw. "Źródło: IAAF
Rekordy podczas mistrzostw.
Rekordy mistrzostw świata.
Podczas zawodów ustanowiono 2 rekordy halowych mistrzostw świata:
Rekordy krajów.
Podczas całych zawodów ustanowiono również 43 krajowe rekordy w kategorii seniorów:
Uczestnicy.
"Źródło": IAAF

</doc>
<doc id="3061062" url="https://pl.wikipedia.org/wiki?curid=3061062" title="Alberto Perez">
Alberto Perez

Alberto „Beto” Perez (ur. 15 marca 1970) – tancerz i choreograf pochodzenia kolumbijskiego, zamieszkały w Miami w Stanach Zjednoczonych. W latach 90. XX w. stworzył program Zumba fitness, w którego zajęciach w 185 krajach świata uczestniczy tygodniowo 14 milionów osób w 160 tysiącach ośrodków.
Życiorys.
Początki.
Alberto Perez postanowił zostać tancerzem w wieku 7 lat. Jako nastolatek uczył tańca i występował w klubach nocnych. Pewnego razu jako 17-letni instruktor aerobiku w Cali w Kolumbii zapomniał zabrać na zajęcia płyt z muzyką i był zmuszony improwizować do jedynej posiadanej przy sobie kasety – latynoskich rytmów salsy i merengue. Sukces tych zajęć przesądził o dalszej karierze: zrozumiał, że nikt dotąd nie łączył tańca z fitnessem, a uczniom się to połączenie bardzo podobało.
Stany Zjednoczone.
W wieku 29 lat, w 1999, wyjechał do USA. Przez 2 lata uczył w klubach sportowych w Miami prowadząc 22 zajęcia tygodniowo. Na jedne z tych zajęć uczęszczała matka jego przyszłego wspólnika Alberto Perlmana, z którym następnie od 2001 promował Zumbę, początkowo poprzez sprzedaż DVD. Działali wówczas jako osobne podmioty (Alberto Aghion i Alberto Perlman jako Zumba Productions, LLC, oraz Alberto Perez jako Zumba Beto Enterprises, LLC), zaś w 2006 utworzyli wspólną firmę Zumba Fitness, LLC, która w 2012 zatrudniała już 250 osób.
Kariera artystyczna.
Beto Perez występował z wokalistami takimi jak Mara (Mara Prada), Claudia Leitte, Don Omar czy Wyclef Jean.
Był choreografem (w latach 90.) i osobistym trenerem Shakiry po narodzinach jej dziecka (2013). Shakira ćwiczyła też Zumbę w czasie ciąży, aby zapobiec przybraniu na masie.
Wraz z Maggie Greenwood-Robinson jest autorem książki "Zumba®: Ditch the Workout, Join the Party! The Zumba Weight Loss Program".
Filozofia.
W przeciwieństwie do dotychczasowego nacisku na ciężką pracę i ból przy ćwiczeniach fizycznych ("no pain, no gain"), filozofią Zumby jest uśmiech, dobra zabawa i przyjemne spędzanie czasu. Alberto Perez chce, aby ludzie polubili wszystko co robią, nawet ćwiczenia fizyczne, aby wszyscy tańczyli, mieli powód do uśmiechu i dobrze się czuli, i aby jak najwięcej osób dołączyło do społeczności Zumby poprzez udział w zajęciach. Kiedy na początku kariery chciał, aby wszyscy ludzie poznali Zumbę, nie spodziewał się, w jak bardzo pozytywny sposób wpłynie na życie ludzi. Uważa się przede wszystkim za instruktora. Chce, aby po jego śmierci ludzie nadal tańczyli Zumbę.
Kluczem do dobrego samopoczucia dla niego samego jest słuchanie ulubionej muzyki przez cały dzień. Na jego playliście znajdują się utwory artystów, z którymi współpracował, lub tworzących muzykę dla Zumby, np. "El Jefe" (Daddy Yankee), "Danza Kuduro" (Don Omar), "Crazy Love" (Mara), "Caipirinha", czy "Historia" (Wyclef Jean).
Jest zdania, że ponieważ świat jest teraz połączony, przyszłością muzyki także jest fuzja, połączenie różnych stylów. Jego marzeniem jest produkcja filmu, musicalu w broadwayowskim stylu, o jego życiu i Zumbie.
Nagrody.
Alberto Perez otrzymał nagrodę innowatora roku 2013 od Hispanicize 2013 Latinovator Awards, wyróżniającego innowatorów pochodzenia latynoskiego. Znalazł się na 27. miejscu na liście 100 najbardziej wpływowych osób w świecie zdrowia i fitnessu 2012 roku i 82. miejscu w 2013 roku według rankingu Greatist.com.
Wraz z Alberto Perlmanem i Alberto Aghionem jest współzałożycielem firmy Zumba Fitness LLC, która została firmą roku 2012 czasopisma biznesowego Inc. oraz otrzymała nagrodę dla wizjonera w dziedzinie fitness "The John McCarthy Industry Visionary Award" od IHRSA (The International Health, Racquet &amp; Sports club Association).

</doc>
<doc id="3061063" url="https://pl.wikipedia.org/wiki?curid=3061063" title="Yu Zhuocheng">
Yu Zhuocheng

Yu Zhuocheng (; ur. 7 grudnia 1975 w Guangdong) – chiński skoczek do wody. Na Letnich Igrzyskach Olimpijskich w 1996 zdobył srebrny medal w kategorii skoków z trampoliny

</doc>
<doc id="3061064" url="https://pl.wikipedia.org/wiki?curid=3061064" title="Mroczna Wieża VII">
Mroczna Wieża VII



</doc>
<doc id="3061067" url="https://pl.wikipedia.org/wiki?curid=3061067" title="Halowe Mistrzostwa Świata w Lekkoatletyce 2018">
Halowe Mistrzostwa Świata w Lekkoatletyce 2018

17. Halowe Mistrzostwa Świata w Lekkoatletyce – zawody lekkoatletyczne, które odbyły się między 1–4 marca 2018 roku w National Indoor Arena w Birmingham.
Birmingham oraz Portland jesienią 2013 ubiegały się o możliwość zorganizowania halowych mistrzostw świata w 2016 roku. 15 listopada 2013 w Monako Rada Międzynarodowego Stowarzyszenia Federacji Lekkoatletycznych (IAAF) zdecydowała, że Portland zorganizuje halowe mistrzostwa w 2016 roku, a Birmingham dwa lata później. Poprzednio Birmingham organizowało zawody tej rangi w roku 2003.
Klasyfikacja medalowa.
"Stan po zakończeniu mistrzostw. Źródło: IAAF"
W klasyfikacji medalowej IAAF nie uwzględnił sportowców występujących jako autoryzowani lekkoatleci neutralni (rosyjscy lekkoatleci, którzy startowali pod tą nazwą ze względu na zawieszenie tamtejszej federacji zdobyli trzy medale: dwa złote i jeden srebrny).
Uczestnicy.
W nawiasach podano liczbę reprezentantów.

</doc>
<doc id="3061070" url="https://pl.wikipedia.org/wiki?curid=3061070" title="Peter De Wint">
Peter De Wint

Peter De Wint (ur. 21 stycznia 1784, zm. 30 stycznia 1849) – angielski malarz pejzażysta. 
Urodził się w rodzinie pochodzącego z Holandii lekarza. Był uczniem Johna Raphaela Smitha, studia kontynuował w Royal Academy Schools i w tym czasie często bywał w domu dra Thomasa Monro, mecenasa sztuki i lekarza Jerzego III. 
Peter De Wint uprawiał klasyczne malarstwo sztalugowe, jednak największe uznanie zdobył jako akwarelista. Najczęściej malował okolice Lincoln, gdzie mieszkali jego teściowie. Jego styl odznaczał się używaniem dużych plam rozcieńczonych kolorów, co przypomina styl Johna Cotmana. 
Artysta zdobył znaczną popularność i był ceniony jako pedagog. W 1812 roku został pełnym członkiem Royal Watercolour Society, gdzie wystawiał do końca życia.

</doc>
<doc id="3061071" url="https://pl.wikipedia.org/wiki?curid=3061071" title="Bitwa pod Pragą (1648)">
Bitwa pod Pragą (1648)



</doc>
<doc id="3061073" url="https://pl.wikipedia.org/wiki?curid=3061073" title="Izabela Dec">
Izabela Dec

Izabela Dec (ur. 10 lipca 1996 w Rzeszowie) – polska zawodniczka karate stylu Kyokushin, posiadająca 1 dan. Na treningi karate trafiła w 2002 roku do Leżajskiego Klubu Karate Kyokushin prowadzonego przez sensei Dariusza Burdę. Dwukrotna Wicemistrzyni Europy w Karate Kyokushin z roku 2011 i 2013. Brązowy medal na Mistrzostwach Europy w roku 2014.
Osiągnięcia.
2011:
2012:
2013:
2014:
2015:
2016:

</doc>
<doc id="3061075" url="https://pl.wikipedia.org/wiki?curid=3061075" title="Pablo Alborán">
Pablo Alborán

Pablo Moreno de Alborán Ferrándiz, znany jako Pablo Alborán (ur. 31 maja 1989 w Maladze) – hiszpański piosenkarz, kompozytor i autor tekstów.
Kariera.
Początki kariery.
W wieku dwunastu lat skomponował swoje pierwsze utwory: „Amor de Barrio” i „Desencuentr”. Dwa lata później zaczął publikować swoje autorskie kompozycje na portalu Myspace, gdzie zdobył pierwszych fanów. Większe grono odbiorców zyskał jednak po rozpoczęciu publikowania swoich nagrań w serwisie YouTube. Jego pierwszy film na tym portalu osiągnął ponad 2 miliony wyświetleń. Sławę przyniosła mu jednak kompozycja „Solamente tú”, która została odtworzona ponad 7 milionów razy, stając się popularna w całej Hiszpanii i Ameryce Łacińskiej. Wkrótce potem Pablo spotkał producenta Manuela Illána. Ten zmotywował go do nagrania demo, które oprócz jego autorskich piosenek zawierało utwór „Déjame de volverme loca” z repertuaru Diany Navarro. Dzięki producentowi jego wersja tej kompozycji dotarła do Navarro, która wykazała się dużym zainteresowaniem wobec Pablo i zaoferowała mu pomoc w osiągnięciu sukcesu.
Następnie Pablo zajął się wyborem utworów na debiutancką płytę spośród czterdziestu swoich kompozycji, które do tej pory stworzył. Materiał Paula został przesłuchany przez Kelly Rowland, która była zachwycona jego głosem. W połowie września 2010 został wydany jego pierwszy cyfrowy singel, „Solamente tú”. Utwór dotarł do 1. miejsca na oficjalnej hiszpańskiej liście sprzedaży i pokrył się podwójną platyną.
2011: "Pablo Alborán" i "En acústico".
1 lutego 2011 ukazał się jego debiutancki album zatytułowany "Pablo Alborán". Wydawnictwo znalazło się na 1. miejscu na liście stu najlepiej sprzedających się albumów w Hiszpanii i osiągnęło w tym kraju sześciokrotny status platynowej płyty. Album ponadto był notowany na 6. miejscu na liście sprzedaży w Portugalii oraz na 50. miejscu na liście w Meksyku.
27 maja koncertem w Madrycie w Palacio Vistalegre rozpoczął swoją pierwszą trasę koncertową, w którą wyruszył po całej Hiszpanii, a także kilku krajach Ameryki Łacińskiej, w tym po Argentynie, Chile czy Meksyku. W listopadzie tego samego roku wydał album koncertowy "En acústico", na którym znalazły się utwory z pierwszej płyty, dwa nowe oraz cztery dodatkowe nagrane w wersji akustycznej na żywo. Wydawnictwo trafiło na szczyty list sprzedaży w Hiszpanii, gdzie osiągnęło status ośmiokrotnej platynowej płyty oraz Portugalii, gdzie pokryło się sześciokrotną platyną. Pierwszym singlem promującym album był „Perdóname”, który został nagrany w duecie z portugalską piosenkarką Carminho. Piosenka dotarła na 1. miejsce na oficjalnej hiszpańskiej liście sprzedaży i pokryła się platyną.
10 listopada 2011 wystąpił w Las Vegas podczas gali Latin Grammy Awards 2011, gdzie wraz z Demi Lovato wykonał „Solamente tú”. 9 grudnia otrzymał swoją pierwszą nagrodę, "Premios 40 Principales" w kategorii "Najlepszy debiutujący artysta". 27 grudnia został z kolei laureatem siódmej edycji "Disco del Año", organizowanej przez TVE, za jego debiutancki album "Pablo Alborán". Pablo był najlepiej sprzedającym się artystą w Hiszpanii w 2011.
Od 2012: "Tanto" i "Terral".
W 2012 nagrał utwór „Puede qué” w duecie z Miguelem Bosé, który znalazł się na jego albumie "Papitwo", wydanym 4 września. 6 listopada tego samego roku wydał swój drugi album studyjny "Tanto". Płyta trafiła na 1. miejsce na oficjalnych listach sprzedaży w Hiszpanii, gdzie dziesięciokrotnie pokryła się platyną oraz w Portugalii, gdzie otrzymała certyfikat platynowej płyty. 15 listopada wystąpił na Latin Grammy Awards 2012, gdzie wykonał „Perdóname”. W 2012, Pablo drugi rok z rzędu był najlepiej sprzedającym się artystą w Hiszpanii.
W marcu 2013 otrzymał nagrodę "Premio Cadena Dial 2012" podczas gali w Auditorio de Tenerife na Teneryfie. 17 maja koncertem w Almeríi rozpoczął trasę koncertową, promującą album "Tanto". Trasa obejmowała nie tylko koncerty w Hiszpanii, ale także w Portugalii oraz Ameryce Łacińskiej, gdzie rosło mu coraz większe grono odbiorców.
We wrześniu został nominowany do nagrody MTV Europe Music Awards 2013 w kategorii "Najlepszy hiszpański wykonawca". Dwa miesiące później wydał reedycję albumu "Tanto" pod nazwą "Tanto - Edición Premium", która została poszerzona nie tylko o nowe utwory, ale także o ekskluzywne DVD z trasy koncertowej. W 2013, Alborán trzeci rok z rzędu sprzedał najwięcej płyt w Hiszpanii.
11 listopada 2014 ukazał się jego trzeci album studyjny "Terral". Płyta była notowana na listach sprzedaży w Hiszpanii (1. miejsce), Portugalii (2. pozycja) oraz Belgii (193. miejsce). Ponadto w Hiszpanii wydawnictwu przyznano certyfikat ośmiokrotnej platynowej płyty.
Życie prywatne.
Jest synem architekta Salvadora Moreno de Alborána Peralty, pochodzącego z prowincji Malaga i Francuzki Eleny Ferrándiz Martínez. W 2020 ujawnił się publicznie jako gej.

</doc>
<doc id="3061076" url="https://pl.wikipedia.org/wiki?curid=3061076" title="Znęcanie się nad rodziną">
Znęcanie się nad rodziną



</doc>
<doc id="3061083" url="https://pl.wikipedia.org/wiki?curid=3061083" title="Karol Fryderyk Hasselquist">
Karol Fryderyk Hasselquist

Karol Fryderyk Hasselquist (ur. w Kurlandii, zm. 1818) – polski lekarz szwedzkiego pochodzenia. 
Hasselquist studiował w Petersburgu i Wiedniu, otrzymując w 1774 roku dyplom doktorski. Od 1785 roku nadworny medyk króla Stanisława Augusta Poniatowskiego.

</doc>
<doc id="3061086" url="https://pl.wikipedia.org/wiki?curid=3061086" title="Academia Electronica">
Academia Electronica

Academia Electronica – niezinstytucjonalizowany ośrodek akademicki działający w Second Life. Jednostka naukowo-dydaktyczna nieposiadająca fizycznej reprezentacji, założona przez Sideya Myoo (prof. dr hab. Michał Ostrowicki) w 2007 przy Instytucie Filozofii Uniwersytetu Jagiellońskiego. Od 2013 występuje także pod nazwą Academia Electronica-Instytut Filozofii UJ.
Jako placówka dydaktyczna Academia Electronica jest przeznaczona do prowadzenia ogólnopolskich kursów w ramach e-learningu wykorzystującego środowisko graficzne 3d. W zamierzeniach naukowych jest „laboratorium humanistyki”, którego celem jest wieloaspektowy opis środowiska elektronicznego (wirtualnego), jako rodzaju rzeczywistości człowieka.
W czerwcu 2012 w Academia Electronica odbyła się pierwsza w Polsce publiczna obrona rozprawy doktorskiej w sieci oraz w 2015 przeprowadzono w sieci pierwsze w Polsce egzaminy: licencjacki i magisterski.

</doc>
<doc id="3061087" url="https://pl.wikipedia.org/wiki?curid=3061087" title="Aleksandr Szczerbakow">
Aleksandr Szczerbakow

Aleksandr Siergiejewicz Szczerbakow (ros. Алекса́ндр Серге́евич Щербако́в; ur. w Ruzie w guberni moskiewskiej, zm. 10 maja 1945 w Moskwie) – sowiecki dowódca wojskowy i polityk, generał pułkownik, członek Komitetu Centralnego i kandydat na członka Politbiura WKP(b).
Życiorys.
Od 1907 mieszkał w Rybińsku, gdzie skończył szkołę podstawową i został uczniem drukarskim, a potem urzędnikiem na kolei. 
W 1917 wstąpił do Czerwonej Gwardii, a w 1918 do RKP(b). Sekretarz miejscowej organizacji Komsomołu, 1921-1924 studiował na Komunistycznym Uniwersytecie im. Swierdłowa, a 1930-1932 w Instytucie Czerwonej Profesury. Od 1934 kurator Związku Pisarzy ZSRR z ramienia KC WKP(b). Od 15 czerwca 1936 do 6 czerwca 1937 był II sekretarzem Komitetu Obwodowego WKP(b) w Leningradzie, od grudnia 1937 do maja 1938 I sekretarzem Komitetu Obwodowego WKP(b) w Irkucku, od 8 kwietnia 1938 do 12 listopada 1938 I sekretarzem Komitetu Obwodowego Komunistycznej Partii (bolszewików) Ukrainy w Doniecku. 
1937-1945 był deputowanym do Rady Najwyższej ZSRR. Od 2 listopada 1938 do śmierci I sekretarz Komitetu Obwodowego WKP(b) w Moskwie, od marca 1939 członek Komitetu Centralnego WKP(b) i Biura Organizacyjnego KC, od 21 lutego 1941 zastępca członka Biura Politycznego KC WKP(b), od 10 maja 1941 do śmierci sekretarz KC. Od maja 1942 szef Radzieckiego Biura Informacyjnego, od 4 czerwca 1942 do śmierci szef Głównego Zarządu Politycznego Armii Czerwonej. 17 września 1943 mianowany generałem pułkownikiem. Zmarł na zawał.
W 1946 na jego cześć miasto Rybińsk przemianowano na Szczerbakow (do 1957). Jego imieniem nazwano też Park Kultury i Wypoczynku w Doniecku, dzielnicę i stację metra w Moskwie i ulice w Kijowie, Mińsku, Permie, Jekaterynburgu, Lipiecku i Petersburgu.

</doc>
<doc id="3061091" url="https://pl.wikipedia.org/wiki?curid=3061091" title="Ming (małż)">
Ming (małż)

Ming (ok. 1499–2006) – małż gatunku cyprina islandzka wyłowiony w pobliżu Islandii w 2006. Wiek Minga oceniany jest na 507 lat. Było to najdłużej żyjące znane pojedyncze zwierzę, którego wiek został oszacowany z dużą dokładnością.
Historia.
Małż został wyłowiony w pobliżu Islandii w 2006. Pierwsze obliczenia wskazywały na to, że zwierzę miało pomiędzy 405 a 410 lat. Wiek małży szacowany jest podobnie jak wiek drzew poprzez liczenie „słojów” na ich muszli. Po ustaleniu wieku małża został on żartobliwie nazwany „Ming”, nazwa pochodzi od chińskiej dynastii Ming, która panowała w Chinach w czasie, kiedy to zwierzę się urodziło. Ming nie przeżył szacowania swego wieku – zginął, kiedy jego muszlę przecięto, aby policzyć jej „słoje”.
Dodatkowe badania opublikowane w 2013 wskazują na to, że Ming był starszy niż początkowo sądzono. Używając między innymi wielokrotnego datowania radiowęglowego oszacowano, że w momencie śmierci mięczak ten liczył 507 lat.

</doc>
<doc id="3061094" url="https://pl.wikipedia.org/wiki?curid=3061094" title="Pogz">
Pogz

Pogz właściwie Karol Pogorzelski (ur. 1986 w Białymstoku), znany również jako Pogo - polski raper, freestyle'owiec. Członek kolektywu Wiesz O Co Chodzi. Laureat Wielkiej Bitwy Warszawskiej (WBW) 2005.
W 2017 zakończył karierę muzyczną, występując na POLISH HIP-HOP FESTIVAL PŁOCK 2017.

</doc>
<doc id="3061099" url="https://pl.wikipedia.org/wiki?curid=3061099" title="Beniamin (Sachnowski)">
Beniamin (Sachnowski)

Beniamin, nazwisko świeckie Sachnowski (ur. 1693, zm. 28 marca 1743 w Woroneżu) – biskup Rosyjskiego Kościoła Prawosławnego.
Życiorys.
Jego pochodzenie nie jest jasne. Według jednej z wersji pochodził z rodziny kosowskich Serbów, a jego ojcem był serbski prawosławny protoprezbiter. Według drugiej wersji pochodził z Kosowa na Ukrainie zachodniej. W młodości przebywał na Wołoszczyźnie, gdzie nauczył się języka rumuńskiego i uczył się w szkołach katolickich. W tajemnicy przed rodziną uciekł do Rosji do metropolity woroneskiego Pachomiusza. Wieczyste śluby mnisze złożył 19 marca 1718, następnie został wyświęcony na hieromnicha, służył przez trzy lata w Woroneżu.
W 1721 został przeniesiony do Ławry Aleksandra Newskiego, zaś 23 lipca tego samego roku został hieromnichem floty - naczelnym kapelanem żołnierzy rosyjskich służących w jednostkach pływających Imperium Rosyjskiego. Już w styczniu roku następnego zwrócił się z prośbą o zwolnienie ze stanowiska i zgodę na wyjazd do monasteru Bisericăni, jednak nie otrzymał zgody. W 1725 był kapelanem fregaty „Amsterdam-Galej”. Jako kapelan wojskowy zaprzyjaźnił się z hieromnichem Rafałem (Zaborowskim), naczelnym kapelanem wojsk rosyjskich i przyjacielem Teofana (Prokopowicza). Dzięki tej znajomości w 1726 hieromnich Beniamin otrzymał godność archimandryty i przełożonym Monasteru Świętogórskiego w eparchii pskowskiej. W 1730 został przełożonym Monasteru Pskowsko-Pieczerskiego.
23 lipca 1731 został nominowany na biskupa kołomieńskiego i kaszyrskiego, przyjął chirotonię biskupią 25 lipca w soborze Zaśnięcia Matki Bożej na Kremlu moskiewskim. W tym samym roku założył szkołę przy rezydencji biskupiej w Kołomnie. W 1734 zajmował się śledztwem w sprawie mnichów monasteru Zaśnięcia Matki Bożej w Sarowie. Zasiadał w kancelarii eparchii moskiewskiej.
W 1739 został przeniesiony na katedrę wiacką. Nominację tę potraktował jako zesłanie na mniej prestiżowe stanowisko. Zaangażował się w prowadzenie działalności misyjnej, przeprowadzał masowe chrzty wśród ludności wyznającej islam oraz kulty pogańskie, twierdził, iż doprowadził do przyjęcia chrześcijaństwa przez 20 tys. osób. Opowiadał się za przesiedlaniem nowo chrzczonej ludności wotiackiej, by chrześcijanie nie przebywali na terenach zdominowanych przez inne wyznania. W 1742 przybył do Moskwy, by wziąć udział w koronacji carycy Elżbiety.
Po wielokrotnych prośbach o przeniesienie na inną katedrę w 1742 został mianowany biskupem woroneskim i borysoglebskim. W nowej eparchii utworzył szkołę słowiańsko-łacińską przy Monasterze Diwnogorskim. Zmarł rok później i został pochowany w soborze Zwiastowania w Woroneżu. W testamencie przekazał znaczne sumy nowo chrzczonej ludności pochodzącej z eparchii wiackiej.

</doc>
<doc id="3061103" url="https://pl.wikipedia.org/wiki?curid=3061103" title="Wojna birmańsko-syjamska (1593–1600)">
Wojna birmańsko-syjamska (1593–1600)

Wojna birmańsko-syjamska 1593–1600 – konflikt birmańsko-syjamski, który osłabił na okres ponad 100 lat Królestwo Birmy.
W roku 1592 król syjamski Naresuan (panujący w latach 1590–1605) całkowicie wyparł Birmańczyków z regionu Chaophraya, wyzwalając Królestwo Ayutthaya spod władzy birmańskiej. Deklarację niepodległości władca ogłosił już kilka lat wcześniej w 1584 r. co doprowadziło w konsekwencji do wybuchu wojny birmańsko-syjamskiej (1584-1592). Po wojnie Naresuan postanowił wykorzystać osłabienie Birmy wkraczając na Półwysep Malajski.
15 stycznia 1593 r. miała miejsce bitwa pod Nong Sarai (obecnie Don Chedi). Doszło w niej do legendarnego pojedynku na słoniach bojowych, w którym Naresuan zabił birmańskiego księcia Mingyi Swa. Wojska Naresuana zdobyły w tym samym roku miasto Tawè, skąd było już blisko do Ayutthayi i Sukhothai. Następnie Naresuan pomaszerował w kierunku północnym zajmując Mulmejn oraz Martaban.
Po walkach na wschód od Ayutthayi w 1594 r. władca syjamski zajął stolicę Kambodży, a w kolejnym roku zażegnał laotańskie zagrożenie w Chiang Mai.
W 1596 r. Naresuan wkroczył na terytoria Birmy, wypierając jej wojska z Półwyspu Malajskiego do stolicy w Pegu, gdzie wkrótce wybuchło powstanie przeciwko królowi Nanda Bayinowi. Wykorzystując to, Syjamczycy zajęli Pegu i utrzymali miasto pod swoją kontrolą przez 3 lata, kiedy to siły powstańcze po zamordowaniu króla Nanda Bayina wyparły ostatecznie najeźdźców z miasta.
Obalenie birmańskiego króla oraz zajęcie Pegu doprowadziły w konsekwencji do chaosu w kraju i jego rozpadu na mniejsze królestwa. Osłabiona Birma nie będzie już w stanie w najbliższych 150 latach zagrozić Królestwu Ayutthayi.

</doc>
<doc id="3061109" url="https://pl.wikipedia.org/wiki?curid=3061109" title="Salim Kéchiouche">
Salim Kéchiouche



</doc>
<doc id="3061112" url="https://pl.wikipedia.org/wiki?curid=3061112" title="Gibraltar Football Association">
Gibraltar Football Association

Gibraltar Football Association – ogólnokrajowy związek sportowy działający na terenie Gibraltaru, będący jedynym prawnym reprezentantem gibraltarskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Został założony w 1895 roku jako Gibraltar Civilian Football Association i jest jednym z najstarszych na świecie. W maju 2013 roku przystąpił do UEFA jako pełnoprawny członek (już wcześniej, w październiku 2012 roku został członkiem tymczasowym). Od 13 maja 2016 roku związek został członkiem FIFA. Swoje mecze rozgrywają na stadionie Victoria Stadium o pojemności 5 000; w przyszłości ma powstać także Europa Point Stadium, który ma spełniać wymogi dotyczące kategorii stadionów UEFA i mieć minimum 8 000 miejsc.

</doc>
<doc id="3061113" url="https://pl.wikipedia.org/wiki?curid=3061113" title="Donat z Bad Münstereifel">
Donat z Bad Münstereifel

Donat z Bad Münstereifel (zm. w I-III wieku) – męczennik chrześcijański i święty Kościoła katolickiego.
Relikwie świętego odkryto w 1646 w katakumbach św. Agnieszki w Rzymie jako św. Donata męczennika. W 1652, jako podarunek jezuitów, trafiły do nowo utworzonego kolegium w Bad Münstereifel (Księstwo Jülich).
Jego atrybutami są: nóż i miseczkowate naczynie; w Austrii: piorun, snop, sierp i winorośl. Jest orędownikiem przeciw burzom, błyskawicom, gradowi i ogniu.
Wspomnienie liturgiczne w Kościele katolickim obchodzone jest 30 czerwca.
Legenda.
Według legendy Donat urodził się w Rzymie. Jego rodzicami byli Faust(us) i Flamina. Donat miał być dowódcą rzymskiego legionu, który został otoczony w walce z Germanami. Sytuacja pogarszała się z dnia na dzień, brakowało wody pitnej. Rzymianie modlili się do swoich bogów, ale nic się nie stało. Wreszcie Donat zaczął modlić się do Boga chrześcijan. Wówczas zaczął padać deszcz. Germanie byli ścigani przez burze, Rzymianie zwyciężyli, a cesarz (jak podaje "Stadlers Vollständiges Heiligen-Lexikon" Marek Aureliusz) uczynił go dowódcą straży przybocznej. Donat podziękował Bogu i obiecał, że w przyszłości jedynie jemu będzie służyć i nigdy nie ożeni się. Cesarz chciał jednak, aby ten poślubił jego wnuczkę Aleksandr(i)ę. Donat odmówił, a potraktowany jako chrześcijanin, został skazany na śmierć i stracony.

</doc>
<doc id="3061121" url="https://pl.wikipedia.org/wiki?curid=3061121" title="Revelin">
Revelin

Revelin (chorw. "tvrđava Revelin") - fort w zespole umocnień Dubrownika, na zewnątrz obwodu murów miejskich. Pojedyncza budowla na planie nieregularnego czworokąta na przedłużeniu północno-wschodniego narożnika murów miejskich, w sąsiedztwie bramy Ploče. 
Wzniesiony w latach 1463-1551 pod kierunkiem m.in. Antonio Ferramolina z Bergamo. W czasie budowy obowiązywał przepis, że każdy przybywający do Dubrownika drogą morską musi przynieść kamień o wadze własnego ciała. Fort przetrwał katastrofalne trzęsienie ziemi w 1667, po którym stał się siedzibą skarbca katedralnego, skarbu miasta i władz Republiki Dubrownickiej. W latach 1983-86 prowadzono tu owocne badania archeologiczne. Obecnie służy jako scena przedstawień i koncertów. 
Źródła: 

</doc>
<doc id="3061123" url="https://pl.wikipedia.org/wiki?curid=3061123" title="Włodzimir Drygas">
Włodzimir Drygas

Włodzimir Drygas (ur. 12 lipca 1936, zm. 18 lipca 2013 w Poznaniu) – polski trener piłki ręcznej, działacz sportowy, nauczyciel akademicki i prezes Wielkopolskiego Związku Piłki Ręcznej.
Od 1945 zamieszkały w Poznaniu. W 1958 ukończył Wyższą Szkołę Wychowania Fizycznego w Poznaniu. Doktorat obronił w 1986. Od 1989 trener klasy mistrzowskiej w piłce ręcznej. Był także redaktorem sportowym w "Gazecie Poznańskiej". W latach 1973-2004 trener w AZS Poznań.
W 1993 odznaczony został Krzyżem Kawalerskim Orderu Odrodzenia Polski, w 2003 Medalem Komisji Edukacji Narodowej, a w 2012 nagrodzony Odznaką Diamentową z Wieńcem "Za zasługi dla piłki ręcznej". Pochowany na Cmentarzu Junikowskim.

</doc>
<doc id="3061128" url="https://pl.wikipedia.org/wiki?curid=3061128" title="Ostrý Kameň">
Ostrý Kameň

Ostrý Kameň ("Ostríž, Ostriežsky hrad, Ostriež, Elesko", węg. "Élskö", niem. "Scharfenstein") – ruiny słowackiego zamku, położonego w Małych Karpatach, na wysokości 576 metrów n.p.m., w pobliżu wsi Buková, w powiecie Trnawa.
Zamek powstał w XIII wieku na granicach Królestwa Węgier w celu obrony Czeskiej Drogi. Jego nazwa nawiązuje do skały, na której go wybudowano. Gotycka twierdza składała z pałacu oraz wieży. Na początku był majątkiem królewskim, następnie przekazano go rodom szlacheckim – m.in. Thurzo i Forgáč, a od XV wieku feudałom ze Svätego Jura i Pezinoka. Wtedy też rozbudowano zamek w kierunku północno-zachodnim: powstało podgrodzie z piekarnią, budynki gospodarcze zostały podpiwniczone, urządzono też kaplicę. Prawdopodobnie z wieży widać było także sąsiednie zamki na grzbietach gór, m.in. Plavecký hrad.
W 1704 roku, w czasie powstania Rakoczego, rozegrała się w pobliżu bitwa, przy której prawdopodobnie został uszkodzony i zamek. Jednocześnie Czeska Droga zmieniła swój przebieg (biegła przez dzisiejszą Bratysławę) i warownia utraciła swoją funkcję.
Z końcem XVIII wieku zamek i okoliczne włości uzyskał ród Pálffy – od tego czasu opuszczony zamek niszczał coraz bardziej i z biegiem czasu zostały z niego tylko ruiny. Dzisiaj można oglądać częściowo zachowane fragmenty murów budynków mieszkalnych i gospodarczych, a także baszt, głównie z okresu gotyckiego. Późniejsze dobudówki są mało widoczne, głównie z powodu porastającej górę roślinności.
Obok ruin biegnie Szlak Generała Štefánika.

</doc>
<doc id="3061154" url="https://pl.wikipedia.org/wiki?curid=3061154" title="Tramwaje w Radomiu">
Tramwaje w Radomiu

Tramwaje w Radomiu – niezrealizowany system komunikacji tramwajowej w Radomiu. Pierwsze projekty zakładały budowę linii w latach 60. XX wieku.
Historia.
Na początku lat 60. XX wieku narodziła się koncepcja budowy pierwszej linii tramwajowej jako alternatywy dla autobusów. Projektowana linia miała połączyć osiedla Potkanów i Gołębiów z centrum miasta i liczyć blisko 25 km, jednakże nie przystąpiono do jego realizacji.
W latach 70. prof. Michał Kelles-Krauz powrócił do pomysłu budowy sieci tramwajowej. Plan zakładał budowę głównej linii z osiedla Akademickiego na Ustronie, oraz dwóch odnóg do Gołębiowa i Potkanowa. Projekt był bliski realizacji, jednak upadł.
W roku 1996 powrócono do pomysłu tramwaju. Przedsiębiorstwo Alga sprowadziło nawet dwa tramwaje z Magdeburga, które miały przemierzać ulice Radomia, jednak planów nie zrealizowano.
W 2013 roku zarząd woj. mazowieckiego włączył do Kontraktu Terytorialnego budowę linii tramwajowej, która miałaby być zbudowana w perspektywie unijnej na lata 2014–2020. Jednak do tego pomysłu nie są przekonane władze miasta. W 2016 roku wiceprezydent Jerzy Zawodnik określił pomysł jako interesujący, ale zwrócił uwagę na duże koszty, których również nie można pokryć z programu „Infrastruktura i Środowisko”, gdyż jest przeznaczony tylko dla miast wojewódzkich.
Proponowane trasy w latach.
Lata 60. XX wieku.
POTKANÓW - Stalowa - Starokrakowska - Limanowskiego - Wałowa - Mireckiego - Wernera - Malczewskiego - Warszawska - Gołębiowska - BRZUSTÓWKA
Lata 70. XX wieku.
OSIEDLE AKADEMICKIE - Chrobrego - Focha - plac Konstytucji - Piłsudskiego - Kościuszki - Dowkonta - Grzecznarowskiego - PCK - Czarna - Młodzianowska - USTRONIE

</doc>
<doc id="3061200" url="https://pl.wikipedia.org/wiki?curid=3061200" title="HMS Atheling (1942)">
HMS Atheling (1942)

HMS Atheling (D51) − lotniskowiec eskortowy Royal Navy w czasie II wojny światowej. Został zbudowany w Stanach Zjednoczonych, przekazany Wielkiej Brytanii w ramach umowy Lend-Lease i zwrócony po wojnie USA.
Historia.
Okręt został zbudowany przez Seattle-Tacoma Shipbuilding Corporation (późniejszą Todd Pacific z Tacoma w stanie Waszyngton). Zwodowany został 7 września 1942 roku i przyjęty do służby 12 lipca 1943 jako USS Glacier AVG-33, ale już 31 lipca przekazany w Vancouver (Kolumbia Brytyjska) Royal Navy. Następnie skierowany został do stoczni Royal Canadian Navy w Esquimalt celem przystosowania do wymogów brytyjskich. 28 października, po zaskończeniu prac, okrętowi zmieniono nazwę na "Aetheling". Po przejściu przez Kanał Panamski i odwiedzeniu Nowego Jorku lotniskowiec dotarł w styczniu 1944 roku do Wielkiej Brytanii, gdzie przeszedł kolejną modyfikację, celem przystosowania do służby w charakterze lotniskowca dla myśliwców.
"Aethling" od listopada 1944 roku do końca wojny służył na Dalekim Wschodzie, gdzie wykorzystywany był do transportu samolotów brytyjskich i amerykańskich. Po zakończeniu działań na Pacyfiku pływał jako transportowiec wojska. Od października 1945 do kwietnia 1946 roku dowódcą okrętu był kmdr John Inglis, który w lipcu 1954 roku miał zostać dyrektorem Biura Wywiadu Morskiego.
6 grudnia 1946 roku "Atheling" został skierowany do Norfolk, celem przekazania Stanom Zjednoczonym. 7 lutego 1947 roku okręt został skreślony z listy floty, po czym 26 listopada tegoż roku sprzedany armatorowi "National Bulk Carriers, Inc." jako statek handlowy "Roma". Złomowany we Włoszech w listopadzie 1967 roku.

</doc>
<doc id="3061270" url="https://pl.wikipedia.org/wiki?curid=3061270" title="Bokar">
Bokar

Bokar - baszta (chorw. "kula Bokar") w zachodniej pierzei murów miejskich Dubrownika. Stoi na niewielkim cyplu wcinającym się w morze, w miejscu, gdzie mury opuszczają brzeg i zaczynają biec w głąb lądu. Naprzeciw, po drugiej stronie zatoczki Uvala Pile, stoi fort Lovrijenac. 
Baszta Bokar została wzniesiona w latach 1461-1570. Ma plan podkowy i trzy kondygnacje ze strzelnicami armatnimi oraz kazamaty mieszczące magazyny broni i prochu. Jej główną funkcją była obrona fosy i bramy Pile. 
Źródła: 

</doc>
<doc id="3061282" url="https://pl.wikipedia.org/wiki?curid=3061282" title="Filozofia renesansu">
Filozofia renesansu

Filozofia renesansu (filozofia odrodzenia) – okres w zachodniej historii filozofii, pomiędzy filozofią średniowieczną a filozofią nowożytną.
Również inne okresy historyczne określane mianem "renesansu" (np. renesans XII w. czy wiązały się ze znaczącym rozwojem myśli filozoficznej.
Zasadność wyróżniania.
Podobnie, jak w przypadku samego renesansu, ramy chronologiczne filozofii renesansowej pozostają sporne i nieostre. Początki renesansu w filozofii rozciągają się od XIV w. we Włoszech, do XVII w. w Wielkiej Brytanii. Podobnie jak i sam renesans, zasadność wyróżniania filozofii renesansowej bywa podważana.
Dla myślicieli Odrodzenia kultura średniowieczna była przede wszystkim całkowitą negacją praw konkretu, zupełnym, niepodważalnym podporządkowaniem konkretu ogółowi, dyktaturą ogólności. Kultura Renesansu broniła przede wszystkim autonomii, samodzielności, wolności podmiotu. Wielu filozofów renesansowych postrzegało swoją działalność jako radykalny przełom intelektualny. To oni zaczęli nazywać poprzednią epokę "średniowieczem", określając ją jako okres upadku intelektualnego po epoce starożytności. Filozofia średniowieczna była ich zdaniem mało oryginalna i uzależniona ściśle od teologii. Filozofia odrodzenia miała kończyć te wieki zastoju i odradzać starożytną sztukę filozofii. Współcześni badacze nie podzielają jednak tej oceny. Filozofowie odrodzenia odnosili się bowiem do późnośredniowiecznych, zdegenerowanych form scholastyki, potraktowanej jako najbardziej typowa forma średniowiecznej filozofii. Scholastyka sprowadzała się ich zdaniem do dysput nad wydumanymi problemami czy pojęciami. François Rabelais jako przykład tematu dysputy scholastycznej podawał "Czy chimera unosząc się w próżni może tworzyć intencje wtórne" ("Utrum chimera bombinans in vacuo possit secundas intentiones formare").
Współczesne badania, wskazują jednak, że przełom w filozofii rozpoczął się już wcześniej, w wieku XIII i XIV, wraz z odrodzeniem logiki i przyswojeniem wielu starożytnych tekstów. Zakończył go natomiast wiek XVII, który przyniósł charakterystyczny dla filozofii nowożytnej "przełom epistemologiczny", zmianę nacisku w badaniach z zagadnień metafizycznych na zagadnienia epistemologiczne. Filozofia wieku XV i XVI jest więc stadium przejściowym między filozofią średniowieczną a nowożytną.
Warunki uprawiania filozofii.
W epoce odrodzenia nastąpiły również zmiany w warunkach, w jakich uprawiano filozofię. Cechą szczególną myśli filozoficznej Odrodzenia jest jej antyscholastyczny charakter. Średniowieczny model uniwersytetu przechodził kryzys i wielu wybitnych filozofów renesansowych działało poza strukturami uniwersyteckimi. Oprócz hiszpańskiej szkoły w Salamance, brak w tej epoce wybitnych szkół filozoficznych. Przyczyniło się do tego również osłabienie w wyniku reformacji autorytetu Kościoła, instytucji prowadzącej lub nadzorującej większość uniwersytetów. Wielu wybitnych renesansowych filozofów, np. Marsilio Ficino czy Erazm z Rotterdamu, prowadziło intensywną korespondencję z humanistami w całej Europie, upowszechniając swoje idee i dyskutując na ich temat.
Innym istotnym czynnikiem jest rozwój literatur w językach wernakularnych, gdyż używana w średniowieczu łacina stała się obiektem krytyki. Humaniści dążyli do jej oczyszczenia i odtworzenia łaciny klasycznej. Oprócz sięgania do oryginalnych tekstów, tłumaczono je również na języki narodowe, tworząc w nich zręby słownictwa filozoficznego. W konsekwencji powstały narodowe tradycje filozoficzne, takie jak francuska (np. Michel de Montaigne, Louis Le Roy), włoska (Alessandro Piccolomini, Benedetto Varchi, Bernardo Segni, Giambattista Gelli), czy polska (Sebastian Petrycy). Większość utworów filozoficznych pisanych było nadal po łacinie.
Początki.
Jedną z ważniejszych inspiracji powstania humanizmu włoskiego była imigracja do Włoch uczonych bizantyńskich, przynoszących ze sobą platonizm i wiele nieznanych wcześniej starożytnych pism greckich. Jednym z bardziej znanych Bizantyńczyków w Italii był Manuel Chryzoloras, wychowawca wielu włoskich humanistów. Wpływy bizantyńskie zainspirowały prąd filologiczny włoskiego humanizmu, rozwój zainteresowania greką i próby oczyszczenia łaciny z naleciałości średniowiecznych, powrotu do języka Cycerona. Żywy rozwój medycyny na uniwersytetach średniowiecznych Włoch, mniej skrępowanych obyczajowo i teologicznie niż uniwersytety północnej Europy, stał się inspiracją dla przyrodniczego prądu humanizmu włoskiego. Prąd przyrodniczy obecny był zwłaszcza w arystotelizmie padewskim, inspirowanym w dużym stopniu filozofią i nauką arabską, ale także w platonizmie i jego zainteresowaniu matematyką i budową kosmosu. Platonizm ten nadawał włoskiemu humanizmowi cechy silnie spirytualistyczne, poetyckie i mistyczne, ale też spekulatywne – obie te cechy odróżniały humanizm włoski od bardziej wyważonego, skupionego raczej na zagadnieniach politycznych i etycznych, inspirowanego przez stoicyzm humanizmu Europy Północnej.
Wśród Bizantyńczyków, którzy wywarli znaczny wpływ na filozofię i kulturę XV-wiecznej Italii, obok Manuela Chrysolorasa, należy wymienić Gemistosa Plethona, którego wykłady we Florencji dały początek Akademii Platońskiej we Florencji, kardynała Jana Bessariona, platonika, twórcę nowej interpretacji filozofii Arystotelesa, Jana Argyropoulosa oraz arystotelików Teodora z Gazy i Jerzego z Trapezuntu. Oś sporów bizantyjskich uczonych wczesnego renesansu stanowiła jedność i różność filozofii Arystotelesa i Platona. Spór ten przyczynił się do powstania wielu nowych koncepcji dotyczących relacji poglądów tych filozofów, a także do odrodzenia i rewaluacji mało znanych średniowieczu form platonizmu i arystotelizmu, zwłaszcza neoplatonizmu Plotyna i arystotelizmu Aleksandra z Afrodyzji.
Za pierwszego filozofa nowożytnego uważa się często Mikołaja z Kuzy. Jest on jednak filozofem bardzo oryginalnym i trudnym do jednoznacznej klasyfikacji, a jego myśl jest złożona i trudna. Związki Mikołaja z Kuzy z filozofią renesansu polegają przede wszystkim na dużej zależności od pogańskiej tradycji neoplatońskiej – Plotyna, Proklosa i Jamblicha, a także platonizujących greckich filozofów chrześcijańskich i ojców kościoła (jak Pseudo-Dionizy Areopagita) i średniowiecznych panteistów (jak Jan Szkot Eriugena). Jego teoria "uczonej ignorancji" zbliża go do późnośredniowiecznej mistyki (np. Mistrza Eckharta), w pewnym stopniu stanowiąc zapowiedź antyracjonalizmu i fideizmu reformacji. Jego tzw. panteizm ma charakter spekulatywny i zbliża go do renesansowej filozofii przyrody. Mikołaj z Kuzy był także prekursorem tendencji filologicznej w myśli renesansu – w czasie podróży na Wschód zbierał greckie manuskrypty, interesował się zachowanymi w Bizancjum pozostałościami kultury starożytnej.
Główne nurty.
Humanizm.
Humanizm był najbardziej charakterystycznym nurtem renesansu, decydując o odrębności epoki wobec średniowiecza. Rozwinął się w XV i XVI w. we Włoszech, skąd jego wpływy rozprzestrzeniły się na całą Europę. Poza Włochami, czołowymi humanistami byli m.in. Erazm z Rotterdamu w Niderlandach, Johannes Reuchlin w Niemczech, czy Sebastian Petrycy w Polsce. 
Nurt ten miał dwie charakterystyczne cechy: fascynację kulturą starożytnej Grecji i Rzymu oraz antropocentryzm. Silne przywiązanie do kultury antycznej odróżnia z kolei renesansową postać humanizmu od innych nurtów określanych tym mianem.
Humanizm był szerokim ruchem, który wywarł wpływ na kulturalny, polityczny, społeczny i literacki krajobraz Europy. Swój właściwy początek miał we Florencji w ostatnich dziesięcioleciach XIV wieku, np. w twórczości Petrarki. 
Humanizm renesansowy ożywił studia klasycznej łaciny i greki, co spowodowało odnowę naukowej i filozoficznej myśli starożytnej, a także klasycznej poezji i sztuki.
Arystotelizm.
W okresie renesansu arystotelizm pozostał dominującym nurtem filozoficznym, przenikając całą ówczesną filozofię. O znaczeniu Arystotelesa i arystotelików świadczyć może to, że w żadnym innym okresie nie napisano tylu komentarzy do ich pism. W stosunku do poprzedniego okresu, większe znaczenie zaczęto przywiązywać do pism Stagiryty z zakresu filozofii przyrody, a także np. "Poetyki". 
Obok wcześniej znanych komentarzy autorów żydowskich i muzułmańskich, powszechnie czytano również teksty filozofów greckich i bizantyńskich, takich jak Aleksander z Afrodyzji, Temistiusz, Amoniusz, Jan Filopon, czy Symplicjusz z Cylicji. Arystotelizm pozostawał obecny jako podstawowa rama teoretyczna dyskusji filozoficznych i źródło wpływów. Łączono go z myślą chrześcijańską, platonizmem i innymi nurtami. Taki "chrześcijański arystotelizm" był promowany przez papieża Mikołaja V na wiodącą doktrynę filozoficzną Kościoła katolickiego, mającą zapewnić spójność świata chrześcijańskiego. Duże znaczenie miała także powstała na hiszpańskim Uniwersytecie w Salamance szkoła scholastyczna, której przedstawicielami byli Francisco de Vitoria, Pedro da Fonseca, Francisco de Toledo, Franciszek Suárez i Domingo de Soto. 
Filozofów, którzy wyraźnie deklarowali się jako arystotelicy było jednak niewielu, znacznie częściej uznawali się oni za przedstawicieli kierunków wywodzących się z arystotelizmu, np. tomistów czy awerroistów. We Włoszech arystotelizm podzielił się na dwa nurty. Pierwszy z nich, awerroizm, rozwijany był w Padwie przez takich filozofów jak Paweł z Wenecji, Alessandro Achillini, Eliasz del Medigo, Nicoletto Vernia i Agostino Nifo. Drugi nurt arystotelizmu związany był z naukami Aleksandra z Afrodyzji i jego głównym ośrodkiem była Bolonia. Do grona aleksandrystów zalicza się Pietra Pomponazziego, Jacopo Zabarellę czy nauczający w Pizie Szymon Porta. 
W Polsce arystotelizm reprezentowany był m.in. przez Sebastiana Petrycego. Jego przekład na polski pism Arystotelesa był istotnym wkładem w powstanie filozofii polskiej. 
Platonizm.
Odrodzenie zainteresowania Platonem i jego kontynuatorami było częścią powrotu humanistów do zainteresowania kulturą starożytną. Głównym ośrodkiem renesansowego platonizmu byłą Florencja. W 1462 r., z inspiracji Kosmy Medyceusza Marsilio Ficino założył Akademię Florencką. Instytucja była wzorowana na Akademii Platona i była nie tyle szkołą, co miejscem spotkań i dyskusji, ośrodkiem tłumaczeń pism Platona i platoników oraz centrum, z którego zainteresowanie tym nurtem promieniowało na całą Europę. W Akademii dokonano przekładu wielu dzieł, m.in. wszystkich dialogów Platona, a także pism neoplatońskich, patrystycznych, hermetycznych i hymnów orfickich. Platonicy florenccy starali się godzić nauki Platona z chrześcijaństwem. Jego nauka o ideach i duszy wydawała się renesansowym humanistom harmonizować z Pismem Świętym. Duże znaczenie miała też, rozwijana w Akademii, koncepcja miłości platonicznej. 
Wśród wybitniejszych członków Akademii wymieniani są: Giovanni Pico della Mirandola, Francesco Cattani da Diacceto, Leon Battista Alberti, Cristoforo Landino, Wawrzyniec Wspaniały, Donato Acciaiuoli, Angelo Poliziano czy Girolamo Benivieni
Pozostałe nurty.
Humanizm, arystotelizm i platonizm tworzyły główny nurt filozofii renesansu. Pogłębione studia nad kulturą starożytną odnowiły jednak również zainteresowanie innymi nurtami filozofii antycznej.
Odrodzenie zainteresowania stoicyzmem było już zasługą Petrarki. Cenił on szczególnie pisma Seneki i Cycerona z zakresu filozofii moralnej. Pisma Cycerona stały się również dla renesansowych humanistów wzorem retoryki (cyceronianizm). W XVI w. powstał nurt nazwany neostoicyzmem, którego głównym przedstawicielem był Flamand Justus Lipsius. Lipsius i inni neostoicy starali się pogodzić doktrynę stoicką z chrześcijaństwem. 
W okresie średniowiecza epikureizm oceniany był jednoznacznie negatywnie. Oskarżano go o skrajny materializm i hedonizm. W 1417 r. Gianfrancesco Poggio Bracciolini odnalazł "De rerum natura" Lukrecjusza. Między 1424 a 1433 rokiem Ambrogio Traversari przetłumaczył żywot Epikura, będący częścią "Żywotów i poglądów słynnych filozofów" Diogenesa Laertiosa. Stały się one podstawą nowej oceny epikureizmu. Epikureizmu bronili m.in. Francesco Filelfo, Cosma Raimondi i Lorenzo Valla.
Renesans przyniósł również odnowienie zainteresowania sceptycyzmem. Zainteresowanie poglądami Pirrona i Sekstusa Empiryka było szerokie i znacząco wpłynęło na renesansową epistemologię. Sceptycyzm był w mniejszym stopniu postrzegany jako samoistna doktryna filozoficzna. Częściej uznawany był za źródło pytań epistemologicznych, oraz podstawa ataków na scholastykę. Głównymi zwolennikami sceptycyzmu byli Michel de Montaigne, Pico della Mirandola, Heinrich Cornelius Agrippa i Francisco Sanches. 
Wśród filozofów renesansowych ogromną popularnością cieszyły się też różne pisma okultystyczne i magiczne. Chętnie odwoływano się do mądrości starożytnych Egipcjan i Chaldejczyków. Wielu zwolenników miała Kabała i Corpus Hermeticum. Wielu filozofów i humanistów było też jednocześnie alchemikami.
Filozofia przyrody.
Rozwój filozofii przyrody był jednym z zasadniczych rysów filozofii renesansu. W dużej mierze polegała ona na krytyce arystotelizmu i poszukiwaniu nowych dróg wyjaśniania zjawisk przyrodniczych, opartych na obserwacji, eksperymencie, oraz szerszym wykorzystaniu matematyki. W początkowym okresie filozofowie przyrody nastawieni byli panteistycznie, łącząc często filozofie przyrody z magią i alchemią, w okresie późniejszym metodologicznie. Renesansowa filozofia przyrody w znaczący sposób przyczyniła się do rozwoju metody naukowej, i stała się podstawą do wyodrębnienia się nauki z filozofii w epoce nowożytnej.
W 1543 ukazało się "De revolutionibus orbium coelestium" Mikołaja Kopernika. Samo dzieło nie miało filozoficznego charakteru, miało jednak olbrzymie konsekwencje dla podglądów na naturę rzeczywistości, miejsce człowieka w świecie, a także stosunek do dawnych autorytetów: Biblii, Arystotelesa i Ptolemeusza. Zmiany te określa się mianem przewrotu kopernikańskiego. Odtąd stopniowo poglądy oparte na autorytecie, zastępowane były przez systematyczną obserwację i eksperymenty. Proces ten prowadził niejednokrotnie do konfliktu z Kościołem katolickim. W 1633 r. przed Kongregacją Świętego Oficjum odbył się proces Galileusza, w wyniku którego został on skazany na areszt domowy za obronę teorii heliocentrycznej. W 1600 r. w Rzymie spalony został Giordano Bruno. Bruno był zwolennikiem teorii heliocentrycznej, który jako pierwszy umieścił system słoneczny w nieskończonej przestrzeni. Uważał również, że we wszechświecie istnieje wiele podobnych słonecznemu systemów. Szczególne zasługi dla ukształtowania się nowożytnej metody naukowej opartej na eksperymencie i indukcji miał Francis Bacon, uważany też za jednego z twórców empiryzmu. 
Innymi wybitnymi filozofami przyrody byli Bernardino Telesio, Francesco Patrizi i Tommaso Campanella.
Filozofia polityczna.
Rozwój humanizmu miał także zasadnicze znaczenie dla filozofii politycznej. Przełomowymi pracami, od których rozpoczyna się historia nowożytnej myśli politycznej, są "Książę" Niccolò Machiavellego (1513) i "Utopia" Thomasa More'a (1516). Były to prace zasadniczo odmienne od siebie, wyznaczające pewne pole refleksji politycznofilozoficznej w nadchodzącej epoce. "Książę" jest przetworzeniem średniowiecznego gatunku zwierciadeł - porad dla władców. Odchodzi jednak od moralistyki, nakazując oprzeć politykę na racjonalnej kalkulacji opartej o obiektywne interesy, którymi są utrzymanie władzy i dobro państwa. Naczelnym przykazaniem władcy jest prowadzić politykę skuteczną, która ma zapewnić ład i porządek w królestwie. Władców, którzy kierują się jedynie normami moralnymi czeka klęska, a co za nią idzie, ich poddanych spotka nieszczęście. Machiavelli w swojej pracy kontynuuje tradycję realizmu politycznego, ustanawiając jednocześnie autonomię państwa i sfery politycznej. Choć często "Książę" był odczytywany jako apologia władzy autorytarnej, interpretacja ta nie jest jednoznaczna, tym bardziej, że Machiavelli jest autorem również "Rozważań nad pierwszym dziesięcioksięgiem historii Rzymu Tytusa Liwiusza" - pracy wychwalającej wartości republikańskie. Innym renesansowym realistą był Jean Bodin, który w "Sześciu księgach o Rzeczypospolitej" dał podwaliny pod francuski absolutyzm, oraz pod współczesne pojęcie suwerenności.
Z kolei "Utopia" Morusa opisuje idealny ustrój, który można określić jako "demokratyczny komunizm". Stała się ona wzorcem dla innych utworów tego gatunku (np. "Miasta Słońca" Tommaso Campanelli), które będąc krytyką istniejącej rzeczywistości społeczno-politycznej, starały się zaprojektować rozumny, idealny czy sprawiedliwy porządek instytucji. 
Na ożywienie refleksji politycznej w dużym stopniu wpłynęła też reformacja. Pisma Lutra, Kalwina i innych reformatorów niosły ze sobą nowe koncepcje wolności, legitymizacji władzy, czy relacji władzy i religii.

</doc>
<doc id="3061283" url="https://pl.wikipedia.org/wiki?curid=3061283" title="Filozofia odrodzenia">
Filozofia odrodzenia



</doc>
<doc id="3061286" url="https://pl.wikipedia.org/wiki?curid=3061286" title="Michał Filip">
Michał Filip

Michał Filip (ur. 31 sierpnia 1994 w Rzeszowie) – polski siatkarz, grający na pozycji przyjmującego i atakującego. 
Życie prywatne.
Związany był z modelką Izabellą Krzan, laureatką tytułu Miss Polonia 2016. W styczniu 2019 media poinformowały, iż para rozstała się. W drugiej połowie 2022 roku był związany z włoską siatkarką Paolą Egonu.
Sukcesy klubowe.
Młoda Liga:
Mistrzostwa Polski Juniorów:
Sukcesy reprezentacyjne.
Liga Europejska:

</doc>
<doc id="3061287" url="https://pl.wikipedia.org/wiki?curid=3061287" title="Fortuna Imperatrix Mundi">
Fortuna Imperatrix Mundi



</doc>
<doc id="3061289" url="https://pl.wikipedia.org/wiki?curid=3061289" title="Za horyzont">
Za horyzont

Za horyzont (ros. "За горизонт") – powieść postapokaliptyczna napisana przez rosyjskiego autora Andrieja Diakowa. Ostatnia część cyklu książek tego pisarza, należąca do serii "Uniwersum Metro 2033." Polska wersja książki została wydana przez Insignis Media 9 października 2013.
Opis fabuły.
W petersburskim metrze wybucha wojna. Imperium Wegan postanawia podbić pozostałe niezależne stacje. Znany z poprzednich książek, doświadczony stalker Taran uzyskuje informacje na temat enigmatycznego projektu Ajsfejos, który to w założeniu ma dać możliwość oczyszczenia atmosfery oraz powierzchni planety od zanieczyszczeń pozostałych po wojnie atomowej. Trop prowadzi dokładnie na drugi koniec Rosji, do Władywostoku. Taran wraz z przybranym synem Glebem i przybraną córką Aurorą oraz resztą drużyny – Bezbożnikiem (lekarz), Migałyczem (maszynista metra, były pilot oblatywacz), Indianinem (ogryzek) oraz Giennadijem "Dymem" (stalker mutant) – wyrusza na wyprawę.

</doc>
<doc id="3061290" url="https://pl.wikipedia.org/wiki?curid=3061290" title="David Langan">
David Langan

David Francis (Dave) Langan (ur. 15 lutego 1957 w Dublinie) – piłkarz irlandzki, występujący na pozycji obrońcy.
Z zespołem Oxford United F.C. w 1986 zdobył Puchar Ligi Angielskiej. W latach 1978–1987 rozegrał 26 meczów w reprezentacji Irlandii.

</doc>
<doc id="3061291" url="https://pl.wikipedia.org/wiki?curid=3061291" title="Szymon Pałka">
Szymon Pałka

Szymon Pałka (ur. 11 maja 1994 w Rzeszowie) – polski siatkarz, grający na pozycji przyjmującego. Od sezonu 2020/2021 jest zawodnikiem Legii Warszawa.
Sukcesy klubowe.
juniorskie.
Mistrzostwa Polski Kadetów:
Mistrzostwo Młodej Ligi:
Mistrzostwa Polski Juniorów:

</doc>
<doc id="3061292" url="https://pl.wikipedia.org/wiki?curid=3061292" title="Jan Egeland">
Jan Egeland

Jan Egeland (ur. 12 września 1957 w Stavanger) – norweski polityk z Partii Pracy, sekretarz pozarządowej organizacji The Norwegian Refugee Council zajmującej się pomocą imigrantom zagrożonym przesiedleniem.
W latach 2003-2006 pełnił funkcję Podsekretarza Generalnego ds. Pomocy Humanitarnej Organizacji Narodów Zjednoczonych. Odbył w tym okresie wiele podróży w miejsca dotknięte kryzysami humanitarnymi.
Wcześniej był przewodniczącym norweskiego oddziału Amnesty International, pracował również na różnych stanowiskach w Ministerstwie Spraw Zagranicznych Norwegii.
W 2007 znalazł się na liście "100 osób kształtujących nasz świat" magazynu Time.
Jest bohaterem piosenki "Jan Egeland" grupy Ylvis (nagranej w 2012).

</doc>
<doc id="3061294" url="https://pl.wikipedia.org/wiki?curid=3061294" title="Michał Szalacha">
Michał Szalacha

Michał Szalacha (ur. 15 stycznia 1994 w Rzeszowie) – polski siatkarz, grający na pozycji środkowego. Wychowanek Asseco Resovii. Od kwietnia 2019 roku jest zawodnikiem Jastrzębskiego Węgla, do którego najpierw trafił na zasadzie transferu medycznego, a następnie klub podpisał z nim kontrakt na lata 2019-2021.
Sukcesy klubowe.
Mistrzostwo Młodej Ligi:
Mistrzostwa Polski Juniorów:
Mistrzostwo Polski:
Sukcesy reprezentacyjne.
Puchar Świata:

</doc>
<doc id="3061298" url="https://pl.wikipedia.org/wiki?curid=3061298" title="Indygowy">
Indygowy



</doc>
<doc id="3061299" url="https://pl.wikipedia.org/wiki?curid=3061299" title="Robe à la française">
Robe à la française

Robe à la française, roba francuska, suknia w stylu francuskim, suknia francuska – typ wywodzącej się z Francji reprezentacyjnej sukni kobiecej do wielkiego stroju, noszonej na dworach europejskich od lat 30. do lat 90. XVIII w. Pierwotnie uważana za suknię swobodną, o nieformalnym charakterze, stała się w połowie XVIII w. strojem dworskim, by w latach 70 i 80. XVIII. nabrać cech ubioru ceremonialnego.
Cechą wyróżniającą "robe à la française" było ukazanie szaty spodniej. Suknia typu francuskiego była rozpinana na owalnej rogówce, nieraz sporych rozmiarów.
Należąca do kategorii otwartych z przodu sukni typu roba, "robe à la française" była kreacją najbardziej charakterystyczną dla XVIII-wiecznej mody europejskiej.
Krój sukni.
Typowy krój sukni "à la française" był dwudzielny. Spódnica spodnia była rozłożona na stelażu. Na nią nakładano suknię wierzchnią, zwykle krojoną wraz z trenem ("manteau"). Rozchylona suknia wierzchnia ukazywała spódnicę, która w wypadku strojów reprezentacyjnych zazwyczaj była obficie zdobiona pasmanterią i koronkami. Suknia "à la française" wyróżniała się dopasowanym stanikiem, który był rozcięty na całej długości.
Rękawy "robe à la française" najczęściej wykrawano jako krótkie, sięgające maksymalnie łokcia. Tego typu rękawy ozdabiane były koronkowymi falbanami przy zgięciu łokciowym. Drugi typ rękawów, szczególnie rozpowszechniony pod koniec panowania mody "robe à la française", krojony był wąsko i zakończony kolistą falbaną, wykonaną z materiału wykorzystywanego na całą suknię, dodatkowo uzupełnianą kilkoma rzędami koronek ("engageantes"). Dekolt sukni "à la française" z reguły był prostokątny. Karczek miał zaokrągloną linię wycięcia, zachodząc wysoko na ramiona
Suknie w typie francuskim wykonywane były z gładkich i wzorzystych tkanin jedwabnych. Najczęściej stosowano delikatne, pastelowe barwy, które miały dodać lekkości sukniom zakładanym na sztywne gorsety i rogówki. Obok starszych wzorów, takich jak duże kwiaty, łodygi roślinne czy wijące się wstęgi, stosowano drobne rzuty kwiatowe, m.in. bukieciki oraz pasy.
Pożądanej zwiewności dodawały sukniom "à la française" nie tylko barwy zużywanych na stroje tkanin, ale również koronkowe i tiulowe dodatki, wstążki czy dopinane do sukni bukieciki sztucznych kwiatów. Szczególnie bogato dekorowana była spódnica spodnia. Około połowy XVIII w. na "robe à la française" zużywano ponad 10 m tkaniny jedwabnej.
Zmiany sylwety sukni.
We wczesnych modelach zauważalne było pochodzenie sukni od swobodnych form odzieży zwanych dezabilkami. Luźną suknię zakładano na zasznurowany ciasno gorset i spodnią spódnicę. Tył sukni był akcentowany dwustronną fałdą, która spływała z ramion, przechodząc w tren. Charakterystyczne fałdy sukni nazywano w późniejszym okresie "pli Watteau" od nazwiska malarza, który często przedstawiał tego typu suknie na swoich obrazach. Otwarty przód stanika z głębokim dekoltem ozdabiano zwykle dwiema kokardami.
W latach 40. XVIII w. stanik sukni stał się bardziej dopasowany i usztywniony, tracąc typowy dla początkowego okresu panowania mody "à la française" swobodny charakter. Rozcięty przód sukni ukazywał pikowany przód spódnicy spodniej, którą poszerzano klinami bocznymi. Typową ozdobą stanika stała się trójkątna, dekoracyjna wstawka zwana bawetem.
W latach 70. XVIII w. bawety zaczęły wychodzić z mody i brzegi stanika zwykle schodziły się do środka. Zrezygnowano również z pasmanterii i bogatych zdobień materiału. Rękawy zakończone falbanami zamieniono na wąskie rękawy o długości 3/4, wykańczane przymarszczonymi lub plisowanymi paskami materiału (riuszkami).

</doc>
<doc id="3061302" url="https://pl.wikipedia.org/wiki?curid=3061302" title="Borås Ishall">
Borås Ishall

Borås Ishall – szwedzka hala widowiskowo-sportowa w Borås i otwarta w 1972. Mecze na nim rozgrywa miejscowy klub Borås HC. Hala może pomieścić 3700 widzów.

</doc>
<doc id="3061303" url="https://pl.wikipedia.org/wiki?curid=3061303" title="Oranżowy">
Oranżowy



</doc>
<doc id="3061304" url="https://pl.wikipedia.org/wiki?curid=3061304" title="Gärdehov">
Gärdehov

Gärdehov – szwedzka hala widowiskowo-sportowa w Sundsvall. Została wybudowana w 1966. Mecze na nim rozgrywa miejscowy klub IF Sundsvall Hockey. Hala może pomieścić 2500 widzów.

</doc>
<doc id="3061305" url="https://pl.wikipedia.org/wiki?curid=3061305" title="Pyongyang Gymnasium">
Pyongyang Gymnasium

Pyongyang Gymnasium (kor. 평양체육관) – północnokoreańska hala sportowo-widowiskowa w Pjongjangu. Może pomieścić 20 100 widzów. Została otwarta w 1973. Jest wykorzystywana do sportowych wydarzeń, jak również do koncertów.

</doc>
<doc id="3061307" url="https://pl.wikipedia.org/wiki?curid=3061307" title="Aleksander Obrenowić">
Aleksander Obrenowić



</doc>
<doc id="3061308" url="https://pl.wikipedia.org/wiki?curid=3061308" title="Derek Ibbotson">
Derek Ibbotson

George Derek Ibbotson (ur. 17 czerwca 1932 w Huddersfield, zm. 23 lutego 2017 w Lupset, Wakefield) – brytyjski lekkoatleta (średnio- i długodystansowiec), medalista olimpijski z 1956 i rekordzista świata.
Jako junior zwyciężał w mistrzostwach Yorkshire w latach 1948–1951. Po odbyciu służby wojskowej w RAF stał się jednym z czołowych brytyjskich lekkoatletów biegających na średnich i długich dystansach, obok takich zawodników, jak Roger Bannister, Gordon Pirie i Chris Chataway.
Zdobył brązowy medal w biegu na 5000 metrów na igrzyskach olimpijskich w 1956 w Melbourne za Wołodymyrem Kucem ze Związku Radzieckiego i Gordonem Pirie.
15 czerwca 1957, na kilka godzin przed występem w biegu na milę w Glasgow, dowiedział się od żony o narodzinach ich pierwszego dziecka – córki (której nadano imię Christine). Lekkoatleta powiedział żonie, że ustanowi rekord świata by uczcić tę okazję. Ibbotson zwyciężył w biegu, czas jaki uzyskał (3:58,4) był nowym rekordem Europy i wówczas 2. wynikiem w historii światowej lekkoatletyki.
19 lipca 1957 na White City Stadium w Londynie Ibbotson ustanowił rekord świata w biegu na milę czasem 3:57,2, poprawiając wynik Johna Landy’ego z 1954 o 0,8 sekundy. Jednocześnie poprawił rekord Wielkiej Brytanii w biegu na 1500 metrów wynikiem 3:41,9. 27 września 1958 na tym samym stadionie był członkiem sztafety, która ustanowiła rekord świata w biegu 4 × 1 mila (biegli w niej również: Mike Blagrove, Peter Clark i Brian Hewson).
Na Igrzyskach Imperium Brytyjskiego i Wspólnoty Brytyjskiej w 1958 w Cardiff zajął 10. miejsce w biegu na 3 mile, a na Igrzyskach Imperium Brytyjskiego i Wspólnoty Brytyjskiej w 1962 w Perth był na tym dystansie ósmy.
Reprezentant kraju w meczach międzypaństwowych.
Był mistrzem Wielkiej Brytanii (AAA) w biegu na 3 mile w 1956 i 1957 oraz halowym mistrzem w biegu na 2 mile w 1962 i 1965.
Rekordy życiowe Ibbotsona:
W 2008 Ibbotson otrzymał Order Imperium Brytyjskiego V klasy (MBE).

</doc>
<doc id="3061316" url="https://pl.wikipedia.org/wiki?curid=3061316" title="Jan Karol Opaliński">
Jan Karol Opaliński

Jan Karol Opaliński herbu Łodzia (ur. 1642, zm. 26 marca 1695) – kasztelan poznański od 1687 roku, starosta międzyłęski i osiecki.
Życiorys.
Syn Krzysztofa Opalińskiego i Teresy Konstancji z Czarnkowskich herbu Nałęcz (córka Adama Sędziwoja Czarnkowskiego).
Żonaty przed 1673 rokiem z Zofią Anną z Czarnkowskich (1660–1701), córką Adama Uriela Czarnkowskiego i Teresy Zaleskiej. Z kilkorga dzieci Jana Karola Opalińskiego wiek dojrzały osiągnęła jedynie Katarzyna, żona Stanisława Leszczyńskiego, późniejsza królowa Polski, księżna Lotaryngii i Baru, matka m.in. Marii, królowej Francji. Poprzez tę swą wnuczkę Jan Karol Opaliński stał się przodkiem m.in. Ludwika XVI, Ludwika XVIII i Karola X, francuskich królów z dynastii Burbonów.
Po śmierci swojego ojca w 1655 roku został właścicielem Sierakowa, gdzie m.in. gościł króla polskiego Jana Kazimierza i jego żonę Marię Ludwikę.
Poseł sejmiku średzkiego na sejm 1683 roku.
Zmarł 26 marca 1695 roku. Pochowany został w kościele Bernardynów w Sierakowie. W 1995 roku jego sarkofag został przeniesiony do zamku w Sierakowie.

</doc>
<doc id="3061317" url="https://pl.wikipedia.org/wiki?curid=3061317" title="Emerson Norton">
Emerson Norton

Emerson Carlysle Norton (ur. 16 listopada 1900 w Kansas City, zm. 10 marca 1986 w Seminole na Florydzi) – amerykański lekkoatleta (wieloboista), wicemistrz olimpijski z 1924.
Zdobył srebrny medal w dziesięcioboju na igrzyskach olimpijskich w 1924 w Paryżu za swym rodakiem Haroldem Osbornem.
Był halowym akademickim mistrzem Stanów Zjednoczonych (iC4A) w skoku wzwyż w 1925 i 1926, a także halowym wicemistrzem USA (AAU) w tej konkurencji w 1927 i brązowym medalistą w 1928. Był brązowym medalistą mistrzostw USA (AAU) w dziesięcioboju w 1923.
Ukończył studia na University of Kansas oraz Georgetown University. Pracował jako prawnik w Aerospace Defense Command i w Departamencie Obrony USA.

</doc>
<doc id="3061321" url="https://pl.wikipedia.org/wiki?curid=3061321" title="Atak siekierą w Afuli">
Atak siekierą w Afuli

Atak siekierą w Afuli – zamach terrorystyczny przeprowadzony w dniu 30 listopada 1994 roku przez członka palestyńskiej organizacji terrorystycznej Hamas w mieście Afula na północy Izraela. Napastnik zaatakował na ulicy przy użyciu siekiery izraelską żołnierkę, która zmarła od ran w szpitalu.
Okoliczności zamachu.
Zawarte w 1993 roku Porozumienia z Oslo umożliwiło wygaszenie palestyńskiego powstania Intifady, jednak nie doprowadziło do zakończenia konfliktu izraelsko-arabskiego. Powstała Autonomia Palestyńska była tymczasową strukturą administracyjną, której zasadność powstania kwestionowała radykalna palestyńska organizacja terrorystyczna Hamas. Proces pokojowy z Palestyńczykami był także silnie krytykowana przez prawicowe środowiska żydowskie w Izraelu. W dniu 25 lutego 1994 roku żydowski osadnik Baruch Goldstein wtargnął do Grobowca Patriarchów w Hebronie, i otworzył ogień do modlących się muzułmanów. W tej masakrze w Makpela zginęło 29 osób, a 125 zostało rannych. Goldstein był amerykańskim Żydem wychowanym na Brooklynie, zwolennikiem fundamentalistycznej żydowskiej partii politycznej Kach, zdelegalizowanej w Izraelu krótko po tej masakrze. Sama partia Kach została uznana przez Izrael za organizację terrorystyczną.
Po zakończeniu się trwającej czterdzieści dni żałoby narodowej w Autonomii Palestyńskiej doszło 6 kwietnia 1994 roku do zamachu na autobus w Afuli. Następnie doszło do eskalacji przemocy. 13 kwietnia 1994 roku doszło do zamachu na dworcu autobusowym w Haderze. W dniu 9 października terroryści z Hamasu porwali izraelskiego żołnierza Nachszona Wachsmana. Przed upływem ultimatum akcję odbicia zakładnika podjęła jednostka specjalna Sajjeret Matkal. Było jednak już za późno i Wachsmana znaleziono zabitego. Następnie 19 października Hamas przeprowadził zamach na autobus na ulicy Dizengoffa w Tel Awiwie. 11 listopada Palestyński Islamski Dżihad przeprowadził w Strefie Gazy zamach na punkcie kontrolnym Necarim. W rezultacie w całym Izraelu i na terytoriach palestyńskich panowało najwyższe możliwe napięcie.
Przebieg zamachu.
W środę 30 listopada 1994 roku bezrobotny palestyński mieszkaniec miasta Kabatija w Autonomii Palestyńskiej, 25-letni Wahib Abu Rub podjął decyzję o podjęciu próby zaatakowania izraelskich żołnierzy w pobliskiej Afuli. W Dżaninie zakupił siekierę (niektóre źródła podają, że był to kilof) i taksówką przyjechał do Izraela. Użył taksówki, aby uniknąć wojskowych punktów kontrolnych przy wjeździe do Doliny Jezreel. Po przyjechaniu do Afuli udał się do centrum miasta. Podszedł od tyłu do 19-letniej izraelskiej żołnierki i kilka razy uderzył siekierą w głowę. Gdy ofiara upadła na ziemię, przechodnie pochwycili i obezwładnili napastnika. Ofiara zmarła po dwóch godzinach w szpitalu. Ofiarą śmiertelną ataku była Liat Gabai, która wracała do swojej bazy wojskowej po przepustce (była na uroczystości żałobnej po śmierci swojej babci).
Konsekwencja zamachu.
Bezpośrednio po ataku, izraelskie siły bezpieczeństwa obawiały się wendety ze strony żydowskich mieszkańców miasta, którzy wyszli na ulice miasta. Z tego powodu policjanci i żołnierze odprowadzali arabskich robotników do ich domów poza miastem. Sam atak wstrząsnął opinią publiczną, głównie z powodu jego brutalności i faktu, że do napaści doszło w samym centrum miasta. W opinii społecznej oznaczał on poważny spadek bezpieczeństwa publicznego. Premier Icchak Rabin pomimo nieustannej fali przemocy powiedział, że ataki te nie powstrzymają procesu pokojowego z Palestyńczykami.
Napastnik okazał się członkiem palestyńskiej organizacji terrorystycznej Hamas. Został on skazany na karę dożywotniego pozbawienia wolności, jednak 18 października 2011 roku odzyskał wolność w ramach wymiany palestyńskich więźniów za porwanego izraelskiego żołnierza Gilada Szalita. Izraelski piosenkarz Szai Gabso nagrał piosenkę „"Mówisz mi"” (hebr. תגידי לי את) napisaną ku pamięci Liat Gabai.

</doc>
<doc id="3061325" url="https://pl.wikipedia.org/wiki?curid=3061325" title="2002 AM31">
2002 AM31



</doc>
<doc id="3061327" url="https://pl.wikipedia.org/wiki?curid=3061327" title="Puchar Europy w bobslejach 2013/2014">
Puchar Europy w bobslejach 2013/2014

Puchar Europy w bobslejach 2013/2014 rozpoczął się 18 listopada 2013 roku w Altenbergu, a zakończył 19 stycznia 2014 roku w Sankt Moritz. W klasyfikacji dwójek kobiet zwyciężyła reprezentantka Niemiec Carolin Zenker. Wśród mężczyzn w dwójkach zwyciężył Nico Walther.

</doc>
<doc id="3061329" url="https://pl.wikipedia.org/wiki?curid=3061329" title="Martine Clémenceau">
Martine Clémenceau

Martine Clémenceau (ur. 18 marca 1949 w Thionville) – francuska piosenkarka i autorka tekstów.
Laureatka Yamaha Music Festival w 1971 roku. Zwycięski utwór „Un jour l'amour” został wydany na singlu w Japonii. Dwa lata później wygrała francuskie preselekcje do 18. Konkursu Piosenki Eurowizji. Wykonała utwór „Sans toi”, zajmując w finałowym koncercie 7 kwietnia 1973 roku 15. miejsce z liczbą 65 punktów. Ostatecznie festiwal wygrała reprezentantka Luksemburga, Anne-Marie David, śpiewająca piosenkę „Tu te reconnaîtras”.
W 1981 roku nagrała swój debiutancki album zatytułowany "Clémentine", który promował utwór „Solitaire”, wydany na singlu łącznie z piosenką „Laissez Passer La Gamine”. Ten sam utwór wydała w 1983 roku Laura Branigan, w jej wykonaniu znalazł się na 7. miejscu notowania Billboard Hot 100.
Martine Clémenceau zakończyła karierę w 1986 roku, wydając ostatni podwójny singel z utworami „Feeling de femme” oraz „Rien ne peut fixer ma vie”.

</doc>
<doc id="3061330" url="https://pl.wikipedia.org/wiki?curid=3061330" title="John Norton">
John Norton

Imię i nazwisko John Norton nosili lub noszą m.in.:

</doc>
<doc id="3061332" url="https://pl.wikipedia.org/wiki?curid=3061332" title="Clavaria formosa">
Clavaria formosa



</doc>
<doc id="3061334" url="https://pl.wikipedia.org/wiki?curid=3061334" title="Puchar Ameryki w bobslejach 2013/2014">
Puchar Ameryki w bobslejach 2013/2014

Puchar Ameryki Północnej w bobslejach 2013/2014 rozpoczął się 11 listopada 2013 w Calgary, a zakończył 12 stycznia 2014 w Lake Placid.
Rywalizację dwójek kobiet wygrała Amerykanka Bree Schaaf, wśród mężczyzn triumfował Koreańczyk Won Yun-jong. Najlepsza w bobslejowych czwórkach była drużyna pilotowana przez Codie Bascue. W kombinacji mężczyzn zwyciężył Won Yun-jong.

</doc>
<doc id="3061335" url="https://pl.wikipedia.org/wiki?curid=3061335" title="Nate Carr">
Nate Carr

Nathaniel „Nate” Carr (ur. 24 czerwca 1960 w Erie) – zapaśnik amerykański w stylu wolnym. Brązowy medalista Igrzysk w Seulu - 1988. Złoty i srebrny medalista Mistrzostw Panamerykańskich. Pierwsze miejsce w Pucharze Świata w 1986; drugie w 1989 roku.
W młodości zawodnik Iowa State University. Jego rodzice mieli 16 dzieci. Oprócz niego jeszcze czterech braci było zapaśnikami w All-American, a Jimmy Carr brał udział w turnieju zapaśniczym na Igrzyskach w Monachium - 1972. Jimmy był najmłodszym zapaśnikiem w historii olimpijskiej reprezentacji USA.

</doc>
<doc id="3061344" url="https://pl.wikipedia.org/wiki?curid=3061344" title="Jan Kochański">
Jan Kochański

Jan Kazimierz Kochański vel Maciej Zubowicz, ps.: „Jarma, Alojzy, Maciek” (ur. 9 lutego 1914 we Lwowie, zm. 16 lutego 1944 w Warszawie) – porucznik kawalerii Wojska Polskiego, cichociemny.
Życiorys.
Jan Kochański uczył się w latach 1929–1934 w Korpusie Kadetów nr 2, następnie (1934–1935) w Szkole Podchorążych Marynarki Wojennej, w latach 1935–1937 w Szkole Podchorążych Kawalerii. Po ukończeniu tej szkoły został awansowany na podporucznika (ze starszeństwem z dniem 1 października 1937 roku) i rozpoczął służbę w ekipie hippicznej 1 pułku szwoleżerów Józefa Piłsudskiego.
We wrześniu 1939 roku walczył w dowództwie swojego pułku jako oficer ordynansowy i oficer informacyjny. 28 września dostał się do niewoli niemieckiej, z której następnego dnia uciekł. Wstąpił do konspiracji SZP-ZWZ. Razem z płk. Adamem Rudnickim został wysłany na Litwę w celu ustalenia szlaków przerzutowych na Zachód. W grudniu 1939 roku został ponownie wysłany jako kurier na Węgry. Dostał rozkaz przedostania się do Francji, gdzie znalazł się w styczniu 1940 roku. Służył tam jako dowódca plutonu szwadronu motocyklowego 24 pułku ułanów 10 Brygady Kawalerii Pancernej, z którym po upadku Francji przedostał się do Wielkiej Brytanii. W Szkocji został oficerem łącznikowym do tamtejszej misji angielskiej. Później ponownie służył jako II adiutant w 24 pułku ułanów. Po przeszkoleniu w wywiadzie (m.in. w polskiej szkole wywiadu, działającej pod kamuflażem Oficerskiego Kursu Doskonalącego Administracji Wojskowej), został zaprzysiężony 11 grudnia 1941 roku w Oddziale VI Sztabu Naczelnego Wodza.
Zrzutu dokonano w nocy z 3 na 4 marca 1942 roku w ramach operacji „Collar” dowodzonej przez kpt. naw. Antoniego Voelnagla. Razem z nim na placówkę „Pole” w Łosinnie zostali zrzuceni: por. Stanisław Jankowski „Burek”, „Agaton”, kpt. Zygmunt Milewicz „Róg”, kpt. Bohdan Piątkowski „Mak”, por. Franciszek Pukacki „Gzyms” i por. Jan Rogowski „Czarka”.
Dostał przydział do wywiadu ofensywnego Oddziału II Informacyjno-Wywiadowczego sztabu KG AK jako kierownik komórki bezpieczeństwa wywiadu („206”). Będąc zagrożonym aresztowaniem w Warszawie w czerwcu 1943 roku został przeniesiony do Oddziału II Obszaru Lwowskiego AK, gdzie prowadził sprawy techniczne. W dniu 1 listopada został aresztowany we Lwowie przy ulicy Kleparowskiej 8 wraz z żoną Zofią i przewieziony na śledztwo do Warszawy. 16 lutego 1944 roku został wyprowadzony z celi na Pawiaku i najprawdopodobniej rozstrzelany.
Życie prywatne.
Jan Kochański był synem Wacława, profesora konserwatorium muzycznego w Warszawie, i Olgi z domu Butkiewicz.
Ożenił się w marcu 1943 roku z Zofią Rapp. Zofia Rapp była kurierką wywiadu Armii Krajowej, od września 1942 roku na trasie pomiędzy Warszawą, Poznaniem i Berlinem przewoziła tajną pocztę z materiałami wywiadowczymi, podając się za volksdeutschkę i posługując się fałszywymi dokumentami wystawionymi na nazwisko Marie Springer. Została aresztowana wraz z mężem 1 listopada 1943 roku, będąc w 8. miesiącu ciąży. Udało jej się uciec ze strzeżonego szpitala we Lwowie na 4 tygodnie przed porodem.
Syn Jana Kochańskiego, Maciej (1944–2009) ukończył ASP w Warszawie w 1968 roku.
Zofia Rapp-Kochańska wyszła po raz trzeci za mąż w 1948 roku za Zbigniewa Ścibora-Rylskiego i wspólnie wychowywali jej dziecko.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Jan Kochański.

</doc>
<doc id="3061345" url="https://pl.wikipedia.org/wiki?curid=3061345" title="Eric R. Pianka">
Eric R. Pianka

Eric R. Pianka (ur. 23 stycznia 1939 w hrabstwie Siskiyou, Kalifornia, zm. 12 września 2022 w hrabstwie Blanco) – amerykański biolog (zoolog, ekolog ewolucyjny) związany z Uniwersytetem Teksańskim w Austin, autor książki "Evolutionary Ecology" uważanej za klasyczną pozycję prezentującą powiązania ewolucjonizmu z ekologią, wydanej po raz pierwszy na początku lat 70. XX wieku, a następnie wielokrotnie tłumaczonej na języki obce (grecki, japoński, polski, rosyjski, hiszpański) i wznawianej.
Życiorys.
Już w wieku kilku lat interesował się jaszczurkami i ślimakami. W kwietniu 1952 roku uczestniczył, jako Boy Scout, w nocnej wędrówce, w czasie której chłopcy ulegli fascynacji pokazami sztucznych ogni, widocznymi z dala nad miastem. Dwaj bracia Piankowie rozpoczęli wkrótce na własnym podwórku eksperymenty z bazooką, co skończyło się trwałymi okaleczeniami ręki i nogi 13-letniego Erica.
Ukończył Carleton College w roku 1960, po czym odbył studia doktoranckie na Uniwersytecie Waszyngtońskim w Seattle i wykonywał badania na Uniwersytecie Australii Zachodniej. Habilitację uzyskał pracując z Robertem MacArthurem na Uniwersytecie Princeton w latach 1966–1968. Od roku 1968 do emerytury w 2020 był profesorem ekologii ewolucyjnej na Uniwersytecie Teksańskim w Austin. W okresie ponad 45 lat działalności akademickiej opublikował 18 własnych książek (w tym klasyczny podręcznik "Evolutionary Ecology" oraz autobiografia), rozdziały w książkach pisanych zespołowo, co najmniej 200 artykułów naukowych. Wygłosił setki wykładów i referatów plenarnych w głównych instytucjach akademickich na świecie.
Publikacje.
Zamieszczony poniżej wykaz publikacji (autorstwo i współautorstwo) jest wyborem dokonanym przez autora, zamieszczonym na jego stronie internetowej (Eric Pianka, Denton A. Cooley Centennial Professor, Section of Integrative Biology U.T.Austin) z nazwiskami współautorów:
Nagrody i wyróżnienia.
Eric Pianka został uhonorowany licznymi tytułami, nagrodami i innymi wyróżnieniami; od jego nazwiska pochodzą nazwy m.in. jaszczurki "Ctenotus piankai" , tasiemca "Oochoristica piankai" czy nicienia "Skrjabinodon piankai" . Poniższy wykaz wyróżnień jest wyborem dokonanym przez E. Piankę:

</doc>
<doc id="3061348" url="https://pl.wikipedia.org/wiki?curid=3061348" title="SM U-41 (1914)">
SM U-41 (1914)

SM U-41 – ostatni niemiecki okręt podwodny typu "U-31" zbudowany w Friedrich Krupp Germaniawerft w Kilonii w latach 1913-1915. Wodowany 10 października 1914 roku, wszedł do służby w Cesarskiej Marynarce Wojennej 1 lutego 1915 roku. 
Służba.
SM U-41 rozpoczął służbę w II Flotylli pod dowództwem Kapitänleutnanta Clausa Hansena. W czasie 4 patroli zatopił 29 statków o łącznej pojemności BRT.
2 maja 1915 roku U-41 zatopił pierwszy statek, był to norweski parowiec "America" o pojemności BRT. Statek płynął z ładunkiem drobnicowym z Bostonu do Bergen z przeładunkiem w Sunderland. Gdy był na wysokości Aberdeen na Morzu Północnym został storpedowany, nikt z załogi nie poniósł śmierci. Tego samego dnia U-41 zatrzymał i zatopił jeszcze cztery brytyjskie trawlery "Cruiser” BRT, "Martaban” BRT, "Mercury” BRT oraz "St. Gorge” BRT. Następnego dnia w czasie drogi powrotnej U-41 zatopił jeszcze żaglowiec norweski "Oscar" o pojemności BRT, oraz zajął jako pryz szwedzki parowiec „Roxane”.
W czasie kolejnego patrolu, tym razem u zachodnich wybrzeży Irlandii około 40 mil od Fastnet Rock, 25 maja 1915 roku, U-41 zaatakował i uszkodził należący wówczas do neutralnych Stanów Zjednoczonych parowiec transportowy „Nebrascan” o pojemności BRT.
W czasie tego samego patrolu U-41 zatopił jeszcze osiem statków, po jednym 26 i 27 maja oraz po trzy 28 i 29 maja. Największym z nich i ostatnim zatopionym w czasie tego patrolu był brytyjski parowiec „Glenlee” o pojemności BRT. Płynący z ładunkiem węgla z Barr w Walii do Aden zbudowany w 1904 roku statek, został zatopiony 67 mil na południowy zachód od Wolf Rock, archipelag Scilly.
W lipcu 1915 roku U-41 odbywał patrol na obszarze Szetlandów. 16 i 17 lipca, w czasie drogi na Szetlandy, u zachodnich wybrzeży Norwegii, zatopił dwa rosyjskie parowce transportowe „Balva” o pojemności BRT, płynący z ładunkiem węgla do Archangielska oraz "General Radetzky" o pojemności BRT, płynący z Archangielska do Londynu z ładunkiem drewna. 
24 lipca kolejną ofiarą Clausa Hansena był brytyjski parowiec „Grangewood” o pojemności BRT płynący z Archangielska do Hawru z ładunkiem zboża 25 lipca U-41 zatrzymał i zatopił 5 brytyjskich trawlerów oraz amerykański parowiec transportowy „Leelanaw” o pojemności BRT, płynący z Archangielska do Belfastu z ładunkiem lnu oraz konopi. 28 lipca ofiarą U-41 stał się norweski parowiec "Trondhjemsfjord" o pojemności BRT, płynący z Nowego Jorku do Bergen.
W czasie czwartego i ostatniego patrolu U-41 po Morzu Celtyckim okręt zatopił cztery duże jednostki handlowe. 23 września 79 mil na południowy wschód od Fastnet Rock zatrzymał i zatopił ogniem z działa zbudowany w 1907 roku SS "Anglo-Colombian" o pojemności BRT. Statek płynął z końmi z Quebec do Avonmouth obecnie przedmieście Bristolu. Następnym zatopionym tego dnia statkiem był brytyjski parowiec „Chancellor” o pojemności BRT, wkrótce potem łukem U-41 padł trzeci tego dnia statek. Był to zbudowany w 1889 roku parowiec „Hesione” o pojemności BRT, płynący z ładunkiem drobnicowym do Buenos Aires.
Zatopienie.
24 września 1915 roku U-41 zatrzymał brytyjski parowiec SS „Urbino”. Należący do T. Wilson, Sons &amp; Co., Ltd., z Hull statek płynął z ładunkiem drobnicowym z Nowego Jorku do macierzystego portu. 67 mil na południowy wschód od Bishop Rock SS "Urbion" został zatrzymany i przeszukany przez załogę U-41. W czasie zatapiania statku ogniem z działa, brytyjski statek pułapka HMS Baralong, płynący pod fałszywą banderą amerykańską, podpłynął w miejsce incydentu i otworzył ogień do wynurzonego U-41. W wyniku ataku śmierć poniosło 35 członków załogi wraz z kapitanem Clausem Hanse.

</doc>
<doc id="3061349" url="https://pl.wikipedia.org/wiki?curid=3061349" title="William Scherr">
William Scherr

William Harold „Bill” Scherr (ur. 27 lipca 1961 w Eureka) – amerykański zapaśnik walczący w stylu wolnym. Brązowy medalista Igrzysk 1988 w Seulu. 7-krotny medalista Mistrzostw Świata, mistrz z 1985 roku. Zwycięzca Igrzysk Panamerykańskich z 1987 roku, Mistrzostw Panamerykańskich z 1987 i 1989 roku. Pierwsze miejsce w Pucharze Świata w 1989 i 1990; drugie w 1986 i 1988 roku.
Jego brat bliźniak Jim Scherr również był członkiem ekipy olimpijskiej w zapasach w 1988 roku; zajął 5. miejsce. W młodości zawodnik University of Nebraska–Lincoln. W 1984 mistrz NCAA National Champion, trzy razy All-American. Członek „National Wrestling Hall of Fame” od 1998 roku.

</doc>
<doc id="3061352" url="https://pl.wikipedia.org/wiki?curid=3061352" title="Róża Marczewska">
Róża Marczewska

Róża Elżbieta Marczewska ps. „Lula”, nazwisko organizacyjne Anna Garczyńska (ur. 21 lutego 1910 w Baku, zm. 26 kwietnia 1944 w Warszawie) – łączniczka, członkini SZP-ZWZ-AK.
Życiorys.
Róża Elżbieta Marczewska urodziła się w Baku, a zamieszkała w Milanówku i była córką Witolda (inżynier) oraz Róży. Maturę uzyskała w 1928, a w 1929 rozpoczęła studia w Akademii Sztuk Pięknych w Warszawie. Artystka malarka była twórczo związana z grupą artystyczną „Bractwo św. Łukasza”. W konspiracji od jesieni 1939 w SZP–ZWZ–AK. Była współorganizatorką łączności i główną łączniczką między kierownictwem, zespołem kurierów i pionem technicznym komórki łączności zagranicznej „Zagroda” Oddziału Łączności Konspiracji KG ZWZ-AK. W połowie 1940 po upadku Francji organizowała trasę kurierską na Zachód przez Szwecję na zlecenie swej kierowniczki E. Piwnikowej-Malessy „Marcysi”. Nawiązała i utrzymywała kontakt z inżynierem Aleksandrem Brzuzkiem (dyrektor handlowy koncernu szwedzkiego ASEA). Niestety, ale akcja się nie powiodła. Aresztowano wówczas wiele osób, a Aleksander Brzuzek został ścięty w Berlinie. Został również aresztowany ojciec Róży Marczewskiej, a ona sama pod konspiracyjnym nazwiskiem Anna Garczyńska nadal pełniła funkcję łączniczki i utrzymywała łączność między „cichociemnymi” a KG AK. W jej mieszkaniu działała radiostacja. Aresztowana w „kotle” przy ul. Długiej 6 marca 1944, na skutek działalności konfidenta Gestapo Antoniego Mazurkiewicza ps. „Jarach”. Więziona na Pawiaku od 7 marca i torturowana podczas badań w al. Szucha. Zdążyła zawiadomić, kto jest zdrajcą i nierozszyfrowana przez Gestapo została rozstrzelana w ruinach getta pod nazwiskiem Anna Garczyńska.
Odznaczona Złotym Krzyżem Zasługi z Mieczami, oraz pośmiertnie Krzyżem Srebrnym Orderu Virturi Militari (Rozkazem KG AK z 3 października 1944), czterokrotnie Medalem Wojska i Krzyżem Armii Krajowej.

</doc>
<doc id="3061353" url="https://pl.wikipedia.org/wiki?curid=3061353" title="Marcgraviaceae">
Marcgraviaceae

Marcgraviaceae – rodzina roślin z rzędu wrzosowców. Obejmuje 7 gatunków drzew i pnączy wyróżniających się bardzo wyspecjalizowanymi cechami budowy, w tym specyficznie zmodyfikowanymi miodnikami. Rośliny te występują na Antylach oraz na kontynencie amerykańskim od południowego Meksyku na północy po Boliwię na południu. Nie mają istotnego znaczenia ekonomicznego, poza lokalnym użytkowaniem niektórych roślin jako leczniczych.
Systematyka.
Rodzina tworząca klad bazalny rzędu wrzosowców, siostrzana dla niecierpkowatych i "Tetrameristaceae" . 
Podrodzina: "Marcgravioideae":
Podrodzina: "Noranteoideae":

</doc>
<doc id="3061358" url="https://pl.wikipedia.org/wiki?curid=3061358" title="Jacob Paul">
Jacob Paul

Jacob Paul (ur. 6 lutego 1995) – brytyjski lekkoatleta specjalizujący się w biegu na 400 metrów przez płotki.
Brązowy medalista mistrzostw Europy juniorów w Rieti (2013). 
Rekord życiowy: 49,40 (17 sierpnia 2022, Monachium).

</doc>
<doc id="3061361" url="https://pl.wikipedia.org/wiki?curid=3061361" title="Paul Paton">
Paul Paton

Paul Raymond Paton (ur. 18 kwietnia 1987) – północnoirlandzki piłkarz grający na pozycji obrońcy w Falkirk.

</doc>
<doc id="3061362" url="https://pl.wikipedia.org/wiki?curid=3061362" title="Hugh O’Brian">
Hugh O’Brian

Hugh O’Brian, właśc. Hugh Charles Krampe (ur. 19 kwietnia 1925 w Rochester, zm. 5 września 2016 w Beverly Hills) – amerykański aktor filmowy i telewizyjny.
Życiorys.
Wczesne lata.
Urodził się w Rochester w stanie Nowy Jork jako syn Hugh John Krampe, oficera United States Marine Corps i władzy wykonawczej Armstrong Cork Company, i Edith Lillian (z domu Marks) Krampe. Jego dziadkowie ze strony ojca byli niemieckimi imigrantami, a jego matka była w połowie pochodzenia niemiecko-żydowskiego i pół angielskiego i szkockiego.
W 1930 roku, kiedy miał pięć lat, przeniósł się wraz z rodzicami do Lancasteru w Pensylwanii.
Kariera.
W 1948 roku po raz pierwszy trafił na ekran jako Sailor w dramacie Williama Beaudine "Kidnapped" u boku Roddy'ego McDowalla i Dana O’Herlihy. Kreacja porucznika Lamara w westernie Budda Boettichera "Człowiek z Alamo" ("The Man from the Alamo", 1953) otrzymał Złoty Glob. Za rolę legendarnego stróża prawa Wyatta Earpa w serialu ABC "Życie i legenda Wyatta Earpa" ("The Life and Legend of Wyatt Earp", 1955) był nominowany do nagrody Emmy. W adaptacji powieści Agathy Christie "Dziesięciu Murzynków" ("Ten Little Indians", 1965) zagrał dwie role Hugh Lombarda i Charlesa Morleya. W westernie Dona Siegela "Rewolwerowiec" ("The Shootist", 1976) z Johnem Wayne'em wystąpił jako Jack Pulford.
Posiada swoją gwiazdę na Hollywoodzkiej Alei Gwiazd.

</doc>
<doc id="3061367" url="https://pl.wikipedia.org/wiki?curid=3061367" title="Alexander Beck">
Alexander Beck

Alexander Beck (ur. 7 lutego 1992) – australijski lekkoatleta specjalizujący się w biegach sprinterskich.
W 2009 dotarł do półfinału biegu na 400 metrów oraz zajął 7. miejsce w sztafecie szwedzkiej podczas mistrzostw świata juniorów młodszych w Bressanone. W 2013 wszedł w skład australijskiej sztafety 4 × 400 metrów, która zajęła 8. miejsce na mistrzostwach świata w Moskwie.
Złoty medalista mistrzostw Australii.
Rekord życiowy w biegu na 400 metrów: 45,54 (1 sierpnia 2021, Tokio). 

</doc>
<doc id="3061369" url="https://pl.wikipedia.org/wiki?curid=3061369" title="Alex Beck">
Alex Beck



</doc>
<doc id="3061371" url="https://pl.wikipedia.org/wiki?curid=3061371" title="Dennis Koslowski">
Dennis Koslowski

Dennis Marwin Koslowski (ur. 16 sierpnia 1959) – zapaśnik amerykański w stylu klasycznym. Dwukrotny medalista olimpijski. Brązowy z Seulu - 1988 i srebrny z Barcelony- 1992. Srebrny medalista Mistrzostw Świata, Igrzysk i Mistrzostw Panamerykańskich. Drugie miejsce w Pucharze Świata w 1985, 1986, 1987 i 1991 roku.
Był zawodnikiem University of Minnesota Morris. Jego brat Duane Koslowski brał udział w Igrzyskach w Seulu, gdzie zajął 8 miejsce w kategorii ponad 100 kg.

</doc>
<doc id="3061372" url="https://pl.wikipedia.org/wiki?curid=3061372" title="Pascal Gaüzère">
Pascal Gaüzère

Pascal Gaüzère (ur. 23 kwietnia 1977) – francuski międzynarodowy sędzia rugby union. Sędziował w Top 14, Pro12, europejskich pucharach, a także w rozgrywkach reprezentacyjnych.
Grał w trzeciej linii młyna w lokalnym klubie z Montfort-en-Chalosse w rozgrywkach Fédérale 3, za sędziowanie zabrał się w wieku 21 lat podczas okresu zawieszenia, zdając sobie sprawę z tego, że jego umiejętności sportowe nie zaprowadzą go do wyższych klas rozgrywkowych.
Po raz pierwszy sędziował w 2001 roku, cztery lata później poprowadził pierwsze profesjonalne zawody. Prócz francuskich rozgrywek ligowych – Top 14 i Pro D2 – od 2010 roku sędziuje także spotkania w Pro12. Na arenie międzynarodowej prowadził natomiast mecze Pucharu Heinekena i European Challenge Cup, a po reorganizacji tych rozgrywek także ich następców ERCC1 i ERCC2.
W latach 2005–2008 zdobywał doświadczenie sędziując międzypaństwowe mecze zespołów juniorskich, mecze reprezentacji angielskich hrabstw z Rosją i zespołem gwiazd ligi irlandzkiej oraz kolejny mecz Irlandczyków ze szkocką drużyną amatorów.
W listopadzie 2009 roku poprowadził pojedynek zorganizowany z okazji obchodów 75-lecia FIRA-AER, w lutym 2010 roku spotkanie drugich reprezentacji Irlandii i Szkocji, a miesiąc później zaliczył debiut w roli głównego arbitra w testmeczu Pucharu Narodów Europy pomiędzy Rosją i Niemcami.
Prowadził następnie mecze w ramach IRB Nations Cup, Pacific Nations Cup, a także spotkanie Barbarians ze Springboks.
Znajdował się w gronie arbitrów na MŚ U-19 2006, a następnie dwukrotnie na mistrzostwa świata U-20 – w 2009 i 2010, w tym ostatnim sędziował także finał.
Z początkiem sierpnia 2011 roku podpisawszy kontrakt z Fédération Française de Rugby został czwartym aktywnym francuskim zawodowym arbitrem, pozostałymi trzema byli wówczas Christophe Berdos, Romain Poite i Jérôme Garcès.
Od 2010 roku znajdował się w panelu arbitrów Pucharu Sześciu Narodów jako sędzia liniowy, od 2014 roku natomiast jako sędzia główny. Podobna sytuacja wystąpiła w przypadku The Rugby Championship, również w roku 2014 poprowadził pierwszy mecz w tych rozgrywkach, a pojawiał się w nim także przez wcześniejsze dwa lata. Został także wyznaczony do sędziowania Pucharu Świata 2015.
Przebieg kariery w raportach Fédération Française de Rugby.

</doc>
<doc id="3061374" url="https://pl.wikipedia.org/wiki?curid=3061374" title="Pascal Gauzere">
Pascal Gauzere



</doc>
<doc id="3061377" url="https://pl.wikipedia.org/wiki?curid=3061377" title="Imperium (album Huntera)">
Imperium (album Huntera)

Imperium – szósty album studyjny polskiej grupy muzycznej Hunter. Wydawnictwo ukazało się 15 listopada 2013 roku nakładem wytwórni muzycznej Tune Project w dystrybucji Fonografiki. Album został nagrany pomiędzy czerwcem a sierpniem 2012 oraz majem, a sierpniem 2013 roku w Miejskim Domu Kultury w Szczytnie, Sonus Studio w Łomiankach oraz w domowych studiach członków zespołu. 
Nagrania zadebiutowały na 1. miejscu zestawienia OLiS i uzyskały certyfikat złotej płyty.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3061378" url="https://pl.wikipedia.org/wiki?curid=3061378" title="Craig Burns">
Craig Burns

Craig Burns (ur. 7 października 1988) – australijski lekkoatleta specjalizujący się w biegach sprinterskich.
W 2013 wszedł w skład australijskiej sztafety 4 × 400 metrów, która zajęła 8. miejsce na mistrzostwach świata w Moskwie.

</doc>
<doc id="3061385" url="https://pl.wikipedia.org/wiki?curid=3061385" title="Patience George">
Patience George

Patience Okon George (ur. 25 listopada 1991) – nigeryjska lekkoatletka specjalizująca się w biegach sprinterskich.
Weszła w skład nigeryjskiej sztafety 4 × 400 metrów, która w 2013 zajęła 6. miejsce na mistrzostwach świata w Moskwie, a w 2014 była piąta na halowym czempionacie globu i zdobyła brąz IAAF World Relays. Podwójna srebrna medalistka igrzysk Wspólnoty Narodów w Glasgow (2014). W tym samym roku zdobyła złoty i brązowy medal mistrzostw Afryki w Marrakeszu. Złota i srebrna medalistka igrzysk afrykańskich w Brazzaville (2015) oraz dwukrotnie brązowa medalistka podczas rozgrywanych w Durbanie mistrzostw Afryki (2016).
Medalistka mistrzostw Nigerii.
Rekordy życiowe: bieg na 400 metrów – 50,71 (15 września 2015, Brazzaville).

</doc>
<doc id="3061387" url="https://pl.wikipedia.org/wiki?curid=3061387" title="Duane Koslowski">
Duane Koslowski

Duane Edward Koslowski (ur. 16 sierpnia 1959 roku) – amerykański zapaśnik w stylu klasycznym.
Kariera.
Olimpijczyk z Seulu - 1988. W turnieju 130 kg zajął 8 miejsce. Zajął czwarte miejsce na mistrzostwach świata w 1986 i piąte w 1987. Zwycięzca Igrzysk i Mistrzostw Panamerykańskich z 1987 roku. Trzecie miejsce w Pucharze Świata w 1986 roku. Brat bliźniak dwukrotnego medalisty olimpijskiego, Dennisa Koslowskiego. Był zawodnikiem University of Minnesota Morris.

</doc>
<doc id="3061389" url="https://pl.wikipedia.org/wiki?curid=3061389" title="Patience Okon George">
Patience Okon George



</doc>
<doc id="3061393" url="https://pl.wikipedia.org/wiki?curid=3061393" title="Hyvin Jepkemoi">
Hyvin Jepkemoi

Hyvin Kiyeng Jepkemoi (ur. 13 stycznia 1992) – kenijska lekkoatletka specjalizująca się w biegach długich.
W 2011 zdobyła złoty medal igrzysk afrykańskich w biegu na 3000 metrów z przeszkodami. Brązowa medalistka mistrzostw Afryki w Porto-Novo (2012). W 2013 była szósta na mistrzostwach świata w Moskwie. Złota medalistka mistrzostw świata w Pekinie (2015). Na igrzyskach olimpijskich w Rio de Janeiro w 2016 roku zdobyła srebro. Złota medalistka mistrzostw świata w biegach przełajowych w drużynie seniorek (2017). W tym samym roku na czempionacie globu w Londynie sięgnęła po brązowy medal biegu z przeszkodami. W 2021 ponownie stanęła na podium olimpijskim, zdobywając brązowy medal na igrzyskach w Tokio.
Stawała na podium mistrzostw Kenii.

</doc>
<doc id="3061395" url="https://pl.wikipedia.org/wiki?curid=3061395" title="Hyvin Kiyeng Jepkemoi">
Hyvin Kiyeng Jepkemoi



</doc>
<doc id="3061397" url="https://pl.wikipedia.org/wiki?curid=3061397" title="Park Narodowy Port-Cros">
Park Narodowy Port-Cros

Park Narodowy Port-Cros (fr. Parc national de Port-Cros) – park narodowy obejmujący część archipelagu francuskich wysp Îles d'Hyères na Morzu Śródziemnym. Stanowi obszar Natura 2000. Właścicielem całego obszaru parku jest państwo.
Historia.
Wyspa Port-Cros została w całości przekazana 14 grudnia 1963 na własność francuskiemu państwu z przeznaczeniem na park narodowy, który objął również okoliczne wyspy. Poza Port-Cros ochronie podlega część wyspy Porquerolles, zakupiona przez rząd francuski w 1971, Île de Bagaud oraz mniejsze wysepki: Îlot de la Gabinière i Îlot du Rascas, stanowiące rezerwaty ścisłe od 2007. Park chroni florę i faunę charakterystyczną dla obszaru śródziemnomorskiego. 
Przyroda.
Ze względu na bujną roślinność i ograniczony teren większe drapieżniki nie rozpowszechniły się na wyspie, co sprzyjało utrzymaniu się mniejszych zwierząt. Na obszarze parku naliczono 180 gatunków ptaków, wśród których występuje m.in. słowik rdzawy, syczek zwyczajny, sokół wędrowny, mewa romańska, burzyk żółtodzioby (95% francuskiej populacji) i burzyk śródziemnomorski. Zwierzęta lądowe reprezentuje m.in. malpolon, największy gad Francji, nietoperze i żyjący na wyspach Morza Śródziemnego płaz "Discoglossus sardus".
Główną formacją roślinną jest makia. Wśród roślinności wyróżniają się dęby ostrolistne, liczące do 7 metrów wrzośce drzewiaste, poziomkowce i sosny alepskie. Liczne są wonne zioła i inne rośliny z basenu Morza Śródziemnego (wśród nich czystek szałwiolistny i "Cistus monspeliensis"). Na obszarze parku spotyka się także odporne na zasolenie krzewy z gatunku "Anthyllis barba-jovis", dające schronienie drobniejszym roślinom przed mistralem. Park narodowy służy również ochronie flory podwodnej.
Zagospodarowanie.
Na częściowo należącej do parku wyspie Porquerolles otwarto 15 lutego 1979 ogród botaniczny, gdzie gromadzi się okazy flory (w tym drzew owocowych) z regionu Morza Śródziemnego. W 1990 ogród został wpisany na listę ogrodów botanicznych o znaczeniu państwowym. Utrzymywana w nim kolekcja nasion obejmuje gatunków. Zmiany w prawie w 2006 umożliwiły zmianę zasięgu parku w 2012, przede wszystkim wyznaczenie strefy otuliny ("aire d'adhésion").
Siedliska ludzkie są nieliczne i skupione wokół portów i przystani. Na potrzeby turystów wyznakowano szlaki piesze (w tym ścieżki przyrodnicze), z których część na Île de Porquerolles jest dostępna również dla rowerzystów, oraz trasy nurkowe.

</doc>
<doc id="3061398" url="https://pl.wikipedia.org/wiki?curid=3061398" title="Île de Port-Cros">
Île de Port-Cros

Île de Port-Cros – wyspa w archipelagu Îles d'Hyères w południowej Francji, na Morzu Śródziemnym (departament Var).
Pod względem geologicznym wyspa, podobnie jak cały archipelag stanowi przedłużenie pasma Massif des Maures. Szczególnie urozmaiconą rzeźbą terenu charakteryzuje się południowa część wyspy, gdzie znajdują się jej najwyższe punkty: Mont Vinaigre (194 m n.p.m.) w południowo-zachodniej części oraz fort Fortin de la Vigie (199 m n.p.m.) od południowego wschodu. Administracyjnie podlega pod gminę Hyères.
W XVI wieku wyspę ufortyfikowano: wzniesiono zachowane do dzisiaj forty l'Estissac i l'Eminence oraz wieżę na przylądku Port Man ("Pointe de Port Man"). Umocnienia były oblegane i niszczone przez Anglików w latach 1743 i 1793. W sierpniu 1944, wyspa wraz z fortyfikacjami została zdobyta przez aliantów podczas Operacji Dragoon. 14 grudnia 1963 Port-Cros została przekazana w całości na własność francuskiemu państwu w celu utworzenia parku narodowego, który objął również okoliczne wyspy.
Na Port-Cros znajduje się kapitanat portu, kilka pensjonatów, restauracji i barów, otwartych w sezonie, sklep oraz firmy zajmujące się obsługą ruchu turystycznego.
Całoroczne połączenia na wyspę zapewniają przewoźnicy promowi z Hyères i Le Lavandou. W sezonie oferowane są kursy także z innych miejscowości Lazurowego Wybrzeża. Większość budynków znajduje się wokół przystani, u podnóża fortów.
Poruszanie się po wyspie regulują przepisy parku narodowego, łącznie z zakazem palenia.
Wyznakowano 30 km pieszych szlaków turystycznych, częściowo w formie ścieżek dydaktycznych oraz trasę dla turystów wyposażonych w maski i fajki nurkowe ("sentier sous-marin"). Organizowane są też m.in. wyprawy nurkowe i wycieczki z przewodnikiem. Nurkowie odnaleźli m.in. wrak fleuty "La Baleine", zatopionej w 1710. Turyści mogą korzystać z kilku wyznaczonych plaż.

</doc>
<doc id="3061400" url="https://pl.wikipedia.org/wiki?curid=3061400" title="Podobno">
Podobno

Podobno – trzeci singel grupy Hey z albumu "Do rycerzy, do szlachty, doo mieszczan". Był nagrywany w 2012 roku, a wydany - pod koniec września 2013 roku. Został wydany 5 miesięcy po wydaniu singla "Co tam?". Utrzymany jest w tej samej stylistyce, co utwór "Co tam?" - rockowej, chociaż trwa trochę dłużej. Zawiera także elementy elektroniki. Teledysk do utworu został zrealizowany w Wietnamie.

</doc>
<doc id="3061401" url="https://pl.wikipedia.org/wiki?curid=3061401" title="Afrotrichloris">
Afrotrichloris

Afrotrichloris – rodzaj roślin z rodziny wiechlinowatych ("Poaceae"). Obejmuje dwa gatunki występujące w Somalii.
Systematyka.
Rodzaj z podrodziny "Chloridoideae" z rodziny wiechlinowatych ("Poaceae") w obrębie jednoliściennych.

</doc>
<doc id="3061407" url="https://pl.wikipedia.org/wiki?curid=3061407" title="Afrotrilepis">
Afrotrilepis

Afrotrilepis – rodzaj roślin z rodziny ciborowatych ("Cyperaceae"). Obejmuje dwa gatunki występujące w zachodniej Afryce równikowej. 
Systematyka.
Rodzaj z plemienia "Trilepideae" z podrodziny "Cyperoideae" w obrębie rodziny ciborowatych ("Cyperaceae") w obrębie jednoliściennych.

</doc>
<doc id="3061408" url="https://pl.wikipedia.org/wiki?curid=3061408" title="Alberton (Wyspa Księcia Edwarda)">
Alberton (Wyspa Księcia Edwarda)

Alberton – miasto (ang. town) w Kanadzie, w zachodniej części Wyspy Księcia Edwarda.

</doc>
<doc id="3061409" url="https://pl.wikipedia.org/wiki?curid=3061409" title="NRW Trophy 2013">
NRW Trophy 2013

NRW Trophy 2013 – międzynarodowy turniej seniorów w łyżwiarstwie figurowym w sezonie 2013/2014. Został rozegrany w dniach 1 – 3 listopada 2013 roku (pary taneczne) i 4 – 8 grudnia 2013 roku (soliści,solistki,pary sportowe) w niemieckim Dortmundzie.
Wśród solistów triumfował Alexander Majorov, natomiast w rywalizacji solistek najlepsza okazała się Jelena Glebowa. Spośród par tanecznych najlepsi byli Włosi Charlène Guignard i Marco Fabbri. W rywalizacji par sportowych najlepsi okazali się Rosjanie Wiera Bazarowa i Jurij Łarionow.

</doc>
<doc id="3061410" url="https://pl.wikipedia.org/wiki?curid=3061410" title="Afrotysonia">
Afrotysonia

 
Afrotysonia – rodzaj roślin z rodziny ogórecznikowatych ("Boraginaceae"). Obejmuje trzy gatunki występujące we wschodniej i południowej Afryce. 
Systematyka.
Rodzaj z ogórecznikowatych ("Boraginaceae") w obrębie kladu różowych.

</doc>
<doc id="3061411" url="https://pl.wikipedia.org/wiki?curid=3061411" title="Martin Vlk">
Martin Vlk

Martin Vlk (ur. 9 lipca 1984) – słowacki siatkarz, grający na pozycji przyjmującego. W przeszłości występował w polskich klubach takich jak BBTS Bielsko-Biała, Siatkarz Wieluń i AZS Nysa. Od sezonu 2016/2017 występuje w drużynie VK Bystrina SPU Nitra.
Sukcesy klubowe.
Mistrzostwo I Ligi:
Mistrzostwo Słowacji:
MEVZA:

</doc>
<doc id="3061413" url="https://pl.wikipedia.org/wiki?curid=3061413" title="Georgetown (Wyspa Księcia Edwarda)">
Georgetown (Wyspa Księcia Edwarda)

Georgetown – miasto ("town") w Kanadzie, we wschodniej części Wyspy Księcia Edwarda.

</doc>
<doc id="3061414" url="https://pl.wikipedia.org/wiki?curid=3061414" title="Wiesław Kukla">
Wiesław Kukla

Wiesław Marek Kukla (ur. 20 listopada 1945, zm. 11 listopada 2013 w Paryżu) – polski działacz opozycyjny, założyciel Polskiej Partii Socjalistycznej w Krakowie w 1987.
Życiorys.
Ukończył Liceum Sztuk Plastycznych w Nowym Wiśniczu. Pracował jako technik plastyk w Przedsiębiorstwie Konstrukcji Stalowych i Urządzeń Przemysłowych Mostostal 5 w Nowej Hucie. W 1980 założył tam „Solidarność” i został jej pierwszym przewodniczącym. Był członkiem Komitetu Strajkowego w Hucie im. Lenina w Krakowie w grudniu 1981.
Został internowany 17 grudnia 1981, przebywał w ośrodkach internowania w Nowym Wiśniczu i Załężu, zwolniony 2 lipca 1982. Uczestnik działań opozycyjnych. Aresztowany w 1984, został objęty amnestią w tymże roku, kontynuował działalność niepodległościową wraz z żoną Marylą, aktywną członkinią KPN.
W 1987 był jednym z założycieli Polskiej Partii Socjalistycznej w Krakowie. Kierował Komitetem Założycielskim Organizacji Terenowej PPS w Nowej Hucie, a następnie Małopolskim Komitetem Okręgowym PPS, wydawał pismo „Robotnik Polski”, a następnie „Naprzód”. W 1989 był wiceprzewodniczącym Rady Naczelnej PPS kierowanej przez Jana Józefa Lipskiego. W 1990 na XXV Kongresie PPS łączącym struktury krajowe emigracyjną PPS i został wiceprzewodniczącym Centralnego Komitetu Wykonawczego.
Po 1990 wyemigrował do Francji, gdzie w 2013 zmarł. Pochowany 15 listopada na cmentarzu Grębałowskim w Krakowie – Nowej Hucie.

</doc>
<doc id="3061415" url="https://pl.wikipedia.org/wiki?curid=3061415" title="Instytut Polonistyki Stosowanej">
Instytut Polonistyki Stosowanej

Instytut Polonistyki Stosowanej – jednostka dydaktyczno-naukowa wchodząca w skład Wydział Polonistyki Uniwersytetu Warszawskiego Uniwersytet Warszawski, powołana przez Senat UW 20 czerwca 2007 roku. Prowadzi działalność badawczą związaną m.in. z pragmalingwistyką, socjolingwistyka, psycholingwistyka, stylistyka, retoryka, edytorstwo, dydaktyką języka polskiego i literatury polskiej, glottodydaktyka, polszczyzną poza granicami kraju, logopedia oraz działalność dydaktyczną obejmującą kształcenie zawodowe związane ze stosowanymi dyscyplinami polonistycznymi i logopedią.
Kierunki studiów, specjalności i specjalizacje.
Kierunki.
Logopedia ogólna i kliniczna – studia I i II stopnia prowadzone we współpracy z Wydziałem Lekarskim Warszawski Uniwersytet Medyczny. Program obejmuje ofertę z zakresu logopedii, językoznawstwa, psychologii, pedagogiki, medycyny oraz prawa medycznego i oświatowego. Studenci kierunku uzyskują specjalistyczne przygotowanie w zakresie diagnozy i terapii logopedycznej, a także kwalifikacje nauczycielskie.
Specjalności.
Logopedia (w ramach kierunku filologia polska).
Polsko-Belgijskie Studia Stosowane.
Studia powstały dzięki współpracy z Katedrą Polonistyki Université Libre de Bruxelles. Ich celem jest ukazanie dialogu polsko-belgijskiego oraz zagadnień Europy Centralnej w następujących dziedzinach: badania naukowe z zakresu cywilizacji frankofońskiej i problematyki środkowoeuropejskiej, przekładoznawstwo, edytorstwo, glottodydaktyka, wiedza o mediach i językoznawstwo stosowane. Tytuł master polsko-belgijski stwarza możliwość poszukiwania doświadczenia zawodowego w polskich instytucjach Unii Europejskiej. Magistranci PBSS mogą korzystać ze stypendiów dydaktyczno-naukowych oraz staży w Brukseli.
Studia podyplomowe.
Pomagisterskie Studium Logopedyczne
Podyplomowe Studia „Filologia polska w praktyce” (w zakresie następujących modułów programowych):
Wydawnictwa.
Czasopisma.
We współpracy z Instytutem Polonistyki Stosowanej ukazują się dwa czasopisma naukowe o zasięgu krajowym i międzynarodowym:

</doc>
<doc id="3061416" url="https://pl.wikipedia.org/wiki?curid=3061416" title="Trophée Éric Bompard 2013">
Trophée Éric Bompard 2013

Trophée Éric Bompard 2013 – piąte w kolejności zawody łyżwiarstwa figurowego z cyklu Grand Prix 2013/2014. Zawody odbywały się od 15 do 17 listopada 2013 roku w hali Palais Omnisports de Paris-Bercy w Paryżu.
W konkurencji solistów zwyciężył Kanadyjczyk Patrick Chan, a wśród solistek Amerykanka Ashley Wagner. W rywalizacji par sportowych triumfowali Chińczycy Pang Qing i Tong Jian. Najlepszą parą w konkurencji par tanecznych zostali Kanadyjczycy Tessa Virtue i Scott Moir.

</doc>
<doc id="3061417" url="https://pl.wikipedia.org/wiki?curid=3061417" title="Izmir Smajlaj">
Izmir Smajlaj

Izmir Smajlaj (ur. 29 marca 1993 w Szkodrze) – albański lekkoatleta specjalizujący się w skoku w dal. Olimpijczyk z Rio de Janeiro (2016).
W 2012 spalił wszystkie trzy próby w eliminacjach podczas juniorskich mistrzostw świata w Barcelonie i nie został sklasyfikowany. Rok później nie udało mu się awansować do finału mistrzostw świata w Moskwie. Dziewiąty zawodnik mistrzostw Europy w Amsterdamie (2016). Srebrny medalista mistrzostw małych krajów Europy (2016) oraz złoty medalista halowych mistrzostw Europy rozgrywanych w Belgradzie (2017).
Wielokrotny złoty medalista mistrzostw Albanii oraz reprezentant kraju na drużynowych mistrzostwach Europy.
Okazjonalnie startuje także w trójskoku.
Rekordy życiowe: skok w dal (stadion) – 8,16 (8 maja 2021, Tirana); skok w dal (hala) – 8,08 (4 marca 2017, Belgrad); trójskok – 16,30 (7 czerwca 2016, Elbasan). Wszystkie rezultaty są aktualnymi rekordami Albanii.

</doc>
<doc id="3061420" url="https://pl.wikipedia.org/wiki?curid=3061420" title="Kensington (Wyspa Księcia Edwarda)">
Kensington (Wyspa Księcia Edwarda)

Kensington – miasto (ang. town) w Kanadzie, w zachodniej części Wyspy Księcia Edwarda.

</doc>
<doc id="3061422" url="https://pl.wikipedia.org/wiki?curid=3061422" title="Souris (Wyspa Księcia Edwarda)">
Souris (Wyspa Księcia Edwarda)

Souris – miasto (ang. town) w Kanadzie, we wschodniej części Wyspy Księcia Edwarda.

</doc>
<doc id="3061424" url="https://pl.wikipedia.org/wiki?curid=3061424" title="Montague (Wyspa Księcia Edwarda)">
Montague (Wyspa Księcia Edwarda)

Montague – miasto (ang. town) w Kanadzie, we wschodniej części Wyspy Księcia Edwarda.

</doc>
<doc id="3061425" url="https://pl.wikipedia.org/wiki?curid=3061425" title="George Town">
George Town



</doc>
<doc id="3061426" url="https://pl.wikipedia.org/wiki?curid=3061426" title="Points West">
Points West

Points West – amerykański film z 1929 roku. Ostatni całkowicie niemy film, jaki wyprodukowano w wielkich studiach hollywoodzkich.

</doc>
<doc id="3061428" url="https://pl.wikipedia.org/wiki?curid=3061428" title="Druzylla Mauretańska">
Druzylla Mauretańska

Druzylla Mauretańska, gr. Δρουσìλλη (ur. w 38 w Cezarei Mauretańskiej, zm. 79) − księżniczka mauretańska, nosząca honorowy tytuł "Regina", królowa Emesy.
Była prawnuczką Kleopatry i Marka Antoniusza. Po śmierci ojca, Ptolemeusza z Mauretanii, zabitego z rozkazu cesarza Kaliguli, wychowywała się w Rzymie. Cesarz Klaudiusz zaaranżował jej małżeństwo z prokuratorem Judeii Antoniuszem Feliksem. Rozwiedli się między 54 a 56 rokiem. W 56 roku Druzylla Mauretańska poślubiła króla Sohemusa z Emesy. Synem Sohemusa i Druzylli był Gajusz Juliusz Alexio II, król-kapłan Emesy.

</doc>
<doc id="3061430" url="https://pl.wikipedia.org/wiki?curid=3061430" title="Kŏnbong sa">
Kŏnbong sa

Kŏnbong sa (건봉사 Klasztor Zachodniego Feniksa) – koreański klasztor. 
Historia klasztoru.
Klasztor został wybudowany przez misjonarza buddyjskiego mnicha Ado w 520 roku na zboczu góry Kŭmgang. Jego pierwotna nazwa to Wongak sa (Klasztor Pierwotnego Oświecenia). Następnie mistrz sŏn Tosŏn (827-898 rozbudował klasztor i zmienił jego nazwę na Sŏbong. 
W 1358 roku klasztor został przebudowany i znacznie rozbudowany przez mistrza sŏn Naonga Hyegŭna (1320-1376). Wtedy też zmieniono jego nazwę na Klasztor Zachodniego Feniksa, od grupy skał na zachodzie od klasztoru, która przypomina dużego ptaka. 
Król Sejo (pan. 1455-1468), nawrócony na buddyzm, uczynił z tego klasztoru swoją modlitewną świątynię. Świątynia ta stała się wówczas jedną z czterech głównych w Korei. Praktykowało w niej 700 mnichów. Zarządzała ponad trzydziestoma innymi klasztorami regionu. Najważniejszą relikwią klasztoru był ząb Buddy, zabrany przez Japończyków w czasie inwazji. 
W czasie inwazji japońskiej na Koreę w latach 1592-1598 stacjonowały w nim oddziały mnisiej partyzantki pod dowództwem mistrza sŏn Samyŏnga Yujŏnga (1543-1610). Japończycy odczuwali taki szacunek do niego, że czterokrotnie pozwolono mu wejść do japońskiej fortecy Sŏsaengp'o w pobliżu Ulsan. Mistrz prosił o zwrot relikwii, niestety bezskutecznie. Mistrz ten zamieszkał w tym klasztorze po powrocie z misji dyplomatycznej z Japonii w 1605 roku, w czasie której wynegocjował zwolnienie około 3,500 jeńców i zwrot relikwii. Odnowił również klasztor po wojennych zniszczeniach.. Jednak po wielu budynkach pozostały do dziś tylko fundamenty. Klasztor już nigdy nie powrócił do swojej świetności.
Niestety w czasie wojny koreańskiej w latach 1950-1953 klasztor uległ prawie całkowitemu zniszczeniu. Prace rekonstrukcyjne trwają do dziś.
Dojście do klasztoru jest dość trudne, ze względu na bliskość strefy zdemilitaryzowanej między oboma państwami koreańskimi. Pobliska słynna góra Kŭmgang należy już do Korei Północnej. Do roku 1989 w ogóle do klasztoru nie było dostępu. Dziś przechodzi się obok dwóch wojskowych punktów kontrolnych.

</doc>
<doc id="3061434" url="https://pl.wikipedia.org/wiki?curid=3061434" title="Stratford (Wyspa Księcia Edwarda)">
Stratford (Wyspa Księcia Edwarda)

Stratford – miasto (ang. town) w Kanadzie, w południowej części Wyspy Księcia Edwarda.

</doc>
<doc id="3061440" url="https://pl.wikipedia.org/wiki?curid=3061440" title="Ignacy Konstanty">
Ignacy Konstanty

Ignacy Jakub Konstanty vel Ignacy Kwak pseud.: „Szmaragd”, „Topaz” (ur. 25 maja 1906 w Chicago, zm. 3 lipca 1972 w Nowym Sączu) – polski nauczyciel, podporucznik piechoty Polskich Sił Zbrojnych i Armii Krajowej, cichociemny.
Życiorys.
Ignacy Konstanty zamieszkał w Nowym Sączu w wieku 4 lat. Ukończył szkołę podstawową w Starym Sączu, a następnie uczył się w gimnazjum w Nowym Sączu. Zdał maturę w gimnazjum w Gorlicach w 1927 roku. Ukończył studia na Uniwersytecie Jagiellońskim w 1936 roku uzyskując tytuł magistra filologii klasycznej. W międzyczasie odbył służbę wojskową w 1 pułku strzelców podhalańskich w Nowym Sączu. W okresie 1932–1933 uczył się w Szkole Podchorążych Rezerwy Piechoty w Cieszynie. Od 1 września 1936 roku do 30 czerwca 1939 roku pracował jako nauczyciel języków klasycznych w Dąbrowie Tarnowskiej.
We wrześniu 1939 roku nie został zmobilizowany. Przekroczył granicę polsko-węgierską 11 stycznia 1940 roku. W lutym 1940 roku znalazł się we Francji, gdzie dostał przydział do 1 kompanii, I baonu 4 Warszawskiego pułku strzelców pieszych 2 Dywizji Strzelców Pieszych. 25 kwietnia 1940 roku został skierowany na kurs aspirantów w Camp de Coëtquidan, po ukończeniu którego w maju został skierowany do 7 pułku piechoty 3 Dywizji Piechoty. Po klęsce Francji w czerwcu 1940 roku przedostał się do Wielkiej Brytanii, gdzie 6 lipca został przydzielony do 8 kompanii III baonu 1 Brygady Strzelców.
Po przeszkoleniu w minerstwie i dywersji został zaprzysiężony 31 stycznia 1943 roku w Oddziale VI Sztabu Naczelnego Wodza. Zrzutu dokonano w nocy z 19 na 20 marca 1943 roku w ramach operacji „Beam”. Dostał przydział do Inspektoratu Rejonu Zamość Okręgu Lublin AK na stanowisko oficera do zleceń. W pierwszych dniach lipca dostał przydział do „Kompanii Warszawskiej”, z którą 23 września 1943 roku brał m.in. udział w odbiciu więźniów z więzienia w Biłgoraju (uwolniono 73 więźniów, w tym m.in. prof. Ludwika Ehrlicha). Od listopada 1943 roku do 4 czerwca 1944 roku walczył w oddziałach partyzanckich: „Podkowy”, „Zapory” i „Groma”. W czerwcu 1944 roku wyjechał do Warszawy, gdzie zaskoczył go wybuch powstania warszawskiego, w którym walczył na Żoliborzu (II Obwód „Żywiciel” Warszawskiego Okręgu Armii Krajowej – pluton saperów). Zbiegł z konwoju jeńców prowadzonych po upadku powstania do obozu w Pruszkowie.
1 marca 1945 roku rozpoczął pracę w Liceum Ogólnokształcącym w Starym, a następnie w Nowym Sączu (I Liceum Ogólnokształcące w Z.S.O. nr 1 im. J. Długosza). W 1969 roku przeszedł na emeryturę.
8 kwietnia 1945 roku Ignacy Konstanty dowodził oddziałem, który odbił z rąk NKWD więźniów aresztowanych za przynależność do AK.
Życie rodzinne.
Ignacy Konstanty był synem Jakuba i Matyldy z domu Baraściak. Ożenił się w 1946 roku z Barbarą Księżyk (ur. w 1923 roku), z którą miał syna Konstantego Krzysztofa (ur. w 1947 roku).

</doc>
<doc id="3061441" url="https://pl.wikipedia.org/wiki?curid=3061441" title="Jeneva Stevens">
Jeneva Stevens

Jeneva Stevens, z domu McCall (ur. 28 października 1989) – amerykańska lekkoatletka specjalizująca się w pchnięciu kulą, rzucie dyskiem i rzucie młotem.
W 2010 zdobyła dwa złote medale młodzieżowych mistrzostw NACAC w Miramar. Rok później bez awansu do finału startowała na mistrzostwach świata w Daegu. Mistrzyni konkursu rzutu młotem podczas uniwersjady w Kazaniu (2013). W tym samym roku zajęła 9. miejsce na światowym czempionacie w Moskwie. Srebrna medalistka konkursu pchnięcie kulą podczas mistrzostw NACAC (2015).
Medalistka mistrzostw Stanów Zjednoczonych. Stawała na najwyższym stopniu podium mistrzostw NCAA.
Rekordy życiowe: pchnięcie kulą (stadion) – 19,11 (22 czerwca 2016, Carbondale); pchnięcie kulą (hala) – 19,10 (8 grudnia 2012, Carbondale); rzut dyskiem – 59,45 (21 kwietnia 2012, Auburn); rzut młotem – 74,77 (21 sierpnia 2013, Dubnica nad Váhom); rzut ciężarem (hala) – 24,24 (8 grudnia 2012, Carbondale).

</doc>
<doc id="3061443" url="https://pl.wikipedia.org/wiki?curid=3061443" title="Julien Vidot">
Julien Vidot

Julien Vidot (ur. 4 grudnia 1982 roku w Périgord) – francuski kierowca wyścigowy.
Kariera.
Vidot rozpoczął karierę w wyścigach samochodowych w 2000 roku od startów w Francuskiej Formule Renault Campus. Z dorobkiem 367 punktów uplasował się tam na piątej pozycji w klasyfikacji generalnej. Rok później był już wicemistrzem Francuskiej Formuły Renault. W późniejszych latach pojawiał się także w stawce Formuły Chrysler Euro Series, Euro 3000, World Series Light oraz World Series by Nissan.

</doc>
<doc id="3061444" url="https://pl.wikipedia.org/wiki?curid=3061444" title="Araukaria Bidwilla">
Araukaria Bidwilla

Araukaria Bidwilla – gatunek drzewa iglastego z rodziny araukariowatych. Endemit występujący w lasach deszczowych w stanie Queensland w Australii. Strefy mrozoodporności: 9-11.

</doc>
<doc id="3061446" url="https://pl.wikipedia.org/wiki?curid=3061446" title="Borden-Carleton">
Borden-Carleton

Borden-Carleton – miasto (ang. town) w Kanadzie, w południowej części Wyspy Księcia Edwarda. Status miasta otrzymało w dniu 1 sierpnia 2012 roku.

</doc>
<doc id="3061448" url="https://pl.wikipedia.org/wiki?curid=3061448" title="Gimnazjum polskie w Balatonboglár">
Gimnazjum polskie w Balatonboglár

Gimnazjum w Balatonboglár – polskie gimnazjum funkcjonujące w czasie II wojny światowej w Balatonboglár (komitat Somogy) na Węgrzech. Podobne gimnazjum istniało w Zamárdi.
Historia.
Jesienią 1939 w obozach dla uchodźców polskich na Węgrzech powstał szereg szkół, ale nie wszystko się utrzymały. Przez całą wojnę działało 27 szkół, m.in. w Nagykanizsa, Balatonzamárdi (teraz Zamárdi), Kadarkút, Keszthely, Dunamocs (teraz Moča, Słowacja), Püski, Zalaszentgrót, Gyöngyös, Eger, Mosdós, Barcs, Kiskunlacháza, Jolsva (teraz Jelšava, Słowacja), Csízfürdő (teraz Číž kúpele, Słowacja), Csillaghegy, Rákosfalva, Rákoscsaba.
Szkołę w Balatonboglár utworzono w grudniu 1939 roku. Początkowo uczyło się w niej 150 uczniów. Na jej potrzeby zaadaptowano obiekty należące do Państwowego Domu Dziecka im. Miklósa Horthyego w Budapeszcie. Pierwsze świadectwa maturalne 30 uczniów i 5 uczennic otrzymało 27 maja 1940 roku. Po ukończeniu szkoły wielu uczniów uciekało z Węgier, by przyłączyć się do polskich sił zbrojnych na Zachodzie.
Wielką pomoc okazywał wówczas József Antall, kierownik wydziału w ministerstwie spraw wewnętrznych, ojciec późniejszego premiera Węgier.
Po upadku Francji zrodziła się idea stworzenia jednego ośrodka kształcenia polskiej młodzieży na Węgrzech. Zdecydowano się na Balatonboglár, tamtejsze gimnazjum i liceum działało teraz pod nazwą Polski Obóz Młodzieżowy. Powodem była osoba księdza Béli Vargi, tamtejszego proboszcza i wielkiego przyjaciela Polaków. W szkole działało harcerstwo, grupa taneczna, zespół teatralny, chór i orkiestra.
W sumie w szkołach w Zamárdi i Boglár uczyło się 600 uczniów, maturę zdało 187 osób (35 w Zamárdi, 142 w Boglár i 10 eksternów). 
Gimnazjum zamknięto po rozpoczęciu okupacji Węgier przez Niemcy 19 marca 1944. Większość profesorów aresztowano i wywieziono do obozów koncentracyjnych. Po wojnie część uczniów wróciła do Polski, część wyjechała na Zachód, a część została na Węgrzech. Niektórzy zostali dyplomatami i dyrektorami Instytutu Polskiego w Budapeszcie (Edward Dębicki czy Tadeusz Olszański), inni – publicystami czy korespondentami zagranicznymi polskich mediów (Stanisław Głąbiński).
Pamięć.
W dniu 11 września 2012 r. w Muzeum w Balatonboglár na Węgrzech otwarto salę pamięci poświęconej polskiemu gimnazjum i liceum, w którym uczyły się polskie dzieci podczas II wojny światowej. Inicjatywę Ambasady RP w Budapeszcie wsparł Urząd do Spraw Kombatantów i Osób Represjonowanych. Sala pamięci została zainaugurowana w obecności przedstawicieli środowiska Boglarczyków, ówczesnych uczniów liceum i gimnazjum w miejscowości nad Balatonem.
Boglarczycy pierwszy raz po wojnie spotkali się w Boglárlelle (Balatonboglár) 14–15 września 1989 roku. Posadzono wówczas dwa dęby symbolizujące przyjaźń polsko-węgierską].
Od 11 maja 1998 roku mają swoją ulicę na warszawskich Kabatach.

</doc>
<doc id="3061450" url="https://pl.wikipedia.org/wiki?curid=3061450" title="Diecezja Idah">
Diecezja Idah

Diecezja Idah – diecezja rzymskokatolicka w Nigerii. Powstała w 1968 jako perefektura apostolska. Diecezja od 1977

</doc>
<doc id="3061451" url="https://pl.wikipedia.org/wiki?curid=3061451" title="Santiago Porteiro">
Santiago Porteiro

Santiago Porteiro (ur. 12 grudnia 1979 roku w Madrycie) – hiszpański kierowca wyścigowy.
Kariera.
Porteiro rozpoczął karierę w wyścigach samochodowych w 2000 roku od startów w World Series by Nissan. Z dorobkiem sześciu punktów uplasował się tam na osiemnastej pozycji w klasyfikacji generalnej. Rok później stawał w tej serii już trzykrotnie na podium. Uzbierane 66 punktów dało mu ósme miejsce. W tejże serii wyścigowej startował jeszcze w latach 2003-2004, kiedy to plasował się odpowiednio na 16 i 18 pozycji. W 2002 roku Hiszpan został mistrzem Formuły Nissan 2000. W późniejszych latach pojawiał się także w stawce Formuły Mégane Trophy Eurocup oraz Spanish GT Championship.

</doc>
<doc id="3061452" url="https://pl.wikipedia.org/wiki?curid=3061452" title="Diecezja Lafia">
Diecezja Lafia

Diecezja Lafia – diecezja rzymskokatolicka w Nigerii. Powstała w 2000 z terenu diecezji Makurdi.

</doc>
<doc id="3061456" url="https://pl.wikipedia.org/wiki?curid=3061456" title="Diecezja Otukpo">
Diecezja Otukpo

Diecezja Otukpo – diecezja rzymskokatolicka w Nigerii. Powstała w 1995 z terenu diecezji Makurdi.
Bibliografia.
Gcatholic

</doc>
<doc id="3061458" url="https://pl.wikipedia.org/wiki?curid=3061458" title="Hotel Victoria w Warszawie">
Hotel Victoria w Warszawie



</doc>
<doc id="3061459" url="https://pl.wikipedia.org/wiki?curid=3061459" title="Wojciech Nowakowski (elektronik)">
Wojciech Nowakowski (elektronik)

Wojciech Marian Nowakowski (ur. 24 października 1942 w Lublinie) – doktor inżynier, elektronik i informatyk, emerytowany profesor nadzwyczajny Instytutu Maszyn Matematycznych, włączonego w strukturę Instytutu NASK. Obecnie niezależny specjalista technologii informatycznych, zwłaszcza technologii Blockchain. Autor ponad 250 publikacji popularnonaukowych i naukowych. Obok pracy zawodowej prowadzi wykłady w zakresie popularyzacji nowych technologii internetu. 
Życiorys.
W 1955 ukończył w Warszawie Szkołę Podstawową nr 85 im. Benito Juareza, a następnie, w 1960, VI Liceum Ogólnokształcące im. Tadeusza Reytana. W latach 1960–1967 studiował w Politechnice Warszawskiej, na Wydziałach MEiL i Łączności (później Elektroniki), gdzie uzyskał dyplom mgr. inż. elektronika w specjalności aparatura elektroniczna/elektroakustyka, a następnie, w 1977, stopień naukowy doktora nauk technicznych. Od 1987 pracownik naukowy Instytutu Maszyn Matematycznych, od roku 2012 na stanowisku profesora. Od lutego 2018 na emeryturze. Nadal pracuje naukowo w dziedzinie nowych technologii internetowych, prowadząc wykłady oraz publikując artykuły, m.in. w wielu numerach kwartalnika PWPW „Człowiek i Dokumenty”. Prowadzi też własny serwis Refleksy Czasu, gdzie publikuje swoje felietony o wydarzeniach, ludziach i zwykłych rzeczach.
Wybrane publikacje.
Pełna lista publikacji na stronie autora.

</doc>
<doc id="3061461" url="https://pl.wikipedia.org/wiki?curid=3061461" title="Gajusz Juliusz Sohemus">
Gajusz Juliusz Sohemus

Gajusz Juliusz Sohemus, łac. "Gaius Iulius Sohaemus", gr. Γαίος Ιούλιος Σόαιμος Φιλόκαισαρ Φιλορώμαίος (ur. I w., zm. 73) − król-kapłan Emesy i Sopheny.
Był synem króla Emesy Sampsigeramusa II i Jotapy. Królem został po śmierci brata Azizosa w 54. Klaudiusz lub Neron powierzył mu zarząd nad Sopheną. Był mężem królowej mauretańskiej Druzylii, z którą miał syna Gajusza Juliusza Alexia II. W czasie wojny żydowskiej wspierał Tytusa. Był kapłanem syryjskiego bóstwa El Gabala..
Otrzymał tytuły: "rex magnus" (jako władca dwóch królestw), "philocaesar" i "philorhomaeus". Posiadał "ornamenta consularia". Był "duumvir quinquennalis" oraz patronem kolonii w Heliopolis.

</doc>
<doc id="3061462" url="https://pl.wikipedia.org/wiki?curid=3061462" title="Amor Ben Yahia">
Amor Ben Yahia

Amor Ben Yahia, "Amor Benyahia" (arab. عمر بن يحي; ur. 1 lipca 1985 w Kibili) – tunezyjski lekkoatleta specjalizujący się w biegu na 3000 metrów z przeszkodami.
Brązowy medalista igrzysk frankofońskich w Bejrucie (2009). W 2011 bez powodzenia startował na mistrzostwach świata w Daegu oraz zajął 4. miejsce podczas igrzysk panarabskich w Dosze. Uczestnik igrzysk olimpijskich w Londynie (2012). Rok później został mistrzem igrzysk śródziemnomorskich w Mersin. W 2015 stanął na najwyższym stopniu podium światowych wojskowych igrzysk sportowych w Mungyeong.
Wielokrotny mistrz Tunezji. Stawał na podium otwartych mistrzostw Francji oraz Rumunii.
Rekord życiowy w biegu na 3000 metrów z przeszkodami: 8:14,05 (28 czerwca 2013, Mersin – rekord Tunezji).

</doc>
<doc id="3061464" url="https://pl.wikipedia.org/wiki?curid=3061464" title="Amor Yahya">
Amor Yahya



</doc>
<doc id="3061465" url="https://pl.wikipedia.org/wiki?curid=3061465" title="Amor Benyahia">
Amor Benyahia



</doc>
<doc id="3061466" url="https://pl.wikipedia.org/wiki?curid=3061466" title="Wojciech Marian Nowakowski">
Wojciech Marian Nowakowski



</doc>
<doc id="3061468" url="https://pl.wikipedia.org/wiki?curid=3061468" title="Wojciech Nowakowski">
Wojciech Nowakowski



</doc>
<doc id="3061470" url="https://pl.wikipedia.org/wiki?curid=3061470" title="(pronounced 'lĕh-'nérd 'skin-'nérd)">
(pronounced 'lĕh-'nérd 'skin-'nérd)



</doc>
<doc id="3061471" url="https://pl.wikipedia.org/wiki?curid=3061471" title="Olor">
Olor



</doc>
<doc id="3061472" url="https://pl.wikipedia.org/wiki?curid=3061472" title="Let It Snow! Let It Snow! Let It Snow!">
Let It Snow! Let It Snow! Let It Snow!

Let It Snow! Let It Snow! Let It Snow! (znana również jako Let It Snow!) – utwór stworzony przez liryka Sammy’ego Cahna i kompozytora Jule’a Styne’a w lipcu 1945 roku. Utwór napisano w Hollywood, podczas fali upałów.
Swoją polskojęzyczną wersję piosenki nagrał Mietek Szcześniak pt. "Kiedy zima się zaczyna".
Na przestrzeni czasów utwór został zaśpiewany przez dużą liczbę wokalistów. Bardzo często utwór zostaje uznawany za piosenkę świąteczną, mimo że w utworze nie ma motywu Świąt.
"Let It Snow" zostało po raz pierwszy nagrane przez Vaughna Monroe wraz z Norton Sisters dla RCA Victor w 1945. Wersja Monroe stała się wielkim hitem, trzymającym się na liście przebojów Billboard na pierwszym miejscu przez 5. tygodni w styczniu i lutym 1946 roku.

</doc>
<doc id="3061474" url="https://pl.wikipedia.org/wiki?curid=3061474" title="Pablo Donoso">
Pablo Donoso

Pablo Donoso Prado (ur. 3 grudnia 1984 roku w Santiago) – chilijski kierowca wyścigowy.
Kariera.
Donoso rozpoczął karierę w wyścigach samochodowych w 2000 roku od startów w Argentyńskiej Formule Renault. Z dorobkiem siedemnastu punktów uplasował się tam na dziewiętnastej pozycji w klasyfikacji generalnej. Rok później zajął tam siódme miejsce, a dwa lata później jedno zwycięstwo i pięć miejsc na podium pozwoliło mu zdobyć tytuł wicemistrza serii. W późniejszych latach pojawiał się także w stawce World Series by Nissan, World Series Light, Star Mazda, USAC National Silver Crown, Firestone Indy Lights, Nissan Tiida Cup Chile oraz Chilijskiej Formuły 3 (mistrz w 2011).
W World Series by Nissan startował w latach 2003-2004. W pierwszym sezonie uzyskał trzy punkty, które dały mu 23 miejsce w końcowej klasyfikacji kierowców. Rok później z dorobkiem pięciu punktów był dziewiętnasty.

</doc>
<doc id="3061476" url="https://pl.wikipedia.org/wiki?curid=3061476" title="Dave Langan">
Dave Langan



</doc>
<doc id="3061477" url="https://pl.wikipedia.org/wiki?curid=3061477" title="Cerobates">
Cerobates

Cerobates – rodzaj chrząszcza z rodziny Brentidae. Należą tu dwa podrodzaje, nominatywny i "Ionthocerus" Lacordaire, 1865. Gatunkiem typowym jest "Cerobates tristriatus".
Występowanie.
Zasięg występowania rodzaju obejmuje Afrykę Tropikalną, Chiny, Japonię, Tajwan, Borneo, Indie z Andamanami, Indonezję, Kambodżę, Laos, Malezję, Birmę, Filipiny, Sri Lankę, Tajlandię, Wietnam, Australia, Fidżi, Nową Gwineę, Wyspy Salomona.

</doc>
<doc id="3061480" url="https://pl.wikipedia.org/wiki?curid=3061480" title="Izabela Jadwiga Łopuska">
Izabela Jadwiga Łopuska

Izabela Jadwiga Łopuska ps. „Marta”, „Dr Marta”, nazwisko organizacyjne Maria Kowalska (maj 1940–czerwiec 1942), Maria Kwiecińska, Marta Schulz (1944) (ur. 25 maja 1908 w Warszawie, zm. 26 lipca 1944 tamże) – harcerka, dr med. chirurg, kurierka SZP–ZWZ–AK.
Życiorys.
Urodziła się i zamieszkała w Warszawie. Była córką Zygmunta (dr medycyny praktykujący w Koninie i Słupcy) oraz Wandy. Uczęszczała początkowo do szkoły w Koninie, a następnie w Warszawie. Ukończyła gimnazjum, im. K. z Tańskich Hoffmanowej w 1927. Harcerka 2 drużyny starszoharcerskiej Chorągwi Warszawskiej Organizacji Harcerek. Ukończyła studia na Wydziale Lekarskim Uniwersytetu Warszawskiego w 1933. Dr med. chirurg, asystentka na Oddziale Chirurgii Szpitala Klinicznego Dzieciątka Jezus, a do 7 maja 1940 również w Szpitalu św. Ducha.
Od zimy 1939 w konspiracji. Czynnie uczestniczyła w organizowaniu tajnego nauczania medycyny. Prowadziła zajęcia ze studentami Wydziałów Lekarskich UW i Uniwersytetu Ziem Zachodnich oraz Prywatnej Szkoły Zawodowej dla Pomocniczego Personelu Sanitarnego dr J. Zaorskiego. W związku z aresztowaniem dr Antoniego Motza była poszukiwana przez gestapo. Porzuciła zajęcia lekarskie wraz z tajnym nauczaniem i oddała się całkowicie wojskowej pracy konspiracyjnej.
Działała w służbie kurierskiej, wywiadowczej i sabotażowej SZP-ZWZ-AK. Pokonywała kilka razy szlak kurierski na Węgry oraz jako kurierka Związku Odwetu jeździła do Poznania. Wyjechała w lipcu 1940 z zadaniami działalności dywersyjnej przez sabotaż gospodarczy na roboty do Rzeszy Niemieckiej (oficjalnie skierowana przez Arbeitsamt). Aresztowana w drodze powrotnej po wykonaniu zadania i przez 4 miesiące więziona w Łodzi przy ul. Sterlinga. Wydostała się stamtąd w bliżej nieznanych okolicznościach. Powróciła do Warszawy i od 1943 kierowała główną kasą Biura Finansów i Kontroli KG AK. Mimo osobistego zagrożenia ukrywała w tym czasie w swym mieszkaniu koleżankę Żydówkę. 
15 maja 1944 została aresztowana w punkcie kontaktowym z fałszywym dowodem jako Wolhyniendeutsche Marta Schulz w grupie 19 osób (wśród nich por. dr Andrzej Bieniek) w „kotle” założonym przez gestapo w mieszkaniu Janiny Walewskiej przy ul. 6 Sierpnia. Została przewieziona w al. Szucha i tam torturowana w śledztwie. Połknęła posiadaną truciznę, a nieprzytomna została przewieziono na Pawiak. Została tam umieszczona w izolatce i odratowana przez lekarki szpitala więziennego (m.in. dr Annę Czuperską), która w skatowanej więźniarce z trudem poznała swą koleżankę. Po pewnym czasie powtórnie zabrana w al. Szucha, a tam więziona w izolatce i torturowana. Poza własnym nazwiskiem niczego nie ujawniła, nawet adresu swego mieszkania. Rozstrzelana w ruinach getta.

</doc>
<doc id="3061481" url="https://pl.wikipedia.org/wiki?curid=3061481" title="Rodrigo Sperafico">
Rodrigo Sperafico

Rodrigo Sperafico (ur. 23 lipca 1979 roku w Toledo) – brazylijski kierowca wyścigowy.
Kariera.
Sperafico rozpoczął karierę w wyścigach samochodowych w 1997 roku od startów w Brytyjskiej Formule Ford. Z dorobkiem 52 punktów uplasował się tam na dziewiątej pozycji w klasyfikacji generalnej. W późniejszych latach pojawiał się także w stawce Południowoamerykańskiej Formuły 3 (trzeci w 1999 roku), Włoskiej Formuły 3000, Formuły 3000, World Series by Nissan oraz Stock Car Brasil (od 2004 roku).
W Formuły 3000 startował w latach 2001-2002. Jedynie w drugim sezonie punktował. Jedno zwycięstwo i trzy miejsca na podium pozwoliły mu uzbierać 15 punktów. Został sklasyfikowany na szóstym miejscu w końcowej klasyfikacji kierowców.
Statystyki.
† – Sperafico nie był zaliczany do klasyfikacji.

</doc>
<doc id="3061482" url="https://pl.wikipedia.org/wiki?curid=3061482" title="Nesochen">
Nesochen



</doc>
<doc id="3061486" url="https://pl.wikipedia.org/wiki?curid=3061486" title="Country Hall Ethias Liège">
Country Hall Ethias Liège

Country Hall Ethias Liège (dawniej "Country Hall du Sart Tilman") – belgijska hala widowiskowo-sportowa w Liège. Hala może pomieścić 5600 widzów, a podczas koncertów 7200. Jest wykorzystywana zarówno do wydarzeń sportowych jak i koncertów. W 1977 odbyły się Mistrzostwa Europy w Koszykówce.

</doc>
<doc id="3061491" url="https://pl.wikipedia.org/wiki?curid=3061491" title="Michael Keohane">
Michael Keohane

Michael Keohane (ur. 24 sierpnia 1980 roku w Clonakilty) – irlandzki kierowca wyścigowy.
Kariera.
Keohane rozpoczął karierę w wyścigach samochodowych w 1999 roku od startów w EFDA Euroseries oraz Europa Cup Britain. Jedynie w Europa Cup był klasyfikowany. Z dorobkiem 26 punktów uplasował się tam na czwartej pozycji w klasyfikacji generalnej. W późniejszych latach pojawiał się także w stawce Brytyjskiej Formuły Renault, Brytyjska Formuła 3 (trzeci w 2001 roku), Europejskim Pucharze Formuły 3, Formuły 3000 oraz World Series by Nissan.
W Formule 3000 Irlandczyk wystartował w dwóch wyścigach sezonu 2003. Pierwszy z wyścigów ukończył na dwunastej pozycji, a w drugim nie dojechał do mety.

</doc>
<doc id="3061494" url="https://pl.wikipedia.org/wiki?curid=3061494" title="Seweryn Lewandowski">
Seweryn Lewandowski

Seweryn Lewandowski (ur. 23 października 1920 w Pińsku, zm. 27 grudnia 2017 w Częstochowie) – pracownik naukowo-dydaktyczny, konstruktor, pisarz, wykładowca Politechniki Częstochowskiej, Uniwersytetu Bagdadzkiego w Iraku i PSG College of Technology (Uniwersytetu w Madrasie w Indiach), ekspert UNIDO i UNESCO, sybirak i kombatant, członek Korpusu Weteranów Walk o Niepodległość RP (nr leg. 1065).
Życiorys.
Dzieciństwo i młodość.
Seweryn Lewandowski urodził się w Pińsku, w rodzinie o tradycjach patriotycznych. Jego matka Helena z domu Gołąb pochodziła z kresowej rodziny ziemiańskiej, od wielu lat zamieszkałej w Pińsku, zaś ojciec Jan Lewandowski, zawodowy podoficer 84 Pułku Strzelców Poleskich, pochodził z Bydgoszczy. Służył w Armii Hallera, walczył z Armią Czerwoną w latach 1919–1920, a w 1939 brał udział w kampanii wrześniowej, trafił do obozu jeńców Stalag II A w Neubrandenburgu, w którym przebywał do końca wojny; powrócił do kraju i 19 października 1945 zmarł w Bydgoszczy. Seweryn w wieku 13 lat ukończył Szkołę Powszechną nr 1 i kontynuował edukację w Gimnazjum Męskim nr 1 do czasu wkroczenia Armii Czerwonej do Pińska 19 września 1939.
Aresztowanie i deportacja.
13 kwietnia 1940 w nocy został wraz z matką aresztowany przez NKWD za działalność patriotyczną ojca i deportowany do kołchozu Barataj w północnym Kazachstanie. Po ogłoszeniu 12 sierpnia 1941 amnestii dla Polaków, przeniósł się w 1942 do Kokszetau, stolicy regionu, gdzie ukończył kurs kierowców samochodowych i podjął pracę w „SOJUZZAGOTZIERNO”, jako kierowca. Wiosną 1943 przeniósł się wraz z matką do kołchozu Antonówka, gdzie zbudował własną ziemiankę, w której jego matka mieszkała aż do powrotu do kraju w 1946..
Udział II wojnie światowej.
W czerwcu 1943 uzyskał skierowanie do Wojska Polskiego. Znalazłszy się w obozie nad Oką, został przydzielony jako kierowca do 6 baterii 4 Pułku Artylerii Przeciwpancernej w 2 Dywizji WP. Po przeszkoleniu jego pułk przerzucony został już w październiku na Smoleńszczyznę. 30 stycznia 1944 znalazł się na pierwszej mszy żałobnej za pomordowanych oficerów polskich w Katyniu, ponieważ jego bateria została wyznaczona do salwy honorowej w nagrodę za najlepsze wyniki w strzelaniu z dział.
Na początku lata 1944, pułk przerzucono w rejon Łucka. W połowie lipca wziął udział w przygotowaniu artyleryjskim i forsowaniu Bugu, uczestniczył w ciężkich walkach o przyczółek warecko-magnuszewski. 14 stycznia 1945 ruszyła ponownie ofensywa, pułk ten wziął udział w przygotowaniu artyleryjskim pod Nowym Dworem, a następnie poprzez przyczółek warecko-magnuszewski dotarł do zniszczonej przez Niemców Warszawy, a następnie do Wału Pomorskiego. Forsował Odrę 16 kwietnia pod Gozdowicami w rejonie Cedyni, brał udział w operacji berlińskiej, okrążając Berlin od północy. Wkrótce, po ciężkich walkach, nastąpiła kapitulacja garnizonu berlińskiego, a 8 maja kapitulacja III Rzeszy. Pod koniec pierwszej dekady lipca 1945 zakończyła się misja pułku w Niemczech. 4 Pułk Artylerii Przeciwpancernej powrócił do kraju 12 lipca 1945; został ulokowany w Pałacu Pszczyńskim. Seweryn Lewandowski został skierowany do szpitala wojskowego w Rokitnicy k. Zabrza, a po kuracji do Batalionu Rekonwalescentów i 17 listopada 1945 zdemobilizowany. Zamieszkał w Częstochowie, uzyskując status repatrianta. Kontynuował naukę w gimnazjum i liceum do 1947.
Kariera zawodowa.
Studia.
Studia dzienne rozpoczął w 1947 w Sekcji Konstrukcyjnej-Ogólnej, L.:2357, Wydziału Mechanicznego Politechniki Gdańskiej, pracując jednocześnie po drugim roku studiów jako młodszy konstruktor w Stoczni Gdańskiej, a następnie jako młodszy projektant w Biurze Projektów Budownictwa Morskiego w Gdańsku. Po egzaminie dyplomowym wyjechał z Wybrzeża i czynił starania w Ministerstwie Szkolnictwa Wyższego i w Ministerstwie Hutnictwa o uzyskanie skierowania do pracy (które wówczas już obowiązywały) w Hucie B. Bieruta w Częstochowie.
Praca w przemyśle.
1952–1957 – Huta im. B. Bieruta w Częstochowie (Huta Częstochowa).
Rozpoczął pracę jako konstruktor w biurze konstrukcyjnym. Wkrótce awansował na starszego konstruktora, a następnie na głównego konstruktora. 
Dalsza kariera zawodowa:
Praca na uczelniach.
Został członkiem Rotary Club w Indiach i został przyjęty do English Club w Coimbatore. 
Inne istotne wydarzenia.
10 czerwca 1961, pracując w Bagdadzie, zawarł per procura w Częstochowie związek małżeński z Marią Bogdą z Kozłowskich.
1 września 1962 przychodzi na świat ich syn Jan Lech, a 2 lutego 1977 ich drugi syn Sebastian Maciej.
W 1983 tworzył od podstaw firmę PWA PoliArt, kontynuującą tradycje konwisarstwa polskiego.
W 2000 w wieku 80 lat zaczął pisać, w wyniku czego powstało ponad 2400 aforyzmów i fraszek, spośród których ponad 1130 ukazało się w postaci wydanego własnym sumptem tomu "Humor Wierszowany Nieocenzurowany w Koalicyjnej Edycji Aforyzmów, Fraszek i Definicji" (4.2) oraz opowieść autobiograficzno-historyczna "Kartoteka Wspomnień – z perspektywy czasu"(4.1) wydana w 2011 w niewielkim nakładzie przy pomocy Ośrodka Promocji Kultury „Gaude Mater” w Częstochowie. Obie te pozycje były wysoko ocenione przez recenzentów oraz Związek Sybiraków w Częstochowie. Prezentowane były także w OPK, co odnotowane zostało również przez prasę, z których powstały prezentacje(4.9) i (4.10). 
Publikacje i opracowania naukowe.
Opublikował ponad 60 prac i publikacji naukowych, głównie z zakresu zmęczenia materiałów, niezawodności maszyn i organizacji studiów inżynierskich, w tym do najważniejszych zaliczyć należy:

</doc>
<doc id="3061495" url="https://pl.wikipedia.org/wiki?curid=3061495" title="Romantycy Lekkich Obyczajów">
Romantycy Lekkich Obyczajów

Romantycy Lekkich Obyczajów – polski zespół muzyczny założony w Olsztynie przez Damiana Langego i Adama Millera.
Historia.
Romantycy Lekkich Obyczajów to alternatywny duet, który powstał w marcu 2011 roku. Styl jaki prezentują to połączenie folku, rocka, piosenki kabaretowej i melodramatycznego popu. 
Teksty pisze Lange, muzykę tworzą wspólnie, a za teledyski odpowiada Miller. 
RLO 16 grudnia 2011 roku wydali debiutancki album o tytule „Lejdis&amp;Dżentelmenels”. Ponownie wydany został włączony do ogólnopolskiej dystrybucji 28 września 2012 pod szyldem wytwórni S.P. Records, z którą zespół podpisał kontrakt płytowy. Singlem promującym płytę był utwór „Poznajmy się”, w rocznym podsumowaniu słuchaczy radia EskaROCK plasujący się na 14. miejscu. 
5 grudnia 2013 roku zespół wydał drugą płytę pod tytułem „Kosmos dla mas”. Singlem promującym był utwór „Ziemia Planeta Ludzi”.
20 kwietnia 2018 roku zespół wydał trzecią płytę pod tytułem „Neoromantyzm”. Singlem promującym był utwór tytułowy, w którym gościnnie pojawił się przyjaciel i mentor grupy, Krzysztof „Grabaż” Grabowski.
16 sierpnia 2019 roku zespół wydał składankę „Best OF” z 12 kompozycjami oraz dodatkowym, niepublikowanym wcześniej utworem „Odpi3rdol si3 od3 mni3”.
Skład.
Na koncertach wraz z grupą występują również:

</doc>
<doc id="3061498" url="https://pl.wikipedia.org/wiki?curid=3061498" title="Takaya Tsubobayashi">
Takaya Tsubobayashi

Takaya Tsubobayashi (ur. 5 czerwca 1971 roku w Kanagawa) – japoński kierowca wyścigowy.
Kariera.
Tsubobayashi rozpoczął karierę w wyścigach samochodowych w 1997 roku od startów w Japońskiej Formule 3, gdzie jednak nie był klasyfikowany. W późniejszych latach pojawiał się także w stawce All-Japan GT Championship, World Series by Nissan oraz Super GT Japan. W swoich zmaganiach w Super GT Japan tylko w jednym sezonie punktował. W 2006 roku sześć punktów dało mu 28 pozycję w klasyfikacji generalnej.
W World Series by Nissan Japończyk wystartował w sześciu wyścigach z ekipą Gabord Competición, nigdy jednak nie zdobywał punktów.

</doc>
<doc id="3061499" url="https://pl.wikipedia.org/wiki?curid=3061499" title="Teraz (album Te-Trisa i Pogza)">
Teraz (album Te-Trisa i Pogza)

Teraz – album studyjny polskich raperów Te-Trisa i Pogza. Wydawnictwo ukazało się 12 listopada 2013 roku nakładem wytwórni muzycznej Aptaun Records. Produkcji nagrań podjęli się Bob Air, Młody G.R.O., Starq, Welon, Stona, Zamot, S.S.Z., TMK Beatz oraz Nerwus. Z kolei wśród gości na płycie znaleźli się m.in. Pyskaty, Zeus, Quebonafide, Grubson,
Nagrania dotarły do 4. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3061504" url="https://pl.wikipedia.org/wiki?curid=3061504" title="Boris Derichebourg">
Boris Derichebourg

Boris Derichebourg (ur. 16 marca 1978 roku w Enghien-les-Bains) – francuski kierowca wyścigowy.
Kariera.
Derichebourg rozpoczął karierę w wyścigach samochodowych w 1994 roku od startów we Francuskiej Formule Renault, gdzie jednak nie był klasyfikowany. W późniejszych latach pojawiał się także w stawce Francuskiej Formuły 3, Brytyjskiej Formuły 3, Masters of Formula 3, Formuły 3000, Indy Lights, 24h Le Mans, American Le Mans Series, FIA GT Championship, FIA Sportscar Championship, European Le Mans Series, French GT Championship oraz World Series by Nissan.
W Formule 3000 Francuz startował w latach 1997-1999. W pierwszych dwóch sezonach startów stawał po razie na podium. Z dorobkiem odpowiednio czterech i pięciu punktów uplasował się odpowiednio na piętnastej i dwunastej pozycji w klasyfikacji generalnej. W sezonie 1999 nie był klasyfikowany.

</doc>
<doc id="3061508" url="https://pl.wikipedia.org/wiki?curid=3061508" title="Władysława Łowicka">
Władysława Łowicka

Władysława Łowicka ps. „Teresa” (ur. w 1899 w Kalejczycach w woj. białostockim, zm. 29 maja 1943 w Warszawie) – porucznik, łączniczka ZWZ–AK, członkini Związku Legionistek Polskich.
Życiorys.
Początkowo miejscem zamieszkania Władysławy Łowickiej był Kraków, a następnie do 1920 Petersburg, w którym ukończyła szkołę średnią. Zamieszkała w Warszawie po przyjeździe do Polski. Członkini Związku Legionistek Polskich oraz urzędniczka Powszechnego Zakładu Ubezpieczeń Wzajemnych. W konspiracji była łączniczką w komórce sabotażu gospodarczego Związku Odwetu, a później Kedywu KG ZWZ-AK. 17 kwietnia 1943 aresztowana, na skutek donosu. W jej biurku podczas rewizji w biurze znaleziono dowody działalności sabotażowej. Także jej siostra Maria Grafczyńska została aresztowano. Była więziona na Pawiaku w izolatce, a badana i bita w al. Szucha. Nic nie ujawniła podczas śledztwa i została rozstrzelana w ruinach getta, a jej symboliczny grób znajduje się na cmentarzu w Sufczynie w gminie Kołbiel.

</doc>
<doc id="3061513" url="https://pl.wikipedia.org/wiki?curid=3061513" title="Gajusz Juliusz Azizos">
Gajusz Juliusz Azizos

Gajusz Juliusz Azizos, łac. Gaius Iulius Azizus (ur. I w., zm. 54) − król-kapłan Emesy.
Azizos był synem króla-kapłana Sampsigeramusa II i Jotapy. Miał młodszego brata Gajusza Juliusza Sohemusa i dwie siostry: Jotapę i Julię Mesę. Na tronie w Emesie zasiadł po śmierci ojca w 42. Źródła historyczne są skąpe w informacje o panowaniu Aziza. W 51 miał poślubić księżniczkę z dynastii herodiańskiej Druzyllę. Warunkiem było przejście na judaizm i cyrkumcyzja. Po roku Azizos rozwiódł się z Druzyllą, która poślubiła rzymskiego namiestnika Judei Antoniusza Feliksa. Azizos zmarł w 54. Jego następcą został brat Gajusz Juliusz Sohemus.

</doc>
<doc id="3061515" url="https://pl.wikipedia.org/wiki?curid=3061515" title="Trikolor TV">
Trikolor TV

Trikolor TV () – największa platforma cyfrowa w Rosji i jedna z największych w Europie. Nadaje kanały telewizyjne w europejskiej części Rosji oraz wiele z nich na Syberii, na Uralu i na dalekim wschodzie. Platforma nadaje w europejskiej części od 2005 roku, zaś we wschodnich regionach od 2007 roku.
Zasadnicza różnica między Trikolor a innymi operatorami to pakiet bezpłatnych 12 kanałów, między innymi Rossija oraz Pierwyj. Oprócz tego istnieje także 19 kanałów dla całej rodziny.

</doc>
<doc id="3061516" url="https://pl.wikipedia.org/wiki?curid=3061516" title="Mali żołnierze">
Mali żołnierze

Mali żołnierze – amerykańska komedia przygodowa z 1998 roku w reżyserii Joe Dantego z Gregory’m Smithem i Kirsten Dunst w rolach głównych.
Fabuła.
Gil Mars, prezes firmy zabawkarskiej ogląda nowe projekty. Najpierw odrzuca pomysł Gorgonitów, bo te zabawki mają uczyć. A nie wierzy, by takowe mogły się sprzedać. Inny pracownik prezentuje projekt reklamy, na której figurki żołnierzy same wychodzą z pudełek, mówią i walczą. Lecz w rzeczywistości tego nie potrafią. Zleca więc swoim projektantom stworzyć „żywe” zabawki. By naprawdę były zdolne do tego wszystkiego, co czynią w reklamie. Gorgonici zostali ich oficjalnymi wrogami. Ponieważ pomija się testy bezpieczeństwa i daje krótki czas na ich produkcję, jeden z projektantów Larry Benson, umieszcza w zabawkach nowoczesny wojskowy mikroprocesor, który ma nimi sterować.
Niedługo potem trafiają one do sklepu Stuarta Abernathy’ego. Jego 15-letni syn Alan odkrywa, że figurki naprawdę żyją po tym, jak jeden z Gorgonitów, Archer dostaje się do jego domu. W tym samym czasie córka sąsiadów Alana, Christy kupuje dla swojego brata Chipa Hazarda, dowódcę figurek komandosów. Pozostałe w sklepie zabawki także ożywają i rozpoczynają walkę z Gorgonitami, których uważają za śmiertelnych wrogów. Wszystko zmienia się kiedy biorą za swoich przeciwników także ludzi.
Ścieżka dźwiękowa.
Ścieżka dźwiękowa filmu została wydana 7 lipca 1998 roku przez DreamWorks Records. Znalazło się na niej dziesięć utworów różnych wykonawców, utrzymanych w stylu klasycznego rocka z domieszką hip hopu:
Nagrody i nominacje.
Międzynarodowy Festiwal Filmowy w Katalonii
YoungStar Awards
Young Artist Awards
Sceny usunięte.
W amerykańskim wydaniu DVD znalazło się kilka usuniętych wcześniej scen:

</doc>
<doc id="3061521" url="https://pl.wikipedia.org/wiki?curid=3061521" title="Dziewica (obraz Gustava Klimta)">
Dziewica (obraz Gustava Klimta)

Dziewica () – obraz Gustava Klimta namalowany w 1913, przedstawiający grupę symbolicznie splecionych ze sobą kobiet. Obecnie eksponowany w zbiorach Galerii Narodowej w Pradze.
Opis obrazu.
Obraz malowany w latach 1912–1913 jest jedną z ostatnich prac austriackiego artysty. Przedstawia grupę kilku kobiet splecionych ze sobą w zupełnie nierealistyczny sposób. Ich ciała znajdują się wśród dywanu kwiatów i wstęg, niczym na pływającej wyspie. W centralnym miejscu usytuowana została główna postać obrazu, tytułowa dziewica. Przybiera ona śpiącą pozę z głową zgiętą w sposób niemal nieprawdopodobny. Artysta malując jej twarz wzorował się na wizerunku swojej partnerki życiowej, Emilie Flöge. Twarze pozostałych kobiet mają wciąż zamknięte oczy lub wydają się przedstawione tuż po przebudzeniu. Ich twarze i pozy mają symbolizować różne etapy przebudzenia zmysłów.
Obszar w tle wokół postaci pogrążony jest w ciemności, kontrastując z jasną barwą skóry kobiet, koncentrujących na sobie główną uwagę. Cały obraz jest plastyczny i dynamiczny w odbiorze. Dominują orientalne, okrągłe i opływowe kształty, które symbolizować mają kobiecość i kobiecą seksualność. Obraz wpisuje się w charakterystyczny styl Gustava Klimta, nasycony elementami zmysłowości, erotyzmu i symbolizmu.

</doc>
<doc id="3061523" url="https://pl.wikipedia.org/wiki?curid=3061523" title="Ewa Braun">
Ewa Braun



</doc>
<doc id="3061526" url="https://pl.wikipedia.org/wiki?curid=3061526" title="Meblarz Nowe Miasteczko">
Meblarz Nowe Miasteczko



</doc>
<doc id="3061528" url="https://pl.wikipedia.org/wiki?curid=3061528" title="God Is God">
God Is God



</doc>
<doc id="3061531" url="https://pl.wikipedia.org/wiki?curid=3061531" title="Pedro Javier Torres">
Pedro Javier Torres

Pedro Javier Torres Aliaga (ur. 31 grudnia 1960 w Córdobie) – argentyński duchowny katolicki, biskup pomocniczy Córdoby w latach 2013-2022, biskup Rafaela od 2022.
Życiorys.
Święcenia kapłańskie przyjął 6 grudnia 1984 z rąk kardynała Raúla Primatesty i został inkardynowany do archidiecezji Córdoba. Pracował głównie jako wykładowca seminarium oraz jako duszpasterz parafialny.
16 listopada 2013 papież Franciszek mianował go biskupem pomocniczym archidiecezji Córdoba oraz biskupem tytularnym "Castellum in Numidia". Sakry udzielił mu 27 grudnia 2013 metropolita Córdoby – arcybiskup Carlos Ñáñez.
11 listopada 2022 papież Franciszek mianował go biskupem diecezji Rafaela.

</doc>
<doc id="3061532" url="https://pl.wikipedia.org/wiki?curid=3061532" title="Jotapa (królowa Emesy)">
Jotapa (królowa Emesy)

Jotapa (ur. ok. 20 p.n.e.) − księżniczka Kommageny, córka króla Mitrydatesa III i Jotapy I, królowa Emesy jako żona Sampsigeramusa II.
Jotapa była księżniczką Kommageny. Żyła na przełomie I w. p.n.e. i I w. n.e. Była jedną z córek króla Mitrydatesa III. Prawdopodobnie wychowywała się w Samosacie. Poślubiła syryjskiego władcę Emesy Sampsigeramusa II. Małżeństwo miało czwórkę dzieci: Azizosa, Sohemusa, Jotapę i Julię Mesę. Z zachowanej inskrypcji z czasów Sampsigeramusa II wiadomo, iż król i królowa byli szczęśliwą parą.

</doc>
<doc id="3061533" url="https://pl.wikipedia.org/wiki?curid=3061533" title="Wacław Kopisto">
Wacław Kopisto

Wacław Kopisto vel Wacław Jaworski, pseud. Kra (ur. 8 lutego 1911 w Józinie, zm. 21 lutego 1993 w Rzeszowie) – kapitan piechoty Wojska Polskiego, cichociemny.
Życiorys.
Wacław Kopisto urodził się w rodzinie Stanisława Wiktora i Wacławy z domu Orłoś. Był bratem Janusza. Po maturze w 1931 studiował w Wyższej Szkole Handlu Zagranicznego, którą ukończył w 1936. W 1935 uczył się w Szkole Podchorążych Rezerwy Piechoty w Zambrowie, w 1937 rozpoczął pracę w Ordynacji hr. Potockiego w Łańcucie.
W kampanii wrześniowej 1939 walczył w 7 kompanii III baonu 154 pułku piechoty. Po agresji ZSRR na Polskę przekroczył wraz z oddziałem 19 września granicę polsko-węgierską i został internowany na Węgrzech. W marcu 1940 przedostał się do Francji, gdzie został skierowany do Rezerwowego Obozu Wyszkoleniowego Oficerów (ROWO) w Vichy i Legii Oficerskiej. Po klęsce Francji w czerwcu 1940 ewakuował się do Wielkiej Brytanii, gdzie służył w 7 Batalionie Kadrowym Strzelców 3 Brygady Kadrowej Strzelców, przemianowanej 4 października 1941 na 1 Samodzielną Brygadę Spadochronową.
Zgłosił się do służby w kraju. Po przeszkoleniu ze specjalnością w dywersji został zaprzysiężony na rotę AK 7 kwietnia 1942 i przydzielony do Oddziału VI Sztabu Naczelnego Wodza. Został zrzucony do okupowanej Polski w nocy z 1 na 2 września 1942 w operacji lotniczej o kryptonimie „Smallpox”, dowodzonej przez por. naw. Mariusza Wodzickiego, z samolotu Halifax W-7773 „S” (138 Dywizjon RAF) na placówkę odbiorczą „Rogi”, na terenie nadleśnictwa Łoś – Rogatki, 16 km na północny wschód od Grójca. Razem z nim skoczyli: por. Mieczysław Eckhardt ps. Bocian, ppor. Michał Fijałka ps. Kawa, kpt. Bolesław Kontrym ps. Żmudzin, por. Hieronim Łagoda ps. Lak, por. Leonard Zub-Zdanowicz ps. Ząb. Po aklimatyzacji do realiów okupacyjnych w Warszawie, przydzielony do II Odcinka Wachlarza, jednak przydział ten nie został zrealizowany. Kopisto pozostawał w dyspozycji komendy Wachlarza. 1 stycznia 1943 przydzielony do akcji odbicia żołnierzy Wachlarza z więzienia w Pińsku. Akcja została z powodzeniem zrealizowana 18 stycznia 1943 roku: o godz. 17. grupa bojowa dowodzona przez cichociemnego Jana Piwnika „Ponurego” wdarła się samochodem osobowym na dziedziniec więzienia, druga grupa pod dowództwem cichociemnego Jana Rogowskiego „Czarki” wdarła się do więzienia przez płot na tyłach domu mieszkalnego, a trzecia grupa cichociemnego Michała Fijałki "Kawy" sforsowała ogrodzenie, opanowała administrację i zabiła komendanta więzienia. Inni żołnierze AK przecięli druty telefoniczne, zrywając kontakt z Pińskiem. W wyniku akcji uwolniono kpt. Alfreda Paczkowskiego ps.„Wania”, Piotra Downara ps. „Azor” i odwieziono ich do Warszawy. Za akcję tę Kopisto otrzymał 3 lutego 1943 swój pierwszy Krzyż Walecznych. Od kwietnia 1943 walczył jako oficer dywersji Inspektoratu Łuck Okręgu Wołyń AK. Do jego zadań należały m.in.: organizacja i koordynacja samoobrony przed UPA w Antonówce, Spaszczyźnie i Przebrażu, utworzenie patroli dywersyjnych, współpraca w tworzeniu oddziałów partyzanckich „Piotrusia Małego” i „Olgierda” (24 pułk piechoty „Krwawa Łuna”), szkolenia, walki z UPA oraz akcje likwidacyjne i dywersyjne.
W kwietniu 1944 aresztowany przez NKWD; skazany na karę śmierci przez rozstrzelanie. Wyrok zamieniono na 10 lat więzienia, które odbył w więzieniach w Kijowie (Łukianówka), Kaniowie, łagrach Kołymy, Komi i Magadanu (m.in. obozy w Kotłasie, Tajszecie). 3 maja 1953 karę zamieniono na przymusowe osiedlenie i podjęcie pracy na terenie Magadanu. Po 11 latach i 8 miesiącach wyruszył do Polski. Podróż trwała od października do grudnia 1955.
Po powrocie do kraju w grudniu 1955 osiedlił się w Rzeszowie. Pracował m.in. w Zakładach Przemysłu Mięsnego. 
Wystąpił w filmie dokumentalnym pt. "Cichociemni" z 1989.
Został pochowany na rzeszowskim cmentarzu komunalnym „Wilkowyja”. Pośmiertnie został awansowany na stopień majora.
Literatura uzupełniająca.
Wacław Kopisto spisał swoje wspomnienia w 1984 pt. "Moje pokręcone losy" (niewydany maszynopis), a w 1990 opublikował wspomnienia pt. "Droga cichociemnego do łagrów Kołymy" (wyd. przez Oficynę Wydawniczą Volumen). Krzysztof A. Tochman poświęcił Wacławowi Kopiście książkę 

</doc>
<doc id="3061536" url="https://pl.wikipedia.org/wiki?curid=3061536" title="Araucaria bidwillii">
Araucaria bidwillii



</doc>
<doc id="3061537" url="https://pl.wikipedia.org/wiki?curid=3061537" title="Bernard Cornut-Gentille">
Bernard Cornut-Gentille

Bernard Cornut-Gentille (ur. 26 lipca 1909 w Breście, zm. 21 stycznia 1992 w Paryżu) – francuski polityk.
Życiorys.
Jego ojciec jest komisarzem Marynarki Wojennej Francji, a dziadek – emerytowanym kapitanem okrętów wojennych.
Ukończył studia prawnicze na Instytucie Nauk Politycznych w Paryżu.
Kariera polityczna.
Karierę polityczną rozpoczął w 1935. W 1948 został wysokim komisarzem Francuskiej Afryki Równikowej, a od 1951 do 1956 pełnił tę samą funkcję we Francuskiej Afryce Zachodniej. Następnie (w 1956) reprezentował Francję w Radzie Bezpieczeństwa ONZ. W latach 1957-1958 był ambasadorem Francji w Argentynie. W 1958 jako członek partii gaullistowskiej został wybrany jako przedstawiciel departamentu Alpy Nadmorskie w Zgromadzeniu Narodowym. W czerwcu 1958 został mianowany ministrem departamentów zamorskich Francji. Funkcję tę pełnił do stycznia 1959. Od 1959 do 1968 pełnił funkcję mera Cannes. W Zgromadzeniu Narodowym zasiadał do 1968. W 1971 ponownie został merem Cannes, którym był do 1978. W 1981 wycofał się z polityki. Jest komandorem Legii Honorowej. Został też odznaczony Médaille de la Résistance.
Życie prywatne.
21 kwietnia 1937 wziął ślub z Luce Marsaud. Jego bratanek, François Cornut-Gentille od 1993 jest przedstawicielem departamentu Górna Marna w Zgromadzeniu Narodowym i od 1995 merem Saint-Dizier.
Upamiętnienie.
Jego imieniem nazwano jeden z placów Cannes.

</doc>
<doc id="3061538" url="https://pl.wikipedia.org/wiki?curid=3061538" title="Maciej Chojnacki">
Maciej Chojnacki

Maciej Chojnacki (ur. 16 grudnia 1942 w Częstochowie) – polski koszykarz, reprezentant Polski, brązowy medalista mistrzostw Europy (1967), występujący na pozycji skrzydłowego (193 cm wzrostu).
Kariera sportowa.
Był zawodnikiem Lecha Poznań, w jego barwach debiutował w I lidze w sezonie 1961/1962 i występował do sezonu 1972/1973 włącznie (najlepsze miejsce: piąte w 1965, 1970, 1972 i 1973). W latach 1973–1976 był zawodnikiem belgijskiej drużyny Waterloo, a w sezonie 1976/1977 grał krótko w II-ligowej Polonii Leszno. Następnie był przez półtora sezonu asystentem Wiktora Haglauera w Lechu Poznań,
W reprezentacji Polski debiutował w 1965, a jego największym sukcesem w karierze był brązowy medal mistrzostw Europy w 1967. W biało-czerwonych barwach występował do 1969, łącznie w 40 spotkaniach.

</doc>
<doc id="3061539" url="https://pl.wikipedia.org/wiki?curid=3061539" title="Synowie, czyli po moim trupie!">
Synowie, czyli po moim trupie!

Synowie, czyli po moim trupie! – polski serial komediowy w reżyserii Krzysztofa Jaroszyńskiego, emitowany od 2 października do 18 grudnia 2009 w Polsacie.
Opis fabuły.
Serial "Synowie, czyli po moim trupie!" to komedia obyczajowa z elementami farsy, która przedstawia, niekiedy w krzywym zwierciadle, relacje samotnego ojca z dorosłymi synami. Jest to historia czterech mężczyzn: ojca, właściciela pubu, oraz jego trzech synów. Roman Średnicki (Paweł Wawrzecki) jest wdowcem i podwójnym rozwodnikiem. Z każdego związku ma syna. Michał (Marcin Rój), najstarszy z całej trójki został księdzem. Ulubieńcem Romana jest Darek (Michał Rolnicki), średni syn – piłkarz, napastnik pierwszoligowej drużyny. Najmłodszy Kuba (Piotr Ligienza) to początkujący biznesmen, bardzo uzależniony od ojczyma milionera Zdzisława Bukata (Krzysztof Stelmaszyk). Trzej synowie, mimo że z różnych matek, żyją w wielkiej zażyłości i niejednokrotnie ratują się wzajemnie z opresji.
Cała trójka szuka dla ojca kolejnej partnerki. W wyniku małego nieporozumienia, Roman zatrudnia piękną, lecz flegmatyczną kelnerkę Lucynę Dobrowolską (Agata Kulesza). Lucyna ma nadzieję zostać kolejną żoną Romana, on jednak nie dostrzega jej starań.
Każdy z odcinków jest zamkniętą opowieścią składającą się z dwóch, splatających się ze sobą wątków.

</doc>
<doc id="3061540" url="https://pl.wikipedia.org/wiki?curid=3061540" title="Elektrownia jądrowa Belleville">
Elektrownia jądrowa Belleville

Elektrownia jądrowa Belleville (fr. "Centrale nucléaire de Belleville") – francuska elektrownia jądrowa położona w sąsiedztwie miasta Belleville-sur-Loire, w regionie Burgundia, nad Loarą. Elektrownia posiada dwa bloki energetyczne, pokrywające około 4% zapotrzebowania Francji na energię elektryczną. Operatorem jest Électricité de France. Zbudowana przez GTM. Turbiny dostarczył Alstom.
Elektrownia.
Obszar elektrowni zajmuje 170 hektarów powierzchni. Elektrownia znajduje się na podwyższeniu o wysokości 4,6 metra stanowiącym zabezpieczenie przeciwpowodziowe. Elektrownia zlokalizowana jest nad rzeką Loarą, pomiędzy Nevers a Orléans. Woda z rzeki służy do chłodzenia reaktorów. Elektrownia zatrudnia około 620 pracowników.
Planowe wyłączenie reaktorów ma odbyć się w 2028 i 2029 roku.
Bezpieczeństwo.
W maju 2001 roku w tej i czterech innych elektrowniach jądrowych stwierdzono wadę konstrukcyjną biernego układu awaryjnego chłodzenia reaktora (BUACR). 
Inspekcja wykazała, że w pewnych warunkach ciśnienie gorącej wody w reaktorze może zablokować spadek wody z akumulatorów biernego układu awaryjnego chłodzenia reaktora. W normalnych warunkach woda ta powinna samoistnie zalać reaktor. Francuski urząd dozoru jądrowego ASN początkowo zakwalifikował tę usterkę jako „anomalię” w skali INES, potem zwiększając jej powagę do poziomu „incydentu”.
Operator elektrowni zmodyfikował zrzutnię BUACR, co wyeliminowało możliwości zablokowania zrzutu wody.

</doc>
<doc id="3061544" url="https://pl.wikipedia.org/wiki?curid=3061544" title="Franciszek Bażyński">
Franciszek Bażyński

Franciszek Bażyński, właśc. Józef F. Bażyński (ur. 1 marca 1801 w Poznaniu, zm. 12 marca 1876 tamże) – polski duchowny katolicki, działacz społeczny i oświatowy, wydawca.
Życiorys.
Franciszek Bażyński był synem bednarza Jana Nepomucena i Marianny z Burzyńskich. Dzięki staraniom ks. Piotra Mantheja, spowiednika zakonnic benedyktynek, oddany został w roku 1811 do szkoły istniejącej przy seminarium duchownym, po czym ukończył Gimnazjum św. Marii Magdaleny. W wieku 20 lat wstąpił do seminarium duchownego w Poznaniu, następnie studiował teologię we Wrocławiu, gdzie w roku 1824 otrzymał święcenia kapłańskie. W tym samym roku wrócił do Poznania gdzie w październiku 1824 r. objął wikariat przy poznańskim kościele św. Wojciecha. W roku 1826 został proboszczem parafii w Ceradzu Kościelnym.
Po 1831 roku nawiązał kontakty z emisariuszem Towarzystwa Demokratycznego Polskiego, za co w dniu 26 stycznia 1836 r. został uwięziony w Hausvoigtei w Berlinie za rzekome przynależenie do tajnej organizacji. Po 2–letnim procesie wyrokiem sądu skazany na 15 lat twierdzy w Magdeburgu. Zwolniony na mocy amnestii w 1840, a w 1841 został proboszczem w Niepruszewie, a od roku 1845 w Lwówku. W 1848 został posłem na sejm i był nim również w latach 1850–1852. 
W roku 1849 powołany na proboszcza parafii św. Wojciecha w Poznaniu, a w 1850 został mianowany radcą konsystorskim. Jesienią 1863 roku założył w Poznaniu Wydawnictwo Dobrych i Tanich Książek dla ludu, lecz w 1873 roku władze pruskie nakazały likwidację tej oficyny, a Bażyński został skazany na 2 tygodnie więzienia. Własnym sumptem zaopatrywał biblioteki ludowe, a w 1874 roku wraz z Franciszkiem Chłapowskim założył w Bytomiu bibliotekę „Czytelnia Bytomska”.
Zmarł w 1876 roku w Poznaniu. Trumna z jego prochami spoczęła w Krypcie Zasłużonych w podziemiach kościoła św. Wojciecha w Poznaniu.
Działalność społeczno-polityczna.
Ks. Bażyński prowadził ożywioną działalność społeczną, oświatową i polityczną. Był m.in. założycielem Towarzystwa Wstrzemięźliwości w Lwówku, członkiem wielu organizacji (m.in. Towarzystwa Pomocy naukowej, Ligi Polskiej) oraz posłem na sejm w latach 1848 i w latach 1850-52, wybranym z powiatów bukowskiego, odolanowskiego i ostrzeszowskiego. Złożył mandat w 1852 roku i odtąd głównie oddał się pracy około krzewienia oświaty pomiędzy ludem. Był prezesem Towarzystwa Nauk Pomocy dla Młodzieży, prezesem Ligi w Poznaniu i członkiem Poznańskiego Towarzystwa Przyjaciół Nauk.
Był to kapłan gorąco do Ojczyzny przywiązany i stąd poważany i czczony przez wszystkich, czego najwymowniejszym dowodem hołdy jakich doznał od wszystkich warstw polskiego społeczeństwa w dniu 50 lecia kapłańskiego jubileuszu.

</doc>
<doc id="3061545" url="https://pl.wikipedia.org/wiki?curid=3061545" title="Dariusz Kwiatkowski">
Dariusz Kwiatkowski

Dariusz Kwiatkowski (ur. 16 lutego 1952 w Piotrkowie Trybunalskim, zm. 27 lutego 2016 we Francji) – polski koszykarz, mistrz i reprezentant Polski.
Był wychowankiem Piotrcovii, w której w sezonie 1970/1971 występował w II lidze, ale sukcesy sportowe odnosił w barwach Wisły Kraków, w której występował od 1971. W 1974 i 1976 zdobył mistrzostwo Polski seniorów, a w latach 1975 i 1977 wicemistrzostwo. W krakowskim klubie grał do 1978. Następnie powrócił do Piotrcovii i w jej barwach występował w II lidze w latach 1978–1983. W kolejnych latach grał również we Francji.
Był reprezentantem Polski juniorów (m.in. na mistrzostwach Europy w 1970 (6. miejsce)) oraz seniorów (m.in. na mistrzostwach Europy w 1975 (8. miejsce). Łącznie w reprezentacji seniorskiej wystąpił w 32 spotkaniach. Grał na pozycji skrzydłowego, mierzył 196 cm wzrostu.

</doc>
<doc id="3061547" url="https://pl.wikipedia.org/wiki?curid=3061547" title="Glacier du Monêtier">
Glacier du Monêtier

Glacier du Monêtier (pol. Lodowiec Monêtier) – lodowiec w grupie górskiej Écrins we francuskich Alpach Delfinackich. Nazwa pochodzi od położonej u stóp lodowca, w dolinie Guisane, miejscowości Le Monêtier-les-Bains.
Leży po wschodniej stronie bocznego grzbietu, biegnącego od masywu Montagne des Agneaux w kierunku południowo-wschodnim i przez Pointe des Arcas (3478 m n.p.m.) opadającego ku dolinie Gyrondy w Vallouise. Pola firnowe zasilające lodowiec ciągną się na długości bez mała 3 km od wspomnianej M. des Agneaux na północy po Dôme de Monêtier (3404 m n.p.m.) na południu. Jeszcze w latach 70. XX w. lodowiec – choć lokalnie rozczłonkowany skalnymi grzędami na 3 a nawet 4 części – stanowił jedną całość. Nasilająca się w ostatnich dziesięcioleciach regresja sprawiła, że obecnie (2013 r.) jest on już podzielony na dwie osobne części: Glacier central du Monêtier na północy i Glacier oriental du Monêtier (lub Glacier supérieur du Monêtier) na południowym wschodzie. Ten drugi oparty jest o odcinek grzbietu między Pic de Dormillouse (3409 m n.p.m.) na północy i Dôme de Monêtier na południu.
Wody roztopowe lodowca tworzą potok le Grand Tabuc (dł. ok. 5,5 km), uchodzący w miejscowości le Casset, na wysokości ok. 1500 m n.p.m., do Guisane jako jej prawobrzeżny dopływ.
Wejście ze schroniska Refuge du Glacier Blanc nad Białym Lodowcem na wspomniany grzbiet i zejście lodowcem Monêtier do doliny potoku Grand Tabuc stanowi uczęszczane przez turystów górskich przejście z centrum grupy górskiej Écrins do doliny Guisane.

</doc>
<doc id="3061550" url="https://pl.wikipedia.org/wiki?curid=3061550" title="Will Langhorne">
Will Langhorne

William „Will” Langhorne (ur. 29 lipca 1974 roku w Waszyngtonie) – amerykański kierowca wyścigowy.
Kariera.
Langhorne rozpoczął karierę w wyścigach samochodowych w 1996 roku od startów w Skip Barber Eastern Regional Series, gdzie został mistrzem oraz w Festiwalu Formuły Ford, gdzie był piętnasty. W tym samym sezonie zaliczył również gościnne starty w Skip Barber Southern Regional Series. W późniejszych latach pojawiał się także w stawce edycji zimowej Formuły Vauxhall, Barber Dodge Pro Series, FIA GT Championship, CART Toyota Atlantic Championship, American Le Mans Series, Porsche Supercup (2002, 2007-2012), IndyCar, Formuły 3000, ARCA Series, Światowego Pucharu Porsche Carrera, 24H Dubai.
W Formule 3000 wystartował w pięciu wyścigach sezonu 2003. Nigdy jednak nie zdobywał punktów. Został sklasyfikowany na 21 miejscu w klasyfikacji generalnej. W IndyCar w 2002 roku uzbierane 36 punktów dało mu 36 pozycję.

</doc>
<doc id="3061551" url="https://pl.wikipedia.org/wiki?curid=3061551" title="Clavaria flaccida">
Clavaria flaccida



</doc>
<doc id="3061615" url="https://pl.wikipedia.org/wiki?curid=3061615" title="Naturalnie (minialbum Te-Trisa)">
Naturalnie (minialbum Te-Trisa)

Naturalnie – minialbum polskiego rapera Te-Trisa. Wydawnictwo ukazało się 1 listopada 2004 roku jako nielegal w formie digital download. Na albumie znalazło się dziewięć utworów które wyprodukowali Te Tris, Esdwa, Kixnare oraz Demen. Dodatkowe zwrotki na wydawnictwo dograli Trzyker i Esdwa. Natomiast scratche wykonał DJ Tort. 5 maja 2011 roku wytwórnia muzyczna Reformat Records wydała wznowienie nagrań na płycie CD w nakładzie limitowanym do 800 egzemplarzy, a także, ponownie w formie digital download. Do reedycji została dołączona prezentacja multimedialna w której w formacie plików MP3 i Ogg znalazło się czterdzieści jeden utworów m.in. w postaci remiksów, utworów instrumentalnych i ścieżek a cappella. 
Lista utworów.
Opracowano na podstawie materiału źródłowego.

</doc>
<doc id="3061619" url="https://pl.wikipedia.org/wiki?curid=3061619" title="Gyronde">
Gyronde

Gyronde – duży potok we francuskich Alpach Delfinackich, w departamencie Alpy Wysokie (fr. Hautes-Alpes), prawobrzeżny dopływ Durance. Jest klasycznym przykładem toku wodnego posiadającego reżim lodowcowy.
Płynie we wschodniej części grupy górskiej Écrins. Powstaje na wysokości 1148 m n.p.m., tuż poniżej miejscowości Vallouise, z połączenia dwóch potoków: la Gyr płynącej z północy oraz l’Onde, płynącej z zachodu. La Gyr powstaje z potoku St. Pierre, tworzonego przez wody roztopowe dwóch wielkich lodowców ramujących najwyższy szczyt grupy – Barre des Écrins, tj. Białego i Czarnego Lodowca oraz z jego prawobrzeżnego dopływu, potoku Celse Nière, rodzącego się na wschodnich stokach Ailefroide i południowych Mont Pelvoux. L’Onde tworzy torrent (potok) de la Selle, spływający spod Pic da la Cavale (2983 m n.p.m.) i jego lewobrzeżny dopływ, torrent des Bans, spływający z południowo-wschodnich zerw Les Bans.
Gyronde spływa w kierunku południowo-wschodnim i na wysokości ok. 1020 m n.p.m., tuż powyżej miejscowości l’Argentière-la-Bessée, uchodzi do Durance. Jej długość od Vallouise do Argentière-la-Bessée wynosi ok. 8 km. La Gyr ma długość ok. 15,5 km, a l’Onde ok. 13 km.

</doc>
<doc id="3061623" url="https://pl.wikipedia.org/wiki?curid=3061623" title="Glacier du Mont-de-Lans">
Glacier du Mont-de-Lans

Glacier du Mont-de-Lans (też: "Glacier de Mantel", czasem: "Glacier des Deux-Alpes") – lodowiec we francuskich Alpach Zachodnich, w grupie górskiej Écrins. Leży w granicach otuliny Parku Narodowego Écrins, na pograniczu departamentów Isère i Alpy Wysokie. Granica departamentów biegnie ukosem przez lodowiec w taki sposób, że jego górna, większa część pozostaje w granicach departamentu Isère, natomiast dolne fragmenty w części północno-wschodniej - w granicach Alp Wysokich.
Jest tzw. lodowcem wiszącym: główna czapa lodowa leży na wysokości 3250-3400 m n.p.m., na stosunkowo połogim stoku, opadającym ku północy spod grani biegnącej ze wschodu na zachód od szczytu Pic de la Grave (3669 m n.p.m.) ku wierzchołkowi le Jandri (3288 m n.p.m.). Od południa lodowiec ograniczają strome zerwy, którymi wspomniany grzbiet opada ku dolinie Torrent du Diable. Ku północy masy lodu kończą się stromymi obrywami na wysokości 2900-3000 m n.p.m., od której stok zaczyna stromo opadać ku dolinie Romanche. Po stronie wschodniej lodowiec Mont-de-Lans łączy się w jeden kompleks ze znacznie większym lodowcem – Glacier de la Girose. Rozciągłość lodowca w kierunku wschód-zachód wynosi ok. 2 km, długość w osi południe-północ również ok. 2 km.
Od strony zachodniej na lodowiec Mont-de-Lans sięgają koleje linowe ośrodka narciarskiego Les Deux Alpes.

</doc>
<doc id="3061626" url="https://pl.wikipedia.org/wiki?curid=3061626" title="Clavaria aurea">
Clavaria aurea



</doc>
<doc id="3061628" url="https://pl.wikipedia.org/wiki?curid=3061628" title="Adam Gardzina">
Adam Gardzina

Adam Gardzina (ur. 16 lutego 1952 w Grodkowie) – polski koszykarz, mistrz i reprezentant Polski.
Był wychowankiem Orlika Brzeg. Od 1968 występował w Wiśle Kraków. W tym samym roku został mistrzem Polski juniorów. W 1974 i 1976 zdobył mistrzostwo Polski seniorów, w latach 1971, 1975 i 1977 wicemistrzostwo Polski, w 1970 brązowy medal mistrzostw Polski, w 1978 Puchar Polski. W krakowskim klubie grał do 1982.
Był reprezentantem Polski juniorów (m.in. na mistrzostwach Europy w 1968 (9 miejsce)) oraz seniorów (m.in. na mistrzostwach Europy w 1975 (8 miejsce)). Łącznie w reprezentacji seniorskiej wystąpił w 63 spotkaniach. Grał na pozycji obrońcy, mierzy 194 cm wzrostu.

</doc>
<doc id="3061633" url="https://pl.wikipedia.org/wiki?curid=3061633" title="Beuvron (dopływ Loary)">
Beuvron (dopływ Loary)

Beuvron – rzeka we Francji, przepływająca przez tereny departamentów Loiret, Cher i Loir-et-Cher, o długości 114,9 km. Stanowi dopływ rzeki Loary.

</doc>
<doc id="3061638" url="https://pl.wikipedia.org/wiki?curid=3061638" title="Francja na Letnich Igrzyskach Paraolimpijskich 1960">
Francja na Letnich Igrzyskach Paraolimpijskich 1960

Francja na Letnich Igrzyskach Paraolimpijskich 1960 w Rzymie reprezentowało 6 zawodników w 4 dyscyplinach: łucznictwo, lekkoatletyka, pływanie i rzut lotkami. Reprezentacja Francji zdobyła 7 medali: 3 złote, 3 srebrne i 1 brązową. Zajęli 9. miejsce w klasyfikacji medalowej.

</doc>
<doc id="3061643" url="https://pl.wikipedia.org/wiki?curid=3061643" title="Elektrownia jądrowa Blayais">
Elektrownia jądrowa Blayais

Elektrownia jądrowa Blayais (fr. "Centrale Nucléaire de Blayais") – francuska czynna elektrownia jądrowa położona w sąsiedztwie miasta Blaye, w regionie Akwitania, nad rzeką Żyrondą. Elektrownia posiada cztery bloki energetyczne. Operatorem jest Électricité de France.
Elektrownia.
Elektrownia posiada 4 reaktory jądrowe typu PWR, generujące około 1,5 razy więcej prądu elektrycznego niż wynosi zapotrzebowanie regionu Akwitania. Zatrudnia ok. 1550 osób, w tym 350 pracowników spoza firmy EdF.
Bezpieczeństwo.
W dorocznym raporcie francuskiego urzędu dozoru jądrowego ASN elektrownia otrzymała ocenę satysfakcjonującą, ze wskazaniem, że organizacja bezpieczeństwa elektrowni powinna być bardziej rygorystyczna.
W 2002 i 2003 roku EdF zgłosił dwie anomalie (1. stopień w skali INES) dotyczące zabezpieczenia elektrowni w sytuacji trzęsienia ziemi.
14 października 2002 roku miały miejsce wstrząsy sejsmiczne, w wyniku których zgłoszono konieczność posiadania zapasów wody w celu zabezpieczenia chłodzenia reaktorów w sytuacji awaryjnej. Prace nad wypełnieniem tego wymogu zakończono w grudniu 2005 roku.
Ponad rok później, 28 października 2003 roku, stwierdzono wrażliwość na wstrząsy sejsmiczne orurowania zbiornika wody, które to orurowanie zostało wcześniej naruszone przez wstrząsy z 2002 roku.
Powódź w 1999.
Wieczorem 27 grudnia 1999 roku w wyniku cofnięcia się wód rzeki na skutek silnych wiatrów, doszło do przelania się wody przez mur przeciwpowodziowy elektrowni i częściowego jej zalania. Zalanie spowodowało odcięcie zewnętrznych źródeł zasilania elektrowni i zadziałanie systemów bezpieczeństwa elektrowni. Zdarzenie zakwalifikowano jako „incydent”, tj. na poziomie drugim na skali INES.
W tym czasie na pełnej mocy pracowały reaktory nr 1, 2 i 4. Reaktor nr 3 był wyłączony z powodu zmiany paliwa. Powódź wpłynęła na działanie reaktorów nr 2 i 4. Woda uszkodziła kilka pomp wody i paneli rozdzielczych. Wszystkie bloki straciły zasilanie o napięciu 225 kV, a reaktory 2 i 4 straciły też zasilanie o napięciu 400 kV. Zasilanie 400 kV zapewniały generatory Diesla, aż do czasu przywrócenia zasilania zewnętrznego.
W ciągu następnych dni z budynków wypompowano około 90 000 metrów sześciennych wody.
Zdarzenie spowodowało głębokie zmiany w ocenie ryzyka wystąpienia powodzi w elektrowniach jądrowych we Francji. Również Niemcy zarządziły ponowną ocenę tego aspektu bezpieczeństwa swoich elektrowni jądrowych.
Działaniu elektrowni sprzeciwia się lokalne stowarzyszenie antyjądrowe "CzernoBlaye", utworzone 15 grudnia 1999 przez Stéphana Lhomme'a.

</doc>
<doc id="3061646" url="https://pl.wikipedia.org/wiki?curid=3061646" title="Gesse">
Gesse

Gesse – rzeka we Francji, przepływająca przez tereny departamentów Pireneje Wysokie, Gers i Górna Garonna, o długości 54,1 km. Stanowi dopływ rzeki Save.

</doc>
<doc id="3061650" url="https://pl.wikipedia.org/wiki?curid=3061650" title="Elżbieta Szreniawa">
Elżbieta Szreniawa



</doc>
<doc id="3061651" url="https://pl.wikipedia.org/wiki?curid=3061651" title="Siatkolist maczugowaty">
Siatkolist maczugowaty



</doc>
<doc id="3061655" url="https://pl.wikipedia.org/wiki?curid=3061655" title="Letnie Grand Prix w skokach narciarskich 2014">
Letnie Grand Prix w skokach narciarskich 2014

Letnie Grand Prix w skokach narciarskich 2014 – 21. edycja Letniego Grand Prix, która rozpoczęła się 25 lipca 2014 roku w Wiśle, a zakończyła 4 października 2014 w Klingenthal. Rozegrano 10 konkursów - 9 indywidualnych oraz 1 drużynowy mężczyzn. 
Po raz pierwszy w historii cyklu nie zaplanowano konkursów na skoczni w Hinterzarten. Organizatorzy zawodów na Adlerschanze zapowiedzieli jednak starania o powrót do kalendarza Letniego Grand Prix 2014. Ostatecznie nie udało im się przywrócić Hinterzarten do programu cyklu.
Pierwsze trzy konkursy indywidualne cyklu rozgrywane były według testowanego, nowego formatu rozgrywania zawodów (planowanego w sezonie 2014/2015 tylko podczas zawodów Pucharu Świata w lotach narciarskich). Zawodników po kwalifikacjach dzielono na cztery grupy po dwunastu skoczków. Awans do drugiej serii konkursowej uzyskiwało po sześciu najlepszych zawodników z każdej grupy. Do końcowej noty zawodnika wliczano noty za skoki w dwóch seriach konkursowych oraz serii kwalifikacyjnej. 
Oficjalny kalendarz został zatwierdzony przez FIS w czerwcu 2014 roku podczas kongresu w Barcelonie.
Skocznie.
W tabeli podano rekordy skoczni obowiązujące przed rozpoczęciem Letniego Grand Prix 2014 lub ustanowione w trakcie jego trwania.
Zwycięzcy kwalifikacji do zawodów.
W pierwszych trzech konkursach zgodnie z testowanymi zasadami do konkursu kwalifikowało się 48 najlepszych zawodników, a wyniki uzyskane w kwalifikacjach były wliczane do not zawodników w konkursie głównym. W przeciwieństwie do ogólnych zasad kwalifikacji, skoki dziesięciu najlepszych zawodników klasyfikacji generalnej były również oceniane przez sędziów.
Kwoty startowe.
Na podstawie Światowej Listy Rankingowej (WRL) wyznaczono następujące kwoty startowe dla poszczególnych krajów na dane periody LGP 2014. Kwota wyznacza maksymalną liczbę reprezentantów, którą dany kraj miał prawo wystawić w zawodach (nie dotyczy konkursów, których dany kraj był gospodarzem). Państwa, których nie podano w poniższej tabeli mogły wystawić do każdego konkursu co najwyżej dwóch skoczków.
Pierwszy period letni sezonu 2014/2015 składał się z 5 konkursów indywidualnych rozgrywanych od 26 lipca do 23 sierpnia, natomiast drugi od 20 września do 4 października i w jego skład weszły 4 konkursy.

</doc>
<doc id="3061656" url="https://pl.wikipedia.org/wiki?curid=3061656" title="Vanne (rzeka we Francji)">
Vanne (rzeka we Francji)

Vanne – rzeka we Francji, przepływająca przez tereny regionów Burgundii i Szampanii-Ardenów, o długości 59,0 km. Stanowi prawy dopływ rzeki Yonne.

</doc>
<doc id="3061658" url="https://pl.wikipedia.org/wiki?curid=3061658" title="Francja na Letnich Igrzyskach Paraolimpijskich 1968">
Francja na Letnich Igrzyskach Paraolimpijskich 1968

Francja na Letnich Igrzyskach Paraolimpijskich 1960 w Tel Awiw rozgrywany był dniach 4-13 listopada 1968 roku w Izraelu. Reprezentowało w nim 55 zawodników: 41 mężczyzn i 14 kobiet. Reprezentacja Francji zdobyła 32 medale: 13 złotych, 10 srebrnych i 9 brązowych. Zajęli 2. miejsce w klasyfikacji medalowej.

</doc>
<doc id="3061661" url="https://pl.wikipedia.org/wiki?curid=3061661" title="China National Petroleum Corporation">
China National Petroleum Corporation

China National Petroleum Corporation (CNPC; ) - największe chińskie przedsiębiorstwo, zajmujące się handlem i wydobyciem ropy naftowej i gazu ziemnego. Zostało założone w 1988 roku. Siedziba znajduje się w Pekinie. Właścicielem jest rząd Chin. Jego filią jest PetroChina, który ma największą sieć stacji benzynowych w Chinach. W 2016 roku wartość spółki to 299 miliardów dolarów, co dało jej pozycję 3. największej firmy na świecie na liście Fortune Global 500. Zatrudnia 1 mln 590 tys. osób. Swoją działalność prowadzi w 27 krajach świata, m.in. w Egipcie (zob. wielki ropociąg Nilu). Wydobywa ropę między innymi w Nigerii i Kazachstanie.

</doc>
<doc id="3061665" url="https://pl.wikipedia.org/wiki?curid=3061665" title="Solnan">
Solnan

Solnan – rzeka we Francji, przepływająca przez tereny departamentów Ain oraz Saona i Loara, o długości 61,6 km. Stanowi dopływ rzeki Seille.

</doc>
<doc id="3061669" url="https://pl.wikipedia.org/wiki?curid=3061669" title="Orbita cmentarna">
Orbita cmentarna

Orbita cmentarna – rodzaj orbity, na którą kierowane są statki kosmiczne, które osiągnęły kres swojego resursu. Zużyte satelity oraz rakiety nośne, nawet jeśli nie są uszkodzone, stanowią kosmiczne śmieci, które zagrażają obiektom pracującym na niskiej orbicie okołoziemskiej lub orbicie geostacjonarnej. Zgodnie z postanowieniem Europejskiej Agencji Kosmicznej z 2002 roku, każdy statek kosmiczny, po upływie 25 lat od zakończenia swojej misji, powinien zostać deorbitowany i spłonąć w atmosferze lub zostać wyniesiony 300 kilometrów powyżej pierścienia orbity geostacjonarnej i pozostawiony na orbicie cmentarnej.

</doc>
<doc id="3061671" url="https://pl.wikipedia.org/wiki?curid=3061671" title="Francja na Letnich Igrzyskach Paraolimpijskich 2004">
Francja na Letnich Igrzyskach Paraolimpijskich 2004

Francja na Letnich Igrzyskach Paraolimpijskich 2004 w Atenach reprezentowało 136 zawodników: 106 mężczyzn i 30 kobiet. Reprezentacja Francji zdobyła 74 medale: 18 złotych, 26 srebrnych i 30 brązowych. Zajęli 9. miejsce w klasyfikacji medalowej.

</doc>
<doc id="3061672" url="https://pl.wikipedia.org/wiki?curid=3061672" title="Jean-Paul Mauric">
Jean-Paul Mauric

Jean-Paul Mauric (ur. 17 czerwca 1933 w Hyères, zm. 5 stycznia 1971 w Marsylii) – francuski piosenkarz i autor tekstów.
Kariera muzyczna.
Ukończył studia muzyczne w tulońskim konserwatorium. Laureat konkursu dla młodych talentów, organizowanego przez Théâtre Marigny w Paryżu w 1957 roku, na którym zaprezentował utwór „Le pianiste de Varsovie” z repertuaru Gilberta Bécaud. 
18 lutego 1961 roku wygrał francuskie preselekcje do Konkursu Piosenki Eurowizji, pokonując tym samym w eliminacjach Bernarda Stephane oraz Isabelle Aubret. Miesiąc później reprezentował Francję na 6. Konkursie Piosenki Eurowizji z utworem „Printemps, avril carillonne”, występując z 9. pozycji startowej i zajmując w finałowym koncercie 4. miejsce z liczbą 13 punktów. Utwór został skomponowany przez Francisa Baxtera, zaś jego tekst napisał Guy Favereau.
W 1958 roku nagrał swój debiutancki album zatytułowany "On m'a dit", zawierający utwory „Toi, moi, nous”, „Ami, où t'en vas-tu?”, „Parcqu'en valsant” oraz tytułowy przebój. Łącznie wydał w swojej karierze czternaście albumów EP, ostatni w 1962 roku. 
Koncertował do 1970 roku. W grudniu tego roku wykryto u niego kardiomiopatię, która była bezpośrednią przyczyną śmierci wokalisty. Zmarł 5 stycznia 1971 roku w szpitalu w Marsylii. Miał żonę i dwójkę dzieci.
W 1992 roku, decyzją Rady Miasta La Crau i burmistrza, nowe centrum kultury w mieście nazwano imieniem wokalisty.

</doc>
<doc id="3061675" url="https://pl.wikipedia.org/wiki?curid=3061675" title="Maltorne">
Maltorne

Maltorne – rzeka we Francji, przepływająca przez tereny departamentów Yvelines i Eure-et-Loir, o długości 19,5 km. Stanowi dopływ rzeki Sekwany.

</doc>
<doc id="3061683" url="https://pl.wikipedia.org/wiki?curid=3061683" title="Giovanni Berton">
Giovanni Berton

Giovanni Berton (ur. 4 września 1981 roku w Cavarzere) – włoski kierowca wyścigowy.
Kariera.
Berton rozpoczął karierę w wyścigach samochodowych w 2000 roku od startów w Włoskiej Formule Renault. Z dorobkiem czterech punktów uplasował się tam na 25 pozycji w klasyfikacji generalnej. Rok później w tej samej serii był piętnasty. W późniejszych latach pojawiał się także w stawce Formuły Europejskiego Pucharu Formuły Renault 2.0, Włoskiej Formuły 3, Formuły 3000, Włoskiej Formuły 3000, FIA GT Championship, Italian GT Championship, Italian GT Cup, Lamborghini Super Trofeo, Superstars Championship Italy, Superstars International Series, EUROV8 Series, Porsche Supercup oraz Włoskiego Pucharu Porsche Carrera.
W Formule 3000 Włoch wystartował podczas węgierskiej rundy sezonu 2003. Zajął wówczas dziesiąte miejsce.

</doc>
<doc id="3061685" url="https://pl.wikipedia.org/wiki?curid=3061685" title="Jotapa (córka Sampsigeramusa II)">
Jotapa (córka Sampsigeramusa II)

Jotapa (zm. w I w.) − syryjska arystokratka, córka króla Emesy Sampsigeramusa II i Jotapy, żona Arystobula II.
Jotapa urodziła się i wychowywała w Emesie (Homs w dzisiejszej Syrii). Wyszła za mąż na początku lat 30. I wieku za wnuka Heroda Wielkiego Arystobula II. Małżeństwo mieszkało w Emesie, miało głuchoniemą córkę Jotapę.

</doc>
<doc id="3061688" url="https://pl.wikipedia.org/wiki?curid=3061688" title="Francja na Zimowych Igrzyskach Paraolimpijskich 1976">
Francja na Zimowych Igrzyskach Paraolimpijskich 1976

Francja na Zimowych Igrzyskach Paraolimpijskich 1976 w Örnsköldsviku reprezentowało 20 zawodników w dwóch dyscyplinach: biegi narciarskie i narciarstwo alpejskie. Reprezentacja Francji zdobyła 5 medali: 2 złote i 3 brązowe. Zajęli 8. miejsce w klasyfikacji medalowej.

</doc>
<doc id="3061689" url="https://pl.wikipedia.org/wiki?curid=3061689" title="Doron de Beaufort">
Doron de Beaufort

Doron de Beaufort – rzeka we Francji, przepływająca przez teren departamentu Sabaudia, o długości 24,1 km. Stanowi lewy dopływ rzeki Arly. 
Rzeka w całości płynie na terenie departamentu Sabaudia, na obszarze masywu Beaufortain. Swój początek ma w sztucznym jeziorze Roselend na terenie gminy Beaufort. Płynie na ogół w kierunku zachodnim. Posiada wiele dopływów. Uchodzi do Arly w miejscowości Pallud.
Przepływa przez terytorium czterech gmin: Beaufort ("źródło"), Villard-sur-Doron, Venthon oraz Pallud ("ujście").

</doc>
<doc id="3061692" url="https://pl.wikipedia.org/wiki?curid=3061692" title="Narcyz Potoczek">
Narcyz Potoczek

Narcyz Potoczek (ur. 15 marca 1875 w Rdziostowie, zm. 23 listopada 1943 w Chełmcu) – polski polityk, sekretarz gminy Trzetrzewina, działacz PSL „Piast” i BBWR.
Życiorys.
Syn Stanisława i Eleonory z Sikorskich (1857–1936), brat Błażeja, Franciszka i Ignacego. Ukończył ośmioklasową szkołę ludową oraz kursy administracji gminnej w Nowym Sączu. Początkowo pracował jako kowal w warsztatach kolejowych w Nowym Sączu. W 1905 roku objął gospodarstwo rolne w Chełmcu. Działał w powiecie nowosądeckim, był członkiem rady gminnej, sejmiku powiatowego, wiceprezesem rady nadzorczej Towarzystwa Wzajemnych Ubezpieczeń „Wisła”. Był współzałożycielem wielu kas oszczędnościowych, bibliotek i kółek rolniczych. Pełnił funkcję Sekretarz gminy w Trzetrzewinie.
W latach 1921–1927 był prezesem Okręgowego Towarzystwa Rolniczego w Nowym Sączu, od 1922 był również prezesem Powiatowego Związku Wójtów (do 1927 roku). Był członkiem Zarządu Głównego Małopolskiego Towarzystwa Rolniczego, pełniąc funkcję przewodniczącego komisji kulturalno-gospodarczej. W latach 1928–1931 należał do Zarządu Głównego Towarzystwa Szkoły Ludowej w Krakowie. 
Działalność Polityczna.
W 1908 roku nie przyjął mandatu poselskiego do Sejmu Krajowego we Lwowie. Należał do Stronnictwa Chłopskiego. W 1908 roku wstąpił do Polskiego Stronnictwa Ludowego, gdzie od 1910 roku był członekiem Rady Naczelnej. Po rozpadzie PSL należał do PSL-Lewica, gdzie w 1914 został członekiem Rady Naczelnej. W latach 1918–1919 pełnił funkcję przewodniczącego Chłopskiej Rady Powiatowej PSL-Lewicy, był też członkiem Powiatowej Komisji Likwidacyjnej w Nowym Sączu.
Od 1919 roku należał do PSL „Piast”, gdzie pełnił funkcję prezes zarządu powiatowego w Nowym Sączu i wiceprezesa zarządu okręgowego w Krakowie. Pełnił tam też funkcje członka Rady Naczelnej (1919–1930) i wiceprezesa Zarządu Głównego (1923–1930). Z ramienia PSL „P” uzyskał mandat do Sejmu Ustawodawczego z okręgu wyborczego nr 40 (Nowy Sącz). Był też wybrany na posła I kadencji i II kadencji. Po opuszczeniu PSL „Piast” 30 września 1930 roku wstąpił do Bezpartyjnego Bloku Współpracy z Rządem, który reprezentował jako poseł III kadencji.
W Sejmie Ustawodawczym zasiadał w komisji robót publicznych. W Sejmie I kadencji był w komisji wojskowej, a podczas III kadencji w komisjach robót publicznych i rolnej.
Po zakończeniu działalności parlamentarnej w 1935 wycofał się z życia politycznego.
Zmarł 23 listopada 1943 roku w Chełmcu, został pochowany na cmentarzu przy kościele pw. św. Heleny.
Rodzina.
W 1905 roku poślubił Zofię z domu Szkaradek, z którą miał syna Józefa i córkę Eleonorę Zielińską. 

</doc>
<doc id="3061693" url="https://pl.wikipedia.org/wiki?curid=3061693" title="Creatio Fantastica">
Creatio Fantastica

Creatio Fantastica (CF) – polskie czasopismo naukowo-literackie, wydawane w latach 2005–2020 w Krakowie, poświęcone fantastyce
Historia.
Pismo zostało założone przez Emila Strzeszewskiego jako e-zin w 2005 roku. Początkowo wydawane było co dwa miesiące. 
W 2013 roku CF zostało objęte patronatem Pracowni Literatury i Kultury Popularnej oraz Nowych Mediów przy Instytucie Filologii Polskiej Uniwersytetu Wrocławskiego. W latach 2013-2015 funkcjonowało jako kwartalnik popularnonaukowy, w którym pojawiały się recenzje książek, filmów, komiksów, gier i seriali z nurtu fantasy, fantastyki naukowej i horroru, a także felietony, artykuły naukowe, wywiady z pisarzami, twórcami i znawcami kultury popularnej oraz relacje z konwentów. 
W 2015 roku funkcję wydawcy CF przejął Ośrodek Badawczy Facta Ficta w Krakowie, przekształcając tytuł w pierwsze polskie pismo naukowe o fantastyce. Creatio Fantastica wydawane było co pół roku w otwartym dostępie. Od tego też czasu pismo było indeksowane w międzynarodowych bazach danych, w tym w Central Eastern European Online Library oraz Central Journal for Social Sciences and Humanities. Artykuły publikowane w CF były recenzowane trybie double blind review, a w redakcji i radzie naukowej pisma zasiadali pracownicy naukowi polskich wyższych uczelni.
W 2019 roku, w związku z problemami finansowymi sponsora, wydawanie pisma zostało zawieszone na czas nieokreślony.
CF prowadzi również działalność patronacką i popularyzatorską literatury oraz kultury popularnej.

</doc>
<doc id="3061696" url="https://pl.wikipedia.org/wiki?curid=3061696" title="Pałac Steckich w Międzyrzeczu">
Pałac Steckich w Międzyrzeczu

 
Pałac Steckich w Międzyrzeczu – wybudowany w XVIII w. przez Jana Kazimierza Steckiego.
Budowniczy.
Jan Kazimierz Stecki (zm. w 1820 r.) był chorążym wielkim koronnym, odznaczonym Orderem Orła Białego, właścicielem wsi: Łubianka, Maksymowicze, Martynowicze, Pawłowice, Steczanka i Worowicze, synem Kazimierza Steckiego (zm. 1748 r.), kasztelana kijowskiego.
Architektura.
Klasycystyczny pałac został zbudowany na południe od miasta, według projektu Szymona B. Zuga. T. J. Stecki, podaje, że obiekt powstał w 1800 r. na gruzach zamku. Kajetan Koźmian w swoich "Pamiętnikach" ogromny pałac opisał jako „sztywny”. Obiekt składał się z głównego budynku mieszkal­nego i dwu oficyn po bokach. Przy pałacu znajdował się urodzajny sad i piękny park otoczony murem.

</doc>
<doc id="3061698" url="https://pl.wikipedia.org/wiki?curid=3061698" title="Jean-Marc Monnerville">
Jean-Marc Monnerville

Jean-Marc Monnerville znany pod pseudonimem Kali (ur. 21 lutego 1956 w Fort-de-France) – francusko-martynikański piosenkarz.
Dzieciństwo.
Matką Monnerville'a jest pisarka i nauczycielka Liliane Ransay, a ojcem muzyk i członek l'African Band à Paris Ivon Monnerville. Muzykami są także jego wuj Max Ransay i brat Paul Ives "Pim" Monnerville.
Jean-Marc Monnerville od dzieciństwa zachęcany był przez ojca do nauki gry na perksuji. Pseudonim "Kali" wymyślił w szkole podstawowej, a inspiracją był bohater popularnej wówczas kreskówki o imieniu Calimero.
Kariera Kalego rozpoczęła się w 1974, kiedy ojciec wysłał go do Francji do szkoły muzycznej. Jako perkusista grał w kilku zespołach, dopóki w wieku 19 lat nie założył własnego. Nazwa zespołu "Gaoulé" nawiązywała do masakry niewolników w Francuskich Indiach Zachodnich w XVII wieku.
Kariera muzyczna.
Pod wpływem Ruchu Rastafari w 1979 Kali zmienił swój sceniczny image, zapuszczając dredy. W tym okresie założył również kolejny zespół, 6ème continent. Grupa ta łączyła reggae z tradycyjną muzyką karaibską. Do najpopularniejszych utworów zespołu 6ème continent należały „Adieu foulards” i „Reggae Dom-Tom” opowiadający o relacjach między Francją a jej dawnymi koloniami. W 1983 zespół stał się znany w całej Francji po tym, jak zastąpił Femiego Kutiego na Fète de la Musique. Po zwróceniu się Columbia Records do zespołu z prośbą o „zmodernizowanie dźwięków” Kali postanowił odejść z grupy.
W 1987 wrócił na Martynikę i rozpoczął karierę solową. Po dwóch latach wydał pierwszą płytę, "Racines I", a rok później kolejną – "Racines II".
W 1990 wystąpił w Paryżu, a następnie został wybrany do reprezentowania Francji na Eurowizji 1992 z wykonywanym w języku antylskim utworem „Monté la riviè” z nowego albumu pt. "Roots". Zajął 8. miejsce z 73 punktami. Udany występ Kalego na Eurowizji przysporzył mu popularności, co pomogło w sprzedaży następnej płyty artysty "Lese la te Tounen". Jeden z utworów z tego albumu, "Pan Patchew" został uznany za piosenkę roku Antyli Francuskich.
W 1995 wydał album "Débranché". Sukces płyty sprawił, że Kali wystąpił na festiwalu MIDEM w Cannes, a także został zaproszony do Zimbabwe na koncert z okazji setnej rocznicy pierwszego powstania antykolonialnego. W 2002 upamiętnił setną rocznicę erupcji wulkanu Pelée, wydając album "Bèlè Boum Bap". W listopadzie 2007 wydał kolejną płytę, "Racines Caraïbes", a trzy lata później następną – "Le Trio". W marcu 2013 wydał następny album zatytułowany "C’est l’éveil".

</doc>
<doc id="3061699" url="https://pl.wikipedia.org/wiki?curid=3061699" title="Martynowicze">
Martynowicze

Martynowicze (ukr. Мартиновичі) – wieś na Ukrainie w rejonie wyszogrodzkim obwodu kijowskiego.
Siedziba dawnej w powiecie radomyskim a od roku 1919 w czarnobylskim na Ukrainie.

</doc>
<doc id="3061704" url="https://pl.wikipedia.org/wiki?curid=3061704" title="Wystawa starożytności i zabytków sztuki w Krakowie">
Wystawa starożytności i zabytków sztuki w Krakowie

Wystawa starożytności i zabytków sztuki w Krakowie – wystawa obiektów o charakterze archeologicznym, historycznym i artystycznym, która odbyła się w Pałacu Lubomirskich przy ul. św. Jana w Krakowie na przełomie 1858 i 1859 r.
Wystawa została zorganizowana przez Towarzystwo Naukowe pod wpływem podobnego wydarzenia, które miało miejsce w 1856 r. w Warszawie. W skład komisji organizującej krakowską wystawę wchodzili: Antoni Helcel, Karol Kremer, Józef Łepkowski, Piotr Stanisław Moszyński, Franciszek Paszkowski, Paweł Popiel i Karol Rogawski. Na wystawie prezentowano obiekty pochodzące ze zbiorów osób prywatnych (m.in. Władysława Czartoryskiego, Jerzego Lubomirskiego, Adama Sapiehy), klasztorów, kościołów, cechów, magistratów i innych organizacji, wypożyczone przez ich właścicieli w odpowiedzi na ogłoszenia prasowe, które wzywały wszystkich zainteresowanych do użyczenia swoich kolekcji.
Wystawa została otwarta 11 września 1858 r. Ekspozycja początkowo składała się z trzech sal; w trakcie trwania wystawy udostępniona została również czwarta sala, w której prezentowane były obiekty nadesłane przez Tytusa Działyńskiego, a następnie piąta i szósta z kolejnymi sukcesywnie dosyłanymi eksponatami. Prezentowane były rozmaite obiekty, takie jak przedmioty znalezione podczas wykopalisk, pamiątki, meble, obrazy, rękopisy, uzbrojenie, klejnoty, narzędzia astronomiczne itp., a wśród nich posąg Światowida, namiot turecki spod Wiednia, fajka ks. Józefa Poniatowskiego, zegar króla Stanisława Leszczyńskiego.
Wystawa przyciągała licznych zwiedzających, a wśród nich uczonych i artystów (zwiedził ją np. Józef Ignacy Kraszewski), a duża frekwencja skłoniła organizatorów do przedłużenia wystawy. Jej zamknięcie, początkowo przewidywane na grudzień, ostatecznie nastąpiło 8 stycznia 1859 r. Dochód z biletów przeznaczony był na odbudowę kościoła dominikanów, budowę gmachu Towarzystwa Naukowego i wzbogacenie jego zbiorów.
Eksponaty zaprezentowane na wystawie sfotografował warszawski fotograf i numizmatyk, Karol Beyer, współorganizator warszawskiej wystawy z 1856 r. i autor zdjęć przedstawiających pokazane na niej obiekty, wydanych jako "Album de l'exposition des objets d’art et d'antiquité" (Varsovie 1856). Zdjęcia Beyera z wystawy w Krakowie zebrane zostały w albumie zatytułowanym "Album fotograficzne wystawy starożytności i zabytków sztuki urządzonej przez c.k. Towarzystwo Naukowe w Krakowie 1858 i 1859 r." (Warszawa 1859), zawierającym 75 kart z naklejonymi odbitkami i litografowanymi obramieniami wykonanymi przez H. Hirszela według rysunków Wojciecha Gersona. Ponadto Henryk Walter wykonał rysunki czterech sal wystawowych, wydane później w formie litografii w tece "Wystawa starożytności polskich w Krakowie w Pałacu XX Lubomirskich w r. 1858". Wystawie towarzyszył napisany przez Lucjana Siemieńskiego "Przegląd wystawy starożytności i zabytków sztuki urządzonej w Krakowie przez Komisyą delegowaną z oddziału archeologii i sztuk pięknych w c. k. Tow. Nauk. krakowskiem" (Kraków 1858).

</doc>
<doc id="3061705" url="https://pl.wikipedia.org/wiki?curid=3061705" title="Steszczyna">
Steszczyna

Steszczyna (ukr. Стещина) – wieś na Ukrainie, w obwodzie kijowskim, w rejonie wyszogrodzkim. W 2001 roku liczyła 198 mieszkańców.

</doc>
<doc id="3061706" url="https://pl.wikipedia.org/wiki?curid=3061706" title="Pseudogurami z Kupang">
Pseudogurami z Kupang



</doc>
<doc id="3061709" url="https://pl.wikipedia.org/wiki?curid=3061709" title="Le Fifre">
Le Fifre

Le Fifre (3698 lub 3699 m n.p.m.) – szczyt w grupie górskiej Écrins we francuskich Alpach Delfinackich.
Leży w północnej grani szczytu Pic Coolidge (3774 m n.p.m.), biegnącej w kierunku najwyższego szczytu tej grupy górskiej – Barre des Écrins (4102 m n.p.m.). Posiada formę potężnej, strzelistej turni wznoszącej się od południa nad samą przełęczą Col des Avalanches (3479 m n.p.m.). Nazwa (tłumacząca się jako flet lub piszczałka) nawiązuje do wysmukłych kształtów turni.
Najczęściej używana droga wejściowa (wspinaczkowa!): ze schroniska Refuge Temple Ecrins (2410 m n.p.m.) na Col des Avalanches, a następnie granią zachodnią na szczyt.

</doc>
<doc id="3061710" url="https://pl.wikipedia.org/wiki?curid=3061710" title="Yerre">
Yerre

Yerre – rzeka w północnej Francji, prawy dopływ Loary. Ma 47,8 km długości, dorzecze zajmuje powierzchnię 297 km².
Rzeka swój bieg zaczyna obok miasta Chapelle-Guillaume na wysokości 225 m n.p.m. Następnie płynie na wschód i południowy wschód, uchodzi do Loary na wysokości 97 m n.p.m. koło Saint-Hilaire-sur-Yerre. Przepływa przez miejscowości: La Bazoche-Gouët, Chapelle-Royale, Arrou, Courtalain, Saint-Hilaire-sur-Yerre.
W 1031 roku rzeka została odnotowana pod nazwą Era, w 1045 roku – Edera, w 1140 roku – Erra, w 1384 roku – Hière. Obecna nazwa pochodzi od starofrancuskiego słowa "yerre" oznaczającego bluszcz.

</doc>
<doc id="3061712" url="https://pl.wikipedia.org/wiki?curid=3061712" title="Iryna Merkuszina">
Iryna Merkuszina



</doc>
<doc id="3061716" url="https://pl.wikipedia.org/wiki?curid=3061716" title="Nina Karasewicz">
Nina Karasewicz



</doc>
<doc id="3061718" url="https://pl.wikipedia.org/wiki?curid=3061718" title="Arly">
Arly

Arly – rzeka we Francji, przepływająca przez tereny departamentów Górna Sabaudia i Sabaudia, o długości 34,5 km. Stanowi prawy dopływ rzeki Isère.

</doc>
<doc id="3061719" url="https://pl.wikipedia.org/wiki?curid=3061719" title="Maksymowicze">
Maksymowicze

Maksymowicze (ukr. Максимовичі) – wieś na Ukrainie w rejonie wyszogrodzkim obwodu kijowskiego.

</doc>
<doc id="3061722" url="https://pl.wikipedia.org/wiki?curid=3061722" title="Ołena Jurkowska">
Ołena Jurkowska



</doc>
<doc id="3061725" url="https://pl.wikipedia.org/wiki?curid=3061725" title="André Gobert">
André Gobert

Henry Maurice André Gobert (ur. 30 września 1890 w Paryżu, zm. 6 grudnia 1951 tamże) – francuski tenisista.
Kariera tenisowa.
W grze pojedynczej Gobert wygrał dwa razy, w 1911 i 1920 roku, mistrzostwa Francji (obecnie French Open), które wówczas miały charakter krajowy i nie należały do cyklu wielkoszlemowego. Dwukrotnie był również w finale zawodów, w 1912 i 1921 roku. W 1912 roku Francuz osiągnął finał turnieju pretendentów (All Comers) na Wimbledonie.
W grze podwójnej Gobert w 1921 roku został triumfatorem mistrzostw Francji, a dokonał tego z Williamem Laurentzem. W 1911 roku zwyciężył na Wimbledonie, w parze z Maxem Décugisem. Para Décugis–Gobert stała się pierwszym francuskim deblem, która odniosła zwycięstwo w londyńskiej imprezie. Rok później przegrali mecz o obronę tytułu.
W 1912 roku Gobert zdobył dwa złote medale w igrzyskach olimpijskich w Sztokholmie. Pierwszy medal wywalczył w grze pojedynczej w hali, a drugi w grze podwójnej w hali, wspólnie z Maurice’em Germotem.
W 1912, 1913, 1919, 1920 i 1922 roku Gobert reprezentował Francję w Pucharze Davisa. Zagrał łącznie w 13 meczach, z których w 3 zwyciężył.

</doc>
<doc id="3061726" url="https://pl.wikipedia.org/wiki?curid=3061726" title="Ołeh Bereżnyj">
Ołeh Bereżnyj



</doc>
<doc id="3061729" url="https://pl.wikipedia.org/wiki?curid=3061729" title="Col des Avalanches">
Col des Avalanches

Col des Avalanches (pol.: "Lawinowa Przełęcz"; 3479 m n.p.m.) – przełęcz w grupie górskiej Écrins we francuskich Alpach Delfinackich. Oddziela masyw Barre des Écrins (4102 m n.p.m.), najwyższego szczytu tej grupy, na północy od masywu szczytu Pic Coolidge (3774 m n.p.m.) na południu.
Leży w grzbiecie, wyznaczającym linię wododziałową pomiędzy dorzeczami rzek Romanche (na zachodzie) a Durance (na wschodzie). Linia ta biegnie w tym rejonie generalnie z północy na południe, opuszczając masyw Écrins na Pic Lory, zachodnim przedwierzchołku Barre des Écrins, zostawiając ten ostatni ok. 200 na wschodzie, schodząc następnie na Col des Avalanches, by przez zwieszającą się nad przełęczą turnię Le Fifre (3698 m n.p.m.) osiągnąć szczyt Pic Coolidge.

</doc>
<doc id="3061730" url="https://pl.wikipedia.org/wiki?curid=3061730" title="Hryhorij Wowczyńskyj">
Hryhorij Wowczyńskyj



</doc>
<doc id="3061733" url="https://pl.wikipedia.org/wiki?curid=3061733" title="Jotapa (córka Arystobula II)">
Jotapa (córka Arystobula II)

Jotapa (zm. I w.) − syryjska arystokratka, córka Arystobula II i Jotapy.
Jotapa była niesłysząca.

</doc>
<doc id="3061734" url="https://pl.wikipedia.org/wiki?curid=3061734" title="Pic Lory">
Pic Lory

Pic Lory (4088 m n.p.m.) – szczyt we francuskich Alpach Zachodnich, w grupie Écrins. Stanowi zachodni przedwierzchołek Barre des Écrins (4102 m n.p.m.), najwyższego szczytu tej grupy górskiej, odległy od niego o ok. 200 m.
Zwornik grzbietów górskich. Przebiega przez niego linia wododziału pomiędzy dorzeczami rzek Romanche (na północy i zachodzie) i Durance (na południowym wschodzie) jak i granica pomiędzy departamentami Isère (którego jest on najwyższym punktem) oraz Hautes-Alpes (w którym znajduje się najwyższy szczyt masywu – Barre des Écrins.
Pic Lory generalnie nie jest uznawany za samodzielny szczyt i nie jest uwzględniony na liście 82 szczytów alpejskich, przekraczających wysokość 4000 m n.p.m., zdefiniowanej w 1994 r. przez Międzynarodową Federację Związków Alpinistycznych (UIAA). Znajduje się natomiast na analogicznej liście 46 wyodrębnionych szczytów bocznych i przedwierzchołków.

</doc>
<doc id="3061735" url="https://pl.wikipedia.org/wiki?curid=3061735" title="Arena Stade Couvert de Liévin">
Arena Stade Couvert de Liévin

Arena stade couvert de Liévin (dawniej "Stade couvert régional") – francuska hala sportowo-widowiskowa w Liévin. Może pomieścić 6000 widzów, a podczas koncertów 14 000. Jest wykorzystywana do sportowych wydarzeń, jak również do koncertów. W 1987 odbyły się Halowe Mistrzostwa Europy w Lekkoatletyce. W 2011 zmieniono nazwę hali ze Stade couvert régional na Arena stade couvert de Liévin.

</doc>
<doc id="3061740" url="https://pl.wikipedia.org/wiki?curid=3061740" title="Nowyj Myr (obwód kijowski)">
Nowyj Myr (obwód kijowski)

Nowyj Myr (ukr. Новий Мир; do 1927 roku Pawłowyczi; pol. hist. "Pawłowice") – dawna wieś na Ukrainie, w obwodzie kijowskim, w rejonie wyszogrodzkim. Wyludniona po awarii Czarnobylskiej Elektrowni Jądrowej. W 1999 roku usunięta z rejestru miejscowości.

</doc>
<doc id="3061743" url="https://pl.wikipedia.org/wiki?curid=3061743" title="Auxois">
Auxois

Auxois – rzeka we Francji, przepływająca przez teren departamentu Nièvre, o długości 22,7 km. Stanowi dopływ rzeki Yonne.

</doc>
<doc id="3061745" url="https://pl.wikipedia.org/wiki?curid=3061745" title="Worowicze">
Worowicze

Worowicze () – wieś na Ukrainie w rejonie wyszogrodzkim obwodu kijowskiego.

</doc>
<doc id="3061746" url="https://pl.wikipedia.org/wiki?curid=3061746" title="Col de la Temple">
Col de la Temple

Col de la Temple (3322 m n.p.m.) – przełęcz w grupie górskiej Écrins we francuskich Alpach Delfinackich.
Col de la Temple leży w głównym grzbiecie grupy Écrins, ok. 2,5 km na południe od szczytu Barre des Écrins. Oddziela ona Pic Coolidge (3774 m n.p.m., na północy) od szczytu Pic de la Temple (3391 m n.p.m., na południu).
Przełęcz posiada znaczenie turystyczne, stanowiąc przejście ze schroniska Refuge de Temple Écrins w dolinie Vénéon (na zachodzie) do zawieszonego u jej stóp, nad Czarnym Lodowcem, schronu Bivouac de la Temple.

</doc>
<doc id="3061748" url="https://pl.wikipedia.org/wiki?curid=3061748" title="Powiedz mi, że nie chcesz">
Powiedz mi, że nie chcesz

Powiedz mi, że nie chcesz – singel Dawida Podsiadły wydany w listopadzie 2013, promujący wydanie specjalne albumu "Comfort and Happiness".
Teledysk.
Opublikowano 14 listopada 2013 w serwisie YouTube/VEVO. Został zrealizowany przez duet reżyserski Psychokino (Dorota Piskor i Tomek Ślesicki).

</doc>
<doc id="3061749" url="https://pl.wikipedia.org/wiki?curid=3061749" title="William Langhorne">
William Langhorne



</doc>
<doc id="3061750" url="https://pl.wikipedia.org/wiki?curid=3061750" title="Jérôme Garcès">
Jérôme Garcès

Jérôme Garcès (ur. 24 października 1973 w Pau) – francuski międzynarodowy sędzia rugby union, członek IRB International Referees Panel. Sędziuje we Top 14, Pro12, English Premiership, europejskich pucharach, a także w rozgrywkach reprezentacyjnych.
Grał w rugby jako lub w lokalnych klubach z Arudy i Mourenx, sędziowaniem zajął się po kontuzji nadgarstka.
Po raz pierwszy sędziował w 1998 roku, osiem lat później poprowadził pierwsze profesjonalne zawody, debiut w testmeczu zaliczył zaś w listopadzie 2009 roku w spotkaniu Rumunów z Fidżyjczykami na Stadionul Arcul de Triumf.
Prócz francuskich rozgrywek ligowych – Top 14 i Pro D2 – regularnie sędziuje także spotkania w Pro12 i English Premiership. Na arenie międzynarodowej prowadził natomiast mecze European Challenge Cup i Pucharu Heinekena, zaś od sezonu 2014/2015 ich następców – ERCC1 i ERCC2. W 2013 roku poprowadził finał mistrzostw Francji, w poprzednich czterech latach był natomiast arbitrem półfinałów. W sezonie 2014/2015 był głównym arbitrem finału ERCC2.
Znajdował się w gronie sędziów na ME U-18 w 2005 roku, MŚ U-19 2007 i Mistrzostwa Świata Juniorów w Rugby Union 2009.
Z początkiem czerwca 2010 roku zakończył pracę w Turboméca i podpisawszy dwuletni kontrakt z Fédération Française de Rugby został piątym w historii francuskim zawodowym arbitrem, po Ericu Darrière, Joëlu Jutge, Christophe Berdosie i Romainie Poite. W tym samym czasie został również członkiem IRB International Referees Panel, grupującego najlepszych sędziów na świecie.
Doświadczenie zbierał sędziując IRB Nations Cup, Churchill Cup czy rozegrany na Twickenham pojedynek Anglików z Barbarians. W 2013 roku prowadził dwa spotkania podczas australijskiego "tournée" British and Irish Lions.
Jako jeden z dwóch rezerwowych arbitrów głównych pojechał na Puchar Świata w Rugby 2011, podczas którego był sędzią liniowym w sześciu spotkaniach fazy grupowej. Został także nominowany do sędziowania Pucharu Świata 2015.
Od 2010 roku znajdował się w panelu arbitrów Pucharu Sześciu Narodów. Po raz pierwszy do prowadzenia meczu został wyznaczony w 2012, choć niespodziewanie swój debiut w tym turnieju zaliczył rok wcześniej będąc bowiem arbitrem liniowym zastąpił na środku boiska Romaina Poite, gdy ten doznał kontuzji łydki podczas spotkania Anglia-Szkocja. Arbitrem liniowym w The Rugby Championship był w edycji 2012, od następnego roku prowadził już spotkania w tych zawodach.
Żonaty z Sandrine, dwójka dzieci – Etienne i Antoine.
Przebieg kariery w raportach Fédération Française de Rugby.

</doc>
<doc id="3061751" url="https://pl.wikipedia.org/wiki?curid=3061751" title="Jerome Garces">
Jerome Garces



</doc>
<doc id="3061752" url="https://pl.wikipedia.org/wiki?curid=3061752" title="Shikibu Murasaki">
Shikibu Murasaki



</doc>
<doc id="3061756" url="https://pl.wikipedia.org/wiki?curid=3061756" title="Jean Samazeuilh">
Jean Samazeuilh

Jean-Pierre Samazeuilh (ur. 17 stycznia 1891 w Bordeaux, zm. 13 kwietnia 1965 w Mérignac) – francuski tenisista.
Kariera tenisowa.
W grze pojedynczej Samazeuilh wygrał 1921 roku mistrzostwa Francji (obecnie French Open), które wówczas miały charakter krajowy i nie należały do cyklu wielkoszlemowego. Dwukrotnie był również w finale zawodów, w 1914 i 1922 roku.
W grze podwójnej Samazeuilh w 1921 roku został triumfatorem mistrzostw Francji, a dokonał tego z François Blanchym.
W 1920 roku Samazeuilh uczestniczył w igrzyskach olimpijskich w Antwerpii. Z gry pojedynczej odpadł w II rundzie, podobnie jak i w grze podwójnej. Partnerem deblowym Samazeuilha był Daniel Lawton.

</doc>
<doc id="3061759" url="https://pl.wikipedia.org/wiki?curid=3061759" title="Ewangeliarz z Cividale">
Ewangeliarz z Cividale

Ewangeliarz z Cividale, Kodeks z Cividale, Kodeks akwilejski – pochodzący z VI/VII wieku ewangeliarz pisany uncjałą, zawierający łaciński tekst Ewangelii Marka. Należy do najstarszych ewangeliarzy.
Cividale del Friuli było w średniowieczu ośrodkiem pielgrzymkowym, a sam kodeks traktowano jako relikwię, wierząc iż został spisany własnoręcznie przez św. Marka. W VIII-X wieku w wolne miejsca Ewangeliarza wpisywano imiona pątników, a często także ich rodzin i przyjaciół. Z powodu znacznego uszkodzenia zabytku część wpisów jest nieczytelnych, udało się jednak wyróżnić około 350 imion słowiańskich, pochodzących głównie z obszaru Panonii, Karyntii i Chorwacji, ale także Bułgarii i Moraw. W związku z tym manuskrypt stanowi ważne źródło dla poznania wczesnośredniowiecznych imion słowiańskich. Wyraźnie da się odróżnić imiona pochodzenia bułgarskiego, słoweńskiego ("Vitogov"), serbochorwackiego ("Trpimir") i kilka zachodniosłowiańskiego ("preblasclava", z charakterystycznym dla środkowej Słowaczyzny przyimkiem "pre").
Ewangeliarz jest obecnie podzielony jest na dwie części. Jedna znajduje się w Cividale, druga została podarowana w 1354 roku Karolowi IV i przechowywana jest w Pradze.

</doc>
<doc id="3061761" url="https://pl.wikipedia.org/wiki?curid=3061761" title="Kodeks z Cividale">
Kodeks z Cividale



</doc>
<doc id="3061762" url="https://pl.wikipedia.org/wiki?curid=3061762" title="Łubianka (rejon wyszogrodzki)">
Łubianka (rejon wyszogrodzki)

Łubianka (ukr. Луб'янка) – zlikwidowana wieś na Ukrainie w rejonie wyszogrodzkim obwodu kijowskiego.

</doc>
<doc id="3061764" url="https://pl.wikipedia.org/wiki?curid=3061764" title="Noëlle Cordier">
Noëlle Cordier

Noëlle Cordier (ur. 25 marca 1944 w Paryżu) – francuska wokalistka.
Życiorys.
Kariera muzyczna.
W 1967 roku Noëlle Cordier wygrała francuskie selekcje do Konkursu Piosenki Eurowizji z utworem „Il doit faire beau là-bas”, zostając tym samym reprezentantką Francji podczas konkursu w 1967 roku. Ostatecznie zajęła trzecie miejsce w koncercie finałowym, zdobywając 20 punktów. W 1978 roku wokalistka ponownie spróbowała swoich sił w krajowych eliminacjach, do których zgłosiła się z utworem „Tombe l'eau”. Ostatecznie zajęła w nich trzecie miejsce.

</doc>
<doc id="3061765" url="https://pl.wikipedia.org/wiki?curid=3061765" title="Lemme">
Lemme

Lemme – rzeka we Francji, przepływająca przez teren departamentu Jura, o długości 16,7 km. Stanowi dopływ rzeki Saine.

</doc>
<doc id="3061768" url="https://pl.wikipedia.org/wiki?curid=3061768" title="Pawłowice (rejon poliski)">
Pawłowice (rejon poliski)



</doc>
<doc id="3061769" url="https://pl.wikipedia.org/wiki?curid=3061769" title="Kodeks akwilejski">
Kodeks akwilejski



</doc>
<doc id="3061770" url="https://pl.wikipedia.org/wiki?curid=3061770" title="Łubianka (rejon poliski)">
Łubianka (rejon poliski)



</doc>
<doc id="3061772" url="https://pl.wikipedia.org/wiki?curid=3061772" title="Saine">
Saine

Saine – rzeka we Francji, przepływająca przez teren departamentu Jura, o długości 19,1 km. Stanowi lewy dopływ rzeki Ain.

</doc>
<doc id="3061774" url="https://pl.wikipedia.org/wiki?curid=3061774" title="Bolesław Sztobryń">
Bolesław Sztobryń



</doc>
<doc id="3061776" url="https://pl.wikipedia.org/wiki?curid=3061776" title="Paengnyŏn sa">
Paengnyŏn sa

Paengnyŏn sa (백련사 Klasztor Białego Lotosu) – koreański klasztor. 
Historia klasztoru.
Klasztor został wybudowany pomiędzy rokiem 681 a 692 na zboczu góry Tŏgyu w górnej części doliny Kuchŏndong. Powstał w miejscu, gdzie wcześniej żył ascetyczny pustelnik zwany Paengnyŏnem, obdarzony magicznymi mocami. Po jego śmierci na tym miejscu spontanicznie wyrosły białe lotosy. Król Sinmun (pan. 681-692) nakazał wznieść w tym miejscu klasztor, aby upamiętnić tego mnicha.
Jednym z wybitnych mistrzów sŏn, którzy rezydowali w tym klasztorze był uczeń Sosana Taesy - Chŏnggwan Ilsŏn (1533-1608). 
Obecnie klasztor znajduje się terenie Narodowego Parku góry Tŏgyu.

</doc>
<doc id="3061779" url="https://pl.wikipedia.org/wiki?curid=3061779" title="Sébastien Vieilledent">
Sébastien Vieilledent

Sébastien Vieilledent (ur. 26 sierpnia 1976 w Cannes) – francuski wioślarz.
Karierę zaczął w 1992, kiedy zajął pierwsze miejsce na młodzieżowych mistrzostwach kraju w skiffie. W 1993 zajął drugie miejsce w zawodach czwórek na międzynarodowych regatach w Mâcon i trzecie w skiffie na mistrzostwach Francji w Cazaubon. W 1994 zajął 3. miejsce w dwójkach na mistrzostwach kraju i 7. w skiffie na tych samych zawodach. Uplasował się też na drugiej pozycji w czwórkach na regatach w Mâcon i wygrał młodzieżowe mistrzostwa świata w Monachium. W 1995 rozpoczął karierę seniorską. W tym roku był 12. na mistrzostwach kraju w dwójkach i 4. w skiffie. Wziął też udział w trzech międzynarodowych regatach – 7. miejsce w dwójkach w Lucernie i Vaires-sur-Marne oraz 2. miejsce w czwórkach w Essen. Był też 3. w czwórkach w międzynarodowych mistrzostwach Francji w Vaires-sur-Marne i 7. w tej samej kategorii na mistrzostwach świata w Tampere. W 1996 zajął 9. pozycję w skiffie na mistrzostwach kraju i uplasował się na 4. miejscu w zawodach czwórek na regatach w Piediluco. W 1997 brał udział w trzech zawodach Pucharu Świata w czwórkach – 11. lokata w Lucernie, 4. w Vaires-sur-Marne i 6. w Monachium. Był też 8. na mistrzostwach świata w Aiguebelette. W 1998 wygrał mistrzostwa Francji w dwójkach, zajął 4. miejsce w regatach w Duisburgu, był 11. w skiffie w Pucharze Świata w Hazewinkel oraz 2. w tej samej kategorii na Pucharze Narodów w Janinie. W 1999 uplasował się na 2. pozycji w czwórce podwójnej na mistrzostwach kraju w Marsylii, 8. w Pucharze Francji w Mâcon, 9. w skiffie na mistrzostwach Francji. Okazał się też zwycięzcą mistrzostw kraju w dwójce. W 2000 był 5. na mistrzostwach Francji w skiffie i dwójce. Zajął też 4. miejsce w dwójce w regatach w Duisburgu. Wziął także udział w dwóch zawodach Pucharu Świata w czwórce – był 4. w Monachium i 5. w Wiedniu. Uplasował się na 2. pozycji w zawodach kwalifikacyjnych do igrzysk olimpijskich. W 2001 zajął 3. miejsce w dwójce i 4. w skiffie na mistrzostwach Francji, był 3. w regatach w Essen. Wystąpił też w dwóch zawodach PŚ – 7. pozycja w skiffie w Sewilli i 2. w dwójce w Monachium. Zdobył też srebrny medal mistrzostwach świata w Lucernie. W 2002 był 3. w skiffie na mistrzostwach kraju i 5. w tej samej kategorii na regatach w Duisburgu. Uczestniczył też w dwóch zawodach PŚ – zajął 5. miejsce w skiffie w Hazewinkel i 7. w dwójce w Lucernie. Zwyciężył też Henley Royal Regatta w dwójce oraz uplasował się na 7. pozycji w tej samej kategorii na MŚ w Sewilli. W 2003 był 5. w skiffie na mistrzostwach Francji. Brał też udział w dwóch zawodach PŚ w dwójce – zwyciężył w Mediolanie i zdobył brąz w Lucernie. W tej kategorii wygrał też MŚ, które także odbyły się w Mediolanie. W 2004 był drugi w skiffie na mistrzostwach kraju i wziął udział w trzech zawodach PŚ – zajął 5. miejsce w skiffie w Poznaniu oraz 4. w Lucernie i 3. w Monachium w dwójce. Rok ten był ostatnim w jego karierze.
Na igrzyskach w 1996 wystartował w zawodach czwórek i zajął 12. miejsce. Cztery lata później w tej samej konkurencji zajął 10. pozycję.
Na igrzyskach w 2004 wraz z Adrienem Hardym zdobył złoty medal w dwójce podwójnej mężczyzn.
We wrześniu 2004 został kawalerem Legii Honorowej.
W grudniu 2004 wziął ślub z australijską wioślarką Julią Wilson.
Po zakończeniu kariery został trenerem.

</doc>
<doc id="3061780" url="https://pl.wikipedia.org/wiki?curid=3061780" title="Souchon">
Souchon

Souchon – rzeka we Francji, przepływająca przez tereny departamentów Ain oraz Saona i Loara, o długości 9,5 km. Stanowi dopływ rzeki Sâne Vive.

</doc>
<doc id="3061783" url="https://pl.wikipedia.org/wiki?curid=3061783" title="Glacier d'Arsine">
Glacier d'Arsine

Glacier d’Arsine – lodowiec we francuskich Alpach Zachodnich, w grupie górskiej Écrins. Leży na terenie departamentu Hautes-Alpes, w granicach Parku Narodowego Écrins.
Lodowiec Arsine znajduje się w północno-wschodniej części grupy górskiej Écrins. Powstaje z pól firnowych usytuowanych na zboczach rozległego kotła lodowcowego w kształcie podkowy otwartej w kierunku północnym, otoczonej szczytami (licząc od wschodu): Montagne des Agneaux (3664 m n.p.m.), Pointe Césanne (3365 m n.p.m.), Pic du Glacier Blanc (3525 m n.p.m.), Pic de Neige Cordier (3613 m n.p.m.), Pointe d’Arsine (3272 m n.p.m.). Spada w kierunku północnym wprost na przełęcz Col d’Arsine (2348 m n.p.m.), na skutek czego większość wód wypływających spod niego spływa w kierunku wschodnim, tworząc potok "Petit Tabuc" (pierwszy większy prawobrzeżny dopływ Guisane), natomiast pozostała część płynie w kierunku północno-zachodnim, tworząc potok "Rif de la Planche" (pierwszy prawobrzeżny dopływ Romanche).
Górna granica pól firnowych, zasilających lodowiec Arsine, sięga wysokości ok. 3600 m n.p.m., a ich rozciągłość w osi wschód-zachód wynosi ok. 2,5 km. Lodowiec jest krótki, liczy niespełna 1,7 km długości i kończy się aktualnie na wysokości ok. 2460 m n.p.m. Jest typowym przykładem lodowca alpejskiego. Objętość moren bocznych i czołowej, jak również moreny powierzchniowej pokrywającej większą część lodowca jest stosunkowo znaczna dzięki dużej produkcji zwietrzeliny na otaczających go zboczach. Czoło lodowca ma postać pionowego uskoku wysokości kilkunastu metrów, opadającego wprost do jeziora Arsine, utworzonego z wód pochodzących z jego topnienia, zatamowanych przez wzniesienia moren: czołowej i bocznych. Wody odpływające z jeziora dają początek wspomnianemu potokowi "Petit Tabuc".
Jak większość lodowców alpejskich lodowiec Arsine jest obecnie w fazie regresji. W następstwie tego zjawiska w zagłębieniu przed moreną czołową, wyznaczającą maksymalny zasięg lodowca w I połowie XIX w., w latach 40. XX w. uformowało się wspomniane wyżej jezioro. Jego powierzchnia rosła z biegiem czasu, by osiągnąć 5,9 ha w lipcu 1985 r. Objętość zgromadzonej w nim wody szacowano wówczas na ok. 80 tys. m³. W celu zapobieżenia przerwaniu brzegu jeziora, co mogłoby zagrozić osadzie le Casset położonej u wylotu doliny potoku Petit Tabuc, wiosną 1986 r. przekopano sztuczny kanał, odprowadzający obecnie stale nadmiar wody z jeziora.

</doc>
<doc id="3061784" url="https://pl.wikipedia.org/wiki?curid=3061784" title="Tadeusz Lewicki (inżynier)">
Tadeusz Lewicki (inżynier)

Tadeusz Lewicki (ur. 7 września 1901 w Stanisławowie, zm. 3 listopada 1953 we Wrocławiu) – polski inżynier, specjalista w zakresie konstrukcji maszyn.
Po ukończeniu stanisławowskiego gimnazjum klasycznego w 1919 rozpoczął studia w grupie konstrukcyjnej na Wydziale Mechanicznym Politechniki Lwowskiej. Od 1924 praktykował w warsztatach Polskich Kolei Państwowych, we wrześniu 1926 został kierownikiem montażu w lwowskich Zakładach Mechaniczno-Kotłowych i pracował tam do maja 1928. W lipcu 1928 rozpoczął pracę konstruktora w Miejskiej Kolei Elektrycznej i pracował tam do maja 1938. Równocześnie od 1929 przez sześć lat był asystentem-wolontariuszem prof. Władysława Rubczyńskiego, odbył studia praktyczne w zakresie łożysk i napędów pasowych, a następnie w 1935 obronił dyplom inżyniera-mechanika. W maju 1939 wyjechał do Warszawy i rozpoczął pracę jako starszy konstruktor wagonów motorowych w zakładach Lilpop, Rau i Loewenstein, był tam zatrudniony do 4 września 1939 kiedy to został zmobilizowany do walki w kampanii wrześniowej. Był dowódcą kompanii baonu samochodowego we Lwowie, do rezerwy przeszedł 18 września. Pomiędzy czerwcem 1940 a grudniem 1941 był kierownikiem biura konstrukcyjnego "Cegielski", równocześnie od września 1941 do marca 1942 był nauczycielem w Szkole Budowy Maszyn im. Wawelberga i Rotwanda. W 1942 został wykładowcą w tajnej Politechnice i wykładał tam do czerwca 1944. Pięć miesięcy później został szefem kancelarii kwatermistrza 47 Pułku Artylerii Haubic 7 Brygady 2 Łużyckiej Dywizji Artylerii Ludowego Wojska Polskiego i pełnił tę funkcję do września 1945, kiedy to został przeniesiony do rezerwy na wniosek Ministra Oświaty, a następnie rozpoczął pracę wykładowcy Maszynoznawstwa Ogólnego na Wydziale Mechanicznym Politechniki Warszawskiej. Równocześnie był zatrudniony jako naczelnik Wydziału Przemysłu Maszynowego w podlegającym Ministerstwu Przemysłu Centralnym Zarządzie Przemysłu Metalowego. Od listopada 1947 kierował działem konstrukcyjnym w Biurze Inżynieryjno-Metalowym w Warszawie, 31 sierpnia 1948 opuścił Warszawę i zamieszkał we Wrocławiu. Został zastępcą profesora w Katedrze Elementów Maszyn Wydziału Mechanicznego Politechniki Wrocławskiej, a od sierpnia 1949 był organizatorem a następnie kierownikiem Oddziału Instytutu Konstrukcji Metalowych. Zmarł nagle 3 listopada 1953, pochowany na wrocławskim cmentarzu św. Wawrzyńca.

</doc>
<doc id="3061788" url="https://pl.wikipedia.org/wiki?curid=3061788" title="Wielkopłetw z Kupang">
Wielkopłetw z Kupang



</doc>
<doc id="3061789" url="https://pl.wikipedia.org/wiki?curid=3061789" title="Sam Hancock">
Sam Hancock

Sam Hancock (ur. 9 stycznia 1980 roku w Surrey) – brytyjski kierowca wyścigowy.
Kariera.
Hancock rozpoczął karierę w wyścigach samochodowych w 1998 roku od startów w edycji zimowej Formuły Palmer Audi, gdzie jednak nie był klasyfikowany. W tym samym roku w głównej serii był już piętnasty, a rok później - siódmy. W późniejszych latach pojawiał się także w stawce Barber Dodge Pro Series, American Le Mans Series, FIA Sportscar Championship, 24h Le Mans, Formuły 3000, Le Mans Endurance Series, Le Mans Series, V de V Challenge Endurance Moderne, Brytyjskiego Pucharu Porsche Carrera, Radical UK Cup, Radical European Master Series, Porsche Supercup, Speed UK Series, FIA World Endurance Championship oraz European Le Mans Series.
W Formule 3000 Brytyjczyk wystartował w dwóch wyścigach sezonu 2003. Zajął w nich odpowiednio 13 i 11 miejsce. Został sklasyfikowany na 24 pozycji w klasyfikacji generalnej.

</doc>
<doc id="3061790" url="https://pl.wikipedia.org/wiki?curid=3061790" title="Pseudowielkopłetw z Kupang">
Pseudowielkopłetw z Kupang



</doc>
<doc id="3061792" url="https://pl.wikipedia.org/wiki?curid=3061792" title="Pseudowielkopłetw czarny">
Pseudowielkopłetw czarny



</doc>
<doc id="3061793" url="https://pl.wikipedia.org/wiki?curid=3061793" title="Augusto i Michaela Odone">
Augusto i Michaela Odone

Augusto Odone (ur. 6 marca 1933 w Rzymie, zm. 24 października 2013) i Michaela Odone (ur. 1939, zm. 10 czerwca 2000 w Fairfax) – twórcy oleju Lorenza, rodzice Lorenzo Odone.
Życiorysy.
Augusto Odone urodził się 6 marca 1933 roku w Rzymie, a dorastał w wiosce Gamalero w Piemoncie. W 1969 roku przeprowadził się do Waszyngtonu, gdzie podjął pracę jako ekonomista Banku Światowego. Najpierw był żonaty z Ullą Sjostrom, następnie jego żoną została Michaela Murphy.
Michaela Murphy urodziła się w 1939 roku w Yonkers. Studiowała romanistykę na Dunbarton College, a studia ukończyła w 1962 roku i na kilka lat wyjechała do Francji. Studiowała na Uniwersytecie w Grenoble, następnie pracowała w marketingu w Paryżu i Nowym Jorku.
W 1978 roku urodził się ich syn Lorenzo. W latach 1981–1983 rodzina mieszkała na Komorach u wybrzeży Afryki, gdzie pracował Augusto, po czym przeniosła się do Fairfax w Wirginii. Wkrótce po powrocie do USA u sześcioletniego Lorenzo zaczęły pojawiać się objawy adrenoleukodystrofii: napady złości, kłopoty z utrzymaniem równowagi, problemy z mówieniem, utrata wzroku i słuchu, a dziecku dano dwa lata życia.
Chcąc przedłużyć życie syna Augusto i Michaela Odone zaczęli samodzielnie studiować medycynę oraz biochemię tego schorzenia. Po pół roku dysponowali szeroką wiedzą o chorobach metabolicznych. Rodzice zorganizowali konferencję dla ekspertów z całego świata. W efekcie przy pomocy Dona Suddaby’ego opracowano mieszaninę olejów, która miała powstrzymać postęp choroby angażując enzymy odpowiedzialne za syntezę szkodliwych substancji. Po dwóch latach kuracji choroba zatrzymała swoje postępy, a stan Lorenzo poprawił się.
Opracowana mieszanina znana jest jako olej Lorenza i została przez Augusto Odone opatentowana. Ukończone w 2005 roku badania na 84 chorych dzieciach dowiodły skuteczności substancji w hamowaniu rozwoju schorzenia. W 1989 roku małżeństwo utworzyło fundację Myelin Project, która promowała badania w zakresie schorzeń tego typu. Pomimo badań nad olejem Lorenza, Odone nie mogli uchronić własnego dziecka od postępów choroby, która w chwili opracowania tego środka była już zbyt zaawansowana.
Po śmierci Michaeli 10 czerwca 2000 roku (w Fairfax) Augusto nadal zajmował się synem, korzystając z pomocy przyjaciół. W 2008 roku, gdy Lorenzo zmarł z powodu zapalenia płuc, Augusto wrócił do Włoch, by być bliżej dwojga dzieci z pierwszego małżeństwa (Cristina i Francesco) oraz wnuka. Zmarł 24 października 2013 roku.
Na podstawie historii rodziny Odone powstał w 1992 roku film "Olej Lorenza".

</doc>
<doc id="3061795" url="https://pl.wikipedia.org/wiki?curid=3061795" title="Sâne">
Sâne

Sâne – rzeka we Francji, przepływająca przez tereny departamentów Saona i Loara oraz Ain, o długości 46,8 km. Stanowi dopływ rzeki Seille.

</doc>
<doc id="3061798" url="https://pl.wikipedia.org/wiki?curid=3061798" title="Sofia Mestari">
Sofia Mestari

Sofia Mestari (ur. 27 września 1980 roku w Casablance) – francuska piosenkarka pochodzenia marokańskiego, reprezentantka Francji w 45. Konkursie Piosenki Eurowizji w 2000 roku.
Dzieciństwo.
Sofia Mestari urodziła się 27 września 1980 roku w Casablance w Maroku. W wieku 10 lat przeprowadziła się wraz z rodziną do Paryża.
Kariera muzyczna.
W 2000 roku Mestari zgłosiła się do udziału w krajowych eliminacjach eurowizyjnych z utworem „On aura le ciel” autorstwa Pierre’a Legaya i Benoît Heinricha. W lutym wygrała finał selekcji po zajęciu pierwszego miejsca w głosowaniu jurorów i drugiego w głosowaniu telewidzów, dzięki czemu została reprezentantką Francji podczas 45. Konkursu Piosenki Eurowizji organizowanego w Sztokholmie. 13 maja wystąpiła w finale widowiska i zdobyła w nim łącznie 5 punktów, przez co uplasowała się na przedostatnim, 23. miejscu.
Po konkursie Mestari wydała swój debiutancki album studyjny zatytułowany "On aura le ciel", który promowany był przez single „On aura le ciel” i „Derrière les voiles”. W 2003 roku wydała drugą płytę długogrającą zatytułowaną "En plein coeur de la nuit" promowaną przez singiel „Ne pars pas”, który zadebiutował na 27. miejscu francuskiej listy przebojów.
16 czerwca 2008 roku Mestari wydała swój trzeci album studyjny zatytułowany "La vie en entier", a w maju 2011 – "A la croisée des chemins".

</doc>
<doc id="3061801" url="https://pl.wikipedia.org/wiki?curid=3061801" title="Valerio Scassellati">
Valerio Scassellati

Valerio Scassellati (ur. 24 lipca 1979 roku w Gualdo Tadino) – włoski kierowca wyścigowy.
Kariera.
Scassellati rozpoczął karierę w wyścigach samochodowych w 2000 roku od startów w Włoskiej Formule 3, gdzie dwukrotnie zwyciężał i pięciokrotnie stawał na podium. Z dorobkiem 106 punktów uplasował się tam na najniższym stopniu podium klasyfikacji generalnej. W późniejszych latach pojawiał się także w stawce Europejskiej Formuły 3000, Formuły 3000 oraz FIA GT Championship.

</doc>
<doc id="3061802" url="https://pl.wikipedia.org/wiki?curid=3061802" title="Stade Briochin">
Stade Briochin

Stade Briochin – francuski klub piłkarski z siedzibą w Saint-Brieuc założony w 1904 roku. Swoje mecze rozgrywa na Stade Fred Aubert o pojemności 13500 widzów.

</doc>
<doc id="3061803" url="https://pl.wikipedia.org/wiki?curid=3061803" title="Alain Guiraudie">
Alain Guiraudie

Alain Guiraudie (ur. 15 lipca 1964 w Villefranche-de-Rouergue) – francuski reżyser i scenarzysta filmowy. 
Życiorys.
Urodził się w Villefranche-de-Rouergue jako najstarszy syn w rodzinie rolników. W bardzo młodym wieku rozwinął pasję do kultury popularnej (komiksy, seriale telewizyjne, gatunkowe filmowe). Po maturze podjął studia na Uniwersytecie w Montpellier. 
Po napisaniu kilku powieści, które nigdy nie zostały opublikowane, w 1990 wyreżyserował swój pierwszy film krótkometrażowy, 14-minutową komedię "Les héros sont immortels" ("Bohaterowie są nieśmiertelni"), a wkrótce potem 11-minutiwy dramat "Tout droit jusqu’au matin" ("Prosto do rana", 1994) i 16-minutowy "La Force des choses" ("Siła rzeczy", 1998). Wkrótce krytycy dostrzegli jego średniometrażowy dramat "Du soleil pour les gueux" ("Słońce dla żebraków", 2001), a komediodramat "Ce vieux rêve qui bouge" ("Ten stary sen, który się realizuje", 2001) był nominowany do Césara za najlepszy film krótkometrażowy.
Jego najgłośniejsze dzieło "Nieznajomy nad jeziorem" (2013) zostało zaprezentowane w sekcji Un Certain Regard na 66. MFF w Cannes, gdzie zdobyło nagrodę za najlepszą reżyserię.

</doc>
<doc id="3061804" url="https://pl.wikipedia.org/wiki?curid=3061804" title="John Norton (lekkoatleta)">
John Norton (lekkoatleta)

John Kelley Norton (ur. 16 kwietnia 1893 w Santa Clara w Kalifornii, zm. 28 grudnia 1979 w Nowym Jorku) – amerykański lekkoatleta (płotkarz), wicemistrz olimpijski z 1920 i rekordzista świata.
26 czerwca 1920 w Pasadenie poprawił rekord świata w biegu na 400 metrów przez płotki czasem 54,2 s.
Zdobył srebrny medal w tej konkurencji na igrzyskach olimpijskich w 1920 w Antwerpii za swym rodakiem Frankiem Loomisem, który odebrał mu rekord świata wynikiem 54,0, a przed innym Amerykaninem Augustem Deschem.
Był wicemistrzem Stanów Zjednoczonych (AAU) w biegu na 440 jardów przez płotki w 1920, 1921 i 1923.

</doc>
<doc id="3061806" url="https://pl.wikipedia.org/wiki?curid=3061806" title="Tadeusz Grygiel">
Tadeusz Grygiel

Tadeusz Grygiel (ur. 6 lutego 1954, zm. 9 maja 2022) – polski koszykarz, występujący na pozycji obrońcy, czterokrotny mistrz Polski, reprezentant kraju.
Jest wychowankiem Śląska Wrocław, w którym występował od 1970. Z wrocławskim klubem wywalczył czterokrotnie mistrzostwo Polski (1977, 1979, 1980, 1981), dwukrotnie wicemistrzostwo Polski (1972, 1978), czterokrotnie brązowy medal mistrzostw Polski (1971, 1973, 1974, 1982) oraz Puchar Polski w 1972, 1973, 1977 i 1980. Po sezonie 1982/1983 kontynuował karierę na Węgrzech. W sezonie 1986/1987 występował w II-ligowej Pogoni Ruda Śląska.
Był reprezentantem Polski kadetów, juniorów i seniorów, wystąpił m.in. na mistrzostwach Europy seniorów w 1973 (12 miejsce) i 1975 (12 miejsce).
Po zakończeniu kariery był zawodnikiem i trenerem drużyn wrocławskiej ligi amatorskiej WRONBA. Trenowane przez niego zespoły dwukrotnie wygrywały te rozgrywki.
Zmarł 9 maja 2022.
Bibliografia.
 

</doc>
<doc id="3061808" url="https://pl.wikipedia.org/wiki?curid=3061808" title="Ixeure">
Ixeure

Ixeure – rzeka we Francji, przepływająca przez teren departamentu Nièvre, o długości 27,1 km. Stanowi prawy dopływ rzeki Loary.

</doc>
<doc id="3061810" url="https://pl.wikipedia.org/wiki?curid=3061810" title="Marcel Herskovitz">
Marcel Herskovitz



</doc>
<doc id="3061813" url="https://pl.wikipedia.org/wiki?curid=3061813" title="Aron (dopływ Loary)">
Aron (dopływ Loary)

Aron – rzeka we Francji, przepływająca przez teren departamentu Nièvre, o długości 103,8 km. Stanowi prawy dopływ rzeki Loary.

</doc>
<doc id="3061816" url="https://pl.wikipedia.org/wiki?curid=3061816" title="Veynon">
Veynon

Veynon – rzeka we Francji, przepływająca przez teren departamentu Nièvre, o długości 34,5 km. Stanowi lewy dopływ rzeki Aron.

</doc>
<doc id="3061818" url="https://pl.wikipedia.org/wiki?curid=3061818" title="Ironia losu">
Ironia losu



</doc>
<doc id="3061820" url="https://pl.wikipedia.org/wiki?curid=3061820" title="Leysse">
Leysse

Leysse – rzeka we Francji, przepływająca przez teren departamentu Sabaudia, o długości 28,5 km. Uchodzi do jeziora Bourget. 
Leysse przepływa przez miasto Chambéry.

</doc>
<doc id="3061821" url="https://pl.wikipedia.org/wiki?curid=3061821" title="Wojna birmańsko-syjamska (1584–1592)">
Wojna birmańsko-syjamska (1584–1592)

Wojna birmańsko-syjamska 1584–1592 – konflikt pomiędzy birmańskim Królestwem Hanthawaddy a syjamskim Królestwem Ayutthaya.
Po zwycięstwach nad Syjamczykami z Królestwa Ayutthaya w latach 60. XVI w. Birmańczycy zajęli większą część południowo-wschodniej Azji. Mimo to, król Birmy Bayinnaung (rządzący w latach 1515–1581) nie potrafił zapobiec krachowi gospodarczemu państwa.
Po śmierci władcy na birmańskim tronie zasiadł jego syn Nanda Bayin, który popadł w konflikt z gubernatorem północnych prowincji Syjamu w Phitsanulok Naresuanem. W 1584 r. Naresuan wypowiedział posłuszeństwo władcy Pegu, ogłaszając niezależność królestwa Syjamu, co skłoniło Nandabayina do rozpoczęcia kampanii wojennej.
W 1584 r. dwie armie birmańskie wkroczyły do Syjamu, zostały jednak wyparte. Po zakończeniu pory deszczowej w 1586 r. Nanda Bayin powrócił na czele trzech armii, które zebrały się w okolicy syjamskiej stolicy Ayutthaya, przystępując do oblężenia miasta. Od stycznia do maja 1587 r. Birmańczycy ostrzeliwali miasto, jednak z powodu silnego oporu obrońców oraz wybuchu epidemii chorób we własnych szeregach, przerwali oblężenie i wycofali się. Wycofujące się wojska Nanda Bayina ścigane były przez Syjamczyków, którzy ostatecznie wyparli przeciwnika z kraju.
W 1592 r. Nanda Bayin ponownie najechał Syjam. Naresuan, który w międzczasie zasiadł na tronie syjmaskim i tym razem stawił twardy opór, pokonując przeciwnika.
Kolejne dwa lata upłynęły władcy Birmy na tworzeniu silnej armii, która w roku 1592 pod wodzą królewskiego syna Mingyi Swa wtargnęła do Królestwa Ayutthaya. W styczniu 1593 r. obie armie starły się ze sobą pod Nong Sarai. W trakcie bitwy doszło do pojedynku obu dowódców na słoniach bojowych, w wyniku którego Naresuan własnoręcznie zabił królewskiego syna. Po śmierci Mingyi Swa Birmańczycy wycofali się z Syjamu. Królestwo Ayutthaya wyszło z konfliktu zwycięsko, umacniając swoją niezależność.

</doc>
<doc id="3061824" url="https://pl.wikipedia.org/wiki?curid=3061824" title="Elektrownia jądrowa Bugey">
Elektrownia jądrowa Bugey

Elektrownia jądrowa Bugey (fr. "Centrale Nucléaire de Bugey") – francuska elektrownia jądrowa położona w sąsiedztwie miasteczka Saint-Vulbas, w regionie Rodan-Alpy, nad rzeką Rodan, około 30 km od Lyonu. Elektrownia posiada pięć bloków energetycznych, w tym jeden nieczynny. Operatorem jest Électricité de France.
Elektrownia.
Elektrownia zajmuje obszar 100 hektarów. Zatrudnia około 1200 osób.
Blok nr 1 został wyłączony w 1994. Zawiera ostatni zbudowany na świecie reaktor typu UNGG, obecnie poddawany demontażowi.
Reaktory wykorzystują do chłodzenia wody pobliskiego Rodanu.
Mimo że teren na którym stoi elektrownia jest uznawany za asejsmiczny, to w ostatnich latach elektrownię poddano modernizacjom mającym zapobiec jej uszkodzeniu w przypadku wstrząsów sejsmicznych.
Planowy czas wyłączenia reaktorów to lata 2019-2020.

</doc>
<doc id="3061828" url="https://pl.wikipedia.org/wiki?curid=3061828" title="Lanterne">
Lanterne

Lanterne – rzeka we Francji, przepływająca przez teren departamentu Górna Saona, o długości 64,3 km. Stanowi lewy dopływ rzeki Saony.

</doc>
<doc id="3061830" url="https://pl.wikipedia.org/wiki?curid=3061830" title="Sage Stallone">
Sage Stallone

Sage Moonblood Stallone (ur. 5 maja 1976 w Los Angeles, zm. 13 lipca 2012 w Studio City) – amerykański aktor, reżyser i producent filmowy. Syn Sylvestra Stallone’a.
Życiorys.
Młodość.
Urodził się w Los Angeles jako najstarszy syn Sashy Czack, fotografki, i Sylvestra Stallone’a, hollywoodzkiego aktora, reżysera i producenta filmowego. Miał młodszego brata Seargeoha „Setha” (ur. 1979). Był przyrodnim bratem Sistine, Sophii i Scarlet Stallone. Jego wujkiem był Frank Stallone. Jego ojcem chrzestnym był aktor Joe Spinell.
Do 1993 uczęszczał do szkoły Montclair Preparatory w Van Nuys w Kalifornii. Następnie przez rok studiował sztukę filmową w North Carolina School of the Arts.
Kariera.
Jako dziecko, pojawiał się gościnnie w telewizyjnym programie "Gorgeous Ladies of Wrestling", wraz z babcią Jackie, która promowała serię.
Na dużym ekranie zadebiutował w filmie "Rocky V" (1990), gdzie wcielił się w postać Roberta Balboę Jr. syna tytułowego bohatera, którego grał jego prawdziwy ojciec Sylvester Stallone. Wspólnie z nim wystąpił jeszcze w filmie "Tunel" (1996), po czym zajął się drobniejszymi rolami w kilku innych produkcjach. Nie zagrał jednak w szóstej odsłonie serii "Rocky".
W 1996 wspólnie z montażystą Bobem Murawskim założył firmę Grindhouse Releasing zajmującą się odnawianiem oraz ratowaniem filmów klasy B oraz exploitation. W 2006 wyreżyserował swój pierwszy krótkometrażowy film "Vic", za który na Festiwalu Filmowym w Bostonie zdobył nagrodę dla „najlepszego nowego filmowca”.
W 2007 poślubił aktorkę Starlin Wright, jednak małżeństwo już po roku się rozpadło.
Ostatni raz na ekranie pojawił się w 2010 w dwóch produkcjach Vincenta Gallo - "Promises Written in Water" oraz "The Agent". Oba zostały pokazane w konkursie głównym na Międzynarodowym Festiwalu Filmowym w Wenecji i Międzynarodowym Festiwalu Filmowym w Toronto.
Śmierć.
13 lipca 2012 Sage Stallone w wieku 36 lat został znaleziony martwy w swoim mieszkaniu w Studio City. Ceremonia pogrzebowa odbyła się 21 lipca w kościele St. Martin of Tours Catholic Church w Los Angeles.
Według doniesień mogło minąć od trzech do siedmiu dni zanim to odkryto. Matka Sage Stallone’a ujawniła, że na dwa tygodnie przed śmiercią jej syn przeszedł poważną operację stomatologiczną, usunięto mu 5 zębów i po tym zabiegu zażywał duże ilości środków przeciwbólowych.
30 sierpnia 2012 biuro koronera ogłosiło, że przyczyną śmierci była miażdżyca, która spowodowała atak serca.

</doc>
<doc id="3061833" url="https://pl.wikipedia.org/wiki?curid=3061833" title="Jamagne">
Jamagne

Jamagne – krótka rzeka we Francji, przepływająca przez teren departamentu Wogezy, o długości 6,9 km. Stanowi lewy dopływ rzeki Vologne.

</doc>
<doc id="3061836" url="https://pl.wikipedia.org/wiki?curid=3061836" title="Vologne">
Vologne

Vologne – rzeka we Francji, przepływająca przez departament Wogezy, o długości 50,0 km. Stanowi dopływ rzeki Mozeli.

</doc>
<doc id="3061839" url="https://pl.wikipedia.org/wiki?curid=3061839" title="Moine">
Moine

Moine – rzeka we Francji, przepływająca przez tereny departamentów Maine i Loara, Deux-Sèvres oraz Loara Atlantycka, o długości 68,8 km. Stanowi prawy dopływ rzeki Sèvre nantaise. 
Moine przepływa przez miasto Cholet.

</doc>
<doc id="3061841" url="https://pl.wikipedia.org/wiki?curid=3061841" title="Amfilochiusz (Siergijewski-Kazancew)">
Amfilochiusz (Siergijewski-Kazancew)

Amfilochiusz, imię świeckie Pawieł Iwanowicz Siergijewski-Kazancew (ur. 20 czerwca 1818 w Lubicach, zm. 20 lipca 1893 w Rostowie) – rosyjski biskup prawosławny. Prowadził badania z zakresu paleografii słowiańskiej oraz greckiej.
Życiorys.
Był synem sługi cerkiewnego. Ukończył seminarium duchowne w Kałudze w 1844. Następnie podjął wyższe studia teologiczne w Moskiewskiej Akademii Duchownej. W ich czasie złożył 14 listopada 1842 wieczyste śluby mnisze, zaś 1 sierpnia 1844 został wyświęcony na hieromnicha. W tym samym roku ukończył studia jako kandydat nauk teologicznych i został skierowany do pracy w charakterze nadzorcy niższej szkoły duchownej w Suzdalu. Osiem lat później otrzymał godność archimandryty i został nadzorcą szkół duchownych w Rostowie oraz przełożonym monasteru św. św. Borysa i Gleba w Rostowie.
W 1858 został przełożonym monasteru Nowe Jeruzalem, jednak już na początku kolejnej dekady wymieniany jest jako zwykły mnich monasteru św. Mikołaja na Ugrieszy, a następnie monasteru Opieki Matki Bożej w Moskwie. W obydwu wspólnotach zajmował się swoimi badaniami naukowymi z zakresu paleografii. W 1874 ponownie mianowano go przełożonym monasteru, tym razem został skierowany do Monasteru Daniłowskiego.
1 maja 1888 przyjął chirotonię na biskupa pomocniczego eparchii jarosławskiej i rostowskiej z tytułem biskupa uglickiego, na stałe przebywał jednak w Rostowie. Kontynuował swoje badania paleograficzne i prace nad publikacją zabytków piśmiennictwa słowiańskiego.
Praca naukowa i wydawnicza.
Amfilochiusz (Siergijewski-Kazancew) prowadził samodzielne badania w dziedzinie paleografii. Niezwykle pracowity, nie miał jednak profesjonalnego przygotowania filologicznego, co zmniejsza wartość jego prac. Zgromadził obszerne kolekcje rękopisów, które następnie przekazywał bibliotekom.
Przeprowadził badania tekstu i wydał odpisy "Ewangeliarza halickiego", "Ewangeliarza Archangielskiego", "Oktoichu Strumickiego", "Apostoła Karpińskiego" oraz "Apokalipsy Rumiancewa". Opublikował również kazania i pouczenia św. Dymitra z Rostowa, napisał żywoty św. Irynarcha Rostowskiego i św. carewicza Dymitra.
Jego najważniejszą pracą z zakresu paleografii greckiej jest "Paleograficzeskoje opisanije grieczeskich rukopisiej c IX po XVII w. opriedielonnych let". Za pracę o Pandektach Antiocha otrzymał Nagrodę Diemidowską, zaś Nagrodę Łomonosowa Cesarskiej Petersburskiej Akademii Nauk - za całokształt prac w zakresie paleografii greckiej, wydanie Ewangeliarza Halickiego oraz tekstów i wariantów Księgi Psalmów.

</doc>
<doc id="3061843" url="https://pl.wikipedia.org/wiki?curid=3061843" title="Bart Drechsel">
Bart Drechsel

Bart Drechsel (ur. 24 września 1952) – bobsleista z Antyli Holenderskich. Reprezentował Antyle Holenderskie na Zimowych Igrzyskach Olimpijskich 1988.
Występ na ZIO 1988.
Bart Carpentier Alting i Bart Drechsel reprezentowali Antyle Holenderskie w bobslejach na Zimowych Igrzyskach Olimpijskich 1988, które odbywały się w kanadyjskim Calgary. Wystartowali oni w dwójce mężczyzn. Rywalizacja rozpoczęła się 20 lutego do której przystąpiło czterdzieści jeden ekip z dwudziestu trzech krajów. Uzyskiwali czasy odpowiednio w pierwszym – 59,60, drugim – 1:00,78, trzecim - 1:01,95 i czwartym – 1:01,40. Ich łączny czas wynosił 4:03,73. Ostatecznie zajęli dwudziestą dziewiątą pozycję. Rywalizacja zakończyła się 20 lutego, którą ukończyło trzydzieści osiem dwójek. Zwyciężyła pierwsza dwójka Związku Radzieckiego (Władimir Kozłow/Jānis Ķipurs). 

</doc>
<doc id="3061844" url="https://pl.wikipedia.org/wiki?curid=3061844" title="Strażnicy Teksasu">
Strażnicy Teksasu

Strażnicy Teksasu (ang. "Texas Rangers") – amerykańska jednostka typu policyjnego założona w 1835 r., sformowana jednak około dziesięciu lat wcześniej dla ochrony pogranicza nowo powstałego stanu Teksas. Rangersi są jednostką elitarną, każdy jej członek jest bardzo dobrze wyszkolony, przez co powstało powiedzenie "„One Riot, One Ranger”", co oznacza „jeden bunt - jeden strażnik”.

</doc>
<doc id="3061845" url="https://pl.wikipedia.org/wiki?curid=3061845" title="Domingo Martínez">
Domingo Martínez

Domingo Martínez – hiszpański malarz późnobarokowy pochodzący z Sewilli. Jego nauczycielem był Lucas Valdés, a uczniami byli m.in. Andrés de Rubira i Juan de Espinal.

</doc>
<doc id="3061847" url="https://pl.wikipedia.org/wiki?curid=3061847" title="Sèvre Nantaise">
Sèvre Nantaise

Sèvre nantaise – rzeka we Francji, przepływająca przez tereny departamentów Deux-Sèvres, Wandea, Maine i Loara oraz Loara Atlantycka, o długości 158,9 km. Stanowi dopływ rzeki Loary.

</doc>
<doc id="3061851" url="https://pl.wikipedia.org/wiki?curid=3061851" title="Barszcz z uszkami">
Barszcz z uszkami



</doc>
<doc id="3061853" url="https://pl.wikipedia.org/wiki?curid=3061853" title="WKN">
WKN



</doc>
<doc id="3061854" url="https://pl.wikipedia.org/wiki?curid=3061854" title="August Desch">
August Desch

August Georg „Gus” Desch (ur. 12 grudnia 1898 w Newark, zm. 14 listopada 1964 w Evanston w Illinois) – amerykański lekkoatleta (płotkarz), medalista olimpijski z 1920.
Zdobył brązowy medal w tej konkurencji na igrzyskach olimpijskich w 1920 w Antwerpii za swymi rodakami Frankiem Loomisem i Johnem Nortonem.
Był mistrzem Stanów Zjednoczonych (AAU) w biegu na 440 jardów przez płotki w 1921, a także akademickim mistrzem USA (NCAA) w biegu na 220 jardów przez płotki w tym samym roku.

</doc>
<doc id="3061857" url="https://pl.wikipedia.org/wiki?curid=3061857" title="Elektrownia jądrowa Cattenom">
Elektrownia jądrowa Cattenom

Elektrownia jądrowa Cattenom (fr. "Centrale Nucléaire de Cattenom") – francuska elektrownia jądrowa położona w sąsiedztwie miasteczka Cattenom, w regionie Lotaryngia, nad rzeką Mozelą. Elektrownia położona jest w niedużej odległości od Luksemburga (35 km), Metz (40 km) i Trewiru (80 km). Elektrownia posiada cztery bloki energetyczne. Operatorem jest Électricité de France. Elektrownię budowały firmy GTM i Spie Batignolles.
Elektrownia.
Elektrownia zatrudnia około 1200 pracowników. 
Do studzenia wody chłodzącej reaktory używa się 4 kominów chłodniczych, zużywających rocznie około 890 mln m³ wody z Mozeli. Dodatkowo stworzono dwa rezerwuary wody, jezioro Mirgenbach i zbiornik w dolinie Pierre-Percée. Utworzenie tego ostatniego spowodowało zalanie części Linii Maginota, Ouvrage Kobenbusch.
Bezpieczeństwo.
W czerwcu 2013 roku doszło do pożarów transformatorów w blokach nr 1 (7 czerwca) i nr 3 (11 czerwca). W przypadku tego pierwszego doszło do automatycznego wyłączenia się reaktora.
12 marca 2008 jeden z pracowników elektrowni otrzymał jednorazowo 1/20 rocznej dozwolonej dawki promieniowania.
W marcu 2005 doszło do napromieniowania 8 pracowników elektrowni.
W trakcie fali upałów w 2003 roku zezwolono na zrzut wody bez chłodzenia do Mozeli. Jeden z takich zrzutów spowodował przekroczenie, dopuszczalnego decyzją prefekta, wzrostu temperatury wód rzeki o 0,7°C (wobec dopuszczalnego 1,5°C).
W marcu 2001 z powodu fałszywego alarmu ewakuowano 131 osób z bloku nr 3.

</doc>
<doc id="3061860" url="https://pl.wikipedia.org/wiki?curid=3061860" title="Lucas Valdés">
Lucas Valdés

Lucas Valdés – hiszpański malarz barokowy pochodzący z Sewilli, był synem malarza Juana de Valdesa Leal.

</doc>
<doc id="3061862" url="https://pl.wikipedia.org/wiki?curid=3061862" title="Fouzon">
Fouzon

Fouzon – rzeka we Francji, przepływająca przez tereny departamentów Cher, Indre oraz Loir-et-Cher, o długości 59 km. Stanowi dopływ rzeki Cher.

</doc>
<doc id="3061864" url="https://pl.wikipedia.org/wiki?curid=3061864" title="Ni'ihau">
Ni'ihau



</doc>
<doc id="3061865" url="https://pl.wikipedia.org/wiki?curid=3061865" title="Incydent na Ni'ihau">
Incydent na Ni'ihau



</doc>
<doc id="3061868" url="https://pl.wikipedia.org/wiki?curid=3061868" title="Cold Fact">
Cold Fact

Cold Fact – pierwszy studyjny album Rodrigueza. Nagrań dokonano w sierpniu i wrześniu 1969 roku w Tera-Shirma Studio w Detroit. Na rynku ukazał się w marcu 1970 roku nakładem wytwórni Sussex.

</doc>
<doc id="3061869" url="https://pl.wikipedia.org/wiki?curid=3061869" title="Kaho'olawe">
Kaho'olawe



</doc>
<doc id="3061871" url="https://pl.wikipedia.org/wiki?curid=3061871" title="Andrés de Rubira">
Andrés de Rubira

Andrés de Rubira Díaz de Fuentes (ur. w Escacena del Campo, zm. 23 września 1760 w Sewilli) – hiszpański malarz barokowy, uczeń Dominga Martineza. W latach 1740–1745 pracował na portugalskim dworze królewskim. Malował głównie portrety i martwe natury.

</doc>
<doc id="3061872" url="https://pl.wikipedia.org/wiki?curid=3061872" title="Moloka'i">
Moloka'i



</doc>
<doc id="3061873" url="https://pl.wikipedia.org/wiki?curid=3061873" title="Lāna'i">
Lāna'i



</doc>
<doc id="3061875" url="https://pl.wikipedia.org/wiki?curid=3061875" title="Lydia Lili'uokalani">
Lydia Lili'uokalani



</doc>
<doc id="3061876" url="https://pl.wikipedia.org/wiki?curid=3061876" title="Kauai">
Kauai



</doc>
<doc id="3061877" url="https://pl.wikipedia.org/wiki?curid=3061877" title="Victoria Ka'iulani">
Victoria Ka'iulani



</doc>
<doc id="3061879" url="https://pl.wikipedia.org/wiki?curid=3061879" title="Albert Tschautsch">
Albert Tschautsch

Albert Tschautsch (ur. 20 grudnia 1843 w Seelow; zm. 18 stycznia 1922 w Berlinie) – niemiecki malarz, przedstawiciel malarstwa rodzajowego.
Życiorys.
W swojej twórczości Tschautsch czerpał przede wszystkim z motywów baśniowych i bajkowych. Był również portrecistą oraz malarzem historyzującym. W czasie swoich studiów na Pruskiej Akademii Sztuki w Berlinie w latach 1863-1867 był uczniem Juliusza Schradera (1815–1900).
Z dzieł Tschautscha w Polsce zachowały się dwa obrazy w ramionach transeptu Kościoła św. Józefa w Poznaniu z roku 1878: "Adoracja Dzięciatka przez pasterzy" oraz "Upadek Jezusa pod krzyżem".
Został pochowany na cmentarzu Lichterfelde w Berlinie.

</doc>
<doc id="3061880" url="https://pl.wikipedia.org/wiki?curid=3061880" title="Bruno Besson">
Bruno Besson

Bruno Besson (ur. 26 września 1979 roku w Saint-Germain-en-Laye) – francuski kierowca wyścigowy.
Kariera.
Besson rozpoczął karierę w wyścigach samochodowych w 1996 roku od startów we Francuskiej Formule Renault. Z dorobkiem sześciu punktów uplasował się tam na dwudziestej pozycji w klasyfikacji generalnej. Rok później w tej samej serii był już dziewiąty. W późniejszych latach pojawiał się także w stawce Europejskiego Pucharu Formuły Renault (mistrz w 1998), Masters of Formula 3, French GT Championship, Grand Prix Makau, Formuły 3 Korea Super Prix, Europejskiego Pucharu Formuły 3, Francuskiej Formuły 3, Formuły Palmer Audi, World Series by Nissan, Le Mans Endurance Series, 24h Le Mans, Francuskiego Pucharu Porsche Carrera oraz Le Mans Series.
W World Series by Nissan Francuz startował w 2003 roku. W ciągu osiemnastu wyścigów, w których wystartował, trzykrotnie stawał na podium. Uzbierane 95 punktów dało mu dziewiąte miejsce w końcowej klasyfikacji kierowców.

</doc>
<doc id="3061881" url="https://pl.wikipedia.org/wiki?curid=3061881" title="Kangeq">
Kangeq

Kangeq – opuszczona miejscowość w Sermersooq na południowo-zachodniej Grenlandii. Znajduje się na tej samej wyspie, która stanowiła pierwszą duńską kolonię na Grenlandii między rokiem 1721 a 1728. Miejscowość została opuszczona w latach 60. XX wieku.
Kangeq znajdowała się na trasie migracji starożytnych Eskimosów. Obecnie Kangeq jest miejscem odwiedzanym przez turystów.
Miejscowość jest miejscem urodzenia Arona z Kangeq, inuickiego myśliwego, malarza i historyka.

</doc>
<doc id="3061882" url="https://pl.wikipedia.org/wiki?curid=3061882" title="Polo Villaamil">
Polo Villaamil

Polo Villaamil (ur. 18 listopada 1979 roku w Madrycie) – hiszpański kierowca wyścigowy.
Kariera.
Villaamil rozpoczął karierę w wyścigach samochodowych w 1997 roku od startów w Hiszpańskiej Formule Renault. Uzbierane 67 punktów pozwoliło mu zdobyć tytuł mistrzowski serii. W późniejszych latach pojawiał się także w stawce World Series by Nissan, Formuły 3000, Włoskiej Formuły 3000, Europejskiej Formuły 3000, Spanish GT Championship oraz World Touring Car Championship.
W Formule 3000 Hiszpan startował w latach 1998-1999. Jednak w żadnym z trzech wyścigów, w których wystartował, nie zdołał zdobyć punktów. W World Series by Nissan Polo pojawił się już w pierwszym sezonie serii - w roku 1998. Wtedy był też czwarty. W latach 2002-2003 zajmował odpowiednio dziesiąte i jedenaste miejsce w klasyfikacji końcowej kierowców.

</doc>
<doc id="3061883" url="https://pl.wikipedia.org/wiki?curid=3061883" title="Pic de Neige Cordier">
Pic de Neige Cordier

Pic de Neige Cordier (3613 m n.p.m.) – szczyt w grupie górskiej Écrins we francuskich Alpach Delfinatu.
Leży w północno-wschodniej części grupy górskiej Écrins. Wznosi się w głównym grzbiecie wododziałowym tej grupy, biegnącym tu z północy z przełęczy Arsine przez lodowiec Arsine na Pic de Neige Cordier, a z niego na południowy zachód w kierunku La Roche Faurio (3730 m n.p.m.) i dalej najwyższego masywu tej grupy - Barre des Écrins (4102 m n.p.m.). Grzbiet ten rozdziela dorzecza Guisane na wschodzie i Romanche na zachodzie.
Pic de Neige Cordier jest ważnym punktem zwornikowym: w kierunku południowo-wschodnim odgałęzia się tu długi grzbiet ze szczytami Montagne des Agneaux (3663 m n.p.m.) i Pointe des Arcas (3478 m n.p.m.), opadający na południu ku dolinie Vallouise, natomiast w kierunku północnym – krótkie ramię zakończone szczytem Pics de Chamoissière (3215 m n.p.m.) w widłach źródłowego cieku Romanche i jej pierwszego prawobrzexnego dopływu – potoku Rif de la Planche.
W kierunku północno-wschodnim szczyt opada stromymi zerwami skalnymi nad zachodni kraniec lodowca Arsine. W kierunku północno-wschodnim spod szczytu spływa niewielki lodowczyk wiszący, obrywający się nad dolne piętro lodowca de la Plate des Agneaux. Natomiast strome pola firnowe, schodzące prawie spod samego wierzchołka po stronie południowej, łączą się bezpośrednio z płynącym niżej Białym Lodowcem.
Pierwszego wejścia dokonali Paul Guillemin, Emile Pic i Pierre Estienne 3 sierpnia 1877 r.
Nazwa szczytu upamiętnia francuskiego alpinistę Henri Cordiera.

</doc>
<doc id="3061885" url="https://pl.wikipedia.org/wiki?curid=3061885" title="GameDesire (przedsiębiorstwo)">
GameDesire (przedsiębiorstwo)

GameDesire Sp. z o.o. (wcześniej Ganymede Sp. z o.o., poza granicami Polski znane jako Ganymede Technologies S.C) – polski producent gier społecznościowych typu free-to-play z siedzibą w Krakowie. Firma została zarejestrowana w 2004 roku (chociaż początki działalności sięgają roku 1997). GameDesire specjalizuje się w tworzeniu mobilnych i przeglądarkowych gier komputerowych umieszczanych m.in. na portalach społecznościowych jak np. Facebook czy Odnoklassniki. Do czołowych produktów spółki należy platforma gier online GameDesire. W 2015 roku fundusz z grupy MCI zainwestował w firmę Ganymede (obecnie GameDesire). Projekt GameDesire Academy skierowany jest do wszystkich zainteresowanych pracą w branży produkcji gier komputerowych oraz dla niezależnych twórców gier chcących dowiedzieć się jak tworzyć i sprzedawać gry. Trzymiesięczny cykl spotkań dzieli się na trzy moduły skupione wokół technologii, designu i biznesu.

</doc>
<doc id="3061887" url="https://pl.wikipedia.org/wiki?curid=3061887" title="Paul Edwards">
Paul Edwards

Paul Edwards (ur. 11 stycznia 1978 roku w Santa Maria) – amerykański kierowca wyścigowy.
Kariera.
Edwards rozpoczął karierę w wyścigach samochodowych w 1995 roku od startów w Global GT Championship, gdzie raz stanął na podium. Z dorobkiem 53 punktów uplasował się tam na trzydziestej pozycji w klasyfikacji generalnej. W późniejszych latach pojawiał się także w stawce Festiwalu Formuły Ford, Brytyjskiej Formuły Ford, Brytyjskiej Formuły Renault, Formuły Opel Lotus, Europejskiej Formuły Opel, EFDA Euroseries, Europa Cup Britain, Formuły Palmer Audi, Brytyjskiej Formuły 3, World Series by Nissan oraz Grand American Rolex Series.
W World Series by Nissan Amerykanin startował w latach 2002-2003. Uzbierane odpowiednio siedem i 34 punkty dały mu odpowiednio 21 i trzynastą pozycję w końcowej klasyfikacji kierowców.

</doc>
<doc id="3061888" url="https://pl.wikipedia.org/wiki?curid=3061888" title="Colours (album Adama F)">
Colours (album Adama F)

Colours – debiutancki album brytyjskiego muzyka drum and bassowego Adama F, wydany w 1997 roku. Łączy w sobie zarówno charakterystyczną dla gatunku szybką perkusję i głęboki bas z popowymi dźwiękami keyboardu, lekkimi wokalami i samplami z jazzu. Płyta odniosła spory sukces komercyjny i pochodzi z niej singiel z Top 20 UK Singles Chart „Circles”.

</doc>
<doc id="3061891" url="https://pl.wikipedia.org/wiki?curid=3061891" title="Tuka Rocha">
Tuka Rocha

Tuka Rocha (ur. 13 grudnia 1982 w São Paulo, zm. 17 listopada 2019 w Salvadorze) – brazylijski kierowca wyścigowy.
Kariera.
Rocha rozpoczął karierę w wyścigach samochodowych w 2001 roku od startów w klasie Light Południowoamerykańskiej Formuły 3, gdzie pięciokrotnie zwyciężał i siedmiokrotnie stawał na podium. Uzbierane 130 punktów pozwoliło mu zdobyć tytuł wicemistrzowski serii. W późniejszych latach pojawiał się także w stawce World Series by Nissan, Brytyjskiej Formuły 3, Europejskiej Formuły 3000, Włoskiej Formuły 3000, Euroseries 3000, A1 Grand Prix oraz Superleague Formula, Formuły Chrysler Euro Series, Euro 3000, Stock Car Brasil Light oraz Stock Car Brasil.
W World Series by Nissan Brazylijczyk startował w latach 2002–2003. Z dorobkiem odpowiednio 39 i dwunastu punktów uplasował się odpowiednio na jedenastej i siedemnastej pozycji w klasyfikacji generalnej.

</doc>
<doc id="3061892" url="https://pl.wikipedia.org/wiki?curid=3061892" title="Christiano Rocha">
Christiano Rocha

Tuka Rocha

</doc>
<doc id="3061896" url="https://pl.wikipedia.org/wiki?curid=3061896" title="Mu'a">
Mu'a



</doc>
<doc id="3061898" url="https://pl.wikipedia.org/wiki?curid=3061898" title="Nuku'alofa">
Nuku'alofa



</doc>
<doc id="3061900" url="https://pl.wikipedia.org/wiki?curid=3061900" title="Pałac królewski w Nuku'alofie">
Pałac królewski w Nuku'alofie



</doc>
<doc id="3061902" url="https://pl.wikipedia.org/wiki?curid=3061902" title="Port lotniczy Fua'amotu">
Port lotniczy Fua'amotu



</doc>
<doc id="3061903" url="https://pl.wikipedia.org/wiki?curid=3061903" title="Ángel Burgueño">
Ángel Burgueño

Ángel Burgueño (ur. 12 czerwca 1973 roku w Madrycie) – hiszpański kierowca wyścigowy.
Kariera.
Burgueño rozpoczął karierę w wyścigach samochodowych w 1993 roku od startów w Hiszpańskiej Formule Renault. Uzbierane 92 punkty pozwoliły mu zdobyć tam tytuł wicemistrzowski serii. W późniejszych latach pojawiał się także w stawce Europejskiego Pucharu Formuły Renault (trzecie miejsca w 1994 i 1995 roku), Francuskiej Formuły 3, Brytyjskiej Formuły 3, World Series by Nissan, Włoskiej Formuły 3000, Spanish GT Championship, Mégane Trophy Eurocup, Le Mans Series, International GT Open oraz 24h Le Mans.
W World Series by Nissan Hiszpan startował w latach 1998-2003. Już w pierwszym sezonie startów osiągnął sukces. Po odniesieniu dwóch zwycięstw uzbierał łącznie 126 punktów. Pozwoliły mu one zdobyć tytuł wicemistrzowski serii. W kolejnych dwóch latach zwyciężał odpowiednio trzy- i dwukrotnie. W obu sezonach był czwarty. W 2001 roku wygrał jeden wyścig i pięciokrotnie stawał na podium. Uzbierane 127 punktów dało mu piąte miejsce w klasyfikacji końcowej. W latach 2002-2003 był klasyfikowany odpowiednio na piętnastej i dziewiętnastej pozycji.

</doc>
<doc id="3061904" url="https://pl.wikipedia.org/wiki?curid=3061904" title="Archipelag Ha'apai">
Archipelag Ha'apai



</doc>
<doc id="3061905" url="https://pl.wikipedia.org/wiki?curid=3061905" title="Tytus, Romek i A’Tomek księga XVI">
Tytus, Romek i A’Tomek księga XVI

Tytus, Romek i A’Tomek księga XVI – szesnasty komiks z serii Tytus, Romek i A’Tomek o przygodach trzech przyjaciół Tytusa, Romka i A’Tomka. 
Autorem scenariusza i rysunków jest Henryk Jerzy Chmielewski. Album ten ukazał się w roku 1981 nakładem Młodzieżowej Agencji Wydawniczej. Komiks ten wydany jest w układzie poziomym. Potocznie księga ta ma opis - Tytus dziennikarzem. 
Fabuła komiksu.
Tytus podejmuje pracę w redakcji tygodnika "Trele Morele" na stanowisku gońca. Następnie awansuje na stanowisko sprzątaczki redakcyjnej. W wyniku kilku wypadków w pracy i jednego omdlenia na Tytusa spada cały ciężar prowadzenia redakcji i przygotowania nowego numery do sprzedaży. O pomoc prosi swoich kompanów Romka i A’Tomka. Po paru dniach wraca redaktor naczelny z urlopu chorobowego i jest zachwycony przygotowanym przez Tytusa numerem. W nagrodę mianuje go redaktorem działu hec. Tytus otrzymuje delegację służbową do nowo otwartego wesołego miasteczka Fajfokloksity by zrobić z niego reportaż. W drodze powrotnej z wesołego miasteczka samolot, którym wraca Tytusa zostaje sterroryzowany przez babcię porywaczkę. Tytus obezwładnia porywaczkę, a samolot ląduje na wyschniętym słonym jeziorze w Trapezfiku rodzinnych stronach Tytusa. Gdy Tytus opuszcza samolot zostaje przypadkowo poniesiony przez nosorożca i niechcący oddala się od miejsca awaryjnego lądowania. Do Romka i A’Tomka trafia wiadomość, że Tytus zaginął w buszu i dlatego uruchamiają akcję ratunkową. Ruszają na pomoc syfonolotem skonstruowanym przez prof. T. Alenta. Ratują oni Tytusa, który tymczasem wpadł w ręce handlarzy zwierząt, po czym razem wracają do kraju.
Syfonolot.
Twórcą tego wehikułu jest profesor T. Alent. Z wyglądu przypomina syfon, pomalowany jest w zielono-żółto-czerwone barwy i z boku ma oznaczenie S-1. Paliwem pojazdu są książki, które zawierają więcej „wody” niż treści. Na jedną godzinę lotu pali kilogram makulatury i jeden nabój gazu do syfonu. Książki jako paliwo ładowane jest od góry i wymaga wspięcia się po drabinie.

</doc>
<doc id="3061907" url="https://pl.wikipedia.org/wiki?curid=3061907" title="Vava'u">
Vava'u



</doc>
<doc id="3061908" url="https://pl.wikipedia.org/wiki?curid=3061908" title="Jambon persillé">
Jambon persillé

Jambon persillé (z fr. „szynka z pietruszką”, także jambon de Pâques, „szynka wielkanocna”) – rodzaj francuskiej wędliny w postaci kawałków gotowanej szynki wieprzowej w galarecie z dodatkiem pietruszki oraz innych ziół i przypraw (tymianku, liścia laurowego, cebuli i czosnku) a także białego wina. Tradycyjnie przyrządzana na Wielkanoc, wędlina wywodzi się z burgundzkiego departamentu Côte-d’Or.

</doc>
<doc id="3061909" url="https://pl.wikipedia.org/wiki?curid=3061909" title="Henri Cordier (alpinista)">
Henri Cordier (alpinista)

Henri Cordier, także: Henry Cordier (ur. w 1856 w Bagnères-de-Bigorre u podnóży francuskich Pirenejów, zm. 7 czerwca 1877 na stokach szczytu Le Plaret w grupie górskiej Écrins w Alpach Francuskich) – francuski alpinista.
Życiorys.
Syn szwagra znanego francuskiego polityka, geologa i botanika, Louis Ramonda de Carbonnières'a. Odbywał studia w prywatnej szkole wyższej (École libre des sciences politiques) w Paryżu. Jego zainteresowania górskie w naturalny sposób w pierwszym rzędzie pchnęły go w Pireneje, które zwiedzał w 1874 r., a w roku następnym – w Alpy Szwajcarskie. Jego krótka kariera alpinistyczna, ujawniająca połączenie talentu wspinaczkowego i odwagi, miała swoje apogeum w roku 1876, w którym dokonał on 11 znaczących pierwszych wejść. Cordier był pierwszym Francuzem, który w czasie tzw. Złotego wieku alpinizmu w drugiej połowie XIX w. zdołał osiągnąć sportowy poziom alpinistów angielskich z nowo powstałego Klubu Alpejskiego, realizując ze swymi przewodnikami zdobywcze wyprawy w masywie Mont Blanc oraz w Alpach Delfinackich (w masywie Écrins).
Wypadek.
Cordier zginął w wieku 21 lat podczas zejścia ze szczytu Le Plaret. Alpinista miał podobno bardzo słaby wzrok, lecz przez upór odmawiał noszenia okularów. Podczas zejścia, już w łatwym terenie, zabawiał się zjazdami na butach zaśnieżonym stokiem. Ostrzegany w pewnym momencie przez swych przewodników miał odpowiedzieć, że zatrzyma się przy znajdującej się niżej czarnej skałce. Nie była to jednak skałka, lecz otwór wytopiony w śniegu. Cordier nie zdążył wyhamować, wpadł do niego i utonął w przepływającym pod śniegiem potoku.
Pamiątki.
Oprócz wymienionych wyżej dróg alpinistycznych, nazywanych imieniem H. Cordiera, jego nazwisko upamiętnia również szczyt Pic de Neige Cordier dominujący od północy nad Białym Lodowcem w grupie górskiej Écrins, zdobyty po raz pierwszy 3 sierpnia 1877 r. przez Paula Guillemina, Émile Pica i Pierre’a Estienne’a.

</doc>
<doc id="3061910" url="https://pl.wikipedia.org/wiki?curid=3061910" title="Jambon de Pâques">
Jambon de Pâques



</doc>
<doc id="3061911" url="https://pl.wikipedia.org/wiki?curid=3061911" title="Catherine Cesarsky">
Catherine Cesarsky

Catherine Jeanne Césarsky (ur. 24 lutego 1943 w Ambazac) – francuska astronom i astrofizyk.
Życiorys.
Urodziła się we Francji, ale dorastała w Argentynie, w latach 1959-1965 studiowała fizykę na Universidad de Buenos Aires. Kontynuowała edukację na Harvard University, gdzie w 1971 roku uzyskała stopień doktora astronomii. W latach 1971-1974 prowadziła badania na Wydziale Astronomii California Institute of Technology, po czym wróciła do Francji, gdzie podjęła pracę w Service d’astrophysique w Komisji Energii Atomowej i Energii Alternatywnych (CEA – "Commissariat à l'energie atomique et aux énergies alternatives") w Saclay.
W latach 1999-2007 była dyrektorem Europejskiego Obserwatorium Południowego. Przez jedną kadencję (2006-2009) pełniła funkcję prezesa Międzynarodowej Unii Astronomicznej.
Prowadzone przez nią badania dotyczyły początkowo rozprzestrzeniania się i składu promieniowania kosmicznego. W późniejszym okresie prowadziła głównie obserwacje w zakresie podczerwieni (astronomia podczerwona).
Jest autorką ponad 350 prac naukowych.
Jest zagranicznym członkiem brytyjskiego Towarzystwa Królewskiego oraz Królewskiej Szwedzkiej Akademii Nauk.

</doc>
<doc id="3061913" url="https://pl.wikipedia.org/wiki?curid=3061913" title="Puchar Interkontynentalny w skeletonie 2013/2014">
Puchar Interkontynentalny w skeletonie 2013/2014

Puchar Interkontynentalny w skeletonie 2013/2014 – kolejna edycja tej imprezy. Cykl rozpoczął się w Igls 2 grudnia 2013 roku, a zakończył się 12 stycznia 2014 roku w Park City.
W rywalizacji kobiet zwyciężyła reprezentantka Niemiec Tina Hermann, natomiast wśród mężczyzn triumfował Rosjanin Nikita Tregibow.

</doc>
<doc id="3061915" url="https://pl.wikipedia.org/wiki?curid=3061915" title="Tu'ivakano">
Tu'ivakano



</doc>
<doc id="3061916" url="https://pl.wikipedia.org/wiki?curid=3061916" title="Spichrz we Włoszanowie">
Spichrz we Włoszanowie

Spichrz we Włoszanowie – spichlerz w dawnym folwarku z 1902 we Włoszanowie, wpisany do rejestru zabytków: nr 150/A z 15.06.1985 roku. Obecnie budynek administracyjny prywatnego gospodarstwa rolnego. W 1986 r. został pieczołowicie odrestaurowany i przywrócono mu dawny wygląd.

</doc>
<doc id="3061917" url="https://pl.wikipedia.org/wiki?curid=3061917" title="Taufa'ahau Tupou IV">
Taufa'ahau Tupou IV



</doc>
<doc id="3061920" url="https://pl.wikipedia.org/wiki?curid=3061920" title="Sia'osi Tu'ihala Alipate Tupou">
Sia'osi Tu'ihala Alipate Tupou



</doc>
<doc id="3061922" url="https://pl.wikipedia.org/wiki?curid=3061922" title="'Akilisi Pohiva">
'Akilisi Pohiva



</doc>
<doc id="3061924" url="https://pl.wikipedia.org/wiki?curid=3061924" title="Viliami Tupoulahi Mailefihi Tuku'aho">
Viliami Tupoulahi Mailefihi Tuku'aho



</doc>
<doc id="3061926" url="https://pl.wikipedia.org/wiki?curid=3061926" title="Livro">
Livro

Livro – album brazylijskiego piosenkarza Caetano Veloso, wydany w 1998. W 2000 roku otrzymał za niego Nagrodę Grammy dla najlepszego albumu world music.

</doc>
<doc id="3061927" url="https://pl.wikipedia.org/wiki?curid=3061927" title="Józef Lenartowski">
Józef Lenartowski

Józef Lenartowski (ur. 13 marca 1858 w Nowym Świecie w powiecie Pleszew, zm. 11 lutego 1939 w Inowrocławiu) – polski działacz społeczny i narodowy, mistrz szewski, przewodniczący Rady Miejskiej Inowrocławia.
Życiorys.
W latach 80. XIX wieku brał aktywny udział w pracach polskich organizacji narodowych w Poznaniu i figurował z tej racji w kartotekach policyjnych. W 1888 osiadł w Inowrocławiu, przy ulicy Toruńskiej prowadził warsztat szewski wraz ze sklepem. Cieszył się uznaniem jako rzemieślnik: w 1909 na wystawie przemysłowej otrzymał złoty medal i honorową nagrodę Związku Towarzystw Przemysłowych. Przez jakiś czas był wiceprezesem Towarzystwa Młodych Przemysłowców, a w marcu 1919 stanął na czele Towarzystwa Zjednoczonych Przemysłowców.
Był wieloletnim radnym miejskim Inowrocławia, od 1921 pełnił funkcję przewodniczącego Rady Miejskiej. Działał jednocześnie w licznych organizacjach, był wiceprzewodniczącym lokalnych struktur Ligi Katolickiej, honorowym prezesem Towarzystwa Rzemieślniczo-Przemysłowego, cechmistrzem, a potem honorowym cechmistrzem inowrocławskiego cechu szewskiego. Potwierdzeniem szacunku, jakim cieszył się Lenartowski w Inowrocławiu, było jego zwycięstwo w plebiscycie „Dziennika Kujawskiego” na najpopularniejszego mieszkańca miasta w 1926; wyprzedził on wówczas Józefa Krzymińskiego i Leona Czarlińskiego. 28 stycznia 1929 w wieku 71 lat zrezygnował z funkcji w Radzie Miejskiej. Zmarł 11 lutego 1939 w Inowrocławiu i pochowany został na miejscowym cmentarzu (przy ulicy Marcinkowskiego).
Życie prywatne.
Był synem Marcina i Nepomuceny z Sawarzyńskich. Był żonaty (Helena z domu Fludra), miał 9 dzieci; Salomeę, Mariana, Jolantę, Zofię, Irenę, Józefa, Janinę, Dionizego i Barbarę.

</doc>
<doc id="3061928" url="https://pl.wikipedia.org/wiki?curid=3061928" title="Cosson">
Cosson

Cosson – rzeka we Francji, przepływająca przez tereny departamentów Loir-et-Cher oraz Loiret, o długości 96,5 km. Stanowi dopływ rzeki Beuvron. 
Nad Cosson znajduje się zamek w Chambord.

</doc>
<doc id="3061930" url="https://pl.wikipedia.org/wiki?curid=3061930" title="Godła i herby państw świata">
Godła i herby państw świata



</doc>
<doc id="3061931" url="https://pl.wikipedia.org/wiki?curid=3061931" title="Juan de Espinal">
Juan de Espinal

Juan de Espinal (ur. 1714 w Sewilli, zm. 1783 tamże) – hiszpański malarz barokowy pochodzący z Sewilli. Był uczniem Dominga Martíneza i ożenił się z jego córką Juaną.

</doc>
<doc id="3061932" url="https://pl.wikipedia.org/wiki?curid=3061932" title="Iton">
Iton

Iton – rzeka we Francji, przepływająca przez tereny departamentów Orne oraz Eure, o długości 132 km. Stanowi dopływ rzeki Sekwany. 
Iton przepływa przez miasto Évreux.

</doc>
<doc id="3061938" url="https://pl.wikipedia.org/wiki?curid=3061938" title="Madon (rzeka)">
Madon (rzeka)

Madon – rzeka we Francji, przepływająca przez tereny departamentów Wogezy oraz Meurthe i Mozela, o długości 96,9 km. Stanowi dopływ rzeki Mozeli.

</doc>
<doc id="3061940" url="https://pl.wikipedia.org/wiki?curid=3061940" title="Carlos Pereira">
Carlos Pereira

Carlos Pereira (ur. 8 sierpnia 1982 roku w Gravata) – brazylijski kierowca wyścigowy.
Kariera.
Pereira rozpoczął karierę w wyścigach samochodowych w 2000 roku od startów w Brazylijskiej Formule Chevrolet. Z dorobkiem 23 punktów uplasował się tam na trzynastej pozycji w klasyfikacji generalnej. Rok później był już czwarty. W późniejszych latach pojawiał się także w stawce Europejskiego Pucharu Formuły Renault 2000, Włoskiej Formuły Renault oraz World Series by Nissan (20 miejsce w 2003 roku).

</doc>
<doc id="3061942" url="https://pl.wikipedia.org/wiki?curid=3061942" title="Conroy">
Conroy

Conroy – rzeka we Francji, przepływająca przez teren departamentu Mozela, o długości 20 km. Stanowi lewy dopływ rzeki Orne.

</doc>
<doc id="3061944" url="https://pl.wikipedia.org/wiki?curid=3061944" title="Octavia Airlines">
Octavia Airlines

Octavia Airlines – francuskie linie lotnicze z bazą na lotnisku Le Bourget.
Historia.
Linie zostały założone w 2001 roku przez grupę Regourd Aviation. Specjalizowały się one w komercyjnych lotach po Europie. 9 maja 2005 linie zmieniły nazwę na O-Air, w wyniku czego trzy dni później Octavia Airlines przestały istnieć.
Flota.
Linie lotnicze posiadały następujące samoloty:

</doc>
<doc id="3061949" url="https://pl.wikipedia.org/wiki?curid=3061949" title="Gers (rzeka)">
Gers (rzeka)

Gers – rzeka we Francji, przepływająca przez tereny departamentów Pireneje Wysokie, Gers oraz Lot i Garonna, o długości 175,6 km. Stanowi dopływ rzeki Garonny. 
Gers przepływa przez miasto Auch.

</doc>
<doc id="3061951" url="https://pl.wikipedia.org/wiki?curid=3061951" title="Palais des sports de Beaublanc">
Palais des sports de Beaublanc

Palais des sports de Beaublanc – francuska hala sportowo-widowiskowa w Limoges. Została otwarta w 1981. Mecze na nim rozgrywa miejscowy klub CSP Limoges. Hala może pomieścić 6500 widzów.

</doc>
<doc id="3061953" url="https://pl.wikipedia.org/wiki?curid=3061953" title="Wydział Fizjoterapii Akademii Wychowania Fizycznego we Wrocławiu">
Wydział Fizjoterapii Akademii Wychowania Fizycznego we Wrocławiu

Wydział Fizjoterapii Akademii Wychowania Fizycznego we Wrocławiu (WF AWF we Wrocławiu) – jeden z 3 wydziałów Akademii Wychowania Fizycznego we Wrocławiu, powstały w 1976 roku jako drugi wydział na tej uczelni. Kształci studentów na trzech podstawowych kierunkach zaliczanych do nauk o kulturze fizycznej, na studiach stacjonarnych oraz niestacjonarnych. Wydział Fizjoterapii jest jednostką monodyscyplinarną. W jego ramach znajdują się: 5 samodzielnych katedr. 
Aktualnie zatrudnionych jest 114 pracowników naukowo-dydaktycznych (z czego 10 na stanowisku profesora zwyczajnego, 11 na stanowisku profesora nadzwyczajnego ze stopniem doktora habilitowanego, 68 na stanowisku adiunkta ze stopniem doktora habilitowanego oraz doktora i 25 pracowników z tytułem zawodowym magistra). Wydział współpracuje również z emerytowanymi profesorami, których autorytet wspiera zarówno proces dydaktyczny, jak i przede wszystkim wymianę międzynarodową. Na wydziale studenci pobierają naukę na studiach dziennych, studiach zaocznych oraz kilkunastu doktorantów, odbywających studia doktoranckie w ramach Wydziałowego Studium Doktoranckiego.
Historia.
Wydział Fizjoterapii powstał w 1976 roku jako drugi z wydziałów na Akademii Wychowania Fizycznego we Wrocławiu. Początkowo nosił on nazwę Wydziału Turystyki i Rekreacji. Pierwsi studenci rozpoczęli zajęcia w roku akademickim 1977/1978. W 1981 roku jednostka ta została zamknięta ze względu na braki kadry naukowo-dydaktycznej, zaś uczelnia powróciła do struktury jednowydziałowej. Wydział ten został reaktywowany w 1995 roku ze względu na rosnące zapotrzebowanie na specjalistów z zakresu fizjoterapii. W 1998 roku zmieniono dotychczasową nazwę tej jednostki z Wydziału Rehabilitacji Ruchowej na Wydział Fizjoterapii.
Kierunki kształcenia.
Wydział Fizjoterapii Akademii Wychowania Fizycznego we Wrocławiu prowadzi studia pierwszego stopnia (licencjackie, 3-letnie) na następujących kierunkach:
Po ukończeniu studiów pierwszego stopnia ich absolwenci mogą kontynuować studia drugiego stopnia (magisterskie uzupełniające, 2-letnie) na kierunku fizjoterapia. Poza tym wydział prowadzi studia podyplomowe oraz studia doktoranckie.
Wydział Fizjoterapii ma uprawnienia do nadawania następujących stopni naukowych:

</doc>
<doc id="3061954" url="https://pl.wikipedia.org/wiki?curid=3061954" title="Claie">
Claie

Claie – rzeka we Francji, przepływająca przez teren departamentu Morbihan, o długości 61,6 km. Stanowi prawy dopływ rzeki Oust.

</doc>
<doc id="3061958" url="https://pl.wikipedia.org/wiki?curid=3061958" title="Antonio García (kierowca)">
Antonio García (kierowca)

Antonio García (ur. 5 czerwca 1980 roku w Madrycie) – hiszpański kierowca wyścigowy.
Życiorys.
García rozpoczął karierę w wyścigach samochodowych w 1997 roku od startów w Francuskiej Formule Renault Campus, gdzie trzykrotnie zwyciężał i sześciokrotnie stawał na podium. Pozwoliło mu to stanąć na najniższym stopniu podium klasyfikacji generalnej. W późniejszych latach pojawiał się także w stawce World Series by Nissan, FIA GT Championship, Formuły 3000, European Touring Car Championship, World Touring Car Championship, 24h Le Mans, Le Mans Series, American Le Mans Series, Grand American Rolex Series, 500km of Alcaniz oraz FIA World Endurance Championship.
W Formule 3000 Hiszpan pojawił się w siedmiu wyścigach sezonu 2001, jednak nigdy nie zdobywał punktów. W World Series by Nissan Garcia startował w latach 1998-2000, 2002-2003. W pierwszym sezonie startów wygrał dwa wyścigi. Uzbierane 99 punktów dało mu piąte miejsce w klasyfikacji generalnej. Rok później czterokrotnie stawał na podium oraz raz zwyciężał. Z dorobkiem 109 punktów uplasował się na szóstym miejscu w klasyfikacji końcowej. W 2000 roku do swoich statystyk mógł doliczyć cztery zwycięstwa i jedenaście podium. Pozwoliło mu to pokonać wszystkich rywali i (z dorobkiem 199 punktów) zdobyć tytuł mistrzowski. W 2002 roku był sklasyfikowany jeszcze na piątym miejscu (dwukrotnie stawał na podium), a rok później, po starcie w dwóch wyścigach, uplasował się na 21 miejscu.
W wyścigach wytrzymałościowych w klasie GT Antonio występował od 2006 roku. Do największych jego sukcesów należą zwycięstwa w 24-godzinnym wyścigu Le Mans w latach 2008-2009 (klasa GT1) oraz 2011 (klasa GTE Pro). W 2013 roku, po kilku latach startów w American Le Mans Series, zdobył wraz z Janem Magnussenem tytuł mistrzowski w klasie GTE Pro.
W 2002 roku Hiszpan pełnił funkcję kierowcy testowego zespołu Minardi w Formule 1.

</doc>
<doc id="3061959" url="https://pl.wikipedia.org/wiki?curid=3061959" title="Oust (rzeka)">
Oust (rzeka)

Oust – rzeka we Francji, przepływająca przez tereny departamentów Côtes-d’Armor, Morbihan oraz Ille-et-Vilaine, o długości 145 km. Stanowi prawy dopływ rzeki Vilaine.

</doc>
<doc id="3061962" url="https://pl.wikipedia.org/wiki?curid=3061962" title="Roman Bezjak">
Roman Bezjak

Roman Bezjak (ur. 21 lutego 1989 w Slovenj Gradcu) – słoweński piłkarz grający na pozycji napastnika w USV Wies.
Kariera klubowa.
Swoją karierę piłkarską Bezjak rozpoczął w klubie NK Korotan Prevalje. Grał też w juniorach NK Dravograd. Następnie podjął treningi w NK Celje. W 2007 awansował do kadry pierwszej drużyny. 9 kwietnia 2008 zadebiutował w pierwszej lidze słoweńskiej w przegranym 2:5 wyjazdowym meczu z NK Maribor. W sezonie 2009/2010 stał się podstawowym zawodnikiem NK Celje. W klubie tym grał do 2012.
W 2012 Bezjak został zawodnikiem Łudogorca Razgrad. W Łudogorcu swój debiut zanotował 22 września 2012 w wygranym 1:0 domowym meczu z CSKA Sofia. W sezonie 12/13, 13/14 i 14/15 wywalczył z Łudogorcem tytuł mistrza Bułgarii. W sezonie 13/14 wywalczył z Łudgorcem puchar Bułgarii. W 2015 po zakończeniu kontraktu z Łudgorcem podpisał 3 letni kontrakt z chorwackim HNK Rijeka. Następnie grał w SV Darmstadt 98 i Jagiellonii Białystok.
14 stycznia 2019 podpisał kontrakt z cypryjskim klubem APOEL FC.
Kariera reprezentacyjna.
W reprezentacji Słowenii Bezjak zadebiutował 14 sierpnia 2013 w przegranym 0:2 towarzyskim meczu z Finlandią, rozegranym w Turku. Pierwszą bramkę w kadrze strzelił 23 marca 2016 przeciwko Macedonii na Stadion Bonifika.

</doc>
<doc id="3061963" url="https://pl.wikipedia.org/wiki?curid=3061963" title="Beaujolais Nouveau">
Beaujolais Nouveau



</doc>
<doc id="3061964" url="https://pl.wikipedia.org/wiki?curid=3061964" title="Vilaine">
Vilaine

Vilaine – rzeka we Francji, przepływająca przez tereny departamentów Mayenne oraz Ille-et-Vilaine, o długości 218,1 km. Uchodzi do Oceanu Atlantyckiego.

</doc>
