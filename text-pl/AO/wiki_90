<doc id="3126296" url="https://pl.wikipedia.org/wiki?curid=3126296" title="Algo Kärp">
Algo Kärp

Algo Kärp (ur. 13 kwietnia 1985 w Viljandi) – estoński biegacz narciarski, zawodnik klubu Skiclub Viljandi.
Kariera.
Po raz pierwszy na arenie międzynarodowej Algo Kärp pojawił się 8 listopada 2003 roku podczas zawodów FIS Race w Muonio, gdzie zajął 66. miejsce w biegu na 10 km techniką klasyczną. W lutym 2004 roku wystartował na mistrzostwach świata juniorów w Stryn, gdzie zajął między innymi piętnaste miejsce w sztafecie, a bieg na 30 km techniką klasyczną ukończył na 37. miejscu. Na rozgrywanych rok później mistrzostwach świata juniorów w Rovaniemi zajął siódme miejsce w sztafecie i 21. miejsce w sprincie stylem klasycznym. Trzykrotnie startował na mistrzostwach świata w kategorii U-23, najlepszy wynik osiągając na rozgrywanych w 2008 roku mistrzostwach świata młodzieżowców w Malles Venosta, gdzie był trzynasty w biegu na 15 km klasykiem.
W Pucharze Świata zadebiutował 7 stycznia 2006 roku w Otepää, gdzie zajął 50. miejsce w biegu na 15 km stylem klasycznym. Pierwsze pucharowe punkty wywalczył cztery lata później 16 stycznia 2010 roku w tej samej miejscowości, zajmując 29. miejsce w tej samej konkurencji. Najlepsze wyniki osiągnął w sezonie 2008/2009, który ukończył na 146. pozycji w klasyfikacji generalnej. Ponadto na mistrzostwach świata w Oslo w 2011 roku zajął dziesiąte miejsce w sztafecie i 23. miejsce w swej koronnej konkurencji. Jego najlepszym indywidualnym wynikiem olimpijskim jest 41. miejsce na dystansie 50 km techniką klasyczną podczas igrzysk olimpijskich w Vancouver w 2010 roku. Na rozgrywanych cztery lata później igrzyskach w Soczi był dziesiąty w sztafecie. Zdyskwalifikowany za stosowanie dopingu podczas Mistrzostwa Świata 2019 w austriackim Seefeld in Tirol
Osiągnięcia.
Puchar Świata.
Miejsca na podium.
Kärp nie stał na podium indywidualnych zawodów Pucharu Świata.

</doc>
<doc id="3126297" url="https://pl.wikipedia.org/wiki?curid=3126297" title="Rosocha (województwo opolskie)">
Rosocha (województwo opolskie)

Rosocha – osada w Polsce, położona w województwie opolskim, w powiecie oleskim, w gminie Olesno.
Zobacz też: Rosocha

</doc>
<doc id="3126300" url="https://pl.wikipedia.org/wiki?curid=3126300" title="Smolarki (województwo opolskie)">
Smolarki (województwo opolskie)

Smolarki – osada w Polsce, położona w województwie opolskim, w powiecie oleskim, w gminie Olesno.
Zobacz też: Smolarki

</doc>
<doc id="3126301" url="https://pl.wikipedia.org/wiki?curid=3126301" title="Sobisz">
Sobisz

2 miejscowości w Polsce:

</doc>
<doc id="3126302" url="https://pl.wikipedia.org/wiki?curid=3126302" title="Sobisz (powiat oleski)">
Sobisz (powiat oleski)

Sobisz – osada w Polsce, położona w województwie opolskim, w powiecie oleskim, w gminie Olesno.
Zobacz też: Sobisz

</doc>
<doc id="3126303" url="https://pl.wikipedia.org/wiki?curid=3126303" title="Stara Chudoba">
Stara Chudoba

2 miejscowości w Polsce:

</doc>
<doc id="3126305" url="https://pl.wikipedia.org/wiki?curid=3126305" title="Giuliana Salce">
Giuliana Salce

Giuliana Salce (ur. 16 czerwca 1955 w Rzymie) – włoska lekkoatletka specjalizująca się w chodzie sportowym.

</doc>
<doc id="3126308" url="https://pl.wikipedia.org/wiki?curid=3126308" title="Ernest August Hanowerski (1914–1987)">
Ernest August Hanowerski (1914–1987)

Ernest August (IV) Hanowerski, książę Hanoweru, książę Brunszwiku, książę Wielkiej Brytanii i Irlandii ("Ernst August Georg Wilhelm Christian Ludwig Franz Nikolaus Oskar von Hannover", ur. 18 marca 1914 w Brunszwiku; zm. 9 grudnia 1987 w Pattensen) – od 30 stycznia 1953 do 9 grudnia 1987 roku tytularny książę Hanoweru, syn księcia Ernesta Augusta III z Hanoweru i księżnej Wiktorii Luizy Pruskiej.
Życiorys.
Ernest August urodził się w 1914 roku jako kolejny książę Brunszwiku-Lüneburga. Był synem Ernesta Augusta III i księżnej Wiktorii Luizy Pruskiej. Po upadku monarchii w 1918 wraz z rodzicami i rodzeństwem udał się na wygnanie do Austrii. Uczęszczał do szkoły z internatem w Salem. Po ukończeniu gimnazjum studiował prawo w Getyndze. Tam też uzyskał tytuł doktora praw w 1936 roku.
Podczas II wojny światowej brał udział w wojnie przeciwko ZSRR. Służył w Wehrmachcie do 1942 roku pod dowództwem generała Ericha Höpnera. Został ranny wiosną 1943 roku w walkach o Charków. Po nieudanym zamachu na Hitlera 20 lipca 1944 roku został aresztowany przez gestapo. Był przetrzymywany przez kilka tygodni w Berlinie przy Prinz-Albrecht-Strasse. 
Po wojnie uciekł wraz z całą rodziną z zamku w Blankenburgu przed nadciągającą Armią Czerwoną na zamek Marienberg niedaleko Hanoweru. Po śmierci ojca został głową rodziny Welfów i głową dynastii hanowerskiej. Pod kierunkiem żony Ortrud zamek w Marienberg został przekształcony w pałac-muzeum. Książę Ernest August zmarł 9 grudnia 1987 roku w Pattensen. Jego następcą został najstarszy syn Ernest August.
Rodzina.
Ernest August IV był potomkiem króla Jerzego V, ostatniego władcy Królestwa Hanoweru. Spokrewniony był z wieloma domami panującymi Europy, poprzez matkę księżnę Wiktorię Luizę, córkę cesarza Wilhelma II z dynastią Hohenzollernów. Ojciec Ernesta Augusta IV, Ernest August III był ostatnim księciem Brunszwiku-Lüneburga w latach 1913-1918. Ernest August poślubił 5 września 1951 księżniczkę Ortrud Schleswig-Holstein-Sonderburg-Glücksburg (ur. 19 grudnia 1925, zm. 6 lutego 1980). Para miała sześcioro dzieci:
Po śmierci pierwszej żony książę Ernest August ożenił się po raz drugi. 16 lipca 1981 roku poślubił hrabinę Monikę zu Solms-Laubach (ur. 8 sierpnia 1929, zm. 4 czerwca 2015). Para nie miała dzieci.

</doc>
<doc id="3126309" url="https://pl.wikipedia.org/wiki?curid=3126309" title="Stara Chudoba (powiat oleski)">
Stara Chudoba (powiat oleski)

Stara Chudoba – osada w Polsce, położona w województwie opolskim, w powiecie oleskim, w gminie Olesno.
Zobacz też: Stara Chudoba

</doc>
<doc id="3126310" url="https://pl.wikipedia.org/wiki?curid=3126310" title="Hrčova Kečka">
Hrčova Kečka

Hrčova Kečka (1226 m) – szczyt w grupie górskiej Magury Orawskiej w Zewnętrznych Karpatach Zachodnich na Słowacji. Wznosi się w długim grzbiecie Minčola, który początkowo biegnie w zachodnim kierunku do szczytu Hlasna Skala, stąd w południowym i poprzez wierzchołki Opaléne, Mračkovo, Hrčova Kečka, Sokolec, Štefkova, Lysica, Pod Lysicom, Diel opada w widły rzeki Orawa i jej dopływu – potoku Zázrivka. W zachodnim kierunku od szczytu Hrčovej Kečki odchodzi grzbiet oddzielający dwa dopływy Zázrivki: Čremoš i potok z doliny Sokol, w stoki południowo-wschodnie wcina się dolina potoku będącego dopływem Istebnianki.
Hrčova Kečka jest całkowicie zalesiona. Włączona została w obszar Parku Narodowego Mała Fatra. Nie prowadzi przez nią żaden szlak turystyczny, jej północne i wschodnie stoki trawersują natomiast stokowe drogi leśne.

</doc>
<doc id="3126311" url="https://pl.wikipedia.org/wiki?curid=3126311" title="Darja Rybałowa">
Darja Rybałowa

Darja Władimirowna Rybałowa (ros. Дарья Владимировна Рыбалова; ur. 19 sierpnia 1988 w Öskemenie) – kazachska narciarka dowolna, specjalizująca się w jeździe po muldach. W zawodach Puchar Świata zadebiutowała 25 sierpnia 2013 w Cardronie, zajmując czwarte miejsce. Występowała także w zawodach FIS Race oraz Pucharu Europy. Była uczestniczką ZIO w Turynie (2006), ZIO w Vancouver (2010) oraz ZIO w Soczi (2014).

</doc>
<doc id="3126312" url="https://pl.wikipedia.org/wiki?curid=3126312" title="Linia kolejowa nr 540">
Linia kolejowa nr 540

Linia kolejowa nr 540 − zelektryfikowana, w większości dwutorowa linia kolejowa łącząca stację Łódź Chojny ze stacją Łódź Widzew. Odbywa się na niej ruch pociągów towarowych i pociągów pasażerskich.
Historia.
W 1903 r. została otwarta jako jednotorowa linia o rozstawie 1524 mm, po pewnym czasie został dobudowany drugi tor. W czasie I wojny światowej linię przekuto na rozstaw normalnotorowy, a w 1958 r. zelektryfikowano.
Czas przejazdu.
Czas przejazdu między stacjami Łódź Chojny - Łódź Widzew długości 6km przedstawia się następująco (według rozkładu jazdy 2015/2016):

</doc>
<doc id="3126313" url="https://pl.wikipedia.org/wiki?curid=3126313" title="Kulon">
Kulon



</doc>
<doc id="3126318" url="https://pl.wikipedia.org/wiki?curid=3126318" title="Olga Krisztop">
Olga Krisztop

Olga Krisztop (ur. 23 czerwca 1957) – radziecka lekkoatletka specjalizująca się w chodzie sportowym.

</doc>
<doc id="3126320" url="https://pl.wikipedia.org/wiki?curid=3126320" title="Eliminacje Mistrzostw Europy w Piłce Nożnej 2016/Grupa A">
Eliminacje Mistrzostw Europy w Piłce Nożnej 2016/Grupa A

W Grupie A eliminacji do ME 2016 biorą udział następujące zespoły:
Wyniki.
Czas: CET

</doc>
<doc id="3126324" url="https://pl.wikipedia.org/wiki?curid=3126324" title="PKPIC">
PKPIC



</doc>
<doc id="3126326" url="https://pl.wikipedia.org/wiki?curid=3126326" title="Bazylika Wniebowzięcia Najświętszej Maryi Panny w Svetej Gorze">
Bazylika Wniebowzięcia Najświętszej Maryi Panny w Svetej Gorze

Bazylika Wniebowzięcia Najświętszej Maryi Panny w Svetej Gorze (słoweń. Bazilika Marijinega vnebovzetja, Sveta Gora) – bazylika mniejsza znajdująca się w Svetej Gorze, w Słowenii. Znajduje się pod opieką zakonu Franciszkanów.
Obecna bazylika została zbudowana w 1928 roku według projektu Silvana Baresiego (Baricza). Została wzniesiona jako budowla trzynawowa z transeptem. Jest to kościół o długości 72 metrów i szerokości 22 metrów. Jej najcenniejszym dziełem sztuki jest powszechnie znany obraz Mater božja (Matki Bożej), który jest powieszony nad głównym ołtarzem. Został on podarowany przez patriarchę Marino Grimaniego z Akwilei w 1544 roku i uważa się, że artysta wenecki Palmo Starszy, go namalował. W 1717 roku obraz został uroczyście koronowany, a spośród wszystkich wizerunków Matki Boskiej w Słowenii jest najwybitniejszy. Obecny ołtarz główny został zbudowany w 1932 roku, a za nim są pochowani dwaj arcybiskupi Gorycji, arcybiskup Frančišek Borgia Sedej i arcybiskup Mihael Toroš, administrator apostolski dla Jugosławii.
Z wyposażenia kościoła, szczególnie warto wspomnieć o witrażach, datowanych na rok 1939 rok. W tym samym roku świątynia otrzymała organy piszczałkowe o odnowionej jakości. Również niezwykłe są dzwony bazyliki datowane na rok 1921. Stacje Drogi Krzyżowej, namalowane w 1765 roku w stylu barokowym, zostały umieszczone wewnątrz budowli w 1977 roku. Za głównym ołtarzem XIV - wieczna płyta kamienna, pozostałość po dawnym kościele w Svetej Gorze, która została wbudowana w ścianę, po lewej stronie od wejścia, prowadzącego do kaplicy zimowej. W kaplicy zimowej, znajduje się późnogotycka rzeźba Mati Božja (Matki Bożej) z Jezusem, który została wyrzeźbiona w drugiej ćwierci szesnastego stulecia.

</doc>
<doc id="3126328" url="https://pl.wikipedia.org/wiki?curid=3126328" title="Kamień z Grave Creek">
Kamień z Grave Creek

Kamień z Grave Creek – rzekomy prekolumbijski zabytek, mający dowodzić kontaktów między Starym Światem a Ameryką w starożytności. Miał zostać odkryty w 1838 roku, gdy grupa archeologów-amatorów zaczęła rozkopywać indiański kopiec grobowy Grave Creek Mound, położony w zachodniej części Wirginii Zachodniej, niedaleko granicy z Ohio. Wkrótce potem w lokalnej prasie ukazała się anonimowa wiadomość o odkryciu w grobowcu sensacyjnych zabytków wykonanych przez najdawniejszych mieszkańców kontynentu amerykańskiego. Prawdopodobnie autorem artykułu był James Clemens, domniemany pomysłodawca fałszerstwa. Clemens z wykształcenia był fizykiem, a głośne oszustwo archeologiczne miało mu zapewne pomóc w kłopotach finansowych. 
Kamień nie przyniósł swoim „odkrywcom” zbyt wielkiej sławy i nie znalazł większego zainteresowania wśród badaczy, którzy dość szybko uznali go za oszustwo. Jakiś czas po odkryciu zaginął i do dziś zachowała się tylko jego fotografia. Wiadomo, że w 1868 roku stanowił część kolekcji E.H. Davisa. Kolekcja ta została zakupiona przez Muzeum Brytyjskie, w którego magazynach być może kamień znajduje się do dziś.
Rzekomy zabytek to niewielki owalny kamień o wymiarach 4,8×3,6 cm, pokryty na jednej ze stron ułożonymi w rzędach 22 znakami nieznanego alfabetu. Mimo prób nie udało się ich w żaden sposób odczytać, zdaniem krytyków są to bezładnie zestawione znaki zaczerpnięte z różnych pism Starego Świata (zidentyfikowano m.in. pismo egipskie, fenickie, celtyckie i runiczne). Antropolog David Oestreicher, który w 2008 roku badał sprawę kamienia z Grave Greek, stwierdził, że znaki te zostały skopiowane z pracy hiszpańskiego historyka Luisa José Velázqueza de Velasco "Ensayo sobre los alphabetos de las letras desconocidas que se encuentran en las mas antiguas medallas y monumentos de España" z 1752 roku. W trakcie prac wykopaliskowych w Grave Creek Mound odkryto pochodzący z końca starej ery podwójny pochówek szkieletowy z dosyć ubogim wyposażeniem grobowym, nie znaleziono jednak żadnych artefaktów mogących w jakikolwiek sposób wiązać się z tajemniczym kamieniem.
Kamień z Grave Creek jest przedmiotem zainteresowania zwolenników historii alternatywnej. W 1976 roku brytyjski pseudohistoryk Barry Fell ogłosił iż udało mu się rozszyfrować napis, który miałby być sporządzonym w języku punickim epitafium dla królowej Tasach.

</doc>
<doc id="3126329" url="https://pl.wikipedia.org/wiki?curid=3126329" title="Maciej Cuske">
Maciej Cuske

Maciej Cuske (ur. 28 marca 1972 roku w Bydgoszczy) – polski reżyser, scenarzysta i operator filmów dokumentalnych.
Wykształcenie.
W 2005 roku Cuske ukończył kurs dokumentalny w Szkole Wajdy.
Filmy.
Jego pierwszym amatorskim filmem była zrealizowana wspólnie z Marcinem Sauterem niezależna fabuła "I co wy na to, Gałuszko?" (2001). Maciej Cuske jest autorem wielokrotnie nagradzanych dokumentów, wśród których największe sukcesy odnosiły: "Kuracja" (2004), "Antykwariat" (2005), "Na niebie, na ziemi" (2007), "III. Pamiętaj, abyś dzień święty święcił" (2008). W 2013 roku profesjonalnie zadebiutował filmem fabularnym "Stacja Warszawa" wyreżyserowanym wspólnie przez pięciu reżyserów.
Zespół Paladino.
W 2005 roku Maciej Cuske założył razem z przyjaciółmi z kursu dokumentalnego w Szkole Wajdy – Marcinem Sauterem, Piotrem Stasikiem i Thierrym Paladino – Zespół Filmowy Paladino. W ramach Zespołu i zainicjowanego przez Instytut Adama Mickiewicza projektu "Rosja — Polska. Nowe spojrzenie", Cuske nakręcił "Elektryczkę" (2005). Z Zespołem Paladino nakręcił też dwa dokumenty z planu filmów Andrzeja Wajdy: "Katyń. 60 dni na planie" (2007) i "Andrzej Wajda. Róbmy zdjęcie!" (2008).
W 2014 roku Maciej Cuske jest ekspertem Polskiego Instytutu Sztuki Filmowej.

</doc>
<doc id="3126330" url="https://pl.wikipedia.org/wiki?curid=3126330" title="Seo Jee-won">
Seo Jee-won

Seo Jee-won (ur. 13 kwietnia 1994) – południowokoreańska narciarka dowolna, specjalizująca się w jeździe po muldach, która starty w Pucharze Świata rozpoczęła w 2012 r. Występowała także w zawodach FIS Race oraz Pucharu Australijsko-Nowozelandzkiego. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3126333" url="https://pl.wikipedia.org/wiki?curid=3126333" title="Pochwodzioby (podrodzina)">
Pochwodzioby (podrodzina)

Pochwodzioby (Chioninae) – monotypowa podrodzina ptaków z rodziny pochwodziobów (Chionidae).
Zasięg występowania.
Podrodzina obejmuje gatunki występujące na Półwyspie Antarktycznym, wyspach Oceanu Południowego, południowego Oceanu Atlantyckiego i południowego Oceanu Indyjskiego, poza sezonem lęgowym także w południowej części Ameryki Południowej.
Morfologia.
Długość ciała 34–41 cm, rozpiętość skrzydeł 74–80 cm; masa ciała 450–810 g; samce są średnio o około 15% większe i cięższe od samic.
Systematyka.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="3126334" url="https://pl.wikipedia.org/wiki?curid=3126334" title="Chioninae">
Chioninae



</doc>
<doc id="3126335" url="https://pl.wikipedia.org/wiki?curid=3126335" title="Chionis">
Chionis



</doc>
<doc id="3126342" url="https://pl.wikipedia.org/wiki?curid=3126342" title="Czerwieniec (województwo lubuskie)">
Czerwieniec (województwo lubuskie)

Czerwieniec (niem. "Rotheheide") – osada leśna w Polsce położona w województwie lubuskim, w powiecie międzyrzeckim, w gminie Skwierzyna.
W latach 1975–1998 miejscowość administracyjnie należała do województwa gorzowskiego.

</doc>
<doc id="3126343" url="https://pl.wikipedia.org/wiki?curid=3126343" title="Laura Grasemann">
Laura Grasemann

Laura Grasemann (ur. 30 kwietnia 1992) – niemiecka narciarka dowolna, specjalizująca się w jeździe po muldach.
Po raz pierwszy na arenie międzynarodowej pojawiła się 1 lutego 2008 roku w Châtel, gdzie w zawodach Pucharu Europy zajęła piąte miejsce. W Pucharze Świata zadebiutowała 18 grudnia 2008 roku w Méribel, zajmując 24. miejsce w jeździe po muldach. Tym samym już w swoim debiucie zdobyła pierwsze pucharowe punkty. Pierwsze podium w zawodach tego cyklu wywalczyła 4 marca 2018 roku w Tazawako, gdzie rywalizację w muldach podwójnych zakończyła na trzeciej pozycji. W zawodach tych wyprzedziły ją jedynie Tess Johnson z USA i Australijka Britteny Cox. W 2012 roku wystąpiła na mistrzostwach świata juniorów w Valmalenco, zajmując piąte miejsce w muldach podwójnych i siódme w jeździe po muldach. W 2015 roku wystartowała na mistrzostwach świata w Kreischbergu, zajmując dziewiąte miejsce w muldach i jedenaste w muldach podwójnych. Podczas rozgrywanych dwa lata później mistrzostw świata w Sierra Nevada była jedenasta w muldach i osiemnasta w muldach podwójnych. Brała też udział w igrzyskach olimpijskich w Soczi w 2014 roku, gdzie zajęła 22. miejsce w jeździe po muldach.

</doc>
<doc id="3126345" url="https://pl.wikipedia.org/wiki?curid=3126345" title="Jugosławia na Zimowych Igrzyskach Olimpijskich 1998">
Jugosławia na Zimowych Igrzyskach Olimpijskich 1998

Jugosławię na Zimowych Igrzyskach Olimpijskich 1998 reprezentowało dwóch zawodników: jeden mężczyzna i jedna kobieta. Był to piętnasty start reprezentacji Jugosławii na zimowych igrzyskach olimpijskich. Wystartowali oni w narciarstwie alpejskim.

</doc>
<doc id="3126346" url="https://pl.wikipedia.org/wiki?curid=3126346" title="Rajd Polski 2012">
Rajd Polski 2012

Rajd Polski 2012 ( 69. Rajd Polski) to kolejna, 69 edycja rajdu samochodowego Rajd Polski rozgrywanego w Polsce. Rozgrywany był od 28 do 30 września 2012 roku. Bazą rajdu była miejscowość Mikołajki. Rajd był dziesiątą rundą Rajdowych Mistrzostw Europy w roku 2012, a także szóstą rundą Rajdowych Samochodowych Mistrzostw Polski w roku 2012. Składał się z 13 odcinków specjalnych. Dyrektorem rajdy był Tomasz Bartoś. Na żywo rajdu można było słuchać w specjalnie powołanym na tę imprezę radiu rajdowym.
Rajd wygrał jako trzeci Fin w historii Esapekka Lappi jadący samochodem Škoda Fabia S2000, jest on również pierwszym kierowcą, który zwyciężył w Rajdzie Polski za kierownicą samochodu klasy S2000. Jest także najmłodszym zawodnikiem, który wygrał ten rajd. Wygrał on dziesięć z trzynastu odcinków specjalnych (OS) i z ponad dwuminutową przewagą wyprzedził drugą załogę na mecie. Byli to Polacy Michał Sołowow i Maciej Baran jadący Fordem Fiestą RRC. Trzecie miejsce zajęła również polska załoga Grzegorz Grzyb i Daniel Siatkowski startująca Peugeotem 207 S2000.
Rajdu nie ukończył wicelider po 9 OS-ach Michał Kościuszko (tracił wtedy do Lappiego 26 s.), na odcinku „Mrągowo” Michał uszkodził przód swojego Forda i nie mógł kontynuować rajdu.

</doc>
<doc id="3126347" url="https://pl.wikipedia.org/wiki?curid=3126347" title="Świercze (osada w gminie Olesno)">
Świercze (osada w gminie Olesno)

Świercze – osada w Polsce, położona w województwie opolskim, w powiecie oleskim, w gminie Olesno.
Zobacz też: Świercze

</doc>
<doc id="3126349" url="https://pl.wikipedia.org/wiki?curid=3126349" title="Mołoma">
Mołoma

Mołoma – rzeka w europejskiej części Rosji na granicy obwodu kirowskiego i obwodu wołogodzkiego, prawy dopływ Wiatki. Jej długość to 419 kilometrów, a dorzecze ma 12 700 km². Od listopada do kwietnia rzeka skuta jest lodem. Średni przepływ 196 km od dorzecza wynosi 47,7 m³/s.

</doc>
<doc id="3126350" url="https://pl.wikipedia.org/wiki?curid=3126350" title="Elatos z Larisy">
Elatos z Larisy

Elatos z Larisy (gr.:Ἔλατος, "Elatos") – król Lapitów, ojciec Kajneusa, Polifema i Ischysa. Postać z mitologii greckiej.
Pochodzenie Elatosa jest niejasne. Prawdopodobnie jest tesalskim sobowtórem arkadyjskiego herosa Elatosa, syna Arkasa, co jest szczególnie charakterystycznym zjawiskiem dla tradycji tesalskiej. Niewiele się też od swego pierwowzoru różni. Był królem tesalskich Lapitów, którymi rządził z Larisy. Z żoną Hippe miał syna Polifema. Z nim też bywa czasem łączona postać Kajnis/Kajneusa i Ischysa, pierwotnie dzieci arkadyjskiego Elatosa.

</doc>
<doc id="3126351" url="https://pl.wikipedia.org/wiki?curid=3126351" title="Dąbrowa (powiat nakielski)">
Dąbrowa (powiat nakielski)

Dąbrowa – osada leśna w Polsce położona w województwie kujawsko-pomorskim, w powiecie nakielskim, w gminie Szubin.
W latach 1975–1998 miejscowość administracyjnie należała do województwa bydgoskiego.

</doc>
<doc id="3126352" url="https://pl.wikipedia.org/wiki?curid=3126352" title="Lekkoatletyczne rekordy Afryki">
Lekkoatletyczne rekordy Afryki



</doc>
<doc id="3126353" url="https://pl.wikipedia.org/wiki?curid=3126353" title="Universidade Federal do Recôncavo da Bahia">
Universidade Federal do Recôncavo da Bahia

Universidade Federal do Recôncavo da Bahia powstał w 2006 jako "Universidade da Bahia" w Cruz das Almas w stanie Bahia.
Obecnie na uniwersytecie studiuje około 30 tys. osób.

</doc>
<doc id="3126354" url="https://pl.wikipedia.org/wiki?curid=3126354" title="UFRB">
UFRB



</doc>
<doc id="3126355" url="https://pl.wikipedia.org/wiki?curid=3126355" title="Grupa lwowsko-tarnopolska">
Grupa lwowsko-tarnopolska

Grupa lwowsko-tarnopolska – polska grupa etnograficzna z terenu południowych Kresów Wschodnich.
Powstała głównie wskutek kolonizacji polskiej obszarów spustoszonych przez najazdy tatarskie (już od czasów Kazimierza III Wielkiego).
Zamieszkiwali głównie dawne województwa: lwowskie, stanisławowskie, tarnopolskie i wołyńskie.
W sposób znaczący ludność ta ucierpiała podczas prób wygnania lub wymordowania w okresie II wojny światowej (zob. rzeź wołyńska). Po wysiedleniach po drugiej wojnie światowej poza granicami Polski przetrwały tylko resztki ludności tej grupy. Na terenach nowego osadnictwa (gł. na Dolnym Śląsku) nie wytworzyła nowej, własnej nazwy regionalnej.

</doc>
<doc id="3126356" url="https://pl.wikipedia.org/wiki?curid=3126356" title="Ostrygojady (podrodzina)">
Ostrygojady (podrodzina)

Ostrygojady (Haematopodinae) – monotypowa podrodzina ptaków z rodziny ostrygojadów (Haematopodidae). Występują głównie na morskich wybrzeżach. Gniazdują na ziemi. Żywią się mięczakami i skorupiakami wydobywanymi z mułu podczas odpływu morza.
Zasięg występowania.
Podrodzina obejmuje gatunki brodzące, zamieszkujące strefę umiarkowaną i tropikalną całego świata.
Charakterystyka.
Długość ciała 40–51 cm, rozpiętość skrzydeł 76–86 cm; masa ciała 425–980 g. Dziób długi, prosty, obustronnie spłaszczony o tępym końcu; nogi mocne, między palcami szczątkowa błona pławna; skrzydła stosunkowo długie, a ogon krótki. W upierzeniu przeważa kolor czarny lub ciemnobrązowy z domieszką białego. Gniazdo zakładają na ziemi; w zniesieniu 2 do 5 jaj. Wysiadują obydwoje rodzice.
Systematyka.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="3126357" url="https://pl.wikipedia.org/wiki?curid=3126357" title="Haematopodinae">
Haematopodinae



</doc>
<doc id="3126359" url="https://pl.wikipedia.org/wiki?curid=3126359" title="Jugosławia na Zimowych Igrzyskach Olimpijskich 1992">
Jugosławia na Zimowych Igrzyskach Olimpijskich 1992

Jugosławię na Zimowych Igrzyskach Olimpijskich 1992 reprezentowało 25 zawodników: dwudziestu dwóch mężczyzn i trzech kobiet. Był to czternasty start reprezentacji Jugosławii na zimowych igrzyskach olimpijskich.
Na tych igrzyskach reprezentacja Jugosławii po raz pierwszy w historii wystąpiła bez sportowców z Chorwacji i Słowenii, gdyż te kraje ogłosiły niepodległość 25 czerwca 1991 roku i jako pierwsze wystąpiły z federacji jugosłowiańskiej. W tych krajach niedługo po ogłoszeniu niepodległości zostały sformowane narodowe komitety olimpijskie i zostały jeszcze przed igrzyskami uznane przez Międzynarodowy Komitet Olimpijski dzięki czemu zostały zaproszone do udziału na zimowych igrzyskach olimpijskich. W reprezentacji zabrakło również sportowców pochodzących z Macedonii, jednak sportowcy stamtąd pochodzący nie brali udziału na tych igrzyskach, gdyż nie wystawiono reprezentacji (Macedonia zadebiutowała w tym samym roku na letnich igrzyskach olimpijskich). W związku z tym na igrzyskach Jugosławię reprezentowali Bośniacy (którzy jeszcze w tym samym roku wystąpili z federacji jugosłowiańskiej), Serbowie i Czarnogórcy.
Były to ostatnie igrzyska olimpijskie w którym brała udział reprezentacja "starej" Jugosławii. Z powodu sankcji międzynarodowych Jugosławia nie została dopuszczona do startu na Letnich Igrzyskach Olimpijskich 1992 jako ekipa narodowa (ostatecznie sportowcy z tego kraju wystąpili jako niezależna ekipa posługując się flagą olimpijską) a także nie dopuszczono tego kraju do startu na Zimowych Igrzyskach Olimpijskich 1994. Reprezentacja "nowej" Jugosławii złożona wyłącznie z Serbów i Czarnogórców na igrzyskach olimpijskich zadebiutowała podczas letniej edycji w 1996 po zakończeniu wojny w Jugosławii.
Skład reprezentacji.
Narciarstwo alpejskie.
Kombinacja mężczyzn
Kombinacja kobiet

</doc>
<doc id="3126362" url="https://pl.wikipedia.org/wiki?curid=3126362" title="Kuryliwka (obwód czerkaski)">
Kuryliwka (obwód czerkaski)

Kuryliwka (, ) – wieś na Ukrainie, w obwodzie czerkaskim, w rejonie czerkaskim; 264 mieszk. (2001). 
Kuryłowka w 1765 należała do starostwa kaniowskiego w województwie kijowskim. Kuryłówka była siedzibą gminy w powiecie kaniowskim. 
W 1855 w Kuryłówce zmarł Józef Jeżowski. 

</doc>
<doc id="3126363" url="https://pl.wikipedia.org/wiki?curid=3126363" title="Czeski Las (Góry Bardzkie)">
Czeski Las (Góry Bardzkie)

Czeski Las - dawna kolonia leśna w Polsce położona w województwie dolnośląskim, w powiecie kłodzkim, w gminie Kłodzko w Górach Bardzkich, należała do wsi Wojbórz.
Położenie.
Kolonia położona była w Górach Bardzkich, na rozległym spłaszczeniu pomiędzy szczytami Stróża i Zajęcznik, na wysokości około 550–600 m n.p.m.
Historia.
Osada powstała w pierwszej połowie XVIII wieku, założona przez mieszkańców Wojborza. Składała się z 8 zagród i folwarku. Po 1945 roku została opuszczona, a zabudowania popadły w ruinę i zostały rozebrane. Po kolonii Czeski Las pozostały: Polana Makowiak i Polana Klauza.

</doc>
<doc id="3126365" url="https://pl.wikipedia.org/wiki?curid=3126365" title="Dąbrowa (gmina Opalenica)">
Dąbrowa (gmina Opalenica)

Dąbrowa – dawna osada leśna w Polsce położona w województwie wielkopolskim, w powiecie nowotomyskim, w gminie Opalenica.
W latach 1975–1998 miejscowość położona była w województwie poznańskim.
Nazwę zniesiono z 2023 r. Uwaga w PRNG 2022 "brak zabudowy".

</doc>
<doc id="3126366" url="https://pl.wikipedia.org/wiki?curid=3126366" title="Piaski (województwo małopolskie)">
Piaski (województwo małopolskie)

Piaski – kolonia w Polsce w województwie małopolskim, w powiecie olkuskim, w gminie Wolbrom, przy drodze wojewódzkiej nr 783.
W latach 1975–1998 miejscowość należała administracyjnie do województwa katowickiego.

</doc>
<doc id="3126368" url="https://pl.wikipedia.org/wiki?curid=3126368" title="Tomáš Majtán">
Tomáš Majtán

Tomáš Majtán (ur. 30 marca 1987 w Bratysławie) – słowacki piłkarz występujący na pozycji napastnika w austriackim klubie ASK-BSC Bruck an der Leitha. Wychowanek Interu Bratysława, w trakcie swojej kariery reprezentował także barwy Petržalki, Žiliny, Baníka Ostrawa, Górnika Zabrze, FK Senica, Spartaka Trnawa, 1. FK Příbram, SS Racing Club Roma, Mezőkövesd Zsóry FC i MFK Skalica. Były reprezentant Słowacji do lat 21.

</doc>
<doc id="3126369" url="https://pl.wikipedia.org/wiki?curid=3126369" title="Szablodzioby">
Szablodzioby



</doc>
<doc id="3126370" url="https://pl.wikipedia.org/wiki?curid=3126370" title="Recurvirostrinae">
Recurvirostrinae



</doc>
<doc id="3126375" url="https://pl.wikipedia.org/wiki?curid=3126375" title="Himantopodinae">
Himantopodinae



</doc>
<doc id="3126380" url="https://pl.wikipedia.org/wiki?curid=3126380" title="Tõnu Kaalep">
Tõnu Kaalep

Tõnu Kaalep (ur. 12 listopada 1966 w Viljandi, zm. 27 maja 2018) – estoński designer, grafik, krytyk kultury i pisarz dramatyczny.

</doc>
<doc id="3126381" url="https://pl.wikipedia.org/wiki?curid=3126381" title="Tonu Kaalep">
Tonu Kaalep



</doc>
<doc id="3126382" url="https://pl.wikipedia.org/wiki?curid=3126382" title="John F. Reynolds">
John F. Reynolds



</doc>
<doc id="3126385" url="https://pl.wikipedia.org/wiki?curid=3126385" title="Pobórz (kolonia)">
Pobórz (kolonia)



</doc>
<doc id="3126386" url="https://pl.wikipedia.org/wiki?curid=3126386" title="Mieczysław Hejnowicz">
Mieczysław Hejnowicz

Mieczysław Hejnowicz (ur. 18 października 1890, zm. 21 października 1939) – działacz społeczno-polityczny.
Życiorys.
Mieczysław Hejnowicz urodził się w Gostyniu, a jego rodzicami byli Stanisław Hejnowicz, młynarz oraz Julianna z domu Hejnowicz. W rodzinnym mieście w szkole wydziałowej ukończył 4 klasy. Następnie wyjechał w 1908 do Danii, gdzie ukończył 3-letnią szkołę młynarską i zdobywając tym samym zawód młynarza. Po powrocie w 1911 do Gostynia podjął pracę w wyuczonym zawodzie. Wcielony do armii niemieckiej podczas I wojny światowej i walczył w niej na froncie zachodnim, a pod Verdun był ranny. Wybrano go 11 listopada 1918 na przewodniczącego Rady Żołnierskiej w Gostyniu. W powstaniu wielkopolskim był uczestnikiem walk pod Lesznem. Od 1919 do 1921 w starostwie gostyńskim był pracownikiem wydziału wojskowego. Jako właściciel młyna do 1939 w Związku Młynarzy Wielkopolskich był jego prezesem oraz zasiadał w radzie miejskiej Gostynia.
Działalność społeczna i polityczna.
Zasiadał w zarządzie Towarzystwa Gimnastycznego „Sokół”, Towarzystwa Czytelni Ludowych, Akcji Katolickiej Związku Towarzystw Przemysłowych i Rzemieślniczych. Działał w ruchu narodowodemokratycznym. Prezes Związku Ludowo-Narodowego w Gostyniu, a od 1928 do 1938 był nim w powiecie gostyńskim. Również w powiecie był organizatorem SN z ramienia Zarządu Wojewódzkiego Stronnictwa Narodowego. Delegat, którego wybrał w 1928 Zarząd Wojewódzki do Rady Naczelnej w Warszawie. Od 1929 do 1932 pełnił jednocześnie obowiązki kierownika powiatowego Wydziału Młodych Obozu Wielkiej Polski. W 1930 kandydował z ramienia tej partii do sejmu, lecz nie wybrano go. Główny organizator komitetów wyborczych endecji w powiecie gostyńskim do rad miejskich oraz sejmu. Zwolennik linii politycznej, którą reprezentowała we władzach SN grupa Mariana Seydy.
Okoliczności śmierci.
Wyjechał z Gostynia 3 września 1939 i pojechał do Dolska, a następnie Sempolna, w którym organizował, z ochotników tam napływających, pułk wielkopolski, mający walczyć z Niemcami. Władze wojskowe wyznaczyły go w Brdowie na stanowisko komendanta. Dotarł do Kutna, ale powrócił do Gostynia obawiając się niewoli niemieckiej. Aresztowany 19 października 1939 w roli zakładnika, a 21 października rozstrzelano go na gostyńskim rynku i pochowany na cmentarzu gostyńskim. Niemcy określali go mianem „der Polenkonig”.
Tablica upamiętniająca ofiary egzekucji z 1939 została ustanowiona na ścianie ratusza w Gostyniu.
Życie rodzinne.
Od 1918 był żonaty z Heleną Czwojdzińską i miał z nią dzieci: Michalinę (ur. 1919), Zofię (1921-2011), Bolesława (ur. 1922), Kazimierę (ur. 1924), Stefana (ur. 1925), Felicję (ur. 1927), Mieczysława (ur. 1928), Henryka-Stanisława (ur. 1930), Andrzeja (ur. 1931), Marię (ur. 1933), Janusza (ur. 1938).

</doc>
<doc id="3126387" url="https://pl.wikipedia.org/wiki?curid=3126387" title="Kliny pomiarowe">
Kliny pomiarowe

Kliny pomiarowe – wykonane z hartowanej stali zakończone z jednej strony powierzchnię płaską, a z drugiej fragmentem powierzchni walcowej. Powierzchnie te są nachylone do siebie pod niewielkim kątem (jednakowym dla całego kompletu klinów}. 
Kliny są zawsze używane parami i składane powierzchniami płaskimi, w ten sposób, a powierzchnie walcowe były do siebie równoległe. Wykorzystanie pary klinów pozwala zastąpić wymiar wewnętrzny wymiarem zewnętrznym i wykorzystać łatwiej dostępne przyrządy do pomiaru wymiarów zewnętrznych. Sposób użycia wyjaśnia rysunek.

</doc>
<doc id="3126389" url="https://pl.wikipedia.org/wiki?curid=3126389" title="Jan Kanty Rzesiński">
Jan Kanty Rzesiński

Jan Kanty Hieronim Stefan Rzesiński ps. Jan z Oświęcimia (ur. 22 sierpnia 1803 w Rajsku k. Oświęcimia, zm. 25 czerwca 1855 w Krakowie) – polski prawnik, filozof, literat, polityk, od roku 1823 związany z Uniwersytetem Jagiellońskim (Biblioteka Jagiellońska, Wydział Filozoficzny – Katedra Prawa Natury i Prawa Kryminalnego), członek Zgromadzenia Reprezentantów Wolnego Miasta Kraków, uczestnik prac sejmowego Komitetu Prawodawczego.
Życiorys.
Był synem Barbary z Wolskich i Józefa herbu Jastrzębiec. Skończył Gimnazjum św. Anny w Krakowie, który od roku 1815 był stolicą formalnie niepodległego państwa – Rzeczypospolitej Krakowskiej (Wolne Miasto Kraków).
Mając lat 16 debiutował jako poeta. W Pszczółce Krakowskiej były publikowane m.in. jego wiersze o tematyce historycznej (są uznawane ze mało oryginalne). Studia w dziedzinie prawa i filozofii podjął na Uniwersytecie Jagiellońskim. W czasie studiów był aplikantem przy Trybunale I Instancji Wolnego Miasta Krakowa (1821–1823). Od roku 1823 zajmował stanowisko adiunkta Bibliotece Jagiellońskiej. Uzyskał stopień magistra filozofii w lipcu 1824 roku, stopień doktora filozofii w lipcu 1826 roku (pracę doktorską wykonał na temat "De Justino Trogi Pompei epitomatore"). Rozprawa doktorska w dziedzinie prawa nosiła tytuł "De usuris secundum ius romanum". Była podstawą nadania tytułu doktora praw w roku 1828.
Po skończeniu studiów pracował nadal w Bibliotece Jagiellońskiej, w której był adiunktem do roku 1829, a następnie – w latach 1831–1850 – zastępcą kierownika (bibliotekarza). W okresie 1829–1831 wykładał, jako zastępca profesora, na Wydziale Filozoficznym UJ. Od roku 1831 prowadził wykłady z prawa rzymskiego (był uznawany za wybitnego znawcę prawa rzymskiego i cywilnego), powierzone mu na wniosek gen. Józefa Załuskiego – kuratora UJ (Rada Wydziału Prawa nie przyznała mu stanowiska profesora nadzwyczajnego). W tymże roku rozpoczął praktykę adwokacką. W latach 1835–1836, po śmierci Jerzego S. Bandtkiego, wykładał też bibliografię na Wydziale Filozofii. Kontynuował też prace Bandtkiego, dotyczące zbiorów Biblioteki UJ – przeprowadził ogólne skontrum księgozbioru, uporządkował zbiory druków ulotnych, opracował katalog dubletów.
Jako polityk Rzesiński starał się godzić polityczny realizm z romantycznymi nadziejami na przyszłą suwerenność Polski. Jako filozof poszukiwał możliwości pogodzenia filozoficznego i historycznego punktu widzenia (jego zdaniem „duch przeszłości” musi łączyć się z „przeczuciem przyszłości”). Uważał za korzystne zachowanie "status quo" Wolnego Miasta. W roku 1844 został wybrany do Sejmu Wolnego Miasta Krakowa, w którym pracował w Komitecie Prawodawczym. Był zwolennikiem zasady, że modyfikacji projektów aktów prawnych mogą dokonywać tylko komitety sejmowe, a uprawnienia deputowanych należy ograniczyć do składania uwag do projektów. Sprzeciwiał się odrzuceniu instytucji rozwodów z obowiązującego Kodeksu Napoleona (projekt zgłoszony przez Senat, nie został przyjęty). Brał aktywny udział w debatach dotyczących prawa hipotecznego, „prawa o opiekach”, ustawy emerytalnej (zabiegał o regulacje korzystne dla nauczycieli). 
W roku 1848, w czasie Wiosny Ludów, był członkiem krakowskiego Komitetu Narodowego, w którym działał w zespole przygotowującym projekt reorganizacji władzy sądowniczej. Był też członkiem deputacji wysłanej w kwietniu 1848 do Wiednia z dokumentem „Protestacja mieszkańców Krakowa wskutek doznanych gwałtów i nadużyć od władz cywilnych i wojskowych…” Dokument przygotowano po zbombardowaniu Krakowa przez Austriaków 26 kwietnia 1848 roku. W skład delegacji wchodzili – poza Janem Rzesińskim – Stefan Potocki i Antoni Zygmunt Helcel. Otrzymano zapewnienie, że zostanie powołana specjalna komisja rządowa, do czego jednak nie doszło.
Od jesieni 1848 Jan Kanty Rzesiński wykładał, jako zastępca profesora, w Katedrze Prawa natury i kryminalnego (nadal prowadząc własną kancelarię). W roku 1850 został profesorem zwyczajnym filozofii prawa oraz rozpoczął pracę w komisji przygotowującej statut gminny Krakowa. Mimo intensywnej germanizacji Wydziału Prawa, otrzymał osobiste zezwolenie na prowadzenie wykładów w języku polskim. Po czterech latach otrzymał katedrę prawa francuskiego i dawnego prawa cywilnego – jedyną na Wydziale katedrę z polskim językiem wykładowym.
Był członkiem Krakowskiego Towarzystwa Naukowego od 31 grudnia 1847 roku i członkiem Komitetu wydziału akademickiego umiejętności moralnych od 4 listopada 1848 roku.
Życie osobiste.
Ożenił się z Joanną a Woszczyńskich (1818–1864). Mieli córkę Helenę.
Był właścicielem kamienicy przy uu Kanoniczej 14 i lokali przy ul. Poselskiej, m.in. części Pałac Wielopolskich, zakupionej po pożarze.
Zmarł 25 czerwca 1855 roku. Został pochowany na Cmentarzu Rakowickim.
Córka wyszła za mąż za Andrzeja Rydzowskiego, który opublikował prace Jana Kanty Rzesińskiego, pozostawione w rękopisie.
Praca naukowa.
Rzesiński był wszechstronnym badaczem, podejmującym zagadnienia prawne (z dogmatyk prawniczych, historii prawa, filozofii prawa), filozoficzne i literackie. Jego dorobek nie jest na ogół oryginalny i miał charakter popularyzatorski i dydaktyczny.
Prowadząc wykłady z prawa rzymskiego (1831) upowszechnił odkryte niedawno (1816) przez Bartholda Niebuhra "Instytucje" Gajusza. Był pierwszą osobą, która wykładała w Krakowie filozofię prawa, zamiast dotychczasowego kursu prawa natury.
Był zwolennikiem filozofii Hegla, związanym z polskimi heglistami skupionymi wokół Kwartalnika Naukowego. Jego refleksja nad prawem prawa uprawiana była w duchu heglowskim, łącząc elementy historyczne i filozoficzne.

</doc>
<doc id="3126391" url="https://pl.wikipedia.org/wiki?curid=3126391" title="Lasy Panewnickie">
Lasy Panewnickie

Lasy Panewnickie – kompleks leśny znajdujący się na granicy Katowic, Mikołowa, Rudy Śląskiej i Chorzowa, stanowi północny przyczółek dawnej dziedziny książąt pszczyńskich − Lasów Pszczyńskich (Puszcza Śląska), obecnie w Leśnym pasie ochronnym GOP.
Lasy Panewnickie zarządzane są przez Nadleśnictwo Katowice z Regionalnej Dyrekcji Lasów Państwowych w Katowicach (leśnictwa: Zadole, Panewnik i Śmiłowice). Na terenie lasów znajduje się Zespół przyrodniczo-krajobrazowy „Uroczysko Buczyna” oraz zbiornik wodny Starganiec (dawny ośrodek wodno-rekreacyjny katowickiej Huty Baildon). Przez lasy przepływają: Kłodnica, Ślepotka i Potok Jamna.
Przed II wojną światową zbudowano na terenie Lasów Panewnickich polowe schrony piechoty, tzw. „Urbany”. Stanowiły część południowego skrzydła Obszaru Warownego „Śląsk” (odcinek „Mikołów”). Ostatnią inspekcję przeprowadził w kwietniu 1939 dowódca Armii „Kraków” gen. bryg. Antoni Szylling. W Lasach Panewnickich w 1939 rozstrzeliwano i chowano skrycie powstańców śląskich i harcerzy. Pomniki upamiętniające te egzekucje znajdują się w lesie oraz na cmentarzu komunalnym w Ligocie − Pomnik Obrońców Katowic. Przez Lasy Panewnickie przebiega Szlak Bohaterów Wieży Spadochronowej. W Lasach Panewnickich w bunkrze-ziemiance ukrywali się w latach 1943-1944 partyzanci katowickiego inspektoratu Armii Krajowej z oddziału ppor Wiesława Andryszaka pseud. „Wieś”. Kryjówkę wysadzono 9 lutego 1944. W 1994 w jej miejscu ustawiono głaz-pomnik.
Z odpadów produkowanych przez kopalnię „Halemba” z Rudy Śląskiej, począwszy od lat 60. XX w., usypana została tzw. Hałda Panewnicka. Ma wysokość ok. 12 metrów i zajmuje powierzchnię ok. 100 hektarów. W ramach unijnego Programu Operacyjnego Infrastruktura i Środowisko, kosztem 30 mln zł, do 2026 planuje się rewitalizację tego terenu i likwidację hałdy. Hałda była eksploatowana przez miłośników quadów i sportów motorowych.
Przez Lasy Panewnickie przebiegają również Szlak Dwudziestopięciolecia PTTK oraz Szlak Krawędziowy GOP. Na terenie lasów wytyczone są trasy rowerowe (numery 2, 5 oraz 122).
W grudniu 2013 otwarto drogowy łącznik, prowadzący z ulicy Panewnickiej w Katowicach do Chorzowa Batorego, przechodzący przez północną część Lasów Panewnickich, w pobliżu Czarnego Stawu.
Na terenie lasów od 2012 odbywa się organizowany przez Akademię Wychowania Fizycznego im. Jerzego Kukuczki w Katowicach cykliczny Panewnicki Dziki Bieg.

</doc>
<doc id="3126393" url="https://pl.wikipedia.org/wiki?curid=3126393" title="Rokiciny (osada leśna w województwie łódzkim)">
Rokiciny (osada leśna w województwie łódzkim)

Rokiciny – osada leśna w Polsce położona w województwie łódzkim, w powiecie tomaszowskim, w gminie Rokiciny.
W latach 1975–1998 miejscowość położona była w województwie piotrkowskim.

</doc>
<doc id="3126394" url="https://pl.wikipedia.org/wiki?curid=3126394" title="Publikacje i dokumenty Benedykta XVI">
Publikacje i dokumenty Benedykta XVI

Poniżej znajduje się zbiór publikacji i dokumentów Benedykta XVI (Josepha Ratzingera), które opublikował przed i podczas pontyfikatu.
jako Benedykt XVI (2005–2013).
Dokumenty papieskie.
Encykliki.
Benedykt XVI wydał trzy encykliki:
Adhortacje apostolskie.
Benedykt XVI wydał cztery adhortacje apostolskie:
Motu propria.
Benedykt XVI wydał 18 Motu propria:
Konstytucje apostolskie.
Benedykt XVI wydał ponad 10 Konstytucji apostolskich:

</doc>
<doc id="3126396" url="https://pl.wikipedia.org/wiki?curid=3126396" title="Hedvig Wessel">
Hedvig Wessel

Hedvig Wessel (ur. 25 sierpnia 1995 w Oslo) – norweska narciarka dowolna, specjalizująca się w jeździe po muldach. W 2014 roku wystartowała na igrzyskach olimpijskich w Soczi, gdzie uplasowała się na 26. miejscu. Była też między innymi czternasta w muldach podwójnych podczas mistrzostw świata w Kreischbergu w 2015 roku. Najlepsze wyniki w Pucharze Świata, osiągnęła w sezonie 2015/2016, kiedy to zajęła 46. miejsce w klasyfikacji generalnej, a w klasyfikacji jazdy po muldach była dwunasta.

</doc>
<doc id="3126398" url="https://pl.wikipedia.org/wiki?curid=3126398" title="Eberau">
Eberau

Eberau (węg. "Monyorókerék", burg.-chorw. "Eberava") – gmina targowa w Austrii, w kraju związkowym Burgenland, w powiecie Güssing. Według Austriackiego Urzędu Statystycznego liczyła 952 mieszkańców (1 stycznia 2014).

</doc>
<doc id="3126399" url="https://pl.wikipedia.org/wiki?curid=3126399" title="Ogólnopolski Festiwal Sztuk Przyjemnych i Nieprzyjemnych">
Ogólnopolski Festiwal Sztuk Przyjemnych i Nieprzyjemnych



</doc>
<doc id="3126401" url="https://pl.wikipedia.org/wiki?curid=3126401" title="Monyorókerék">
Monyorókerék



</doc>
<doc id="3126403" url="https://pl.wikipedia.org/wiki?curid=3126403" title="Pearl (przedsiębiorstwo)">
Pearl (przedsiębiorstwo)

, znana jako Pearl - międzynarodowa korporacja z siedzibą w mieście Chiba w Japonii, produkująca instrumenty muzyczne. Powstała w 1946 roku z inicjatywy Katsumi Yanagisawy.
Na instrumentach firmy Pearl grają m.in. tacy muzycy jak: Daniel Erlandsson, Chad Smith, Ian Paice, Joey Jordison, Mike Mangini, George Kollias, Zbigniew Promiński, Ray Luzier oraz Tommy Lee.

</doc>
<doc id="3126404" url="https://pl.wikipedia.org/wiki?curid=3126404" title="Chiński rock">
Chiński rock

Chiński rock ("CRock" lub "C-Rock") – nurt muzyki chińskiej, odwołujący się do europejskich i amerykańskich gatunków takich jak rock, soft rock, rock alternatywny, a także punk, metal, metal symfoniczny, muzyka elektroniczna i wiele innych.

</doc>
<doc id="3126410" url="https://pl.wikipedia.org/wiki?curid=3126410" title="Antti Laaksonen">
Antti Laaksonen

Antti Laaksonen (ur. 3 października 1973 w Tammeli) – fiński hokeista.
Laaksonen w 2001 roku zdobył medal na mistrzostwach świata w hokeju na lodzie mężczyzn srebrny medal. W 2004 roku uczestniczył w pucharze świata w hokeju na lodzie, gdzie również zdobył srebro.
W 2006 roku hokeista wystartował na Zimowych Igrzyskach Olimpijskich 2006. Podczas tych igrzysk reprezentacja Finlandii wraz z Laaksonenem zmierzyła się m.in. z Kanadą, Stanami Zjednoczonymi czy Czechami. W rundzie finałowej Finlandia przegrała 3:2 z reprezentacją Szwecji zajmując 2. miejsce i uzyskując srebro.
Kluby.
"Źródło:"

</doc>
<doc id="3126412" url="https://pl.wikipedia.org/wiki?curid=3126412" title="Pilawa (osada leśna w powiecie piaseczyńskim)">
Pilawa (osada leśna w powiecie piaseczyńskim)

Pilawa – osada leśna (leśniczówka) w Polsce położona w województwie mazowieckim, w powiecie piaseczyńskim, w gminie Piaseczno.
W latach 1975–1998 miejscowość należała administracyjnie do województwa warszawskiego.

</doc>
<doc id="3126413" url="https://pl.wikipedia.org/wiki?curid=3126413" title="Ignac Peczely">
Ignac Peczely



</doc>
<doc id="3126415" url="https://pl.wikipedia.org/wiki?curid=3126415" title="Pluvialis">
Pluvialis



</doc>
<doc id="3126416" url="https://pl.wikipedia.org/wiki?curid=3126416" title="Pluvialinae">
Pluvialinae



</doc>
<doc id="3126417" url="https://pl.wikipedia.org/wiki?curid=3126417" title="King of Prussia">
King of Prussia

King of Prussia – jednostka osadnicza ("census-designated place") w gminie ("township") Upper Merton, w hrabstwie Montgomery, w stanie Pensylwania, w Stanach Zjednoczonych, położona około 25 km na północny zachód od Filadelfii. W 2010 roku miejscowość liczyła 19 936 mieszkańców.
Miejscowość założona została na początku XVIII wieku przez walijskich osadników, którzy nazwali ją Reeseville. Nazwa King of Prussia pochodzi od karczmy istniejącej co najmniej od 1769 roku, nazwanej na cześć króla Prus (ang. "king of Prussia") Fryderyka II Wielkiego. Pod koniec XVIII wieku nazwa ta zaczęła funkcjonować w odniesieniu do całego tego obszaru a w 1850 roku została przyjęta przez US Postal Service. 
W miejscowości znajduje się jedno z największych centrów handlowych w kraju – King of Prussia Mall, liczące ponad 400 sklepów i restauracji.

</doc>
<doc id="3126421" url="https://pl.wikipedia.org/wiki?curid=3126421" title="Eudromias morinellus">
Eudromias morinellus



</doc>
<doc id="3126423" url="https://pl.wikipedia.org/wiki?curid=3126423" title="Brytyjski Komitet Olimpijski">
Brytyjski Komitet Olimpijski

Brytyjski Komitet Olimpijski (BOA) (ang. "British Olympic Association") – brytyjski narodowy komitet olimpijski, stowarzyszenie związków i organizacji sportowych z siedzibą w Londynie. Zajmuje się przede wszystkim organizacją udziału reprezentacji Wielkiej Brytanii w igrzyskach olimpijskich, a także upowszechnianiem idei olimpijskiej i promocją sportu oraz reprezentowaniem brytyjskiego sportu w organizacjach międzynarodowych, w tym w Międzynarodowym Komitecie Olimpijskim.
Informacje ogólne.
Brytyjski Komitet Olimpijski powstał w 1905 roku w Izbie Gmin przez przedstawicieli związków sportowych szermierki, ratownictwa (life-saving), kolarstwa, łyżwiarstwa, wioślarstwa, lekkoatletyki, rugby, piłki nożnej i łucznictwa. Jego główną rolą jest przygotowanie i wybór sportowców do udziału w letnich, zimowych i młodzieżowych igrzyskach olimpijskich, a także promowanie sportu i idei olimpijskich na terenie kraju. Wielka Brytania jest jednym z pięciu państw, które wysyłały sportowców na wszystkie letnie igrzyska, oraz wśród trzech krajów obecnych na wszystkich igrzyskach zimowych. Organizacja jest niezależna i finansowana ze źródeł prywatnych.
Prezydentem BOA jest księżniczka Anna, funkcję prezesa pełni natomiast Hugh Robertson.

</doc>
<doc id="3126424" url="https://pl.wikipedia.org/wiki?curid=3126424" title="British Olympic Association">
British Olympic Association



</doc>
<doc id="3126425" url="https://pl.wikipedia.org/wiki?curid=3126425" title="Kościół Metodystyczny Wielkiej Brytanii">
Kościół Metodystyczny Wielkiej Brytanii

Kościół Metodystyczny Wielkiej Brytanii – największe wyznanie metodystyczne i czwarte chrześcijańskie w Wielkiej Brytanii. W 2020 roku Kościół liczył 164 024 członków. Kościół jest członkiem Światowej Rady Kościołów, Światowej Rady Metodystów i innych związków wyznaniowych.
Kościół Metodystyczny bierze swoje początki w naukach Johna Wesleya (1703–1791), który prowadził przebudzenia ewangeliczne w XVIII-wiecznej Wielkiej Brytanii, a oficjalnie został założony w 1932 roku w wyniku połączenia trzech kościołów metodystycznych.
Od lipca 2021 roku Kościół przyjął nowe prawo kościelne zezwalające na święcenie par homoseksualnych. Kościół przygotował okolicznościową liturgię ślubną dla par jednopłciowych. Pierwszy ślub zaplanowano na jesień 2021. 

</doc>
<doc id="3126427" url="https://pl.wikipedia.org/wiki?curid=3126427" title="David Ackroyd">
David Ackroyd

David Ackroyd (ur. 30 maja 1940 w East Orange) – amerykański aktor telewizyjny, radiowy, teatralny i filmowy.
Życiorys.
Urodził się w East Orange, w hrabstwie Essex, w stanie New Jersey jako syn Charlotte Beatrice (z domu Henderson) i Arthura Oldfielda Ackroyda, rzeczoznawcy ubezpieczeniowego. Kiedy miał dwanaście lat wraz z rodziną przeprowadził się do Wayne w New Jersey. Studiował na Uniwersytecie Bucknell w Pensylwanii, gdzie w 1962 uzyskał tytuł licencjata jako student ROTC. Po ukończeniu studiów występował w produkcjach teatralnych, odbywając służbę wojskową w Arizonie. Następnie skupił się na sztuce jako karierze po zapisaniu się do Yale Drama School na Uniwersytecie Yale, gdzie uzyskał tytuł magistra sztuk pięknych w 1968.
Przez trzy sezony był związany z Yale Repertory Theatre i przez sześć sezonów występował na Williamstown Theatre Festival, m.in. w 1966 jako Tony Kirby w komedii "Cieszmy się życiem". Grywał także poza Stanami Zjednoczonymi, na Tajwanie, w Rosji, Polsce, Niemczech, Francji i Czechach. Po raz pierwszy trafił na mały ekran w jednym z odcinków serialu PBS "NET Playhouse" (1969). W 1971 zadebiutował na Broadwayu w przedstawieniu "Nieprawdopodobni bohaterowie" ("Unlikely Heroes"). Po gościnnym występie w komedii krótkometrażowej mockument Woody’ego Allena "Men of Crisis: The Harvey Wallinger Story" (1972), przyjął rolę Kevina Kincaida w operze mydlanej CBS "The Secret Storm" ("Sekretna burza", 1972). Następnie grał postać doktora Dave’a Gilchrista w operze mydlanej NBC "Inny świat" ("Another World", 1974-1977).
W latach 1975-1976 występował w Lincoln Center na Broadwayu w "Hamlecie" jako Rosencrantc, szkolny kolega głównego bohatera (Sam Waterston). W 1977 na off-Broadwayu grał rolę autora w spektaklu " Isadora Duncan śpi z rosyjską marynarką wojenną" ("Isadora Duncan Sleeps with the Russian Navy"). W miniserialu kryminalnym NBC "The Dark Secret of Harvest Home" (1978) na podstawie powieści Thomasa Tryona z Bette Davis został obsadzony w głównej roli Nicka Constantine’a. W operze mydlanej CBS "Dallas" (1978) występował jako Gary Ewing, zanim przejął tę rolę Ted Shackelford.
Życie prywatne.
30 marca 1963 poślubił Ruth Gail Liming. Mają dwie córki: Jessicę Lyn i Abigail Ruth.
Nie ma żadnego pokrewieństwa z Danem Aykroydem.

</doc>
<doc id="3126428" url="https://pl.wikipedia.org/wiki?curid=3126428" title="World of Wonders Futbol Merkezi">
World of Wonders Futbol Merkezi

World of Wonders Futbol Merkezi – kompleks piłkarski w pobliżu Antalyi, w Turcji. W skład kompleksu wchodzi 7 boisk piłkarskich. Główny stadion, zwany Topkapı Stadyumu, posiada trybunę mogącą pomieścić 550 widzów. Kompleks gościł część spotkań Mistrzostw Europy U-17 2008 (sześć meczów fazy grupowej) oraz Mistrzostw Europy U-19 kobiet 2012 (trzy spotkania fazy grupowej i jeden półfinał). Na obiekcie odbywały się również mecze towarzyskie piłkarskich reprezentacji narodowych.

</doc>
<doc id="3126429" url="https://pl.wikipedia.org/wiki?curid=3126429" title="Topkapi Stadium">
Topkapi Stadium



</doc>
<doc id="3126430" url="https://pl.wikipedia.org/wiki?curid=3126430" title="Jacques Galos (obraz Goi)">
Jacques Galos (obraz Goi)

Jacques Galos – obraz olejny wykonany przez hiszpańskiego malarza Francisca Goyę (1746–1828). Obecnie znajduje się w zbiorach Barnes Foundation w Filadelfii.
Okoliczności powstania.
Po zakończeniu hiszpańskiej wojny niepodległościowej toczonej przeciwko Napoleonowi i przywróceniu monarchii absolutnej, w Hiszpanii zapanował terror i prześladowania liberałów, zwolenników konstytucji i popierających Francuzów (tzw. "afrancesados" – sfrancuziałych), z którymi sympatyzował Goya. Obawiając się konfiskaty majątku i poważniejszych represji w 1824 roku Goya wyjechał do Bordeaux, miasta skupiającego hiszpańską burżuazję na emigracji. W latach 20. Goya namalował wiele portretów jako dowód wdzięczności za pomoc udzieloną w niepewnych czasach oraz na emigracji. Portretował także swoich przyjaciół. Portret Galosa powstał w 1826 roku, krótko przed lub po ostatniej podróży Goi do Madrytu.
Jacques Galos (1774–1830) był francuskim finansistą. Przybył do Bordeaux w 1804 roku; wcześniej mieszkał kilka lat w Pampelunie. Był jednym z założycieli Kasy Oszczędnościowej w Bordeaux powstałej w 1819 roku, a następnie dyrektorem Banku Bordeaux. W 1827 roku został członkiem Izby Handlowej. Był znanym liberałem i po rewolucji z 1830 roku został deputowanym, ale w tym samym roku zmarł w wieku 54 lat. Galos należał do kręgu przyjaciół Goi w Bordeaux. Pomógł malarzowi poprawić sytuację finansową, o czym Goya często wspominał w listach do syna Javiera. Nabył serię litografii "Byki z Bordeaux" i był odpowiedzialny za opiekę nad spuścizną Goi po jego śmierci. Listy Goi świadczą o tym, że miał wielkie zaufanie do swojego przyjaciela.
Opis obrazu.
Galos ma na sobie niebieską kurtkę ze złotymi guzikami, białą koszulę i krawat. Na ciemnych włosach pojawiają się naniesione w energiczny sposób szare akcenty. Goya nadał mu inteligentne spojrzenie oraz wyraz twarzy wyrażający pewność siebie. Neutralne tło powstało poprzez lekkie i energiczne pociągnięcia pędzlem.
Artysta często podpisywał i dedykował swoje ostatnie prace, a także z pewną dumą odnotowywał swój wiek. W dolnej części obrazu znajduje się inskrypcja "D.n Santiago Galos / pintado por Goya de / edad de 80 años / en 1826" (Don Santiago Galos namalowany przez Goyę w wieku 80 lat w 1826).
Proweniencja.
Obraz należał do kolekcji Galos w Bordeaux, a następnie do Barnes Foundation.

</doc>
<doc id="3126433" url="https://pl.wikipedia.org/wiki?curid=3126433" title="Marcel Rohner">
Marcel Rohner

Marcel Rohner (ur. 21 czerwca 1964) – szwajcarski bobsleista. Srebrny medalista olimpijski z Nagano.
Zawody w 1998 były jego jedynymi igrzyskami olimpijskimi. Po medal sięgnął w czwórkach. Załogę boba stanowili również Markus Nüssli, Markus Wasser i Beat Seitz. Był wicemistrzem globu w czwórkach w 1996 i 1999.

</doc>
<doc id="3126434" url="https://pl.wikipedia.org/wiki?curid=3126434" title="Akrocefalia">
Akrocefalia

Akrocefalia (ang. "acrocephaly, oxycephaly") – wrodzona wada czaszki, skrócenie w wy­miarze przednio-tylnym, związane z przedwczesnym zrośnięciem szwu wieńcowego, strzałkowego lub węgłowego, w wyniku czego szczyt głowy ma kształt stożka. Zwykle towarzyszy jej zniekształcenie kości twarzy. Ta wada może być widoczna w zespole Aperta.
Akrocefalia może łączyć się z:

</doc>
<doc id="3126437" url="https://pl.wikipedia.org/wiki?curid=3126437" title="Wiesław Ptak">
Wiesław Ptak

Wiesław Stanisław Ptak (ur. 16 września 1941 w Bieńczycach, zm. 11 kwietnia 2004 w Krakowie) – polski chemik, profesor nauk chemicznych, profesor Akademii Górniczo-Hutniczej w Krakowie, w latach 1993–1996 dziekan Wydziału Inżynierii Materiałowej i Ceramiki AGH, autor ponad stu publikacji naukowych. Członek Polskiego Towarzystwa Chemicznego oraz Międzynarodowego Towarzystwa Teoretycznej Fizyki Chemicznej (ISTCP).
Życiorys.
Urodził się 16 września 1941 w Bieńczycach k. Krakowa. Był wnukiem działacza ludowego Franciszka Ptaka.
Po ukończeniu studiów na Wydziale Matematyczno-Fizyczno-Chemicznym Uniwersytetu Jagiellońskiego, w 1963 roku został zatrudniony w Katedrze Chemii Krzemianów na Wydziale Ceramicznym AGH. Doktoryzował się w zakresie chemii w 1968 roku na podstawie dysertacji "Widma wibracyjne w strukturze minerału serpentynu", której promotorem był prof. Roman Pampuch. W 1972 roku odbył sześciomiesięczny staż naukowy na Uniwersytecie w Liège.
Stopień naukowy doktora habilitowanego uzyskał w roku 1980 na podstawie rozprawy "Zastosowanie spektroskopii wibracyjnej w podczerwieni w badaniach nad budową krzemianów". W 1991 uzyskał tytuł profesora nauk chemicznych.
W roku 1996 objął stanowisko profesora zwyczajnego AGH. W latach 1981–1985 oraz 1991–1993 był prodziekanem ds. dydaktycznych, a w latach 1993–1996 dziekanem Wydziału Inżynierii Materiałowej i Ceramiki AGH. W latach 1993–2004 był kierownikiem Katedry Ceramiki Ogniotrwałej, Szlachetnej i Technicznej (przemianowanej w 2002 roku na Katedrę Materiałów Ogniotrwałych i Procesów Wysokotemperaturowych).
Specjalizował się w chemii teoretycznej oraz chemii i fizyce ciała stałego. Zajmował się teorią wiązania chemicznego i oddziaływań międzyatomowych, pracował też nad podstawami teoretycznymi metod krystalizacji z fazy gazowej. Był autorem lub współautorem ponad stu publikacji i kilku patentów, jednego skryptu i dwóch monografii. Wielokrotnie występował na konferencjach naukowych referując wyniki badań.
W czasie swojej pracy prowadził zajęcia z chemii krzemianów i metod spektroskopowych dla studentów i doktorantów, wykłady z chemii fizycznej oraz fizyki i chemii ciała stałego dla studentów WSP w Krakowie, teorii wiązania chemicznego dla doktorantów. Jego głównym zajęciem dydaktycznym była nauka o materiałach prowadzona dla studentów. Był promotorem w ponad dwudziestu przewodach magisterskich (na AGH i WSP) oraz ośmiu przewodach doktorskich.
Mimo nieuleczalnej choroby pracował do końca życia. Zmarł 11 kwietnia 2004 roku w Krakowie. Został pochowany na cmentarzu w Raciborowicach.
Został odznaczony Złotym Krzyżem Zasługi i Medalem Komisji Edukacji Narodowej.

</doc>
<doc id="3126438" url="https://pl.wikipedia.org/wiki?curid=3126438" title="Titanic Hotel Futbol Sahası">
Titanic Hotel Futbol Sahası

Titanic Hotel Futbol Sahası – stadion piłkarski w pobliżu Antalyi, w Turcji. Został otwarty w 2003 roku. Może pomieścić 400 widzów. Obiekt był jedną z aren Mistrzostw Europy U-19 kobiet 2012. Rozegrano na nim trzy spotkania fazy grupowej turnieju. Na stadionie odbyło się także jedno oficjalne spotkanie piłkarskich reprezentacji narodowych: 6 lutego 2008 roku Mołdawia pokonała w meczu towarzyskim Kazachstan 1:0.

</doc>
<doc id="3126439" url="https://pl.wikipedia.org/wiki?curid=3126439" title="Kryzys konstytucyjny w Australii w 1975 roku">
Kryzys konstytucyjny w Australii w 1975 roku

Kryzys konstytucyjny w Australii w 1975 roku () – przesilenie polityczne w Australii, mające miejsce w październiku i listopadzie 1975 roku. Najważniejszym wydarzeniem kryzysu było, jedyne w historii Związku Australijskiego, odwołanie premiera federalnego przez gubernatora generalnego wbrew woli większości w Izbie Reprezentantów. 
Geneza kryzysu.
Wybory z 1972 i 1974.
W 1972 Australijska Partia Pracy (ALP) po raz pierwszy od 1949 roku wygrała wybory do Izby Reprezentantów, kończąc tym samym trwające 23 lata nieprzerwane rządy prawicowej koalicji, złożonej z Liberalnej Partii Australii (LPA) i Partii Wiejskiej (CP). Zarazem jednak LPA-CP, stanowiące teraz opozycję, zachowały kontrolę nad Senatem. Lider ALP i jednocześnie premier, Gough Whitlam, doszedł do władzy z bardzo bogatym programem reform. Część z nich udało się zrealizować, lecz inne zostały zablokowane przez Senat. W maju 1974 odbyły się przedterminowe wybory, które gubernator generalny Paul Hasluck rozpisał na wniosek premiera w trybie tzw. podwójnego rozwiązania ("double dissolution"), co oznaczało przeprowadzenie wyborów zarówno Izby Reprezentantów, jak i do całego Senatu, a nie tylko połowy izby wyższej, jak to ma miejsce w normalnym trybie. Wybory te ponownie przyniosły ALP większość w Izbie, lecz zakończyły się remisem w Senacie.
Kontrowersyjne wakaty w Senacie.
W kolejnych miesiącach dwóch senatorów opuściło izbę wyższą. Zgodnie z australijskim prawem, w takiej sytuacji senatora na resztę kadencji wskazują władze stanu, z którego został wybrany. Zwyczaj nakazywał jednak, by reprezentował on tę samą partię, co ustępujący senator, tak aby nie naruszać decyzji wyborców. Jako pierwszy mandat senacki stracił w lutym 1975 reprezentujący Nową Południową Walię , który był członkiem gabinetu premiera Whitlama jako prokurator generalny i który został nominowany przez premiera do Sądu Najwyższego. Wygaśnięcie jego mandatu sprawiało, iż ze względu na specyfikę australijskiej ordynacji wyborczej w kolejnych wyborach, obejmujących połowę składu Senatu, w Nowej Południowej Walii byłoby wybieranych sześciu senatorów, a nie pięciu, z czego ALP miała realne szanse na cztery mandaty, a nie jak wcześniej zakładano trzy. Tym samym partia zwiększała o jeden mandat swoją przewidywaną siłę w kolejnej kadencji senackiej, co dawało jej szansę na większość. Prawicowa opozycja powszechnie odbierała ten manewr premiera Whitlama jako zagrywkę polityczną. Tego zdania był również ówczesny premier Nowej Południowej Walii . Zdecydował się on na złamanie obowiązującej konwencji politycznej - z jego inicjatywy zdominowany przez prawicę Parlament Nowej Południowej Walii wskazał na nowego senatora federalnego nie członka ALP, lecz bezpartyjnego byłego samorządowca, . Ostatecznie jego wejście do Senatu nie miało jednak decydującego znaczenia, bowiem Bunton wbrew oczekiwaniom LPA głosował w kluczowych momentach po myśli rządu.
Drugi wakat powstał w czerwcu 1975, kiedy to zmarł , senator ALP ze stanu Queensland. Premier tego stanu , ważny polityk opozycyjnej na szczeblu federalnym Partii Wiejskiej, zażądał od ALP przedstawienia listy trzech kandydatów, spośród których mógłby wybrać nowego senatora. Bjelke-Petersen powoływał się tu na następującą interpretację istniejącego zwyczaju politycznego: nowy senator musi być z tej samej partii, co poprzedni, ale władze wysuwającego go stanu mają pewną swobodę w wyborze kandydata spośród polityków tejże partii. Z kolei ALP stała na gruncie odmiennej interpretacji, wedle której to partia wybiera nominata, a procedura stanowa jest tylko formalnością. Dlatego też do gubernatora trafiła lista zawierająca tylko jedno nazwisko. Bjelke-Petersen pozostał nieugięty i mianował nowym senatorem , który wprawdzie formalnie był członkiem ALP, lecz głęboko nie zgadzał się z przywództwem własnej partii i po zajęciu miejsca w Senacie zachowywał się jak polityk opozycyjny, tym samym burząc równowagę w izbie wyższej i dając opozycji możliwość blokowania kluczowych ustaw. 
Nowe mandaty w Senacie.
Kolejnym wydarzeniem przybliżającym kryzys była decyzja Sądu Najwyższego Australii z 10 października 1975, która uznawała za zgodną z konstytucją ustawę dającą Terytorium Północnemu i Australijskiemu Terytorium Stołecznemu, dotąd nie reprezentowanym w federalnej izbie wyższej, po dwa miejsca w Senacie. Spodziewano się, że ALP zdobędzie co najmniej po jednym mandacie senackim w każdym z terytoriów, co oznaczałoby, że po najbliższych wyborach rząd może uzyskać większość w obu izbach. 
Przebieg kryzysu.
Blokada w Senacie.
Wobec powyższych wydarzeń opozycja, której liderem był wówczas Malcolm Fraser, zażądała rozpisania kolejnych wyborów w trybie podwójnego rozwiązania, czyli do pełnego składu obu izb jednocześnie. Sondaże wskazywały, że prawica odniesie w nich pewne zwycięstwo. Premier Whitlam odmówił, wobec czego LPA i CP, korzystając ze swej przewagi w Senacie, zaczęły blokować ustawy budżetowe, co stwarzało zagrożenie dla bieżących wydatków budżetu i w konsekwencji dla funkcjonowania państwa. Premier Whitlam próbował udowadniać, iż jest niezgodne z modelem westminsterskim, na którym opartym jest ustrój polityczny Australii. Wywodził to z faktu, iż w Wielkiej Brytanii, której ustrój stanowi wzorzec modelu westminsterskiego, wyższa izba parlamentu (Izba Lordów) jest w przypadku ustaw budżetowych znacznie słabsza w swych kompetencjach niż izba niższa. W Australii nie istniały jednak jasne normy konstytucyjne, które kazałyby traktować Senat jak Izbę Lordów, wobec czego opozycja odrzucała takie rozumowanie. Dodatkowo Whitlam zapowiadał, że jeśli Senat nie ugnie się przed jego oczekiwaniami, to jest on gotowy wbrew prawu, ale w imię wyższego dobra, finansować potrzeby państwa zaciągniętymi bez zgody parlamentu pożyczkami. Zapowiedział też, iż rozwiąże parlament, ale w zwykłym trybie, przewidującym odnowienie tylko połowy składu Senatu. To z kolei, biorąc pod uwagę opisane wyżej zawiłości ordynacji wyborczej, mogłoby utrzymać impas na kolejną kadencję lub wręcz (na co liczył premier) rozwiązać go na korzyść ALP. 
Działania gubernatora generalnego.
Urzędujący od lipca 1974 gubernator generalny John Kerr uznał, iż sytuacja ta urasta do poważnego kryzysu politycznego, co pozwala mu uruchomić swoje tzw. "reserve powers", czyli kompetencje, które w normalnych warunkach gubernator generalny wykonuje tylko w ścisłym porozumieniu z rządem, lecz w sytuacjach szczególnych ma prawo użyć ich samodzielnie. Do kompetencji tych należą m.in. odwoływanie premiera oraz skracanie kadencji parlamentu. Kerr, sam będąc doświadczonym sędzią, byłym prezesem Sądu Najwyższego Nowej Południowej Walii, dodatkowo konsultował jeszcze swoją interpretację z prezesem federalnego Sądu Najwyższego, , który jednak zanim trafił do tegoż sądu był aktywnym politykiem prawicy. Barwick przygotował dla Kerra pisemną opinię potwierdzającą jego nadzwyczajne uprawnienia. Konsultacje te były jednak utrzymywane w ścisłej tajemnicy przed premierem, bowiem Kerr obawiał się, iż gdy tylko Whitlam poczuje się zagrożony przez gubernatora, natychmiast poprosi królową Elżbietę II o jego zwolnienie, ta zaś, zgodnie ze zwyczajem konstytucyjnym dającym premierowi kontrolę nad obsadą stanowiska gubernatora generalnego, nie będzie mogła odmówić. Jednocześnie Fraser wywierał na Kerra presję w tej sprawie, grożąc mu publiczną krytyką jego indolencji. 
Kerr próbował doprowadzić do kompromisu między rządem i opozycją poprzez propozycję, aby w zamian za przegłosowanie przez Senat ustaw budżetowych, premier zagwarantował, iż parlament nie zostanie rozwiązany w zwykłym trybie przez co najmniej pół roku. Whitlam kategorycznie odmówił jednak kompromisu. 
Zmiana premiera.
Rano w dniu 11 listopada 1975 odbyły się rozmowy ostatniej szansy między rządem i opozycją, które nie przyniosły rezultatu. Premier zapowiedział, że jeszcze tego samego dnia spotka się z gubernatorem generalnym i złoży wniosek o rozpisanie przedterminowych wyborów w zwykłym trybie. Wniosek taki byłby "de facto" wiążący dla gubernatora i spowodowałby wybory w wariancie niekorzystnym dla opozycji. Gdy gubernator Kerr dowiedział się o tym, jeszcze przed spotkaniem z premierem Whitlamem skontaktował się z liderem opozycji Fraserem i zaproponował powierzenie mu funkcji tymczasowego premiera pod następującymi warunkami:
Fraser zgodził się na takie rozwiązanie. W efekcie Kerr, gdy tylko przybył do niego premier Whitlam, niezwłocznie wręczył mu dymisję, zanim jeszcze Whitlam zdążył formalnie przedstawić wniosek o rozwiązanie parlamentu. Premier zareagował na to osłupieniem i zapytał, czy Kerr konsultował tę decyzję z Pałacem Buckingham, na co Kerr odparł, iż nie miał takiego obowiązku, a dodatkowo ma opinię sędziego Barwicka. Dla Whitlama było to ogromne zaskoczenie, bowiem wcześniej był pewien lojalności Kerra, nazywał go wręcz "moim wicekrólem". Na koniec Kerr życzył ustępującemu premierowi powodzenia w nadchodzących wyborach. Zaraz po wyjściu Whitlama Kerr spotkał się z Fraserem, którego nominował na tymczasowego premiera Australii. Wkrótce potem podpisał decyzję o rozwiązaniu parlamentu, którą kontrasygnował już Fraser jako nowy premier. W tym samym czasie posłowie ALP przegłosowali w Izbie Reprezentantów wotum nieufności dla nowego premiera, lecz gubernator generalny uznał je za nieważne twierdząc, iż parlament ten był już wówczas rozwiązany. Rozgoryczony Whitlam powiedział w przemówieniu: "Możemy rzec "Boże, chroń królową", bo nic nie uchroni gubernatora generalnego". Nazwał też Frasera "kundlem Kerra" ("Kerr's curr").
Konsekwencje.
Kryzys konstytucyjny wywołał duże różnice opinii wśród australijskiego społeczeństwa. Australijski historyk opisywał je następująco (odnosząc się po części do faktu, iż to Whitlam nominował Kerra na urząd gubernatora):
Wybory odbyły się 13 grudnia 1975. Prawica odniosła w nich zdecydowane zwycięstwo, zaś Fraser pozostał premierem Australii aż do 1983 roku. W 1977 z jego inicjatywy odbyło się referendum konstytucyjne, w wyniku którego zasada, iż wakaty senackie muszą być uzupełniane politykami z tej samej partii co ustępujący senator, została wpisana do konstytucji. 
Do dziś nie milkną debaty na temat oceny kryzysu, obecnie toczone już w głównie w literaturze i publicystyce historycznej oraz w pracach z zakresu prawa konstytucyjnego. John Kerr bronił swej decyzji aż do śmierci w 1991 roku, uważając ją za słuszną. Z drugiej strony, stał się postacią tak niepopularną wśród części australijskiego społeczeństwa, iż jego oficjalny portret w siedzibie Parlamentu Australii musiał być specjalnie zabezpieczany, aby nie paść ofiarą wandali. Z kolei Gough Whitlam w wywiadzie udzielonym australijskiemu radiu z okazji trzydziestej rocznicy swojej dymisji powiedział, iż choć jego osobiste stosunki z Malcolmem Fraserem uległy znacznej poprawie, odkąd obaj stali się politycznymi emerytami, to jednak nadal złości go myśl o okolicznościach jego odwołania. W 2012 Malcolm Fraser publicznie oddał hołd swemu dawnemu rywalowi, wygłaszając uroczysty wykład w Instytucie im. Whitlama (Whitlam Institute) na University of Western Sydney. Sam Whitlam, w krótkiej zapowiedzi wystąpienia Frasera, stwierdził iż obaj już dawno temu postanowili oddać swoje różnice pod osąd historii. Whitlam zmarł w październiku 2014 r., a Fraser pół roku później. 

</doc>
<doc id="3126441" url="https://pl.wikipedia.org/wiki?curid=3126441" title="Markus Nüssli">
Markus Nüssli

Markus Nüssli (ur. 9 lipca 1971) – szwajcarski bobsleista. Srebrny medalista olimpijski z Nagano.
Zawody w 1998 były jego jedynymi igrzyskami olimpijskimi. Po medal sięgnął w czwórkach. Załogę boba stanowili również Marcel Rohner, Markus Wasser i Beat Seitz. Był wicemistrzem globu w czwórkach w 1999.

</doc>
<doc id="3126442" url="https://pl.wikipedia.org/wiki?curid=3126442" title="Slavic Girls">
Slavic Girls



</doc>
<doc id="3126443" url="https://pl.wikipedia.org/wiki?curid=3126443" title="Markus Nussli">
Markus Nussli



</doc>
<doc id="3126444" url="https://pl.wikipedia.org/wiki?curid=3126444" title="Disciseda">
Disciseda

Disciseda Czern. (przewrotka) – rodzaj grzybów z rodziny pieczarkowatych ("Agaricaceae"). 
Charakterystyka.
Wnętrzniaki o niewielkim owocniku, który zaczyna powstawać na niewielkiej głębokości (ok. 2 cm) pod powierzchnią ziemią, a potem w trakcie dojrzewania wysuwa się nad ziemię. Są to więc grzyby zarówno podziemne, jak i nadziemne. Okrywa zewnętrzna (egzoperydium) w czasie dojrzewania owocnika odrywa się do połowy. Wewnątrz niej pozostaje kulista okrywa wewnętrzna (endoperydium), wskutek czego owocnik wygląda jak gdyby znajdował się w miseczce. Owocnik otwiera się otworem u podstawy, w miejscu, gdzie wyrasta z niego sznur grzybniowy. Oderwany owocnik zostaje przez podmuchy wiatru odwrócony otworem do góry, gdyż w górnej części jego endoperydium obciążone jest grubą i ciężką krustą. Stąd pochodzi polska nazwa "przewrotka". 
Gleba w młodych owocnikach drobnokomorowata, w starszych jednolita. Podglebia brak. Zarodniki kuliste, czasami z niewielką sterygmą. Włośnia zazwyczaj nierozgałęziona, słabo septowana, bez jamek, łamliwa.
Systematyka i nazewnictwo.
Pozycja w klasyfikacji według Index Fungorum: "Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy naukowe: "Bovistina" Long &amp; Stouffer, "Catastoma" Morgan.
Polską nazwę nadali Barbara Gumińska i Władysław Wojewoda w 1965 r. 

</doc>
<doc id="3126445" url="https://pl.wikipedia.org/wiki?curid=3126445" title="Eliminacje Mistrzostw Europy w Piłce Nożnej 2016/Grupa B">
Eliminacje Mistrzostw Europy w Piłce Nożnej 2016/Grupa B

W Grupie B eliminacji do ME 2016 brały udział następujące zespoły:
Wyniki.
Czas: CET

</doc>
<doc id="3126448" url="https://pl.wikipedia.org/wiki?curid=3126448" title="Lista chorążych reprezentacji Nepalu na igrzyskach olimpijskich">
Lista chorążych reprezentacji Nepalu na igrzyskach olimpijskich

Lista chorążych reprezentacji Nepalu na igrzyskach olimpijskich - lista zawodników i zawodniczek reprezentacji Nepalu, którzy podczas ceremonii rozpoczęcia danych igrzysk olimpijskich nieśli flagę Nepalu.

</doc>
<doc id="3126450" url="https://pl.wikipedia.org/wiki?curid=3126450" title="Bargil Pixner">
Bargil Pixner

Bargil Pixner OSB (ur. 23 marca 1921 w Untermais (Merano) w Tyrolu Południowym, zm. 5 kwietnia 2002 w Jerozolimie) – włoski (narodowości niemieckiej) benedyktyn, biblista i archeolog. Po śmierci izraelskiego archeologa Jacoba Pinkerfielda kontynuował jego prace badawcze na górze Syjon, w miejscu istnienia domniemanego grobowca króla Dawida, oraz chrześcijańskiego Wieczernika.

</doc>
<doc id="3126451" url="https://pl.wikipedia.org/wiki?curid=3126451" title="Tadeusz Florczak">
Tadeusz Florczak

Tadeusz Władysław Florczak (ur. 12 lutego 1895 w Sanoku, zm. wiosną 1940 w Katyniu) – inżynier mechanik, teoretyk samochodowy i konstruktor broni pancernej, major broni pancernych Wojska Polskiego, ofiara zbrodni katyńskiej.
Życiorys.
Urodził się jako syn Michała i Heleny z Korczyńskich. Gimnazjum ukończył we Lwowie. Działał w Drużynach Sokolich i Związku Strzeleckim. Przed 1914 podjął studia filozoficzne.
Po wybuchu I wojny światowej w 1914 wstąpił do Legionów Polskich, przydzielony do 1 Pułku Piechoty w składzie I Brygady, brał udział w walkach pod Dęblinem. Od 1915 do kryzysu przysięgowego w 1917 był w szeregach 6 pułku piechoty w składzie III Brygady, uczestniczył w walkach nad rzeką Stochód (walki trwały od czerwca 1916 do sierpnia 1917, na rzece opierała się linia frontu wschodniego). Ukończył Szkołę Oficerów Liniowych Piechoty w Dęblinie w 1917. Później został internowany na Węgrzech i wcielony do c. i k. armii.
Po odzyskaniu przez Polskę niepodległości w 1918 został przyjęty do Wojska Polskiego. Został awansowany do stopnia kapitana ze starszeństwem z dniem 1 czerwca 1919 w korpusie oficerów administracji dział gospodarczy. Przydzielono go do pracy kancelaryjnej. Studiował filozofię na Uniwersytecie Jana Kazimierza. Następnie w latach 1922–1925 studiował na Wydziale Budowy Maszyn Politechniki Lwowskiej i uzyskał dyplom z tytułem inżyniera mechanika (uzyskanie tytułu ogłoszono w 1934). Wówczas był odkomenderowany na studia na politechnice, zaś w tym okresie był przydzielony do Okręgowego Zakładu Gospodarczego VIII, a w 1924 do 6 dywizjonu samochodowego we Lwowie. W 1924 był zweryfikowany w stopniu kapitana ze starszeństwem z dniem 1 czerwca 1919 w korpusie oficerów samochodowych. W kolejnych latach 20. i 30. służył nadal w 6 dywizjonie samochodowym, gdzie został kierownikiem technicznym warsztatów samochodowych, a następnie komendantem parku samochodowego.
Od 1933 był zatrudniony w Instytucie Badań Inżynierii w Warszawie. Pracował jako teoretyk samochodowy i konstruktor broni pancernej na potrzeby wojska. Od 1935 w sformowanym wówczas 5 batalionie pancernym został mianowany na stanowiska drugiego zastępcy dowódcy batalionu i kwatermistrza. W 1936 został mianowany do stopnia majora.
Po wybuchu II wojny światowej we wrześniu 1939 i agresji ZSRR na Polskę w dniu 17 września 1939 został aresztowany przez Sowietów, następnie przetrzymywany w obozie w Kozielsku. Na wiosnę 1940 został zabrany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na Polskim Cmentarzu Wojennym w Katyniu. Jego nazwisko znajduje się na liście NKWD nr 015/23 z 1940.
Był żonaty, miał dwoje dzieci: syna Witolda i córkę Annę.
Upamiętnienie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
18 kwietnia 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzonych 21 Dębów Pamięci, w tym upamiętniający Tadeusza Florczaka (zasadzenia dokonał Michał Chodakowski ze Światowego Związku Żołnierzy Armii Krajowej – Koła w Sanoku).

</doc>
<doc id="3126455" url="https://pl.wikipedia.org/wiki?curid=3126455" title="Eliminacje Mistrzostw Europy w Piłce Nożnej 2016/Grupa H">
Eliminacje Mistrzostw Europy w Piłce Nożnej 2016/Grupa H

W Grupie H eliminacji do ME 2016 biorą udział następujące zespoły:
Wyniki.
Czas: CET

</doc>
<doc id="3126456" url="https://pl.wikipedia.org/wiki?curid=3126456" title="Gruzińskie Narodowe Centrum Rękopisów">
Gruzińskie Narodowe Centrum Rękopisów

Gruzińskie Narodowe Centrum Rękopisów (gruz. საქართველოს ხელნაწერთა ეროვნული ცენტრი) – instytucja naukowa zajmująca się konserwacją i badaniem rękopisów. Po powstaniu w 1958 roku w Tbilisi Centrum nosiło nazwę Instytut Rękopisów i podlegało Gruzińskiej Narodowej Akademii Nauk. Od 2006 jest jednostką samodzielną podlegającą Ministerstwu Edukacji i Nauki. Jego dyrektorem, od maja 2015, jest Zaza Abashidze.
Historia.
30 czerwca 1958 roku dekretem Prezydium Akademii Nauk Gruzińskiej SRR został powołany Instytut, który przejął zbiory Wydziału Rękopisów Gruzińskiego Muzeum Państwowego (obecnie Narodowego). W 1956 roku przeprowadził się on do własnego budynku. W latach 1962-2006 nosił imię Korneli Kekelidze. W 2006 roku Instytut został wyodrębniony Gruzińskiej Narodowej Akademii Nauk, a w 2007 roku przekształcony w Narodowe Centrum Rękopisów. Podlega Ministerstwu Edukacji i Nauki. Od 2015 roku nosi ono nazwę Gruzińskie Narodowe Centrum Rękopisów im. Korneli Kekelidze.
Przechowywane są tu kolekcje rękopisów oraz dokumentów w języku ormiańskim, greckim, perskim, arabskim, azerskim, hebrajskim, syryjskim, tureckim, rosyjskim i innych językach. Najliczniejszą grupę stanowią rękopisy gruzińskie. Pochodzą z wieków V-XIX i przechowywane są w czterech kolekcjach: A, H, Q oraz S. W skład kolekcji wchodzą dzieła i dokumenty o charakterze zarówno religijnym, jak i świeckim. Dzieła religijne opisują m.in. żywoty świętych męczenników. Ponadto do kolekcji należą pisma o charakterze astrologicznym, geograficznym, medycznym, matematycznym i militarnym.
Kolekcja greckich rękopisów zawiera 51 egzemplarzy, pochodzących z wieków IX-XVIII. Są one kopiami zarówno dzieł starożytnych, jak i nowożytnych. Rękopisy pisane są na papierze i pergaminie. Większość z nich ma kościelne przeznaczenie (m.in. rękopisy biblijne), ale są wśród nich również traktaty medyczne. Kolekcja rosyjskich rękopisów liczy ponad 500 egzemplarzy. Większość z nich ma późne pochodzenie, od XVI do XIX wieku. Wśród nich znajdują się przekłady korespondencji gruzińskich królów, gruzińskiej arystokracji, autografy Lwa Tołstoja oraz Piotra Czajkowskiego, cerkiewnych dokumentów.

</doc>
<doc id="3126457" url="https://pl.wikipedia.org/wiki?curid=3126457" title="Chiny na Zimowych Igrzyskach Olimpijskich 2002">
Chiny na Zimowych Igrzyskach Olimpijskich 2002



</doc>
<doc id="3126458" url="https://pl.wikipedia.org/wiki?curid=3126458" title="Kodeks Koridethi">
Kodeks Koridethi



</doc>
<doc id="3126459" url="https://pl.wikipedia.org/wiki?curid=3126459" title="Ditiola">
Ditiola

Ditiola Fr. (łzawniczka) – rodzaj grzybów z rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Polską nazwę nadał Władysław Wojewoda w 1999 r. W polskim piśmiennictwie mykologicznym należące do tego rodzaju gatunki opisywane były także jako misecznica. Synonim naukowy: "Dacryopsis" Massee.

</doc>
<doc id="3126460" url="https://pl.wikipedia.org/wiki?curid=3126460" title="Łzawniczka">
Łzawniczka



</doc>
<doc id="3126461" url="https://pl.wikipedia.org/wiki?curid=3126461" title="Nokia X">
Nokia X

Nokia X – seria urządzeń Nokia zaprezentowana podczas targów MWC 2014, wcześniej znana pod kodową nazwą "Normandy".
Pod tą serią są dostępne 3 urządzenia: Nokia X, Nokia X+, Nokia XL.
Nokia X została wyposażona w 4-calowy wyświetlacz IPS o rozdzielczości 800x480 pikseli. Za jej wydajność odpowiada dwurdzeniowy procesor Qualcomm Snapdragon 8225 o częstotliwości taktowania 1 GHz, wspierany przez 512 MB pamięci RAM. Jest także 3-megapikselowy aparat główny.
Nokia X+ ma ten sam ekran i procesor, ma jednak więcej pamięci RAM (768 MB).
Nokia XL ma 5-calowy wyświetlacz IPS o rozdzielczości 800x480 pikseli. Aparat główny 5 Mpix z autofokusem, diodą LED, oraz 2-megapikselowa przednia kamerka. Wymiary to 141,3 x 77,7 x 10,8 mm, a waga - 190 gramów.
Wszystkie wyżej wymieniowe urządzenia działają pod kontrolą silnie zmodyfikowanego Androida bez dostępu do usług firmy Google.

</doc>
<doc id="3126462" url="https://pl.wikipedia.org/wiki?curid=3126462" title="Cleo (piosenkarka)">
Cleo (piosenkarka)

Cleo, właśc. Joanna Krystyna Klepko (ur. 25 czerwca 1983 w Szczecinie) – polska piosenkarka, autorka tekstów, malarka i projektantka mody, z wykształcenia architekt krajobrazu.
Karierę zaczynała w chórze gospel Soul Connection. W latach 2004–2005 współtworzyła duet Dwie Asie, który udzielał się wokalnie w utworach wykonawców hip-hopowych, takich jak Pih czy Endefis. W latach 2007–2013 występowała gościnnie m.in. na nagraniach raperskich Onara czy WSRH. Od 2013 współpracuje z Donatanem, z którym wydała album studyjny "Hiper/Chimera" (2014) i solowe "Bastet" (2016), "superNOVA" (2020) oraz "vinyLOVA" (2022). Pierwszą płytę promowali m.in. singlem „My Słowianie”, z którym zajęli 14. miejsce w finale 59. Konkursu Piosenki Eurowizji. Z pierwszą płytą dotarła na szczyt listy najchętniej kupowanych albumów w Polsce. Za sprzedaż swoich albumów i singli otrzymała dwie diamentowe płyty, jedną poczwórnie platynową, trzy potrójnie platynowe, trzy platynowe i sześć złotych.
Laureatka dwóch Superjedynek i dwóch nagród Eska Music Awards, zdobywczyni statuetek na festiwalach "TOPtrendy", "Lato Zet i Dwójki" oraz "Polsat SuperHit Festiwal". Poza działalnością muzyczną była uczestniczką lub trenerką w kilku programach rozrywkowych oraz wzięła udział w trzech dużych kampaniach reklamowych.
Życiorys.
Rodzina i edukacja.
Ma brata bliźniaka, Piotra. Dzieciństwo spędziła na warszawskim Ursynowie. Jest absolwentką Szkoły Głównej Gospodarstwa Wiejskiego w Warszawie, gdzie uzyskała tytuł magistra inżyniera architekta krajobrazu. W czasach studenckich przez pół roku mieszkała w Paryżu.
Kariera zawodowa.
Była członkinią chóru gospel Soul Connection oraz duetu Dwie Asie, który udzielił się wokalnie na nagraniach kilku wykonawców środowiska hip-hopowego. W 2006 zajęła pierwsze miejsce w kategorii "rhythm and blues" w pierwszej edycji internetowego konkursu muzycznego „Studio Garaż”. W 2011 wzięła udział w pierwszej edycji programu "X Factor", w którym na castingu wykonała utwór „Proud Mary”, lecz nie przeszła do kolejnego etapu.
W 2013 rozpoczęła współpracę z Donatanem. W listopadzie wydali pierwszy wspólny singel „My Słowianie”, który stał się ogólnokrajowym przebojem. 25 lutego 2014 zostali ogłoszeni reprezentantami Polski z utworem „My Słowianie – We Are Slavic” podczas 59. Konkursu Piosenki Eurowizji organizowanego w Kopenhadze. 29 marca była gościem podczas przedkonkursowej imprezy promocyjnej w Rydze, a 1 maja wystąpiła z piosenką „My Słowianie” podczas koncertu "Tu bije serce Europy" z okazji 10-lecia przystąpienia Polski do Unii Europejskiej. 8 maja wystąpiła w drugim półfinale Eurowizji i awansowała do rozgrywanego 10 maja finału, w którym zajęła 14. miejsce. 31 maja uczestniczyła w konkursie "Największe przeboje roku" podczas festiwalu TOPtrendy 2014 jako jedna z artystek, których piosenki były najczęściej granymi w stacjach radiowych w ostatnim roku. Podczas koncertu odebrała nagrodę specjalną od słuchaczy radia RMF Maxxx. 7 czerwca wystąpiła w koncercie "Superjedynki" podczas 51. Krajowego Festiwalu Piosenki Polskiej w Opolu, a także wraz z Donatanem została nagrodzona Superjedynką w kategorii "SuperGwiazda w sieci". W lipcu nagrała z Donatanem i zespołem Enej utwór „Brać”, do którego zrealizowali teledysk. 7 listopada 2014 wydała debiutancki album studyjny pt. "Hiper/Chimera", który nagrała z Donatanem. Dwa dni przed premierą odebrała za wydawnictwo status złotej płyty, a ostatecznie – potrójnej platynowej płyty (we wrześniu 2016). Z płytą dotarła do pierwszego miejsca listy najchętniej kupowanych albumów w Polsce. Jesienią 2015 uczestniczyła w czwartej edycji programu rozrywkowego Polsatu "Dancing with the Stars. Taniec z gwiazdami", w parze z Janem Klimentem zajęła trzecie miejsce, odpadając w odcinku półfinałowym.
W grudniu 2015 podpisała kontrakt płytowy z wytwórnią Universal Music Polska. 30 grudnia wydała singel „Zabiorę nas”, który w styczniu 2016 został zremiksowany przez Basta. 13 maja 2016 wydała singel „Wolę być”, a 5 lipca – „N-O-C”. Jeszcze w 2016 wystąpiła w spocie reklamowym sieci telekomunikacyjnej T-Mobile. 2 września wydała album pt. "Bastet", z którym zadebiutowała na trzecim miejscu Oficjalnej Listy Sprzedaży. Pod koniec września otrzymała nominację do nagród Europejskiej Nagrody Muzycznej 2016 dla najlepszego polskiego wykonawcy”. W grudniu zaprezentowała teledysk do singla „Na pół”. 26 maja 2017 wydała reedycję albumu pt. "Bastet", który wzbogaciła o drugi krążek, zawierający dwie premierowe piosenki („Pali się” i „Serce”) oraz wersje instrumentalne utworów z płyty. W czerwcu potwierdziła prace nad materiałem na trzeci album. W październiku zaprezentowała teledysk do singla „Pali się”, a 27 listopada – do utworu „Coraz bliżej święta”, który nagrała na potrzeby kampanii reklamowej marki Coca-Cola, w której także wystąpiła.
7 lutego 2018 zaprezentowała teledysk do singla „Łowcy gwiazd”, a 6 czerwca – do singla „Eva”, który nagrała z Mesajahem. 18 czerwca opublikowała piosenkę „Łowcy”, będącą nową wersją singla „Łowcy gwiazd”, którą nagrała w celu wsparcia reprezentacji Polski w Mistrzostwach Świata w Piłce Nożnej. Jesienią 2018 została trenerką w drugiej edycji konkursu talentów TVP2 "The Voice Kids". W 2019 wydała dwa single, „Wrrra” i „Za krokiem krok”, z którym po raz pierwszy dotarła na szczyt radiowej listy AirPlay – Top. Jesienią 2019 wydała kolejne dwa single: „Kły”, nagrany z donGURALesko w ramach wspólnego projektu Donatana i Roberta Lewandowskiego, a także „Dom”. W lutym 2020 zasiadała w komisji jurorskiej wyłaniającej reprezentanta Polski w 65. Konkursie Piosenki Eurowizji. 6 marca wydała piosenkę „Alfabet świateł”, wyprodukowaną przez Donatana. 12 sierpnia opublikowała utwór „Bratnie dusze”, nagrany z Dawidem Kwiatkowskim. W sierpniu zasiadła w jury drugiego półfinału programu "Szansa na sukces. Eurowizja Junior 2020" oraz była bohaterką reportażu wyemitowanego w programie "Uwaga! – Kulisy sławy". Na ponad tydzień przed premierą trzeciego albumu opublikowała singiel „Znikam”, który nagrała z B.R.O. 18 września wydała album pt. "superNOVA", który promowała singlami „Łowcy gwiazd”, „EVA” i „Alfabet świateł” oraz teledyskiem do piosenki „W telefonie”. W listopadzie ogłoszono, że została dyrektorką artystyczną sieci sklepów Media Expert, ponadto wystąpiła w kampanii reklamowej tej marki. W grudniu wydała, nagrany z gościnnym udziałem Weroniki Juszczak, singiel „Number One”, do którego nagrała teledysk.
W maju 2020 poinformowała, że na 18 marca 2021 zaplanowała premierę albumu pt. "vinyLOVA", zawierającego m.in. utwór „Za krokiem krok”. Premiera płyty została jednak przesunięta z powodu pandemii COVID-19. 9 lutego 2021 wydała singiel „Kocham”, do którego zrealizowała teledysk z udziałem kilku influencerów. Została także trenerem w czwartej edycji programu "The Voice Kids"; za występy w programie otrzymała Telekamerę 2021 w kategorii „juror”, a w kwietniu 2022 podopieczny Cleo Mateusz Krzykała zwyciężył w piątej edycji show. 23 lipca 2021 wydała singiel „Polskie Mexico”, który nagrała z Lexy Chaplin. Do piosenki nagrała teledysk, który w ciągu godziny zyskał ponad 260 tys. wyświetleń na YouTubie. 22 października 2021 premierę miał teledysk do jej singla „Dalej”, który nagrała z Marylą Rodowicz. 3 lutego 2023, nakładem wytwórni Warner Music Poland, ukazał się singiel Juli Chan pt. "Wyloguj się" z gościnnym udziałem Cleo. Wokalistki zaprezentowały utwór, w którym odnoszą się do kobiecego wsparcia i przyjaźni. Słowa do piosenki napisała Magdalena Wójcik. Utwór miał swoją radiową premierę 4 lutego 2023 na antenie Radia ESKA, w programie New Music Weekend oraz znalazł się na kluczowych playlistach edytorskich serwisu muzycznego Spotify.

</doc>
<doc id="3126463" url="https://pl.wikipedia.org/wiki?curid=3126463" title="Benzoes">
Benzoes



</doc>
<doc id="3126464" url="https://pl.wikipedia.org/wiki?curid=3126464" title="Józef Drzewiecki (major)">
Józef Drzewiecki (major)

Józef Teofil Drzewiecki (ur. 20 grudnia 1891 w Łęczycy, zm. wiosną 1940 w Charkowie) – major uzbrojenia Wojska Polskiego, wykładowca w Szkole Uzbrojenia, ofiara zbrodni katyńskiej.
Życiorys.
Urodził się jako syn Bronisława i Heleny, z domu Ziółkowska. W czasie I wojny światowej do 1918 służył w armii rosyjskiej, później w szeregach II Legii Oficerskiej I Korpusu Wschodniego. Po odzyskaniu przez Polskę niepodległości w 1918 rozpoczął służbę w Wojsku Polskim II RP od 1919.
Absolwent Szkoły Nauk Politycznych w Warszawie przy ulicy Wawelskiej z 1926. Ukończył kurs oficerów uzbrojenia na przełomie w latach 1929-1930. W 1932 pracował w Szkole Zbrojmistrzów. Od 1938 wykładowca i zastępca komendanta Szkoły Uzbrojenia do spraw gospodarczych.
Po wybuchu II wojny światowej we wrześniu 1939 i agresji ZSRR na Polskę w dniu 17 września 1939 został aresztowany przez Sowietów, następnie przetrzymywany w obozie w Starobielsku. W 1940 został przewieziony do Charkowa i rozstrzelany przez funkcjonariuszy Obwodowego Zarządu NKWD w Charkowie oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940 (część zbrodni katyńskiej). Zamordowani jeńcy są pochowani na Cmentarzu Ofiar Totalitaryzmu w Charkowie w Piatichatkach.
Upamiętnienie.
W 2007 pośmiertnie został awansowany do stopnia podpułkownika.
18 kwietnia 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzonych 21 Dębów Pamięci, w tym upamiętniający Józefa Drzewieckiego (zasadzenia dokonał Adam Przybysz, plastyk, twórca tablic).

</doc>
<doc id="3126465" url="https://pl.wikipedia.org/wiki?curid=3126465" title="Lekkoatletyka na Letnich Igrzyskach Olimpijskich 1924 - bieg na 100 m mężczyzn">
Lekkoatletyka na Letnich Igrzyskach Olimpijskich 1924 - bieg na 100 m mężczyzn



</doc>
<doc id="3126466" url="https://pl.wikipedia.org/wiki?curid=3126466" title="Puchar Świata w skokach narciarskich 2013/2014 – Falun">
Puchar Świata w skokach narciarskich 2013/2014 – Falun

Jedenaste zawody Pucharu Świata w skokach narciarskich w sezonie 2013/2014 odbyły się w szwedzkim Falun. Kwalifikacje zostały rozegrane 25 lutego, a konkurs indywidualny 26 lutego.

</doc>
<doc id="3126467" url="https://pl.wikipedia.org/wiki?curid=3126467" title="Lekkoatletyka na Letnich Igrzyskach Olimpijskich 1924 - bieg na 200 m mężczyzn">
Lekkoatletyka na Letnich Igrzyskach Olimpijskich 1924 - bieg na 200 m mężczyzn



</doc>
<doc id="3126468" url="https://pl.wikipedia.org/wiki?curid=3126468" title="Lekkoatletyka na Letnich Igrzyskach Olimpijskich 1924 - bieg na 400 m mężczyzn">
Lekkoatletyka na Letnich Igrzyskach Olimpijskich 1924 - bieg na 400 m mężczyzn



</doc>
<doc id="3126469" url="https://pl.wikipedia.org/wiki?curid=3126469" title="Lewan Kosanaszwili">
Lewan Kosanaszwili



</doc>
<doc id="3126470" url="https://pl.wikipedia.org/wiki?curid=3126470" title="Lekkoatletyka na Letnich Igrzyskach Olimpijskich 1924 - bieg na 800 m mężczyzn">
Lekkoatletyka na Letnich Igrzyskach Olimpijskich 1924 - bieg na 800 m mężczyzn



</doc>
<doc id="3126471" url="https://pl.wikipedia.org/wiki?curid=3126471" title="Kateryna Serdjuk">
Kateryna Serdjuk



</doc>
<doc id="3126472" url="https://pl.wikipedia.org/wiki?curid=3126472" title="Lekkoatletyka na Letnich Igrzyskach Olimpijskich 1924 - bieg na 1500 m mężczyzn">
Lekkoatletyka na Letnich Igrzyskach Olimpijskich 1924 - bieg na 1500 m mężczyzn



</doc>
<doc id="3126473" url="https://pl.wikipedia.org/wiki?curid=3126473" title="Lekkoatletyka na Letnich Igrzyskach Olimpijskich 1924 - bieg na 5000 m mężczyzn">
Lekkoatletyka na Letnich Igrzyskach Olimpijskich 1924 - bieg na 5000 m mężczyzn



</doc>
<doc id="3126474" url="https://pl.wikipedia.org/wiki?curid=3126474" title="Przejażdżka z diabłem">
Przejażdżka z diabłem

Przejażdżka z diabłem – amerykański film fabularny z 1999 roku w reżyserii Anga Lee. Zdjęcia do filmu zrealizowano w Doniphan, Leavenworth i Miami, Kansas City i Lexington (Missouri).
Fabuła.
W 1861 roku rozpoczyna się w Ameryce wojna secesyjna. Dwaj przyjaciele, Jake i Jack, dołączają się do zwolenników Konfederacji. Podczas zimy, ukrywają się w ziemiance, a żywność dostarcza im tajemnicza wdowa, Sue. Z czasem, pomiędzy kobietą a Jackiem tworzy się dziwne uczucie. Wkrótce mężczyzna ginie, a Jake zaczyna powątpiewać w sens dalszej walki.
Obsada.
i inni

</doc>
<doc id="3126475" url="https://pl.wikipedia.org/wiki?curid=3126475" title="Panagiota Tsakiri">
Panagiota Tsakiri



</doc>
<doc id="3126478" url="https://pl.wikipedia.org/wiki?curid=3126478" title="Gare de Saint-Paul-de-Varax">
Gare de Saint-Paul-de-Varax

Gare de Saint-Paul-de-Varax – przystanek kolejowy w Saint-Paul-de-Varax, w departamencie Ain, w regionie Owernia-Rodan-Alpy, we Francji.
Został otwarty w 1866 r. przez Compagnie des chemins de fer de Paris à Lyon et à la Méditerranée (PLM). Dziś jest przystankiem kolejowym Société nationale des chemins de fer français (SNCF), obsługiwanym przez pociągi TER Rhône-Alpes.
Położenie.
Znajduje się na wysokości 268 m n.p.m., na km 51,674 linii Lyon – Bourg-en-Bresse, pomiędzy stacjami Marlieux - Châtillon i Servas - Lent.

</doc>
<doc id="3126482" url="https://pl.wikipedia.org/wiki?curid=3126482" title="Zaza Zazirow">
Zaza Zazirow

Zaza Zazirow (ukr. Заза Діанозович Зазіров; ur. 25 kwietnia 1972) – radziecki, potem gruźiński, a od 1992 roku ukraiński zapaśnik startujący w stylu wolnym. Dwukrotny olimpijczyk. Brązowy medalista w Atlancie 1996 i jedenasty w Sydney 2000. Startował w kategorii 68–69 kg.
Srebrny medalista mistrzostw świata w 1998 i brązowy w 1997. Zdobył pięć medali na mistrzostwach Europy, złoto w 1993 i 1999. Drugi w Pucharze Świata w 2003 roku.

</doc>
<doc id="3126483" url="https://pl.wikipedia.org/wiki?curid=3126483" title="Amadeus August">
Amadeus August

Amadeus August (ur. 6 maja 1942 we Wrocławiu, zm. 6 lipca 1992 w Monachium) – niemiecki aktor telewizyjny, filmowy i teatralny.
Życiorys.
Wczesne lata.
Urodził się we Wrocławiu. Po ukończeniu szkoły średniej, studiował na wydziale wokalnym na Uniwersytecie w Tybindze, uczył się aktorstwa w szkole teatralnej w Bochum.
Kariera.
Występował w teatrach: w Hanowerze, Kleinen Komödie w Monachium, Renaissance-Theater w Berlinie, Theater am Dom w Kolonii, Theater in der Josefstadt w Wiedniu, Schauspielhaus (Wien) w Wiedniu oraz na Festiwal Heppenheim, gdzie w 1985 roku przyjął tytułową rolę w sztuce "Faust" Johanna Wolfganga von Goethego.
W 1971 zagrał tytułowego zawadiakę w serialu ZDF "Quentin Durward" na motywach powieści przygodowej Waltera Scotta. Z dnia na dzień stał się zdobył popularność w Republice Federalnej Niemiec. W 1972 otrzymał brązową statuetkę Otto, przyznawaną przez czytelników dwutygodnika „Bravo” w kategorii Gwiazdor TV. W komedii Claude Zidiego "Cenny depozyt" ("La course a l'échalote", 1976) z Pierre Richardem i Jane Birkin wystąpił jako Gunther.
Zajmował się także dubbingiem, użyczył swojego głosu za Edwarda Alberta, ("Motyle są wolne"), Richarda Chamberlaina ("Powrót muszkieterów") czy Roya Thinnesa ("Falcon Crest").
Życie prywatne.
Był bliskim przyjacielem zmarłego na AIDS austriackiego aktora Wernera Pochatha (1939-1993).
6 lipca 1992 w Monachium zmarł na AIDS. Jego grób znajduje się na cmentarzu w Unterhaching.

</doc>
<doc id="3126484" url="https://pl.wikipedia.org/wiki?curid=3126484" title="Centralny Instytut Analiz Polityczno-Prawnych">
Centralny Instytut Analiz Polityczno-Prawnych

Centralny Instytut Analiz Polityczno-Prawnych (CIAPP) – think tank, organizacja pozarządowa o charakterze niezależnym i niekomercyjnym. Fundacja działa jako ośrodek analityczny, prowadzi badania multidyscyplinarne w zakresie nauk prawnych i politycznych.
Fundacja powstała 28 lutego 2008 r. została wpisana przez Sąd Rejonowy dla m.st. Warszawy w Warszawie, XII Wydział Gospodarczy Krajowego Rejestru Sadowego pod numerem 0000300443. Nadzór nad Instytutem sprawuje według statutu minister właściwy dla nauki i szkolnictwa wyższego.
Według statutu tej fundacji z roku 2008, Instytut nie działa w celu osiągnięcia zysku, a wypracowane zyski z działalności gospodarczej przeznaczamy na cele statutowe. Z sprawozdań i bilansu wynika, że nie otrzymuje ona również dotacji ani darowizn, a utrzymujemy się jedynie z odpłatnej działalności statutowej i działalności prawniczej.
Projekty.
Według Biuletynu Zamówień Publicznych, fundacja realizowała wiele zamówień publicznych jako wykonawca ale również jako pełnomocnik zamawiającego.
Główne realizacje według UZP:
Władze.
Dyrektor Generalny – Paweł Drembkowski (od 2008)

</doc>
<doc id="3126485" url="https://pl.wikipedia.org/wiki?curid=3126485" title="Myron Fohr">
Myron Fohr

Myron W. Fohr (ur. 17 czerwca 1912 roku w Milwaukee, zm. 14 stycznia 1994 roku w Milwaukee) – amerykański kierowca wyścigowy.
Kariera.
W swojej karierze Fohr startował jedynie w Stanach Zjednoczonych w AAA National Championship. W 1948 roku dwukrotnie zwyciężał i pięciokrotnie stawał na podium. Uzbierane 1159 punktów pozwoliło mu zdobyć tytuł wicemistrza serii. Rok później powtórzył ten wynik kończąc sezon z dorobkiem 1790 punktów. W latach 1949-1950 Amerykanin startował w słynnym wyścigu Indianapolis 500, zaliczanym w latach 1950-1960 do klasyfikacji Formuły 1. W 1949 roku był czwarty, a rok później jedenasty.

</doc>
<doc id="3126486" url="https://pl.wikipedia.org/wiki?curid=3126486" title="Solomon Bart">
Solomon Bart



</doc>
<doc id="3126487" url="https://pl.wikipedia.org/wiki?curid=3126487" title="Gare de Briare">
Gare de Briare

Gare de Briare – stacja kolejowa w Briare, w departamencie Loiret, w Regionie Centralnym, we Francji.
Jest stacją Société nationale des chemins de fer français (SNCF), obsługiwaną przez pociągi Intercités.
Położenie.
Znajduje się na wysokości 144 m n.p.m., na km 164,029 linii Moret – Lyon, pomiędzy stacjami Gien i Cosne-sur-Loire.
Usługi.
Jest obsługiwana przez pociągi Intercités na trasie Paryż - Nevers.

</doc>
<doc id="3126488" url="https://pl.wikipedia.org/wiki?curid=3126488" title="Etyka lekarska w starożytności">
Etyka lekarska w starożytności

Etyka lekarska w starożytności – ogół ocen i norm moralnych określających zachowanie lekarzy w starożytności.
Brzeziński wyróżnia dwa główne nurty określania relacji pomiędzy lekarzem a pacjentem. Pierwszy z nich starał się unormować ją poprzez system kar i nagród. Obowiązywał on w Babilonii czy w Chinach. Inaczej spoglądano na te sprawy w Grecji, a następnie w Rzymie.
Bliski Wschód.
System oparty na nagrodach i karach obecny jest w najstarszym ze zbiorów prawa, w Kodeksie Hammurabiego z XVIII-XVII wieku przed naszą erą. Obejmuje on przepisy prawa karnego, cywilnego i procesowego. Pośród nich znajdowały się też przepisy tyczące się działań lekarza w liczbie 9 (cały kodeks liczył 282 artykuły). Ponieważ prawo Hammurabiego opierało się na zasadzie talionu, przewidywało surowe z dzisiejszego punktu widzenia kary za dokonane przez lekarza przewinienia. Określał też zarobki lekarza, uzależniając je od pozycji społecznej pacjenta. Za wyleczenie poprzez „zadanie rany nożem brązowym” bądź przez przecięcie łuku brwiowego medykowi przysługiwało 10 szekli srebra, o ile leczony był człowiek wolny od urodzenia. W przypadku wyzwoleńca operatorowi przysługiwała połowa wymienionej kwoty. Za wyleczenie w taki sam sposób niewolnika lekarz inkasował jedynie 2 szekle, które płacił mu właściciel niewolnika. Kwoty te były dość wysokie, jako że szekel liczył sobie 8 g srebra, sam niewolnik kosztował od 15 do 30 szekli, a za 5 szekli można było wynająć dom na cały rok. Podobnie kary za niewłaściwe leczenie zależały od pozycji społecznej pacjenta. Zachowanie lekarza kształtowane jest tutaj jedynie przez nagrody i kary, nie występuje natomiast jakiekolwiek odwołanie się do jego sumienia.
Grecja.
Kluczową postacią związaną z etyką lekarską starożytnej Grecji jest Hipokrates ze szkoły na Kos, zwany ojcem medycyny. Żył on w V i IV wieku przed naszą erą. Przypisuje mu się autorstwo przysięgi składanej przez lekarzy, do której odwołują się późniejsze przysięgi lekarskie, także używane współcześnie. Jednakże obecnie wydaje się, że wzór swej przysięgi zapożyczył on z Egiptu, dokąd udawał się nie raz.
Hipokrates w roli czynnika zapewniającego wysokie standardy działania lekarza widział nie kary, ale sumienie medyka, jego poczucie odpowiedzialności moralnej za czyny, których dokonuje. Przyznawał zawodowi lekarza godność i szczególne posłannictwo. Uznawał jako nakaz sumienia lekarza dążenie do doskonałości. Szkoła w Kos nakazywała medykowi dobroczynienie. Prócz Przysięgi Hipokratesa ze szkoły tej wywodzą się też inne pisma. Mówią między innymi o doniosłości sztuki lekarskiej, kształceniu nowych jej adeptów i zakazie odsłaniania tajemnic medycyny przed nieuprawnionymi.
Inne szkoły medycyny greckiej nie wymagały od lekarzy tak wysokich kwalifikacji moralnych. Niektóre uważały, że wystarczy, by nie szkodził. Anonimowa przysięga z IV w. p.n.e. obejmuje zakaz „zniszczenia poprzez chorobę”, popełnienia „strasznej zbrodni, dając środki nędzne, zdolne przyczynić zło śmiertelne”, nawet dla przyjaciela. Zakazuje nawet myśleć o zbrodni, nakazując starania o ratowanie chorego i „dostarczanie zdrowia”.
Rzym.
Zachowanie lekarzy w starożytnym Rzymie opisuje między innymi Galen, lekarz greckiego pochodzenia żyjący w II wieku naszej ery. Kwalifikacje moralne przedstawicieli swego zawodu ocenia on nisko. Porównuje nawet lekarzy do rabusiów, zauważając pomiędzy nimi tylko taką różnicę, że „tamci dopuszczają się karygodnych czynów w górach, a ci w Rzymie”. Pomstuje na sposób kształcenia lekarzy. Chętni wybierali wedle niego takie szkoły, by zdobyć zawód jak najłatwiej. Miało to związek z uproszczeniem edukacji lekarskiej dzięki szkole metodyków, jak też idącymi w podobną stronę prawami wydawanymi przez władców państwa od Cezara do Hadriana. Galen pisze też, że „publiczność szuka nie najlepszych lekarzy, ale takich, którzy dogadzają jej humorom”.
Sytuacja ta zmieniła się już po śmierci Galena. Kolejny cesarz Septymiusz Sewer uznał konieczność państwowego zezwolenia na wykonywanie zawodu lekarza. Prawo to wprowadzone zostało w roku 200.

</doc>
<doc id="3126490" url="https://pl.wikipedia.org/wiki?curid=3126490" title="Gare de Marlieux – Châtillon">
Gare de Marlieux – Châtillon

Gare de Marlieux - Châtillon – przystanek kolejowy w Marlieux, w departamencie Ain, w regionie Owernia-Rodan-Alpy, we Francji.
Został otwarty w 1866 r. przez Compagnie des chemins de fer de Paris à Lyon et à la Méditerranée (PLM). Dziś jest przystankiem kolejowym Société nationale des chemins de fer français (SNCF), obsługiwanym przez pociągi TER Rhône-Alpes.
Położenie.
Znajduje się na wysokości 270 m n.p.m., na km 45,760 linii Lyon – Bourg-en-Bresse, pomiędzy stacjami Villars-les-Dombes i Saint-Paul-de-Varax.

</doc>
<doc id="3126491" url="https://pl.wikipedia.org/wiki?curid=3126491" title="Anthony J. Juraska">
Anthony J. Juraska

Anthony J. R. Juraska (ur. 7 maja 1924 w Chicago) – amerykański dyplomata i urzędnik konsularny.
Absolwent "St. Procopious High School" w Chicago. Zajmował się sprzedażą węgla i produktów naftowych (1940-1943). Służył w "U.S. Army" (1943-1946). W 1946 wstąpił do służby zagranicznej, przebywając na placówkach, m.in. w charakterze pracownika w Szanghaju (1946), Pekinie (1946), pracownika/wicekonsula w Changchun (1947), wicekonsula w Bangkoku (1947), Limerick (1948), wicekonsula/kier. urzędu w Gdańsku (1949-1950), i wicekonsula w Nogales (1950).

</doc>
<doc id="3126492" url="https://pl.wikipedia.org/wiki?curid=3126492" title="Merab Walijew">
Merab Walijew

Merab Walijew (ukr. Мераб Мурадович Валієв; ur. 13 września 1970) – ukraiński zapaśnik w stylu wolnym. Dwukrotny olimpijczyk. Siódmy w Atlancie 1996 i osiemnasty w Sydney 2000. Startował w kategorii 130 kg.
Srebrny medalista mistrzostw świata w 1993 i czwarty w 1994. Zdobył cztery medale na mistrzostwach Europy, złoto w 1994. Czwarty w Pucharze Świata w 2000 roku.

</doc>
<doc id="3126493" url="https://pl.wikipedia.org/wiki?curid=3126493" title="Sekretariat ds. Gospodarczych Stolicy Apostolskiej">
Sekretariat ds. Gospodarczych Stolicy Apostolskiej

Sekretariat ds. Gospodarczych Stolicy Apostolskiej – dykasteria Kurii Rzymskiej utworzona na mocy motu proprio "Fidelis dispensator et prudens", wydanego przez papieża Franciszka z datą 24 lutego 2014. Powstanie sekretariatu jest jednym z pierwszych etapów reformy organów Stolicy Apostolskiej, prowadzonej przez Franciszka na podstawie rekomendacji Rady Kardynałów. 
Sekretariat ma stanowić organ wykonawczy Rady Gospodarczej, utworzonej tym samym dokumentem. Rada składa się z 15 osób: 8 duchownych oraz 7 świeckich ekspertów w dziedzinie finansów. Z kolei Rada ma zajmować się kwestiami dóbr doczesnych i administracji Stolicy Apostolskiej i Państwa Watykańskiego, takimi jak planowanie budżetowe, zarządzanie finansami, zarządzanie zasobami ludzkimi czy zaopatrzenie. Na czele Sekretariatu stoi prefekt podlegający bezpośrednio papieżowi. Pierwszym prefektem mianowany został kardynał George Pell, dotychczasowy arcybiskup metropolita Sydney. W 2017 roku kard. Pell został urlopowany na czas trwania śledztwa w sprawie seksualnego wykorzystywania nieletnich. 26 lutego 2019 szef Biura Prasowego Stolicy Apostolskiej Alessandro Gisotti ogłosił za pomocą Twittera, że „kard. George Pell nie jest już prefektem sekretariatu ds. Gospodarczych”. Gisotti nie wyjaśnił, czy prefekt został zdymisjonowany, czy też upłynęła jego kadencja.

</doc>
<doc id="3126494" url="https://pl.wikipedia.org/wiki?curid=3126494" title="Siergiej Naliancz">
Siergiej Naliancz



</doc>
<doc id="3126495" url="https://pl.wikipedia.org/wiki?curid=3126495" title="Mady Delvaux-Stehres">
Mady Delvaux-Stehres

Mady Delvaux-Stehres (ur. 11 października 1950 w Luksemburgu) – luksemburska polityk i nauczycielka, wieloletnia deputowana i minister, działaczka Luksemburskiej Socjalistycznej Partii Robotniczej, posłanka do Parlamentu Europejskiego VIII kadencji.
Życiorys.
Absolwentka studiów klasycznych na Université Paris Sorbonne. Do 1989 pracowała jako nauczycielka w szkole średniej Lycée Michel-Rodange w Luksemburgu. W 1974 została członkinią partii socjalistycznej LSAP, działała we frakcji kobiecej, w 1985 dołączyła do komitetu zarządzającego partii. W 1987 wybrana na radną luksemburskiej stolicy. W 1989 wybrana do Izby Deputowanych (reelekcję uzyskiwała w 1994, 1999, 2004 i 2009). Wkrótce po pierwszych wyborach objęła stanowisko sekretarza stanu ds. zdrowia, ochrony socjalnej, młodzieży i sportu. W latach 1994–1999 sprawowała urząd ministra transportu, łączności i ochrony socjalnej w chadecko-socjalistycznych rządach Jacques'a Santera i Jeana-Claude'a Junckera. W 2004 powróciła do rządu, została ministrem edukacji narodowej i kształcenia zawodowego, sprawując ten urząd nieprzerwanie do 2013.
W 2014, będąc liderką listy wyborczej LSAP, uzyskała mandat posłanki do Parlamentu Europejskiego VIII kadencji.
Odznaczenia.
Odznaczona m.in. Krzyżem Wielkiego Oficera Orderu Zasługi Wielkiego Księstwa Luksemburga (1995), Krzyżem Wielkim Orderu Dębowej Korony (1999) i Krzyżem Wielkiego Oficera Orderu Zasługi Adolfa de Nassau (1999).

</doc>
<doc id="3126497" url="https://pl.wikipedia.org/wiki?curid=3126497" title="Władimir Marcinkowski">
Władimir Marcinkowski



</doc>
<doc id="3126498" url="https://pl.wikipedia.org/wiki?curid=3126498" title="Kaplica MB Częstochowskiej w Przegini Duchownej">
Kaplica MB Częstochowskiej w Przegini Duchownej



</doc>
<doc id="3126499" url="https://pl.wikipedia.org/wiki?curid=3126499" title="Montclair Art Museum">
Montclair Art Museum

Montclair Art Museum (w skrócie MAM) – muzeum sztuki w Montclair, w stanie New Jersey założone w 1914 roku, jako jedno z pierwszych muzeów poświęconych sztuce amerykańskiej. Kolekcja muzeum liczy ponad 12 000 eksponatów obejmujących dzieła sztuki amerykańskiej od XVIII wieku do chwili obecnej oraz sztukę rdzennych Amerykanów. George Inness Gallery jest jedyną na świecie galerią poświęconą twórczości największego amerykańskiego pejzażysty.
W 1986 roku neoklasycystyczny, zaprojektowany przez Roberta Randolpha Rossa budynek Montclair Art Museum został wpisany na listę National Register of Historic Places pod nr #86002984. 
Historia i zbiory.
W 1909 roku powołano komisję ds. założenia muzeum sztuki w Montclair. Na jej czele stanął William T. Evans, największy amerykański kolekcjoner sztuki przed I wojną światową. Muzeum otwarto dla publiczności 15 stycznia 1914 roku. Założono przy nim również szkołę artystyczną. MAM było jednym z pierwszych muzeów w Stanach Zjednoczonych zajmujących się głównie gromadzeniem sztuki amerykańskiej (w tym prac artystów współczesnych, nie akademickich) i jednym z pierwszych, poświęconych stworzeniu znaczącej kolekcji sztuki rdzennych Amerykanów i studiom nad nią. W kolekcji MAM znajduje się ponad 12 000 dzieł sztuki amerykańskiej (obrazy, grafiki, rysunki, fotografie i rzeźby) począwszy od XVIII wieku do współczesności, w tym prace takich artystów jak: Benjamin West, Asher Brown Durand, John Singer Sargent, Edward Hopper, Georgia O’Keeffe, Andy Warhol i Roy Lichtenstein, jak również prace artystów młodszych, dopiero wschodzących, jak Louise Lawler, Chakaia Booker, Whitfield Lovell i Willie Cole. George Inness Gallery jest jedyną na świecie galerią poświęconą twórczości George’a Innessa, największego amerykańskiego pejzażysty, który spędził w Montclair ostatnie dziewięć lat swojego życia, począwszy od 1885 roku i który czerpał inspirację z lokalnego krajobrazu. Szkoła artystyczna przy MAM, obecnie Yard School of Art, jest niemal od początku integralnym elementem jego działalności. Została założona w 1924 roku i działa nieprzerwanie od tamtego czasu, oferując całoroczne kursy dla dzieci, młodzieży, dorosłych i seniorów, w tym lekcje rysunku, malarstwa, kolażu, grafiki, pasteli i ilustracji. W 2011 roku uruchomiono dwa nowe kierunki: Studio Ceramiki i Laboratorium Mediów Cyfrowych.
Muzeum odwiedza rocznie 70 000 gości.

</doc>
<doc id="3126502" url="https://pl.wikipedia.org/wiki?curid=3126502" title="George Fonder">
George Fonder

George Fonder (ur. 22 czerwca 1917 roku w Elmhurst, zm. 14 czerwca 1958 roku w Hatfield) – amerykański kierowca wyścigowy.
Kariera.
W swojej karierze Fonder startował jedynie w Stanach Zjednoczonych w AAA National Championship. W sezonie 1949 uzbierane sześćdziesiąt punktów dało mu 41 miejsce w końcowej klasyfikacji kierowców. W latach 1949, 1952 oraz 1954 Amerykanin startował w słynnym wyścigu Indianapolis 500 zaliczanym w latach 1950-1960 do klasyfikacji Formuły 1. Zginął na torze w wypadku samochodu wyścigowego.

</doc>
<doc id="3126504" url="https://pl.wikipedia.org/wiki?curid=3126504" title="Mariusz Arno Jaworowski">
Mariusz Arno Jaworowski

Mariusz Arno Jaworowski (ur. 21 lutego 1959) –– polski tłumacz, producent, reżyser i opiekun artystyczny pracujący dla The Walt Disney Company. Wystąpił w telewizji, gdy udzielił wywiadu w filmie dokumentalnym TVP2 "Jubilaci", dotyczącym Studia Opracowań Filmów w Warszawie, gdzie nadzorował wykonywanie polskich dubbingów dla The Walt Disney Company. Obecnie pełni tę samą funkcję w innych studiach. Był odpowiedzialny za współpracę z Europę Wschodnią, gdzie produkował dubbingi dla TWDC. Do wielu filmów przygotowywał także teledyski muzyczne.
Opieka artystyczna.
Jako opiekun artystyczny Mariusz Arno Jaworowski nadzoruje wykonanie przez studia polskiego dubbingu produkcji Disneya. Pracował przy następujących filmach:
Tłumaczenia.
Poniżej znajduje się lista wybranych pozycji przetłumaczonych na język polski przez Mariusza Arno Jaworowskiego.

</doc>
<doc id="3126505" url="https://pl.wikipedia.org/wiki?curid=3126505" title="Teodora Malczewa">
Teodora Malczewa



</doc>
<doc id="3126506" url="https://pl.wikipedia.org/wiki?curid=3126506" title="Pustka (film 1950)">
Pustka (film 1950)

Pustka – amerykański film fabularny z 1950 roku w reżyserii Nicholasa Raya. Magazyny Time i Slant Magazine umieściły go na liście 100 najlepszych filmów wszech czasów.
Fabuła.
Dixon Steele, hollywoodzki scenarzysta filmowy, zostaje oskarżony o zamordowanie szatniarki. W walce o udowodnienie niewinności, postara mu się pomóc atrakcyjna sąsiadka Laurel Gray.
Obsada.
i inni
Ciekawostka.
W filmie, Dixon Steele jest brutalnym osobnikiem, oskarżonym o morderstwo, natomiast w powieści, na podstawie której napisano scenariusz, główny bohater jest seryjnym mordercą i gwałcicielem. Reżyser stwierdził, że dokonał tej zmiany, aby uwidocznić pewne psychologiczne aspekty przedstawianych zdarzeń.

</doc>
<doc id="3126507" url="https://pl.wikipedia.org/wiki?curid=3126507" title="Inga Daushkane">
Inga Daushkane



</doc>
<doc id="3126508" url="https://pl.wikipedia.org/wiki?curid=3126508" title="Stepan Kubiw">
Stepan Kubiw

Stepan Iwanowycz Kubiw, ukr. Степан Іванович Кубів (ur. 19 marca 1962 w Mszańcu w obwodzie tarnopolskim) – ukraiński ekonomista, nauczyciel akademicki i polityk, prezes Kredobanku (2000–2008), prezes Narodowego Banku Ukrainy (2014), od 2016 do 2019 wicepremier i minister.
Życiorys.
W 1984 ukończył studia na wydziale matematycznym Uniwersytetu Lwowskiego. W 2002 został absolwentem wydziału ekonomii i zarządzania Politechniki Lwowskiej. W 2006 uzyskał stopień kandydata nauk ekonomicznych.
Pracował jako asystent na macierzystej uczelni, następnie w lwowskim Komsomole i organizacji studenckiej. Od 1994 związany z sektorem bankowym jako pracownik jednego z banków komercyjnych w którym doszedł do stanowiska wiceprezesa zarządu. Od 2000 do 2008 pełnił funkcję prezesa zarządu Kredobanku. Został także docentem na Politechnice Lwowskiej. W latach 2006–2010 był radnym rady obwodu lwowskiego. W 2010 dołączył do Frontu Zmian, stając na czele jego regionalnych struktur. W 2012 z ramienia skupiającej środowiska opozycyjne Batkiwszczyny został wybrany do Rady Najwyższej VII kadencji.
24 lutego 2014 objął obowiązki prezesa Narodowego Banku Ukrainy, pełnił tę funkcję przez niespełna cztery miesiące do 19 czerwca 2014. W tym samym roku dołączył do Bloku Petra Poroszenki, uzyskując następnie mandat posła VIII kadencji.
14 kwietnia 2016 został powołany na wicepremiera oraz ministra rozwoju gospodarczego i handlu w rządzie Wołodymyra Hrojsmana. W 2019 ponownie wybrany do ukraińskiego parlamentu. 29 sierpnia tegoż roku zakończył pełnienie funkcji rządowych.

</doc>
<doc id="3126509" url="https://pl.wikipedia.org/wiki?curid=3126509" title="Dąbrowa-Kolonia (województwo lubelskie)">
Dąbrowa-Kolonia (województwo lubelskie)

Dąbrowa-Kolonia – kolonia w województwie lubelskim, w powiecie kraśnickim, w gminie Trzydnik Duży.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="3126510" url="https://pl.wikipedia.org/wiki?curid=3126510" title="Gospodarka amerykańska">
Gospodarka amerykańska



</doc>
<doc id="3126513" url="https://pl.wikipedia.org/wiki?curid=3126513" title="Ajania">
Ajania

Ajania ("Ajania") – rodzaj roślin z rodziny astrowatych ("Asteraceae"). Obejmuje ok. 34 do 43 gatunków występujących w Azji środkowej i wschodniej, z centrum zróżnicowania w Chinach, gdzie rośnie 35 gatunków, w tym 23 endemity. Ajania pacyficzna "Ajania pacifica" jest popularnie uprawianą rośliną ozdobną.
Systematyka.
Rodzaj z plemienia "Anthemideae" z podrodziny "Asteroideae" z rodziny astrowatych ("Asteraceae"). W obrębie plemienia zaliczany jest do podplemienia "Artemisiinae", a w jego obrębie do tzw. grupy "Chrysanthemum". W niektórych ujęciach systematycznych rodzaj włączany jako sekcja do rodzaju złocień "Chrysanthemum", a w każdym razie jest blisko z nim spokrewniony (oraz z "Arctanthemum") i granice między tymi rodzajami są niejasne.

</doc>
<doc id="3126514" url="https://pl.wikipedia.org/wiki?curid=3126514" title="Gare de Saint-Roch (Somme)">
Gare de Saint-Roch (Somme)

Gare de Saint-Roch – stacja kolejowa w Amiens, w departamencie Somma, w regionie Hauts-de-France, we Francji.
Jest stacją Société nationale des chemins de fer français (SNCF), obsługiwaną przez pociągi TER Picardie, TER Nord-Pas-de-Calais i TER Haute-Normandie.
Położenie.
Znajduje się na wysokości 28 m n.p.m., na km 132,608 Longueau – Boulogne, pomiędzy stacjami Amiens i Dreuil-lès-Amiens. Z tej stacji wychodzi również linia do Rouen.

</doc>
<doc id="3126515" url="https://pl.wikipedia.org/wiki?curid=3126515" title="Gene Force">
Gene Force

Gene Force (ur. 15 czerwca 1916 roku w New Madison, zm. 21 sierpnia 1983 roku w Brooklyn) – amerykański kierowca wyścigowy.
Kariera.
W swojej karierze Force startował jedynie w Stanach Zjednoczonych w AAA National Championship oraz USAC National Championship. W mistrzostwach AAA w 1951 w ciągu ośmiu wyścigów, w których wystartował, uzbierał łącznie 310,3 punktu. Dało mu to osiemnaste miejsce w końcowej klasyfikacji kierowców. W USAC National Championship w 1959 roku raz stanął na podium. Dorobek 450 punktów uplasował go na trzynastej pozycji w klasyfikacji generalnej. Rok później dwukrotnie kończył wyścig w pierwszej trójce. Został sklasyfikowany na szóstym miejscu. W latach 1951, 1960 Amerykanin startował w słynnym wyścigu Indianapolis 500 zaliczanym do klasyfikacji Formuły 1. Nigdy jednak nie zdobywał punktów.

</doc>
<doc id="3126519" url="https://pl.wikipedia.org/wiki?curid=3126519" title="Wasilij Seliwanow">
Wasilij Seliwanow



</doc>
<doc id="3126520" url="https://pl.wikipedia.org/wiki?curid=3126520" title="Gare de Tracy - Sancerre">
Gare de Tracy - Sancerre

Gare de Tracy - Sancerre – przystanek kolejowy w Tracy-sur-Loire, w departamencie Nièvre, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi Intercités i TER Bourgogne.
Położenie.
Znajduje się na wysokości 153 m n.p.m., na km 204,689 linii Moret – Lyon, pomiędzy stacjami Cosne-sur-Loire i Pouilly-sur-Loire.
Usługi.
Jest obsługiwany przez pociągi Intercités na trasie Paryż - Nevers.

</doc>
<doc id="3126521" url="https://pl.wikipedia.org/wiki?curid=3126521" title="Ajaniopsis">
Ajaniopsis

 
Ajaniopsis – monotypowy rodzaj roślin z rodziny astrowatych ("Asteraceae"). Obejmuje jeden gatunek – Ajaniopsis penicilliformis C.Shih występujący w Tybecie. Czasem włączany jest do rodzaju "Artemisia".

</doc>
<doc id="3126523" url="https://pl.wikipedia.org/wiki?curid=3126523" title="Piotr Griguł">
Piotr Griguł



</doc>
<doc id="3126524" url="https://pl.wikipedia.org/wiki?curid=3126524" title="Gare de Villars-les-Dombes">
Gare de Villars-les-Dombes

Gare de Villars-les-Dombes – przystanek kolejowy w Villars-les-Dombes, w departamencie Ain, w regionie Owernia-Rodan-Alpy, we Francji.
Został otwarty w 1866 r. przez Compagnie des chemins de fer de Paris à Lyon et à la Méditerranée (PLM). Dziś jest przystankiem kolejowym Société nationale des chemins de fer français (SNCF), obsługiwanym przez pociągi TER Rhône-Alpes.
Położenie.
Znajduje się na wysokości 280 m n.p.m., na km 38,142 linii Lyon – Bourg-en-Bresse, pomiędzy stacjami Saint-Marcel-en-Dombes i Marlieux - Châtillon.

</doc>
<doc id="3126525" url="https://pl.wikipedia.org/wiki?curid=3126525" title="Farzaneh Rezasoltani">
Farzaneh Rezasoltani



</doc>
<doc id="3126526" url="https://pl.wikipedia.org/wiki?curid=3126526" title="Nils Liljequist">
Nils Liljequist

Nils Liljequist (ur. 1851, zm. 1936) – szwedzki duchowny, uzdrowiciel, lekarz, jeden z ojców irydologii.
Dorastając uczył się medycyny i homeopatii, którą praktykował na swoich klientach, którzy przychodzili do niego w celu usunięcia toksyn.

</doc>
<doc id="3126527" url="https://pl.wikipedia.org/wiki?curid=3126527" title="Puchar Gigantów CONCACAF">
Puchar Gigantów CONCACAF

Puchar Gigantów CONCACAF (ang. "CONCACAF Giants Cup") – klubowe rozgrywki piłkarskie dla najczęściej oglądanych przez kibiców klubów w regionie Ameryki Północnej i Środkowej organizowane przez CONCACAF (ang. "Confederation of North, Central American and Caribbean Association Football") w 2001 roku.
Historia.
W 1991 roku CONCACAF zapoczątkowała własną wersję Pucharu Zdobywców Pucharów. Ale turniej nie miał sukcesu, tak jak rozgrywki o krajowe puchary w Ameryce Środkowej i na Karaibach prowadzone są nieregularne. W 1998 roku, po trzech kolejnych niedokończonych edycjach, turniej przestał istnieć. 
Ale trzy lata później w jego miejsce został organizowany turniej Giants Cup. W rozgrywkach uczestniczyło maksymalnie dwa zespoły z krajów CONCACAF. Kwalifikowały się kluby, mecze których są najczęściej odwiedzane na stadionach. Ale rozgrywki odbyły się tylko raz. W turnieju uczestniczyło 12 drużyn. Najpierw 8 drużyn w barażach dwumeczowych wyłoniły 4 zespoły, które dołączyły do klubów z USA (Columbus Crew, D.C. United) i Meksyki (Chivas de Guadalajara, Club América). Do półfinałów dostali się Club América, CSD Comunicaciones, D.C. United i Deportivo Saprissa. Pierwszym zwycięzcą został meksykański Club América, który pokonał w finale 2:0 amerykański D.C. United.

</doc>
<doc id="3126529" url="https://pl.wikipedia.org/wiki?curid=3126529" title="Stade Luc Varenne">
Stade Luc Varenne

Stade Luc Varenne – stadion piłkarski w Tournai, w Belgii. Obiekt wybudowano w 2003 roku. Może pomieścić 7552 widzów. Swoje spotkania rozgrywają na nim piłkarze klubu RFC Tournai. Patronem stadionu jest pochodzący z Tournai komentator sportowy, Luc Varenne. Obiekt był jedną z aren piłkarskich Mistrzostw Europy U-17 2007. Rozegrano na nim dwa spotkania fazy grupowej, jeden półfinał oraz finał turnieju.

</doc>
<doc id="3126532" url="https://pl.wikipedia.org/wiki?curid=3126532" title="Itaro Nakajima">
Itaro Nakajima



</doc>
<doc id="3126534" url="https://pl.wikipedia.org/wiki?curid=3126534" title="Willa Werner'a">
Willa Werner'a



</doc>
<doc id="3126537" url="https://pl.wikipedia.org/wiki?curid=3126537" title="Hrihoriy Kamyszenko">
Hrihoriy Kamyszenko



</doc>
<doc id="3126538" url="https://pl.wikipedia.org/wiki?curid=3126538" title="Rustam Adzhy">
Rustam Adzhy



</doc>
<doc id="3126539" url="https://pl.wikipedia.org/wiki?curid=3126539" title="Wjaczesław Olejnyk">
Wjaczesław Olejnyk



</doc>
<doc id="3126540" url="https://pl.wikipedia.org/wiki?curid=3126540" title="Maciej Krężel">
Maciej Krężel

Maciej Krężel (ur. 27 sierpnia 1991 w Katowicach) – polski narciarz alpejski, paraolimpijczyk, występujący w konkurencjach dla osób niewidomych i niedowidzących z przewodniczką Anną Ogarzyńską. Zawodnik klubu Start Katowice.
Urodził się z wadą wzroku, którą całkowicie stracił w wieku 20 lat z powodu odwarstwienia siatkówki. Narciarstwo zaczął w wieku 3 lat za sprawą jego ojca, który zaangażował go w ten sport. Największym sukcesem jest piąte miejsce w slalomie podczas igrzysk w Soczi. Na tych samych igrzyskach został wybrany na chorążego reprezentacji podczas ceremonii otwarcia.
Jego zainteresowaniem jest wakeboarding, z którym łączy treningi, a idolem – Bode Miller.
Ukończył V Liceum Ogólnokształcące im. Jana Zamoyskiego w Dąbrowie Górniczej. Z Anną Ogarzyńską współpracuje od 2008 r.
Osiągnięcia sportowe.
Krężel jest zdobywcą Pucharu Europy 2013/2014 w slalomie i slalomie gigancie. Bierze udział także w zawodach Pucharu Świata. Wystąpił na Igrzyskach Paraolimpijskich w Vancouver (2010) oraz mistrzostwach świata (2009, 2013).

</doc>
<doc id="3126541" url="https://pl.wikipedia.org/wiki?curid=3126541" title="Anhalt-Köthen">
Anhalt-Köthen

Księstwo Anhaltu-Köthen (niem. "Fürstentum Anhalt-Köthen", od 1806 "Herzogtum Anhalt-Köthen") - księstwo Świętego Cesarstwa Rzymskiego powstałe w wyniku podziału ziem księstwa dynastii askańskiej. Stolicą księstwa było miasto Köthen. W latach 1806–1813 kraj Związku Reńskiego. W latach 1815–1853 państwo Związku Niemieckiego.
Historia.
Pierwszy raz księstwo powstało w 1396 roku, kiedy księstwo Anhalt-Zerbst rozdzielono pomiędzy Anhalt-Dessau i Anhalt-Köthen. Księstwo przestało istnieć jednak już w 1552, kiedy została odziedziczone przez książąt Anhaltu-Dessau.
Druga kreacja księstw miała miejsce w 1603 w wyniku kolejnego podziału księstwa Anhaltu-Zerbst. 
W 1806 Anhalt-Köthen zostało podniesione do rangi księstwa udzielnego ("Herzogtum"). Wraz ze śmiercią księcia Henryka w dniu 23 listopada 1847 roku, wygasła linia Anhalt-Köthen i jej terytoria zostały zjednoczone z Anhalt-Dessau na mocy patentu z dnia 22 maja 1853 roku.
Przedstawiciele rodu rządzącego księstwem Anhaltu-Köthen, książęta "Anhaltu-Köthen-Pless" (potomkowie młodszego syna władcy Anhaltu-Köthen Augusta Ludwika) byli w latach 1765–1847, właścicielami dóbr na Śląsku (m. in Zamku w Pszczynie).
Władcy Anhaltu-Köthen.
Książęta ("Fürsten") (1396-1562).
Zjednoczenie z Anhaltem-Dessau - 1562
Książęta ("Fürsten") (1603-1806).
Podniesienie rangi książęcej do Herzog – 1806
Książęta ("Herzöge") (1806-1847).
Zjednoczenie z Anhaltem-Dessau - 1847

</doc>
<doc id="3126543" url="https://pl.wikipedia.org/wiki?curid=3126543" title="Artur Dzyhazov">
Artur Dzyhazov



</doc>
<doc id="3126544" url="https://pl.wikipedia.org/wiki?curid=3126544" title="Heorhiy Soldadze">
Heorhiy Soldadze



</doc>
<doc id="3126545" url="https://pl.wikipedia.org/wiki?curid=3126545" title="Anhalt-Köthen (herb)">
Anhalt-Köthen (herb)



</doc>
<doc id="3126546" url="https://pl.wikipedia.org/wiki?curid=3126546" title="Artysta i modelka">
Artysta i modelka

Artysta i modelka (hiszp.: "El Artista y la modelo") – hiszpańsko-francuski dramat z 2012 roku w reżyserii Fernando Trueba.
Obsada.
i inni.

</doc>
<doc id="3126547" url="https://pl.wikipedia.org/wiki?curid=3126547" title="Viktor Jefteni">
Viktor Jefteni



</doc>
<doc id="3126548" url="https://pl.wikipedia.org/wiki?curid=3126548" title="Aslanbek Fidarov">
Aslanbek Fidarov



</doc>
<doc id="3126549" url="https://pl.wikipedia.org/wiki?curid=3126549" title="Dębina (województwo lubuskie)">
Dębina (województwo lubuskie)

Dębina – osada w Polsce położona w województwie lubuskim, w powiecie wschowskim, w gminie Sława.
W latach 1975–1998 miejscowość administracyjnie należała do województwa zielonogórskiego.

</doc>
<doc id="3126550" url="https://pl.wikipedia.org/wiki?curid=3126550" title="Dzhambolat Tedieiev">
Dzhambolat Tedieiev



</doc>
<doc id="3126554" url="https://pl.wikipedia.org/wiki?curid=3126554" title="Daria Rybałowa">
Daria Rybałowa



</doc>
<doc id="3126555" url="https://pl.wikipedia.org/wiki?curid=3126555" title="Titanic Stadium">
Titanic Stadium



</doc>
<doc id="3126556" url="https://pl.wikipedia.org/wiki?curid=3126556" title="World of Wonders Football Centre">
World of Wonders Football Centre



</doc>
<doc id="3126560" url="https://pl.wikipedia.org/wiki?curid=3126560" title="Merab Valiyev">
Merab Valiyev



</doc>
<doc id="3126563" url="https://pl.wikipedia.org/wiki?curid=3126563" title="Campeonato Sudamericano de Campeones">
Campeonato Sudamericano de Campeones

Klubowe Mistrzostwa Ameryki Południowej (hiszp. "Campeonato Sudamericano de Campeones") – klubowe rozgrywki piłkarskie dla mistrzów krajowych Ameryki Południowej organizowane przez CONMEBOL (hiszp. "Confederación Sudamericana de Fútbol") w 1948 roku.
Historia.
Zostały po raz pierwszy zorganizowane przez CONMEBOL w roku 1948 dla mistrzów krajów południowoamerykańskich. Turniej ten jest uznawany przez CONMEBOL za nieoficjalnego poprzednika Copa Libertadores. Klubowe Mistrzostwa Ameryki Południowej w 1948 roku wpłynęły na narodziny najważniejszego europejskiego turnieju klubowego Pucharu Europy Mistrzów Klubowych, przekształconego w 1992 w Ligę Mistrzów UEFA. Wkrótce idea takiego turnieju doszła do UEFA i 5 marca 1955 roku startowały po raz pierwszy rozgrywki o Puchar Europy.
W turnieju uczestniczyło 7 drużyn: River Plate (mistrz Argentyny 1947), Lítoral Cochabamba (mistrz Boliwii 1947), CR Vasco da Gama (mistrz Brazylii 1947), CSD Colo-Colo (mistrz Chile 1947), Emelec Guayaquil (mistrz Ekwadoru 1946), Municipal Lima (mistrz Peru 1947) i Club Nacional de Football (mistrz Urugwaju 1947). Nie uczestniczyły mistrzowie Kolumbii i Paragwaju. Wszystkie mecze odbyły się na stadionach Santiago de Chile. W dniach od 11 lutego do 17 marca 1948 drużyny systemem kołowym rozegrały miejsca na podium. Pierwszym zwycięzcą został brazylijski Vasco da Gama, drugie miejsce zdobył argentyński River Plate, a trzecim finiszował urugwajski Nacional.

</doc>
<doc id="3126566" url="https://pl.wikipedia.org/wiki?curid=3126566" title="Samsung Galaxy S5">
Samsung Galaxy S5

Samsung Galaxy S5 – smartfon z serii Galaxy produkowany przez koreańską firmę Samsung. Zaprezentowany 24 lutego 2014 roku podczas Mobile World Congress w Barcelonie. Jego premiera odbyła się 11 kwietnia 2014 roku. Smartfon posiada chipset Qualcomm MSM8974AC Snapdragon 801, procesor czterordzeniowy Krait 400 (każdy rdzeń taktowany 2,5 GHz), oraz układ graficzny Adreno 330. Urządzenie wyposażone jest w ekran Super AMOLED 5,1 cala o rozdzielczości 1920 × 1080 pikseli (432 ppi), 2 GB pamięci RAM oraz slot na karty pamięci Micro SD do 128 GB. Oparty jest na systemie operacyjnym Android w wersji 4.4.2 (Kitkat). Posiada tylny aparat 16 Mpix, ulepszone ustawianie ostrości i tryb HDR, oraz może nagrywać filmy w rozdzielczości 2160p w 30 kl./s, w 1080p w 60 kl./s, w 720p w 240 kl./s. Wyposażony jest w baterię Li-ion o pojemności 2800 mAh, jest wodoodporny, odporny na pył i kurz, posiada czujnik tętna (pulsomierz), czytnik linii papilarnych na przycisku home oraz barometr, produkowany w czterech dostępnych na rynku kolorach: niebieskim, złotym, białym oraz czarnym.
Producent dostarczył do sprzedawców 10 mln urządzeń w 25 dni, dwa dni szybciej niż przy Galaxy S4, ale po trzech miesiącach łącznie dostarczono 12 mln, o 25% mniej niż S4 w tym samym czasie.

</doc>
<doc id="3126572" url="https://pl.wikipedia.org/wiki?curid=3126572" title="Księstwo Anhalt-Köthen">
Księstwo Anhalt-Köthen



</doc>
<doc id="3126574" url="https://pl.wikipedia.org/wiki?curid=3126574" title="Rajd Polski 2011">
Rajd Polski 2011

Rajd Polski 2011 ( 68. Rajd Polski) – 68 edycja rajdu samochodowego Rajd Polski rozgrywanego w Polsce. Rozgrywany był od 23 do 25 września 2011 roku. Bazą rajdu była miejscowość Mikołajki. Rajd był dziewiątą rundą Rajdowych Mistrzostw Europy w roku 2011, a także szóstą rundą Rajdowych Samochodowych Mistrzostw Polski w roku 2011. Składał się z 13 odcinków specjalnych (OS). Dyrektorem rajdu był Tomasz Bartoś.
Drugi raz z rzędu Rajd Polski wygrał Kajetan Kajetanowicz, jadący Subaru Imprezą STi R4, uzyskując na mecie nieco ponad 10 sekund nad drugim zawodnikiem Michałem Sołowowem kierujący Fordem Fiestą S2000. Trzeci dojechał Grzegorz Grzyb jadący Peugeotem 207 S2000. Lider po pierwszym dniu, Michał Bębenek, na metę przyjechał dopiero na czwartym miejscu. Wicelider po 8 OS-ach, Krzysztof Hołowczyc, w ostatnim dniu imprezy dwa razy przebił oponę i ostatecznie zajął 11 miejsce. Rajdu nie ukończył Michał Kościuszko, który po 11 OS-ach zajmował trzecią pozycję, na przedostatnim OS-ie przebił oponę, zaliczył dachowanie i ostatecznie wycofał się z rajdu.

</doc>
<doc id="3126576" url="https://pl.wikipedia.org/wiki?curid=3126576" title="PZInż 343">
PZInż 343

PZInż 343 – polski, kołowy ciągnik artyleryjski z czasów dwudziestolecia międzywojennego.
Prototyp ciągnika oznaczony jako PZInż 343 powstał na przełomie lat 1938-1939, jako mniejsza odmiana innego prototypowego ciągnika – PZInż 342. PZInż 343 był pojazdem kołowym o napędzie 4x4, o nośności 2100 kg oraz zdolności holowania w terenie doczepki o masie do 3000 kg. Planowano wprowadzenie go na wyposażenie Wojska Polskiego, gdzie miał być używany do holowania armat przeciwlotniczych kal. 40 mm oraz jako 2-tonowy, terenowy, samochód ciężarowy.
Prototyp wkrótce poddano intensywnym próbom. Przeprowadzono testy holowania armaty przeciwlotniczej kal. 40 mm, a następnie PZInż 343 porównano z dotychczasowym ciągnikiem tych armat – C2P. Do zalet nowego ciągnika należały: większa prędkość po drogach bitych i gruntowych, duża nośność użytkowa (dzięki czemu można było zrezygnować z dodatkowych przyczepek z amunicją), wyposażenie w linociąg oraz cichsza jazda. Natomiast do wad zaliczono gorsze zdolności terenowe od C2P oraz to, że ciągnik był zbyt duży i zbyt ciężki. Ostatecznie zdecydowano się, że nowy ciągnik nie będzie następcą, a jedynie uzupełnieniem dla C2P. Do 1 sierpnia 1939 roku powstały cztery próbne egzemplarze, zaś do 1 czerwca 1941 roku planowano wyprodukować 200 ciągników PZInż 343.

</doc>
<doc id="3126577" url="https://pl.wikipedia.org/wiki?curid=3126577" title="Copa Masters CONMEBOL">
Copa Masters CONMEBOL

Puchar Zdobywców Copa CONMEBOL (hiszp. "Copa Masters CONMEBOL") – klubowe rozgrywki piłkarskie dla zdobywców czterech ostatnich edycji Copa CONMEBOL organizowane przez CONMEBOL (hiszp. "Confederación Sudamericana de Fútbol") w 1996 roku.
Historia.
Zapoczątkowany został w 1996 roku przez CONMEBOL jako "Copa Masters CONMEBOL". W rozgrywkach uczestniczyły zespoły, które zdobyły ten trofeum w ostatnich czterech lat. Do turnieju przystąpiły: Atlético Mineiro (zdobywca Copa CONMEBOL 1992), Botafogo (1993), São Paulo FC (1994) i Rosario Central (1995). Wszystkie mecze odbyły się na stadionach Cuiabá. W dniach od 8 do 12 lutego 1996 drużyny systemem pucharowym wałczyły o Puchar. Pierwszym zwycięzcą został São Paulo, który pokonał w finale 3:0 Atlético Mineiro.

</doc>
<doc id="3126578" url="https://pl.wikipedia.org/wiki?curid=3126578" title="Biblical Archaeology Review">
Biblical Archaeology Review

Biblical Archaeology Review – dwumiesięcznik wydawany od 1975 roku w Waszyngtonie przez Biblical Archaeology Society. Pismo publikuje prace oryginalne związane z archeologią biblijną, czyli zakresem nakładania się zagadnień z zakresu biblistyki i archeologii.

</doc>
<doc id="3126579" url="https://pl.wikipedia.org/wiki?curid=3126579" title="Ducati Monster 695">
Ducati Monster 695

Ducati Monster 695 – włoski motocykl typu naked bike produkowany przez Ducati w latach 2007–2008. Jest to model przejściowy, który łączy klasyczny wygląd pierwszej generacji rodziny Monster z nowoczesnym silnikiem z Ducati Monster 696.

</doc>
<doc id="3126583" url="https://pl.wikipedia.org/wiki?curid=3126583" title="Rajd Dolnego Sanu">
Rajd Dolnego Sanu

Rajd Dolnego Sanu – ekstremalny pieszy maraton na orientację rozgrywany od 2008 roku na terenie województwa podkarpackiego. Zadaniem uczestników jest pokonanie pieszo dystansu 25, 50 lub 100 km i odnalezienie wskazanych na mapie punktów kontrolnych. Pomysłodawcą imprezy i sędzią głównym jest Hubert Puka.
Linki zewnętrzne.
Oficjalna strona imprezy

</doc>
<doc id="3126585" url="https://pl.wikipedia.org/wiki?curid=3126585" title="Ducati Monster 1000">
Ducati Monster 1000

Ducati Monster 1000 – włoski motocykl typu naked bike produkowany przez Ducati w latach 2003–2005. Motocykl zastąpił w ofercie producenta model Ducati Monster 900.

</doc>
<doc id="3126587" url="https://pl.wikipedia.org/wiki?curid=3126587" title="Ducati Monster 900">
Ducati Monster 900

Ducati Monster 900 – włoski motocykl typu naked bike produkowany przez Ducati w latach 1993-2002. Jest to najdłużej produkowana odmiana Monstera.

</doc>
<doc id="3126588" url="https://pl.wikipedia.org/wiki?curid=3126588" title="Anhalt-Dessau">
Anhalt-Dessau

Księstwo Anhaltu-Dessau (niem. "Fürstentum Anhalt-Köthen", od 1806 "Herzogtum Anhalt-Köthen") – księstwo Świętego Cesarstwa Rzymskiego powstałe w wyniku podziału ziem księstwa dynastii askańskiej. Stolicą księstwa było miasto Dessau. W latach 1806–1813 kraj Związku Reńskiego. W latach 1815–1863 państwo Związku Niemieckiego.
Historia.
Pierwszy raz księstwo powstało w 1396 roku, kiedy księstwo Anhalt-Zerbst rozdzielono pomiędzy Anhalt-Dessau i Anhalt-Köthen. Księstwo przestało istnieć jednak już w 1552, kiedy została połączone z księstwem Anhalt-Zerbst. Druga kreacja księstw miała miejsce w 1603 w wyniku kolejnego podziału księstwa Anhalt-Zerbst. W 1807 Anhalt-Dessau zostało podniesione do rangi księstwa udzielnego ("Herzogtum"). 23 listopada 1847 roku wraz ze śmiercią księcia Anhalt-Köthen Henryka wygasła jego linia rodu i terytoria księstwa zostały zjednoczone z Anhalt-Dessau na mocy patentu z dnia 22 maja 1853 roku.
Po śmierci ostatniego księcia Anhaltu-Bernburga 19 sierpnia 1863, wszystkie ziemie Anhaltu znalazł się pod panowaniem księcia Anhaltu-Dessau, który przyjął tytuł księcia Anhaltu.
Władcy Anhaltu.
Książęta ("Fürsten") (1396–1544).
Księstwo włączone do Anhaltu-Zerbst – 1561
Książęta ("Fürsten") (1603–1807).
Podniesienie rangi książęcej do "Herzog" – 1807
Książęta ("Herzöge") (1807–1863).
Zjednoczenie z Anhaltem-Bernburg w Księstwo Anhalt – 1863

</doc>
<doc id="3126590" url="https://pl.wikipedia.org/wiki?curid=3126590" title="Ósme przykazanie">
Ósme przykazanie

Ósme przykazanie (norw. "Død joker", dosł. "Martwy jocker") – powieść kryminalna z 1999, autorstwa norweskiej pisarki Anne Holt. Jej polskie wydanie ukazało się w roku 2013 nakładem wydawnictwa Prószyński i S-ka w tłumaczeniu Iwony Zimnickiej.
Fabuła.
Powieść jest piątą częścią cyklu z detektyw Hanne Wilhelmsen. Tym razem akcja rozgrywa się w marcu 1999 i dotyczy prokuratora okręgowego Sigurda Halvorsruda, w którego domu znaleziono zwłoki jego żony (Doris Flo, 44 lata, trójka dzieci) z obciętą mieczem samurajskim głową. Wszystko wskazuje na to, że morderstwo popełnił Sigurd, jednak Hanne nie do końca jest o tym przekonana. Ważną dla akcji postacią jest Ståle Salvesen (52 lata, rencista, zamieszkały przy Vogts gate w Torshov, Oslo), którego Halvorsrud oskarża o zabicie małżonki, jednak w momencie tego czynu był on już prawdopodobnie martwy (popełnił samobójstwo skacząc z mostu). 
Oprócz wątku kryminalnego poruszane są wątki osobiste bohaterów: choruje na raka i umiera partnerka życiowa Hanne Wilhelmsen - Cecilie Vibe, a Billemu T. (przyjacielowi i współpracownikowi Hanne) rodzi się kolejne dziecko (z Tone-Marit Steen).
W powieści poruszana jest tematyka działania siatek pedofilskich (do jednej z nich należy Evald Bromo - uznany dziennikarz i ważna postać powieści).

</doc>
<doc id="3126591" url="https://pl.wikipedia.org/wiki?curid=3126591" title="Księstwo Anhalt-Dessau">
Księstwo Anhalt-Dessau



</doc>
<doc id="3126594" url="https://pl.wikipedia.org/wiki?curid=3126594" title="Markus Wasser">
Markus Wasser

Markus Wasser (ur. 7 maja 1968) – szwajcarski bobsleista. Srebrny medalista olimpijski z Nagano.
Zawody w 1998 były jego jedynymi igrzyskami olimpijskimi. Po medal sięgnął w czwórkach. Załogę boba stanowili również Marcel Rohner, Markus Nüssli i Beat Seitz. Był wicemistrzem globu w czwórkach w 1996.

</doc>
<doc id="3126595" url="https://pl.wikipedia.org/wiki?curid=3126595" title="Echinoderma">
Echinoderma

Echinoderma (Locq. ex Bon) Bon (jeżoskórka) – rodzaj grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
W 1981 r. Marcel Locquin i Marcel Bon w obrębie rodzaju "Lepiota" (czubajka) utworzyli podrodzaj "Echinoderma" (czubajeczka). W 1991 r. M. Bon podniósł go do rangi rodzaju. Dawniej gatunki z tego rodzaju były również włączane do rodzajów: "Agaricus, Amanita, Amplariella, Cystolepiota, Mastocephalus i Psalliota".
Polską nazwę w 2015 r. zaproponowała grupa mykologów w publikacji Karasińskiego i in., a jej używanie Komisja ds. Polskiego Nazewnictwa Grzybów Polskiego Towarzystwa Mykologicznego zarekomendowała w 2021 r. Wcześniej niektórzy przedstawiciele byli opisywani pod nazwą czubajeczka

</doc>
<doc id="3126597" url="https://pl.wikipedia.org/wiki?curid=3126597" title="Leopold von Anhalt-Dessau">
Leopold von Anhalt-Dessau



</doc>
<doc id="3126601" url="https://pl.wikipedia.org/wiki?curid=3126601" title="Nóż gamma">
Nóż gamma

Nóż gamma (ang. "gamma knife") – urządzenie medyczne wykorzystywane w , odmianie radioterapii stereotaktycznej – trójwymiarowej radioterapii, wykorzystującej wysokie wartości dawki (powyżej 10 Gy) w pojedynczej frakcji napromieniania, o bardzo wysokiej precyzji (z dokładnością powyżej 0,5 mm). Operacja nożem gamma jest metodą konkurencyjną dla klasycznej neurochirurgii, stosowaną w najmniej inwazyjnym leczeniu guzów mózgu, w szczególności gdy przy użyciu tradycyjnej neurochirurgii usunięcie guza jest utrudnione. Nóż gamma jest również stosowany w celu uniknięcia powikłań chirurgicznych, a także u pacjentów, u których stan zdrowia wyklucza wykonanie klasycznej operacji.
Zasada działania.
Pacjent zostaje unieruchomiony za pomocą ramy stereotaktycznej w celu precyzyjnego wykonania zabiegu. Za pomocą obrazowania tomografią komputerową, rezonansem magnetycznym oraz pozytonową tomografią emisyjną lokalizuje się położenie guza względem założonej ramy stereotaktycznej. Następnie w miejsce, w którym jest umiejscowiony guz, zostaje skierowanych około 200 wiązek promieniowania gamma, którego źródłem są kapsuły zawierające radioaktywny kobalt-60. Ideą metody jest fakt, że pojedyncze wiązki promieniowania są na tyle słabe, by w czasie przenikania nie uszkadzać mózgu. Natomiast w ściśle określonym miejscu dawka z poszczególnych wiązek sumuje się (jej moc jest 200 razy większa niż moc dawki pojedynczej wiązki), osiągając moc niezbędną do zniszczenia komórek nowotworowych.
Wady i zalety.
Metoda ta jest mało inwazyjna i nie wymaga zabiegu kraniotomii w celu usunięcia guza. Zagrożenie wystąpienia skutków ubocznych jest bardzo małe w porównaniu do tradycyjnej operacji neurochirurgicznej. Zabieg jest stosunkowo krótki – trwa zazwyczaj od 20 minut do 2 godzin. Dodatkową zaletą metody jest fakt, iż nie wymaga ona praktycznie żadnej rekonwalescencji. Pacjenci poddani naświetlaniu nożem gamma powracają do normalnego życia następnego dnia po zabiegu. Od początku istnienia metody za pomocą noża gamma napromieniono na świecie ponad 500 000 pacjentów. Wadą metody jest stosunkowo mała grupa guzów, które można leczyć. Przy użyciu tej metody można niszczyć guzy łagodne, nieprzekraczające średnicy 3-4 cm.
Nóż gamma w Polsce.
Metoda leczenia nożem gamma w Polsce jest stosunkowo młodą metodą. Pierwszym ośrodkiem, który rozpoczął leczenie nożem gamma w 2010 roku, bylo Centrum Onkologii w Gliwicach. Drugim było Centrum Gamma Knife w Warszawie w 2011 roku, a trzecim Centrum Diagnostyki i Terapii Onkologicznej w Katowicach (2013).

</doc>
<doc id="3126603" url="https://pl.wikipedia.org/wiki?curid=3126603" title="Copa Ganadores de Copa">
Copa Ganadores de Copa

Puchar Zdobywców Pucharu CONMEBOL (hiszp. "Copa Ganadores de Copa") – coroczne klubowe rozgrywki piłkarskie dla zdobywców Pucharów krajowych Ameryki Południowej organizowane przez CONMEBOL (hiszp. "Confederación Sudamericana de Fútbol") w latach 1970-1971.
Historia.
Zapoczątkowany został w 1970 roku przez CONMEBOL jako "Copa Ganadores de Copa". W rozgrywkach uczestniczyły zespoły, które zdobyły ten Puchar krajowy. W turnieju uczestniczyło 8 drużyn: Atlanta Buenos Aires (zdobywca Pucharu Argentyny), Mariscal Santa Cruz (zdobywca Pucharu Boliwii), Unión Española (zdobywca Pucharu Chile), CD El Nacional (zdobywca Pucharu Ekwadoru), Club Libertad (zdobywca Pucharu Paragwaju), Municipal Lima (zdobywca Pucharu Peru), Rampla Juniors (zdobywca Pucharu Urugwaju) i Unión Deportiva Canarias (zdobywca Pucharu Wenezueli). Nie uczestniczyły mistrzowie Kolumbii i Brazylii. Najpierw drużyny zostały podzielone na dwie grupy: Północ (3 kluby) i Południe (5 klubów). Zespoły systemem kołowym rozgrywały swoje mecze u siebie i w gościach. Potem w finale zwycięzcy grup w dwumeczu walczyły o Puchar. Pierwszym zwycięzcą został Mariscal Santa Cruz.
II edycja została przekształcona na turniej towarzyski z powodu rezygnacji wielu zespołów. Tak w pierwszej grupie w ogóle nie odbył się żaden mecz (najpierw odmówili udziału przedstawiciele Argentyny i Boliwii, a potem zrezygnowali kluby Chile i Urugwaju). Zwycięzca został ogłoszony zespół, który finiszował pierwszym w drugiej grupie, czyli América Quito.

</doc>
<doc id="3126604" url="https://pl.wikipedia.org/wiki?curid=3126604" title="Leigh Lawson">
Leigh Lawson

Leigh Lawson (ur. 21 lipca 1945 roku w Atherstone, w regionie West Midlands, w hrabstwie Warwickshire) – brytyjski aktor filmowy, telewizyjny i teatralny, reżyser i scenarzysta.
W 1976 rozwiódł się ze swoją pierwszą żoną Mondy. W latach 1976-84 był związany Hayley Mills, z którą ma syna Jasona. 23 września 1988 r. poślubił brytyjską aktorkę i modelkę Twiggy.

</doc>
<doc id="3126605" url="https://pl.wikipedia.org/wiki?curid=3126605" title="Mistrzostwa Świata Juniorów w Curlingu 2014">
Mistrzostwa Świata Juniorów w Curlingu 2014

Mistrzostwa Świata Juniorów w Curlingu 2014 odbyły się między 26 lutego a 5 marca 2014 we Flims, na lodowisku Waldhaus Arena.
Tytułów z 2013 broniły Rosjanki oraz Szkoci.
W konkurencji juniorek triumfowały Kanadyjki (Kelsey Rocque), które pokonały 6:4 Koreanki (Kim Kyeong-Ae). Brązowe medale po wygranej 11:4 nad Szwedkami (Isabella Waranå) przypadły Rosjankom (Alina Kowalowa).
Złote medale wśród mężczyzn zdobyli Szwajcarzy (Yannick Schwaller) w finale pokonując 6:5 Szkotów (Kyle Smith). Na trzecim miejscu uplasowali się Norwegowie (Eirik Mjøen) wygrywając 7:5 nad Kanadą (Braden Calvert).
Kobiety.
Round Robin.
Sesja 1..
26 lutego 2014; 8:00
Sesja 2..
26 lutego 2014; 16:00
Sesja 3..
27 lutego 2014; 9:00
Sesja 4..
27 lutego 2014; 19:00
Sesja 5..
28 lutego 2014; 12:00
Sesja 6..
28 lutego 2014; 20:00
Sesja 7..
1 marca 2014; 14:00
Sesja 8..
2 marca 2014; 8:00
Sesja 9..
2 marca 2014; 16:00
Play-off.
1-2.
3 marca 2014; 19:00
3-4.
3 marca 2014; 19:00
Półfinał.
4 marca 2014; 18:00
Mały finał.
5 marca 2014; 9:00
Finał.
5 marca 2014; 9:00
Mężczyźni.
Round Robin.
Sesja 1..
26 lutego 2014; 12:00
Sesja 2..
26 lutego 2014; 20:00
Sesja 3..
27 lutego 2014; 14:00
Sesja 4..
28 lutego 2014; 8:00
Sesja 5..
28 lutego 2014; 16:00
Sesja 6..
1 marca 2014; 9:00
Sesja 7..
1 marca 2014; 19:00
Sesja 8..
2 marca 2014; 12:00
Sesja 9..
2 marca 2014; 20:00
Play-off.
1-2.
4 marca 2014; 12:00
3-4.
4 marca 2014; 12:00
Półfinał.
4 marca 2014; 18:00
Mały finał.
5 marca 2014; 13:00
Finał.
5 marca 2014; 13:00

</doc>
<doc id="3126608" url="https://pl.wikipedia.org/wiki?curid=3126608" title="Lawson">
Lawson

Osoby o nazwisku Lawson:
Osoby o imieniu Lawson:
Pojęcia sportowe:
Inne:

</doc>
<doc id="3126610" url="https://pl.wikipedia.org/wiki?curid=3126610" title="Ogień (album IRA)">
Ogień (album IRA)



</doc>
<doc id="3126612" url="https://pl.wikipedia.org/wiki?curid=3126612" title="Wiara (utwór IRA)">
Wiara (utwór IRA)



</doc>
<doc id="3126613" url="https://pl.wikipedia.org/wiki?curid=3126613" title="Donal McKeown">
Donal McKeown

Donal McKeown (ur. 12 kwietnia 1950 w Randalstown) – irlandzki duchowny katolicki, biskup Derry od 2014.
Życiorys.
Święcenia kapłańskie otrzymał 3 lipca 1977 i został inkardynowany do diecezji Down-Connor. Pełnił funkcje kapelana szpitala "Mater Infirmorum" w Belfaście (1977-1978) oraz nauczyciela w szkołach: St. Patrick's College w Belfaście (1978-1983), St. McNissi's College (1983-1987) oraz St. Malachy's College (1987-2001, od 1995 był także dyrektorem tej szkoły).
22 lutego 2001 papież Jan Paweł II mianował go biskupem pomocniczym diecezji Down-Connor, nadając mu stolicę tytularną "Cell Ausaille". Sakry udzielił mu 29 kwietnia 2001 biskup Down-Connor - Patrick Joseph Walsh.
25 lutego 2014 został mianowany biskupem ordynariuszem Derry. Ingres odbył się 6 kwietnia 2014.

</doc>
<doc id="3126616" url="https://pl.wikipedia.org/wiki?curid=3126616" title="TOP Music">
TOP Music



</doc>
<doc id="3126617" url="https://pl.wikipedia.org/wiki?curid=3126617" title="Ołeksandr Hukowycz">
Ołeksandr Hukowycz

Ołeksandr Wołodymyrowycz Hukowycz "(ukr. Гуко́вич Олекса́ндр Володи́мирович)" (ur. 13 marca 1928 w Zwinogródce, Ukraina) – ukraiński architekt.
W 1954 ukończył Kijowski Narodowy Uniwersytet Budownictwa i Architektury, w 1983 otrzymał wspólnie z Wołodymirem Kriukowem nagrodę państwową Rady Ministrów ZSRR za kompleks sportowy Karpackiego Okręgu Wojskowego we Lwowie. W 1985 otrzymał honorowy tytuł zasłużonego architekta Ukraińskiej Socjalistycznej Republiki Radzieckiej.

</doc>
<doc id="3126618" url="https://pl.wikipedia.org/wiki?curid=3126618" title="Rudno (powiat bydgoski)">
Rudno (powiat bydgoski)

Rudno – osada leśna (leśniczówka) w Polsce położona w województwie kujawsko-pomorskim, w powiecie bydgoskim, w gminie Koronowo.
Podział administracyjny.
W latach 1975–1998 osada należała administracyjnie do województwa bydgoskiego.
Demografia.
Według danych Urzędu Gminy Koronowo (XII 2015 r.) osada liczyła 5 mieszkańców.

</doc>
<doc id="3126619" url="https://pl.wikipedia.org/wiki?curid=3126619" title="Puchar Zdobywców Pucharów OFC">
Puchar Zdobywców Pucharów OFC

Puchar Zdobywców Pucharów OFC (ang. "Oceania Cup Winners' Cup") – klubowe rozgrywki piłkarskie dla zdobywców Pucharów krajowych Oceanii organizowane przez OFC (ang. "Oceania Football Confederation") w 1987 roku.
Historia.
Zapoczątkowany został w 1987 roku przez OFC jako "Oceania Cup Winners' Cup". W rozgrywkach uczestniczyły zespoły, które zdobyły Puchar krajowy w ostatnim sezonie. Pierwszym zwycięzcą został Sydney City, który pokonał w finale 2:0 North Shore United.

</doc>
<doc id="3126620" url="https://pl.wikipedia.org/wiki?curid=3126620" title="Sprawa Bjugn">
Sprawa Bjugn

Sprawa Bjugn (norw. "Bjugn-saken") – dochodzenie i proces w sprawie domniemanego wykorzystywania seksualnego dzieci w Norwegii.
W wyniku szeroko zakrojonego śledztwa w latach 1992-1993 aresztowano w mieście Bjugn (region Sør-Trøndelag) siedmioro podejrzanych (kobiet i mężczyzn) pod zarzutem wykorzystywania seksualnego dzieci w wieku przedszkolnym (21 ofiar). Czterdzieścioro dzieci wskazało 29 dorosłych, którzy mieli dopuścić się różnego rodzaju nadużyć związanych z molestowaniem seksualnym. Sprawa Bjugn odbiła się szerokim echem w mediach, a praca policji, biegłych i sądu została ostro skrytykowana, m.in. przez norweskiego prokuratora generalnego. Ostatecznie w sprawie nikt nie został skazany. Jedną osobę (Ulfa Hämmerna) uniewinniono po apelacji, a przeciw sześciu osobom dochodzenia umorzono. Oskarżeni otrzymali wysokie odszkodowania. Również dzieciom wypłacono odszkodowania.

</doc>
<doc id="3126623" url="https://pl.wikipedia.org/wiki?curid=3126623" title="Ducati Diavel">
Ducati Diavel

Ducati Diavel – włoski motocykl łączący w sobie cechy cruisera i naked bike produkowany przez Ducati od 2011 roku. 
Posiada: 
W 2015 r. przeszedł facelifting (nowe przednie światła, zmiany w silniku).

</doc>
<doc id="3126624" url="https://pl.wikipedia.org/wiki?curid=3126624" title="Maruderzy Merrilla">
Maruderzy Merrilla

Maruderzy Merrilla (ang. "Merrill's Marauders"), nieoficjalna nazwa Oddziału Wydzielonego 5307, nazwa kodowa "Galahad" – jednostka specjalna United States Army przeznaczona do działań na głębokim zapleczu nieprzyjaciela w latach 1943–1944 na pograniczu Chin, Birmy i Indii (CBI) w czasie II wojny światowej. Jednostka wsławiła się rajdami na dalekie tyły wojsk japońskich.
Formowanie.
W czasie konferencji „QUADRANT” z udziałem premierów Kanady Williama Mackenzie Kinga, Wielkiej Brytanii Winstona Churchilla i prezydenta USA Franklina Roosevelta w sierpniu 1943 roku w Quebecu, trzej alianccy przywódcy uznali, że należy utworzyć jednostkę US Army, która – operując na dalekim zapleczu – atakowałaby wojska japońskie w Birmie. Pomysł nie był nowy; zasadzał się na stworzonej wcześniej przez brytyjskiego generała Orde'a Wingate'a formacji Czindytów. Do udziału w nowej jednostce zgłosiło się około 3000 ochotników.
Memorandum Wydziału Operacyjnego (OPD) Departamentu Wojny z 18 września 1943 roku (OPD 320.2) przedstawiło proponowany skład jednostki dalekiego działania, do której miano przyjmować wyłącznie ochotników. Dowództwo Obszaru Karaibów skierowało do tej jednostki 960 przeszkolonych do walki w dżungli oficerów i żołnierzy, 970 ludzi o podobnych kwalifikacjach dostarczyło Dowództwo Wojsk Lądowych, a dalszych 674 żołnierzy, już „przetestowanych” w walkach w dżungli, Dowództwo Południowego Pacyfiku (weterani walk o Guadalcanal i Wyspy Salomona). Miejscem koncentracji była stolica Nowej Kaledonii, Numea. Generał Douglas MacArthur kazał również przerzucić do oddziału zaprawionych w boju 274 ludzi, uczestników walk na Nowej Gwinei i Wyspie Bougainville’a. Kilku weteranów walk na Pacyfiku odbywało kary za różnorakie przewinienia w więzieniach wojskowych, ale zostali zwolnieni w zamian za chęć wstąpienia do formacji. Tych rozrzucono po oddziałach, a nazywano „dzieciakami bez wyjścia” (ang. "Dead End Kids") od tytułu hollywoodzkiego filmu o młodocianych przestępcach.
Formację oficjalnie nazwano "Oddziałem Wydzielonym 5307 (tymczasowym)" z nazwą kodową "Galahad". 31 października 1943 roku żołnierze zostali wysłani na przeszkolenie w okolice Bombaju. Tam dołączyli do nich lotnicy i łącznościowcy oraz kompania transportowa z mułami i doświadczonymi mulnikami. Wszyscy – oficerowie i szeregowcy – wyekwipowani zostali w mundury polowe i takież buty (tzw. "jungle boots" z lub bez parcianych opinaczy), parciane pasy, plecaki i ładownice, impregnowane ponczo-pałatki oraz maczety lub kukri do wycinania zarośli. Broń osobistą stanowiły karabiny M1 Garand, snajperskie M1903A4, karabinki M1, pistolety maszynowe Thompsona, pistolety M1911, karabiny maszynowe BAR i chłodzone powietrzem Browningi M1919. Mułów używano do transportu aparatów radiowych, amunicji oraz cięższego uzbrojenia jak bazooki i 60-milimetrowe moździerze M2; w tych ostatnich, dla odciążenia, odrzucano często podstawę.
"Oddział 5307" był szkolony przez generała Orde'a Wingate'a – twórcę i dowódcę brytyjskich "Czindytów" – w dystrykcie Nashik, 200 km od Bombaju, gdzie żołnierze przechodzili zaprawę fizyczną i psychiczną przed przerzuceniem do Devghar w prowincji Bihar (obecnie w stanie Jharkhand).
W jednostce służyło 700 zwierząt, w tym 360 mułów. Tych ostatnich miało być początkowo znacznie więcej, ale statek przewożący je został storpedowany na Morzu Arabskim. W rezultacie zostały zastąpione 340 australijskimi końmi rasy Waler, które uważano za odpowiednie do walk w dżungli. Przed włączeniem do "5307" służyły w armii chińskiej.
W okresie od listopada 1943 do końca stycznia 1944 roku żołnierze "oddziału 5307" intensywnie ćwiczyli w Indiach techniki zwiadowcze, sposoby patrolowania, przekraczania rzek i strumieni, posługiwania się bronią, materiałami wybuchowymi, a także metody kamuflażu, orientacji w terenie, ataku i obrony w małych grupach, ewakuacji rannych oraz niespotykanej dotąd techniki zaopatrzenia przy pomocy zrzutów.
Amerykański generał Joseph Stilwell był przeciwny temu, by jedyny oddział US Army działający w Azji Południowo-Wschodniej był podporządkowany brytyjskiemu dowództwu. Jako dowódca aliancki bez podległej mu formacji wojsk lądowych uważał, że będzie miał minimalny wpływ na decyzje strategiczne w Birmie dopóki nie przejmie kontroli nad oddziałem 5307. Admirał Louis Mountbatten, najwyższy dowódca sił alianckich działających na tym obszarze (SEAC), dał się przekonać Stilwellowi (swemu zastępcy), że jednostka powinna podlegać dowództwu północnej grupy wojsk (NCAC) mającemu pieczę nad pograniczem Indii i Chin. Stilwell mianował dowódcą Oddziału Wydzielonego generała-brygadiera Franka Merrilla, a czołowym amerykańskim korespondentom wojennym kazał nazywać oddział „Maruderami Merrilla”.
Działania.
Na początku 1944 roku "Maruderzy" zostali zorganizowani jako oddział uderzeniowy lekkiej piechoty z mułami do transportu moździerzy kal. 60 mm, bazook, amunicji, sprzętu komunikacyjnego i zaopatrzenia. Ich trzy bataliony miały być odpowiednikiem regimentu, jednakże brak wsparcia broni ciężkiej oznaczał, że rzeczywista siła ogniowa jednostki była mniejsza niż przeciętnego batalionu piechoty amerykańskiej, czego Stilwell i jego sztabowcy z NCAC zdawali się nie dostrzegać. Bez wsparcia broni ciężkiej oddział, chcąc pokonać znacznie większe siły japońskie, musiał polegać na swej ruchliwości i zdolności do ataku z zaskoczenia.
Ogromnie ważna była dla "Maruderów" sprawa wyżywienia, a zwłaszcza lekkich, hermetycznie opakowanych racji polowych, tymczasem najlepsze ich zdaniem rozwiązanie – dostarczające 4000 kalorii dziennie racje tropikalne – przestały być, ze względu na koszt, wytwarzane w roku 1943. Idąc za radą oficerów-logistyków z Waszyngtonu Stilwell, a wraz z nim jego sztab, przyjął, że całodzienna racja K (2830 kalorii) – wydawana wszystkim żołnierzom US Army – musi "Maruderom" wystarczyć. Tymczasem racje K nie dość, że dawały mniej kalorii i miały mniejszą masę, ale ponadto zawierały składniki tak niestrawne, że niemal wszyscy je wyrzucali.
Za radą Wingate'a podzielono poszczególne bataliony na dwie grupy bojowe każdy. W lutym 1944 roku, podejmując ofensywę mającą zakłócić działania sił japońskich, sześć grup uderzeniowych (oznaczonych jako czerwona, biała, niebieska, khaki, zielona i pomarańczowa) wkroczyło do Birmy. 24 lutego cały oddział rozpoczął 1600-kilometrowy marsz, najpierw Drogą Ledo, a następnie przez bezdroża górskie Patkaj (odgałęzienie Himalajów) w głąb birmańskiej dżungli na tyłach Japończyków. W marszu tym wzięło udział 2750 "Maruderów"; pozostałych 247 ludzi zostało w Indiach jako personel bazy tyłowej.
W czasie walk w Birmie "Maruderzy" liczbowo nie dorównywali wojskom japońskiej 18 Dywizji Piechoty, ale zawsze zadawali przeciwnikowi większe straty niż sami ponosili. Prowadzeni przez zwiadowców z OSS, wykorzystując swą mobilność i moment zaskoczenia, atakowali tam, gdzie się ich nie spodziewano. 3 Batalion walczył znakomicie pod Walawbum, miastem – według sztabu Stilwella – prawie nie bronionym, zabijając 400–500 żołnierzy wroga. Japończyków zaskakiwała siła i celność ognia "Maruderów" broniących atakowanej pozycji. Ich zaprawieni w bojach oficerowie umieli kierować ogniem moździerzy i karabinów maszynowych, a prawie każdy żołnierz uzbrojony był w automatyczną lub półautomatyczną broń, którą potrafił się posługiwać i uzyskiwać wysoką celność. W marcu przerwali japońskie linie zaopatrzenia w Dolinie Hukawng.
Stilwell, informowany przez Brytyjczyków, że sytuacja w atakowanym od lutego przez Japończyków Imphalu (mieście w północno-wschodnich Indiach, stolicy stanu Manipur) została opanowana, postanowił zaatakować i zdobyć japońskie lotnisko pod miastem Myitkyina. Myitkyina miała ogromne znaczenie dla odblokowania Drogi Ledo i Drogi Birmańskiej, a następnie wyparcia Japończyków z całej północnej Birmy. Zawsze podejrzewający Brytyjczyków o chęć „wtrącania się” Stilwell nie skoordynował swych planów z lordem Mountbattenem, w zamian dał rozkaz do ataku swym chińskim formacjom i "Maruderom". Ci ostatni zatrzymali się na popas w leśnej wiosce Shikau Gau, gdzie wymieniali swe racje C na kurczaki i jaja. Udało im się też wziąć kąpiel, co miało zapobiec grzybicznym zakażeniom skóry. Następnie "5307", liczący już tylko nieco ponad 2200 oficerów i żołnierzy, zapoczątkował serię bojów na drodze do Myitkyiny.
W kwietniu Stilwell kazał "Maruderom" zająć pozycje obronne pod Nhpum Ga i powstrzymać ataki japońskie, do czego oddział nie był przygotowany, ani właściwie uzbrojony. "Maruderzy" walczyli w okrążeniu odpierając falowe uderzenia nieprzyjaciela. Zabili czterystu żołnierzy wroga, ale sami odnotowali 57 poległych, 302 rannych i 379 niezdolnych do akcji z powodu chorób i wyczerpania. Z 200 mułów oddziału 75 zginęło w ogniu armat i moździerzy. Żołnierze cierpieli na amebozę (przywleczoną przez chińskie oddziały), która dodatkowo obniżała ich zdolność bojową. Chociaż uprzednio udawało się "Maruderom" unikać strat powodowanych przez śmiertelne choroby (po części dzięki stosowaniu uzdatniających wodę tabletek i dbaniu o higienę), wspólne obozowanie z chińskimi piechurami wykorzystującymi rzeki zamiast latryn, poważnie pogorszyło sytuację (Chińczycy, zawsze gotujący wodę do picia, prawie nigdy nie chorowali).
Pogarszało się także zaopatrzenie. Racje K nie wystarczały, a żołnierze cierpieli głód; pora deszczowa wraz z nieustannym naciskiem Japończyków oraz dziki, niedostępny teren uniemożliwiły wiele zrzutów, jeszcze bardziej pogłębiając problem. Całodniowe racje K (trzy posiłki dziennie) zastąpione zostały przez sztabowców Stilwella przypadkowymi zrzutami ryżu, dżemu, sucharów, batoników i racji C. Po wejściu w kontakt z żołnierzami chińskimi wielu "Maruderów" zaczęło wymieniać z nimi papierosy z racji K (12 sztuk dziennie) na inne produkty spożywcze.
Koniec pod Myitkyiną.
17 maja, po wyczerpującym 100-kilometrowym marszu przez wznoszące się na 2000 m wzgórza pasma Kumon Bum do Myitkyiny, około 1300 żołnierzy znajdujących się jeszcze w szeregach "Maruderów", wraz z elementami 42. i 150. chińskich regimentów piechoty (tzw. Formacja X), zaatakowało nie spodziewających się niczego Japończyków na obrzeżach lotniska w Myitkyinie. Lotnisko zostało zajęte 17 maja, ale miasta nie dało się zdobyć posiadanymi siłami. Pierwszy szturm regimentów chińskich został odparty z dużymi stratami, gdyż wywiad NCAC raz jeszcze nie docenił sił japońskich, które były ciągle uzupełniane i składały się z czterech tysięcy dobrze uzbrojonych i zawziętych obrońców. Osłabieni z niedożywienia ludzie z "5307" walczyli nadal, choć szczyt sezonu monsunowego sytuacji nie poprawiał; okazało się, że na terenach wokół Myitkyiny dochodzi do największej liczby zachorowań na tyfus, na który część "Maruderów" zapadała śpiąc na gołej ziemi lub na trawie. Cierpiący na krwawą biegunkę i gorączkę, śpiący w błocie "Maruderzy" zdołali jednak atakować i odpierać serie gwałtownych kontruderzeń sił japońskich. W wywiadzie udzielonym w 1945 roku, oficer "Maruderów", kapitan Fred O. Lyons, opowiedział o tym, jak naprawdę wyglądała walka:
Po zluzowaniu przez zrzuconą na spadochronach dywizję armii chińskiej miasto ostatecznie wpadło w ręce aliantów 3 sierpnia 1944 roku. Japoński dowódca zdołał uciec z około 600 ludźmi; 187 Japończyków wzięto do niewoli, a reszta, około 3800 żołnierzy, zginęła w walkach.
W ostatnich bojach "Maruderzy" stracili 272 zabitych, 955 rannych i 980 ewakuowanych z powodu chorób; niektórzy zmarli później na malarię, amebozę lub tyfus. Nieco jak na ironię wycofani na tyły dostali hamaki z moskitierami i osłonami od deszczu, a także wszystko co mogło zapobiec nowym lub wyleczyć już nabyte choroby. Wśród chorych znalazł się również generał Merrill, który miał zawał serca, po czym zapadł na malarię. Zastąpił go pułkownik Charles N. Hunter, który później przygotował raport na temat polityki ewakuacyjnej generała Stilwella (co spowodowało dochodzenie Głównego Inspektora Armii i przesłuchanie przed komisją Kongresu). Przy wzięciu Myitkyiny obecnych było zaledwie 200 żyjących "Maruderów". Tydzień później, 10 sierpnia 1944 roku, "Oddział Wydzielony 5307" został rozwiązany, bowiem pozostało w nim tylko 130 zdatnych do noszenia broni oficerów i żołnierzy (z pierwotnej liczby 2997). Z 2750 tych, którzy udali się do Birmy, zaledwie dwóch nie było nigdy hospitalizowanych, nie odniosło ran i nie cierpiało na poważniejsze choroby. Nie przeżył żaden z koni, a ocalało tylko 41 mułów.

</doc>
<doc id="3126625" url="https://pl.wikipedia.org/wiki?curid=3126625" title="Puchar Świata w skokach narciarskich 2012/2013 – Zakopane">
Puchar Świata w skokach narciarskich 2012/2013 – Zakopane

Siódme zawody Pucharu Świata w skokach narciarskich w sezonie 2012/2013 odbyły się w Zakopanem. Kwalifikacje do konkursu indywidualnego zostały rozegrane 10 stycznia, a konkurs indywidualny 12 stycznia. Rywalizacja w konkursie drużynowym odbyła się 11 stycznia.

</doc>
<doc id="3126627" url="https://pl.wikipedia.org/wiki?curid=3126627" title="Pierce O’Leary">
Pierce O’Leary

Pierce O’Leary (ur. 5 listopada 1959 w Dublinie) – irlandzki piłkarz, występujący na pozycji obrońcy. Brat Davida O’Leary’ego i ojciec Ryana O’Leary’ego.
Z zespołem Shamrock Rovers F.C. w 1986 zdobył puchar Irlandii. Z drużyną Celtic F.C. w 1986 wywalczył mistrzostwo Szkocji, a w 1985 puchar tego kraju. W latach 1979–1980 rozegrał 7 meczów w reprezentacji Irlandii.

</doc>
<doc id="3126630" url="https://pl.wikipedia.org/wiki?curid=3126630" title="Michaił Kluczenowicz">
Michaił Kluczenowicz

Michaił Wasiljewicz Kluczenowicz, ros. Ключенович Михаил Васильевич (ur. 20 listopada 1901 r. w Starobinie, zm. w 1938 r. w ZSRR) – białoruski, a następnie rosyjski działacz polityczno-społeczny, publicysta i pisarz
Uczył się w gimnazjum w Słucku. W 1920 r. wstąpił do nowo formowanych wojsk gen. Stanisława Bułak-Bałachowicza. Po zakończeniu walk z bolszewikami zamieszkał we wsi Puzycze w okręgu łuninieckim. W 1922 r. pod zarzutem prowadzenia działalności antypaństwowej polskie władze wysiedliły go z tamtego rejonu, w związku z czym M. W. Kluczenowicz osiadł w Pińsku, gdzie znalazł pracę w kinoteatrze „Casino” jako kasjer i bileter. Jednocześnie otworzył w mieście bibliotekę rosyjską, a następnie rozpoczął działalność literacką, wydając kilka broszur po rosyjsku i białorusku (m.in. „Po skolzkoj dorożkie”). W 1925 r. organizował pińskie struktury Białoruskiej Włościańsko-Robotniczej Hromady, a także oddział wileńskiego Białoruskiego Banku Kooperacyjnego. W latach 1928-1929 blisko współpracował z przewodniczącym pińskiego sekretariatu Białoruskiego Włościańsko-Robotniczego Klubu Poselskiego „Zmahanie”. Po jego zlikwidowaniu zaangażował się w działalność rosyjskiego ruchu narodowego. W sierpniu 1930 r. nawiązał kontakty z głównymi działaczami rosyjskimi w Pińsku, uczestnicząc w wyborach do rady miejskiej. Jego biblioteka stała się wkrótce czołowym ośrodkiem miejscowego ruchu rosyjskiego. Próbował utworzyć organizację młodzieżową pod nazwą Duchowe Bractwo Chrześcijańskie, ale nie zostało ono zalegalizowane przez władze polskie. W 1931 r. wszedł w skład redakcji tygodnika „Pod niebom Polesja. Organ russkoj mysli na Polesje”, a następnie pisma „Pinskij gołos”. Na pocz. marca 1933 r. wojewoda pozbawił M. W. Kluczenowicza prawa pobytu na terytorium województwa poleskiego, w wyniku czego wyjechał do ZSRR. Zamieszkał w kazachskiej wsi Saryagacz, gdzie pracował jako buchalter. W poł. września 1937 r. został aresztowany przez NKWD. Po procesie skazano go na pocz. stycznia 1938 r. na karę śmierci, wkrótce wykonaną.

</doc>
<doc id="3126631" url="https://pl.wikipedia.org/wiki?curid=3126631" title="Serhij Hubryniuk">
Serhij Hubryniuk

Serhij Hubryniuk (ukr. Сергій Губриьнюк; ur. 2 stycznia 1970) – radziecki, do 1994 mołdawski a potem ukraiński zapaśnik w stylu wolnym. Olimpijczyk z Atlanty 1996, gdzie zajął szesnaste miejsce w kategorii 82 kg.
Siódmy na mistrzostwach świata w 1994. Zdobył srebrny medal na mistrzostwach Europy w 1995. Mistrz Europy juniorów w 1987, świata w 1988 roku.

</doc>
<doc id="3126650" url="https://pl.wikipedia.org/wiki?curid=3126650" title="Gamma knife">
Gamma knife



</doc>
<doc id="3126651" url="https://pl.wikipedia.org/wiki?curid=3126651" title="Ołeksandr Zacharuk">
Ołeksandr Zacharuk

Ołeksandr Zacharuk (ukr. Олександр Валерійович Захарук; ur. 25 sierpnia 1976) – ukraiński zapaśnik w stylu wolnym. Dwukrotny olimpijczyk. Piąty w Sydney 2000, siódmy w Atenach 2004. Startował w kategorii 54–55 kg.
Zdobył trzy brązowe medale na mistrzostwach świata - w 1999, 2002 i 2003. Czwarte miejsce w 1997. Pięciokrotny złoty medalista mistrzostw Europy (1997, 1998, 1999, 2000, 2006). Trzeci w Pucharze Świata w 2000 roku.

</doc>
<doc id="3126652" url="https://pl.wikipedia.org/wiki?curid=3126652" title="Michaił Kliuczenowicz">
Michaił Kliuczenowicz



</doc>
<doc id="3126653" url="https://pl.wikipedia.org/wiki?curid=3126653" title="Jewhen Busłowycz">
Jewhen Busłowycz

Jewhen Busłowycz (ukr. Євген Леонідович Буслович; ur. 26 stycznia 1972) – ukraiński zapaśnik w stylu wolnym. Srebrny medalista olimpijski w Sydney 2000 w kategorii 58 kg. Szósty w mistrzostwach świata w 1998. Zdobył dwa brązowe medale na Mistrzostwach Europy w 1998 i 2000. Drugi w igrzyskach wojskowych w 1999 roku.

</doc>
<doc id="3126654" url="https://pl.wikipedia.org/wiki?curid=3126654" title="Twist Around the Clock">
Twist Around the Clock

Twist Around the Clock – minialbum nagrany przez polskiego wokalistę Bogusława Wyrobka oraz Zespół Jazzowy Zygmunta Wicharego.
Jedna z niewielu EP-ek, której nadano tytuł zapisany na naklejce: "Twist Around the Clock" (to jednocześnie tytuł pierwszego nagrania). 7-calowa, winylowa płyta, odtwarzana z prędkością 45 obr./min., wydana została w 1962 przez Polskie Nagrania „Muza” z numerem katalogowym N 0206 (numery matryc odpowiednio: A-401 i A-402) i z tym samym numerem była później wznawiana.
Lista utworów.
1 

</doc>
<doc id="3126656" url="https://pl.wikipedia.org/wiki?curid=3126656" title="Alik Muzajew">
Alik Muzajew

Alik Muzajew (ukr. Алік Якович Музаєв; ur. 27 lipca 1978) – ukraiński zapaśnik w stylu wolnym. Olimpijczyk z Sydney 2000, gdzie zajął szóste miejsce w kategorii 76 kg. Ósmy w mistrzostwach świata w 1999. Zdobył srebrny medal na mistrzostwach Europy w 1999. Drugi w Pucharze Świata w 2007; czwarty w 2000 i 2005; szósty w 2003 i czwarty w drużynie w 2008 roku. Wojskowy wicemistrz świata w 2001. Wicemistrz świata juniorów w 1996 i 1997, trzeci w 1998. Drugi w mistrzostwach Europy juniorów w 1996 i trzeci w 1998 roku.

</doc>
<doc id="3126658" url="https://pl.wikipedia.org/wiki?curid=3126658" title="Dawyd Biczinaszwili">
Dawyd Biczinaszwili

Dawyd Biczinaszwili (ukr. Давид Бічінашвілі; ur. 3 lutego 1975) – gruziński, od 1995 ukraiński i od 2003 niemiecki zapaśnik w stylu wolnym. Trzykrotny olimpijczyk. Dwunasty w Sydney 2000, jedenasty w Atenach 2004 i piąty w Pekinie 2008. Walczył w kategorii 84–85 kg.
Siódmy w mistrzostwach świata w 2007. Zdobył cztery medale na mistrzostwach Europy, srebro w 1998 i 2001. Piąty w Pucharze Świata w 2003. Wicemistrz Europy juniorów w 1993. Wojskowy mistrz świata w 2005 roku.

</doc>
<doc id="3126660" url="https://pl.wikipedia.org/wiki?curid=3126660" title="Wadym Tasojew">
Wadym Tasojew

Wadym Tasojew (ukr. Вадим Заурбекович Тасоєв; ur. 13 stycznia 1975) – rosyjski i do 1998 roku ukraiński zapaśnik w stylu wolnym. Dwukrotny olimpijczyk. Jedenasty w Sydney 2000, czternasty w Atenach 2004. Walczył w kategorii 96–97 kg.
Brązowy medalista mistrzostw świata w 2001, 2002 i 2007. Czwarty w 1998. Zdobył pięć medali na mistrzostwach Europy, srebro w 1999, 2004 i 2005. Drugi w Pucharze Świata w 1996 roku.

</doc>
<doc id="3126661" url="https://pl.wikipedia.org/wiki?curid=3126661" title="Ołeksandr Stepanian">
Ołeksandr Stepanian

Ołeksandr Stepanian (ukr. Олександр Степанян; ur. 10 stycznia 1968) – ukraiński zapaśnik w stylu klasycznym. Olimpijczyk z Sydney 2000, gdzie zajął szesnaste w kategorii 58 kg. Siódmy w mistrzostwach świata w 1998. Czternasty na mistrzostwach Europy w 2000 roku.

</doc>
<doc id="3126662" url="https://pl.wikipedia.org/wiki?curid=3126662" title="Dawyd Manukian">
Dawyd Manukian

Dawyd Manukian (ukr. Давид Манукян; ur. 19 grudnia 1969) – ukraiński zapaśnik w stylu klasycznym. Olimpijczyk z Sydney 2000, gdzie zajął czwarte miejsce w kategorii 96 kg. Dziesiąty w mistrzostwach świata w 1998. Srebro na mistrzostwach Europy w 2000 roku.

</doc>
<doc id="3126663" url="https://pl.wikipedia.org/wiki?curid=3126663" title="Serhij Priadun">
Serhij Priadun

Serhij Anatolijowycz Priadun (ukr. Сергій Анатолійович Прядун; ur. 11 października 1974) – ukraiński zapaśnik w stylu wolnym. Olimpijczyk z Aten 2004, gdzie zajął 20 miejsce w kategorii 120 kg.
Czwarty w mistrzostwach świata w 2003, piąty w 1997. Zdobył trzy medale na mistrzostwach Europy, srebro w 2003 i 2007. Czwarty w Pucharze Świata w 2003 i piąty w 2000. Brązowy medal na igrzyskach wojskowych w 1999 i 2007. Wojskowy mistrz (2001) i wicemistrz (2002) świata.

</doc>
<doc id="3126664" url="https://pl.wikipedia.org/wiki?curid=3126664" title="Kościół św. Teresy od Dzieciątka Jezus w Warszawie">
Kościół św. Teresy od Dzieciątka Jezus w Warszawie

Kościół św. Teresy od Dzieciątka Jezus – świątynia rzymskokatolicka znajdująca się przy ul. Tamka 4 na warszawskim Powiślu. 
Świątynia jest kościołem parafialnym parafii św. Teresy od Dzieciątka Jezus, w dekanacie śródmiejskim archidiecezji warszawskiej. 
Historia.
Parafia została erygowana w 1938 r., przez J.E. arcybiskupa metropolitę warszawskiego prymasa Królestwa Polskiego kardynała Aleksandra Kakowskiego. Kamień węgielny pod budowę kościoła został poświęcony w październiku 1931 r. 17 kwietnia 1938 r., dokonano poświęcenie nowej świątyni pod wezwaniem "Zmartwychwstania Pańskiego". 
Świątynia została wzniesiona w stylu modernistycznym według projektu Konstantego Jakimowicza.
Na pierwszego proboszcza wyznaczono zaś ks. Stanisława Żelazowskiego.
W czasie II wojny światowej, świątynia uległa poważnym zniszczeniom w trakcie działań obronnych we wrześniu 1939. Podczas powstania warszawskiego, 27 sierpnia 1944, świątynia została zbombardowana przez Luftwaffe. Pod gruzami zginęło kilkadziesiąt osób.
Po wojnie przez wiele lat trwała odbudowa świątyni z datków wiernych. Uroczystej konsekracji odbudowanego kościoła dokonał 3 października 1969 r., J.E. arcybiskup metropolita warszawski prymas polski kardynał Stefan Wyszyński. W akcie konsekracyjnym Ksiądz Prymas nadał jednocześnie kościołowi i parafii jeden tytuł – "św. Teresy od Dzieciątka Jezus".

</doc>
<doc id="3126665" url="https://pl.wikipedia.org/wiki?curid=3126665" title="Ołeksij Wakułenko">
Ołeksij Wakułenko

Ołeksij Borysowycz Wakułenko (ukr. Олексій Борисович Вакуленко; ur. 28 marca 1981 w Kramatorsku, zm. 3 marca 2007 tamże) – ukraiński zapaśnik w stylu klasycznym. Olimpijczyk z Aten 2004, gdzie zajął czwarte miejsce w kategorii 55 kg. Piąty w mistrzostwach świata w 2006. Zdobył brązowy medal na mistrzostwach Europy w 2003. Brązowy medalista mistrzostw świata i Europy juniorów w 2000 roku.

</doc>
<doc id="3126666" url="https://pl.wikipedia.org/wiki?curid=3126666" title="Ołeksandr Chwoszcz">
Ołeksandr Chwoszcz

Ołeksandr Petrowycz Chwoszcz (ukr. Олександр Петрович Хвощ; ur. 1 października 1981) – ukraiński zapaśnik w stylu klasycznym. Olimpijczyk z Aten 2004, gdzie zajął siedemnaste miejsce w kategorii 60 kg. Czwarty w mistrzostwach świata w 2002, piąty w 2005, siódmy w 2007. Zdobył srebrny medal na mistrzostwach Europy w 2007 i brązowy w 2006 roku.

</doc>
<doc id="3126667" url="https://pl.wikipedia.org/wiki?curid=3126667" title="Wołodymyr Szaćkych">
Wołodymyr Szaćkych

Wołodymyr Wołodymyrowycz Szaćkych (ukr. Володимир Володимирович Шацьких; ur. 2 lipca 1981) – ukraiński zapaśnik w stylu klasycznym. Dwukrotny olimpijczyk. Trzynasty w Atenach 2004 i piętnasty w Pekinie 2008. Startował w kategorii 74 kg. Złoty medal na mistrzostwach świata w 2006, czwarty w 2002, piąty w 2003. Zdobył srebrny medal na mistrzostwach Europy w 2009. Mistrz świata juniorów w 2000 roku.

</doc>
<doc id="3126668" url="https://pl.wikipedia.org/wiki?curid=3126668" title="Ołeksandr Darahan">
Ołeksandr Darahan

Ołeksandr Serhijowycz Darahan (ukr. Олександр Сергійович Дараган; ur. 19 stycznia 1978) – ukraiński zapaśnik w stylu klasycznym. Dwukrotny olimpijczyk. Szósty w Atenach 2004 i czternasty w Pekinie 2008. Startował w kategorii 74 kg. Brązowy medal na mistrzostwach świata w 2001, piąty w 2005. Trzecie miejsce na mistrzostwach Europy w 2001. Mistrz świata juniorów w 1996 i Europy w 1998 roku.

</doc>
<doc id="3126669" url="https://pl.wikipedia.org/wiki?curid=3126669" title="Samuel David Dealey">
Samuel David Dealey

Samuel David Dealey (ur. 13 września 1906 w Dallas, zm. 24 sierpnia 1944 k. Luzonu na wodach Filipin) – komandor porucznik United States Navy, dowódca okrętów podwodnych podczas wojny na Pacyfiku. Dowodząc okrętem USS „Harder” (SS-257) podczas prowadzonej na tym akwenie wojny podwodnej, zdobył uznanie jako jeden z najskuteczniejszych dowódców amerykańskiej floty podwodnej. Zyskał miano „Zabójcy niszczycieli” za sprawą zatopienia czterech japońskich jednostek tej klasy, w tym trzech w ciągu 3 dni.
Życiorys.
Samuel David Dealey Junior urodził się 13 września 1906 w prominentnej rodzinie teksańskiej, jako najmłodsze z pięciorga dzieci swoich rodziców. Jego ojciec zmarł, gdy Samuel skończył sześć lat. Później przez pewien czas mieszkał w Santa Monica w Kalifornii i tam rozpoczął naukę w szkole średniej. Powrócił jednak do Dallas, gdzie ukończył Oak Cliff High School. Następnie przez dwa lata studiował na tamtejszym Southern Methodist University. Przerwał jednak studia uniwersyteckie i w 1925 wstąpił do Akademii Marynarki Wojennej w Annapolis. Z powodu słabych wyników w nauce z zakresu matematyki i chemii, został zmuszony do opuszczenia uczelni, do której jednak powrócił rok później i ukończył ją w 1930.
W tym samym roku poślubił Edwinę Vawter, co było wydarzeniem niezwykłym w marynarce amerykańskiej, gdyż absolwenci uczelni zobowiązani byli zwykle do służby przez co najmniej dwa lata przed zawarciem małżeństwa. Rok później narodziła się pierwsza córka Dealeyów – Joan. Dwa lata później przyszedł na świat syn – David, zaś w 1941 druga córka – Barbara Lee.
Kariera wojskowa.
Przed objęciem dowództwa swojego finalnego okrętu, pełnił służbę na kilku jednostkach, zaczynając od pancernika USS „Nevada”. Motywowany jednak perspektywą spędzania dłuższego czasu na lądzie (niż nawodniacy) z rodziną oraz zwiększenia poborów, w 1934 złożył wniosek o skierowanie go do szkoły okrętów podwodnych (Submarine School) w Groton. Po jej ukończeniu, został skierowany na Hawaje, gdzie służył na kilku okrętach podwodnych. 5 kwietnia 1940 objął stanowisko zastępcy dowódcy niszczyciela USS „Reuben James”, który 31 października 1941 – kilka miesięcy po opuszczeniu jednostki przez Dealeya – stał się pierwszym zatopionym przez marynarkę niemiecką okrętem amerykańskim w II wojnie światowej.
Wiosną 1941 objął swój pierwszy okręt podwodny, USS S-20 (SS-125), którym dowodził niemal dwa lata. 2 grudnia 1942 został dowódcą USS „Harder”, okrętu podwodnego nowego typu – „Gato”. 24 sierpnia 1944 okręt wraz z całą załogą został zatopiony w pobliżu wyspy Luzon na wodach Filipin.
Po przeprowadzonej w okresie powojennym weryfikacji, komandorowi porucznikowi Dealeyowi oficjalnie przyznano zatopienie szesnastu jednostek japońskich, o łącznym tonażu 54 000 ton.
Daley został pośmiertnie odznaczony przez Kongres Stanów Zjednoczonych Medalem Honoru. Uhonorowano nim zaledwie siedmiu oficerów broni podwodnej.

</doc>
<doc id="3126670" url="https://pl.wikipedia.org/wiki?curid=3126670" title="Tetiana Łazarewa">
Tetiana Łazarewa

Tetiana Wiktoriwna Łazarewa (ukr. Тетяна Вікторівна Лазарева; ur. 4 lipca 1981) – ukraińska zapaśniczka w stylu wolnym. Dwukrotna olimpijka. Ósma w Atenach 2004 i piąta w Londynie 2012 (kategoria 55 kg).
Zdobyła cztery medale na mistrzostwach świata, srebro w 2000 i 2008. Pięciokrotna medalistka mistrzostw Europy, złoto w 2001 i 2002. Druga w Pucharze Świata w 2002 i szósta w 2015. Najlepsza na akademickich mistrzostwach świata w 2004. Mistrzyni Europy juniorów w 1999 i 2000. Wicemistrzyni świata juniorów 1999 roku.

</doc>
<doc id="3126671" url="https://pl.wikipedia.org/wiki?curid=3126671" title="Samuel Dealey">
Samuel Dealey



</doc>
<doc id="3126672" url="https://pl.wikipedia.org/wiki?curid=3126672" title="Kościół Najświętszej Maryi Panny Matki Kościoła w Warszawie">
Kościół Najświętszej Maryi Panny Matki Kościoła w Warszawie

Kościół Najświętszej Maryi Panny Matki Kościoła – świątynia rzymskokatolicka znajdująca się przy ul. Domaniewskiej 20 na Ksawerowie w dzielnicy Mokotów w Warszawie.
Kościół należy do parafii Najświętszej Maryi Panny Matki Kościoła na Ksawerowie, w dekanacie mokotowskim archidiecezji warszawskiej i obsługiwany jest przez księży archidiecezjalnych. Świątynia została wzniesiona według projektu Marka Martensa i Leszka Korolewicza.
Architektura.
Świątynia została zaprojektowana w duchu przemian po Soborze II Watykańskim. Kościół z konieczności został zaprojektowany na planie kwadratu o boku długości 24 m. Wewnątrz świątyni ołtarz został wysunięty możliwie najdalej w kierunku centrum kościoła. Witraże w kaplicy przedstawiają postacie wielkich Polaków XX wieku: św. Jana Pawła II, kard. Stefana Wyszyńskiego, św. siostrę Faustynę Kowalską, św. brata Alberta Chmielowskiego oraz św. ojca Maksymiliana Marię Kolbego.
Historia.
Historia parafii i kościoła sięgają 1968 r., kiedy J.E. arcybiskup metropolita warszawski prymas Polski kardynał Stefan Wyszyński powierzył ks. Januszowi Żyźniewskiemu opiekę duszpasterską nad miejscową społecznością zamieszkującą nowo powstałe osiedle mieszkaniowe pozbawione jednak podówczas świątyni zniszczonej jeszcze w trakcie powstania warszawskiego. W okolicy tej znajdowały się między innymi budynki resortowe zamieszkane wyłącznie przez oficerów MSW oraz Sztabu Generalnego WP. Ks. Żyźniewski mimo trudności wynikających z sytuacji społeczno-politycznej w PRL-u powołał do życia kaplicę, w której także od 1971 r., prowadził zajęcia katechetyczne. Od 1970 r. w organizacji parafii i świątyni brał udział także skierowany do wspólnej pracy ks. Stanisław Guzek, a od 1974 r. ks. Kazimierz Zoch-Chrabołowski.
W 1981 r. uzyskano wreszcie zgodę na budowę świątyni. Zaprojektowania obiektu podjęli się Marek Martens i Leszek Korolewicz. Znacznym utrudnieniem dla architektów był fakt nietypowego kształtu działki jak na tego typu inwestycję oraz sąsiedztwo stacji zasilania energetycznego.
Parafia została powołana do życia dekretem J.E. arcybiskupa metropolity warszawskiego prymasa Polski Józefa Glempa – 21 grudnia 1981 r., już w trakcie stanu wojennego. Prace budowlane ruszyły 1 czerwca 1982 r., a wmurowania kamienia węgielnego pod nową świątynię dokonał ks. prymas Józef Glemp w dniu 7 października 1982 r. W dniu 26 maja 1996 r., J.E. ks. prymas Józef Glemp dokonał uroczystego poświęcenie górnego kościoła.

</doc>
<doc id="3126673" url="https://pl.wikipedia.org/wiki?curid=3126673" title="Ludmyła Hołowczenko">
Ludmyła Hołowczenko

Ludmyła Hołowczenko (ukr. Людмила Головченко; ur. 31 sierpnia 1978) – ukraińska zapaśniczka w stylu wolnym. Olimpijka z Aten 2004, gdzie zajęła dwunaste miejsce w kategorii 63 kg. Czwarta w mistrzostwach świata w 1996 i 2003. Czwarta na mistrzostwach Europy w 2002 i 2004. Piąta w Pucharze Świata w 2006. Wicemistrzyni Europy juniorów w 1998 roku.

</doc>
<doc id="3126674" url="https://pl.wikipedia.org/wiki?curid=3126674" title="Jacques Boucher de Crevecouer de Perthes">
Jacques Boucher de Crevecouer de Perthes



</doc>
<doc id="3126676" url="https://pl.wikipedia.org/wiki?curid=3126676" title="Switłana Sajenko">
Switłana Sajenko

Switłana Ołeksandriwna Sajenko, "Svetlana Saenco" (ukr. Світлана Олександрівна Саєнко; ur. 27 października 1982) – ukraińska i od 2012 roku mołdawska zapaśniczka w stylu wolnym. Dwukrotna olimpijka. Czwarta w Atenach 2004 w kategorii 72 kg i dziesiąta w Londynie 2012 w tej samej wadze.
Zdobyła brązowy medal na mistrzostwach świata w 2005. Piąta w 2009 i 2013. Trzecia na igrzyskach europejskich w 2015. Sześciokrotna medalistka mistrzostw Europy, srebro w 2004, 2006 i 2007. Druga w Pucharze Świata w 2005 i czwarta w 2006. Wicemistrzyni Europy juniorów w 2002 roku.

</doc>
<doc id="3126680" url="https://pl.wikipedia.org/wiki?curid=3126680" title="Fiona Xie">
Fiona Xie

Fiona Xie właśc. Fiona Xie Wanyu (; ur. 24 stycznia 1981) – singapurska aktorka oraz prezenterka telewizyjna. Pracowała w anglojęzycznym Channel 5 oraz chińskojęzycznym Channel 8. 

</doc>
<doc id="3126681" url="https://pl.wikipedia.org/wiki?curid=3126681" title="Laoan Hui'an">
Laoan Hui'an



</doc>
<doc id="3126682" url="https://pl.wikipedia.org/wiki?curid=3126682" title="Seo Jung-hwa">
Seo Jung-hwa

Seo Jung-hwa (kor. 서정화, ur. 27 września 1990 r.) – południowokoreańska narciarka dowolna, specjalizująca się w jeździe po muldach, która starty w Pucharze Świata rozpoczęła w 2006 r. Występowała także w zawodach FIS Race, Pucharu Europy oraz Pucharu Australijsko-Nowozelandzkiego. Była uczestniczką Zimowych Igrzysk Olimpijskich w Soczi, w 2014 r.

</doc>
<doc id="3126683" url="https://pl.wikipedia.org/wiki?curid=3126683" title="Anja Kling">
Anja Kling

Anja Kling (ur. 22 marca 1970) – niemiecka aktorka filmowa.

</doc>
<doc id="3126687" url="https://pl.wikipedia.org/wiki?curid=3126687" title="Jaś i Małgosia (film 2012)">
Jaś i Małgosia (film 2012)

Jaś i Małgosia (niem. "Hänsel und Gretel") – niemiecki film familijny z 2012 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni braci Grimm pt. "Jaś i Małgosia". 
Treść.
W chatce w lesie mieszka drwal (wdowiec powtórnie ożeniony) z żoną i dwójką dzieci - Jasiem i Małgosią. W kraju nastaje głód, więc rodzina z trudem wiąże koniec z końcem. Za namową, żony, drwal decyduje się porzucić dzieci w lesie. Rodzeństwo szukając drogi wyjścia z lasu natrafia na magiczny domek, w którym wszystko jest jadalne. Rodzeństwo nie wie, że należy on do złej czarownicy pożerającej dzieci. Jaś i Małgosia znajdują się w wielkim niebezpieczeństwie. Tymczasem macocha bohaterów umiera, a ojciec dręczony poczuciem winy postanawia odnaleźć swoje dzieci. Udaje się do lasu na poszukiwanie. Po drodze spotyka leśną wróżkę, z którą się zaprzyjaźnia.

</doc>
<doc id="3126688" url="https://pl.wikipedia.org/wiki?curid=3126688" title="Muzeum Ziemi Krzeszowickiej w Krzeszowicach">
Muzeum Ziemi Krzeszowickiej w Krzeszowicach

Muzeum Ziemi Krzeszowickiej w Krzeszowicach – muzeum położone w Krzeszowicach. Placówka jest prowadzona przez Stowarzyszenie Miłośników Ziemi Krzeszowickiej.
Muzeum powstało w 1987 roku. Mieści się na poddaszu budynku przy ul. Krakowskiej 30, będącego własnością Stowarzyszenia. W placówce prezentowane są ekspozycje: historyczna, ukazująca dzieje Krzeszowic i okolic oraz etnograficzna przedstawiająca życie codzienne ludności na przełomie XIX i XX wieku.
Muzeum jest obiektem całorocznym. Zwiedzanie zbiorów Stowarzyszenia Miłośników Ziemi Krzeszowickiej odbywa się po uzgodnieniu telefonicznym, ponadto zbiory można zwiedzać podczas dyżurów. Terminy dyżurów i numery telefonów są podane na stronie http://smzk.org.pl/ 

</doc>
<doc id="3126689" url="https://pl.wikipedia.org/wiki?curid=3126689" title="Franciszek Dębski">
Franciszek Dębski

Franciszek Dębski (ur. 1927, zm. 21 lutego 2014) – polski pedagog, działacz kulturalny i harcerski, harcmistrz i instruktor zuchowy. Redaktor pisma „Sulimczyk”, współautor podręczników metodycznych dla wychowawców zuchowych. 
Życiorys.
Od 1935 r., należał do zuchów, a następnie do harcerstwa w Sowlinach koło Limanowej, będąc związanym z harcerstwem aż do śmierci. Na początku lat 50. XX wieku, kierował domami harcerza na terenie województwa krakowskiego jako pracownik Komendy Wojewódzkiej ZHP w Krakowie. Był jednym z inicjatorów reaktywowania ruchu zuchowego w 1956 r., oraz autorem projektu znaczka zuchowego. Piastował wiele odpowiedzialnych funkcji w lokalnych i krajowych strukturach harcerskich w tym między innymi: członka komendy Krakowskiej Chorągwi Harcerstwa, sekretarza Rady Przyjaciół Harcerstwa, członka Harcerskiej Rady Resortowej przy Ministrze Kultury i Sztuki, wiceprzewodniczącego Komisji Historycznej Krakowskiej Chorągwi ZHP itp. 
Był kierownikiem Krajowej Rady Zuchmistrzów w latach 1989–1990, a także współzałożycielem i wiceprezesem Stowarzyszenia Harcerzy i Harcerek Dorosłych „Bractwo Zawiszy Czarnego” powołanego do życia w 1994 r. W 1989 r., był także wiceprzewodniczącym Rady Seniorów ZHP.
Zawodowo związany z kulturą, piastował między innymi funkcje dyrektora Młodzieżowego Domu Kultury im. dra Henryka Jordana w Krakowie przy ul. Krowoderskiej 8, a także zastępcy dyrektora Wydziału Kultury i Sztuki Urzędu Miasta Krakowa do spraw upowszechniania kultury, oraz dyrektora Wydziału Kultury i Sztuki Urzędu Wojewódzkiego w Tarnowie.
Dębski zmarł w 2014 r. i pochowany został 28 lutego na Cmentarzu Rakowickim w Krakowie (cmentarzu wojskowym przy ul. Prandoty)..

</doc>
<doc id="3126692" url="https://pl.wikipedia.org/wiki?curid=3126692" title="Yuki Tsubota">
Yuki Tsubota

Yuki Tsubota (ur. 3 lutego 1994 w Vancouver) – kanadyjska narciarka dowolna, specjalizująca się w slopestyle'u. W 2014 roku wystartowała na igrzyskach olimpijskich w Soczi, zajmując szóste miejsce. Na rozgrywanych rok wcześniej mistrzostwach świata w Voss zajęła piąte miejsce. Brała też udział w mistrzostwach świata w Kreischbergu w 2015 roku, gdzie zajęła szóste miejsce w swej konkurencji. Najlepsze wyniki w Pucharze Świata osiągnęła w sezonie 2015/2016, kiedy to zajęła 19. miejsce w klasyfikacji generalnej, a w klasyfikacji slopestyle'u była czwarta.

</doc>
<doc id="3126693" url="https://pl.wikipedia.org/wiki?curid=3126693" title="Stoliczku, nakryj się (film 2008)">
Stoliczku, nakryj się (film 2008)

Stoliczku, nakryj się (niem. "Tischlein deck dich") – niemiecki film familijny z 2008 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni braci Grimm pt. "Stoliczku, nakryj się". 
Treść.
Trzech braci opuszcza rodzinny dom by uczyć się zawodu. Jockel zostaje stolarzem, Emil młynarzem, a Max krawcem. Każdy z nich na koniec nauki otrzymuje magiczny prezent. Jockel dostaje stolik, na którym jedzenie pojawia się samo, Emil osła, który wydala złote monety, a Max kij samobij. Gdy, w drodze powrotnej, dwaj starsi bracia zostają okradzeni przez karczmarza, Max postanawia ich pomścić i odzyskać ich własność.
Plenery.
Zdjęcia do filmu powstały w skansenie w Detmold.

</doc>
<doc id="3126694" url="https://pl.wikipedia.org/wiki?curid=3126694" title="Julia Krass">
Julia Krass

Julia Krass (ur. 7 czerwca 1997 w Danbury) – amerykańska narciarka dowolna, specjalizująca się w slopestylu oraz big airze, która starty w Pucharze Świata rozpoczęła w 2013 r. Występowała także w zawodach Pucharu Północnoamerykańskiego. Była ona uczestniczką Zimowych Igrzysk Olimpijskich w Soczi, w 2014 r. W 2019 roku, na mistrzostwach świata w Park City zdobyła srebrny medal w big airze, ulegając jedynie Francuzce Tess Ledeux.

</doc>
<doc id="3126695" url="https://pl.wikipedia.org/wiki?curid=3126695" title="Dębina (powiat turecki)">
Dębina (powiat turecki)

Dębina – osada w Polsce położona w województwie wielkopolskim, w powiecie tureckim, w gminie Turek.
W latach 1975–1998 miejscowość administracyjnie należała do województwa konińskiego.
Miejscowość znajduje się na terenie Puszczy Genowefskiej.

</doc>
<doc id="3126696" url="https://pl.wikipedia.org/wiki?curid=3126696" title="Dębina (powiat poznański)">
Dębina (powiat poznański)

Dębina – osada w Polsce położona w województwie wielkopolskim, w powiecie poznańskim, w gminie Stęszew.
W latach 1975–1998 miejscowość administracyjnie należała do województwa poznańskiego.

</doc>
<doc id="3126698" url="https://pl.wikipedia.org/wiki?curid=3126698" title="Camillia Berra">
Camillia Berra

Camillia Berra (ur. 2 grudnia 1994) – szwajcarska narciarka dowolna, specjalizująca się w slopestyl'u. Uczestniczka Zimowych Igrzysk Olimpijskich w Soczi, gdzie zajęła 12. miejsce w slopestyle'u. Na mistrzostwa świata jak dotychczas nie startowała. Najlepsze wyniki w Pucharze Świata zanotowała w sezonie 2013/2014, kiedy to zajęła 42. miejsce w klasyfikacji generalnej, a w klasyfikacji slopestyle'u była 7.

</doc>
<doc id="3126699" url="https://pl.wikipedia.org/wiki?curid=3126699" title="Ołeh Krioka">
Ołeh Krioka

Ołeh Krioka (ukr. Олег Олександрович Крьока; ur. 17 stycznia 1987) – ukraiński zapaśnik w stylu klasycznym. Olimpijczyk z Pekinu 2008, gdzie zajął czternaste miejsce w kategorii 96 kg. Trzynasty na mistrzostwach świata w 2010. Dziesiąty na mistrzostwach Europy w 2008. Wicemistrz świata juniorów w 2006, trzeci w 2007. Brąz na mistrzostwach Europy juniorów w 2007 roku.

</doc>
<doc id="3126702" url="https://pl.wikipedia.org/wiki?curid=3126702" title="Dominique Ohaco">
Dominique Ohaco

Dominique Ohaco (ur. 19 grudnia 1995 w Santiago) – chilijska narciarka dowolna, specjalizująca się w slopestyle'u. W Pucharze Świata zadebiutowała 4 marca 2012 roku w Mammoth Mountain, zajmując 13. miejsce w slopestyle'u. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 1 grudnia 2017 roku w Mönchengladbach, kończąc rywalizację w big air na trzeciej pozycji. Wyprzedziły ją jedynie dwie Szwajcarki: Giulia Tanno i Sarah Höfflin. W 2013 roku zajęła dziewiąte miejsce w slopestyle'u na mistrzostwach świata w Voss. Była też między innymi trzynasta w tej konkurencji podczas rozgrywanych rok później igrzysk olimpijskich w Soczi.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="3126704" url="https://pl.wikipedia.org/wiki?curid=3126704" title="Philomena Bair">
Philomena Bair

Philomena Bair (ur. 24 lutego 1996 r.) – austriacka narciarka dowolna, specjalizująca się w slopestylu, która starty w Pucharze Świata rozpoczęła w 2013 r. Występowała także w zawodach Pucharu Europy. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3126705" url="https://pl.wikipedia.org/wiki?curid=3126705" title="Dęby (województwo wielkopolskie)">
Dęby (województwo wielkopolskie)

Dęby – osada leśna w Polsce położona w województwie wielkopolskim, w powiecie tureckim, w gminie Tuliszków.
W latach 1975–1998 miejscowość administracyjnie należała do województwa konińskiego.
Miejscowość znajduje się na terenie Puszczy Genowefskiej.

</doc>
<doc id="3126706" url="https://pl.wikipedia.org/wiki?curid=3126706" title="Lubomierz (województwo podkarpackie)">
Lubomierz (województwo podkarpackie)

Lubomierz – osada w Polsce położona w województwie podkarpackim, w powiecie lubaczowskim, w gminie Oleszyce.

</doc>
<doc id="3126707" url="https://pl.wikipedia.org/wiki?curid=3126707" title="Colomán Trabado">
Colomán Trabado

Colomán Trabado (ur. 2 stycznia 1958 w Vega de Valcarce) – hiszpański lekkoatleta specjalizujący się w biegach średniodystansowych, trzykrotny uczestnik letnich igrzysk olimpijskich (Moskwa 1980, Los Angeles 1984, Seul 1988). 

</doc>
<doc id="3126709" url="https://pl.wikipedia.org/wiki?curid=3126709" title="Coloman Trabado">
Coloman Trabado



</doc>
<doc id="3126710" url="https://pl.wikipedia.org/wiki?curid=3126710" title="Zuzana Stromková">
Zuzana Stromková

Zuzana Stromková (ur. 21 maja 1990 w Liptowskim Mikułaszu) – słowacka narciarka dowolna, specjalizująca się w slopestylu. Największy sukces w karierze osiągnęła w 2015 roku, kiedy zdobyła brązowy medal na mistrzostwach świata w Kreischbergu. Rok wcześniej wystąpiła na igrzyskach olimpijskich w Soczi, gdzie zajęła dwudzieste miejsce. Najlepsze wyniki w Pucharze Świata osiągnęła w sezonie 2013/2014, kiedy to zajęła 37. miejsce w klasyfikacji generalnej, a w klasyfikacji slopestyle'u była piąta. Występowała także w zawodach FIS Race oraz Pucharu Europy.

</doc>
<doc id="3126713" url="https://pl.wikipedia.org/wiki?curid=3126713" title="Długi Bród (województwo wielkopolskie)">
Długi Bród (województwo wielkopolskie)

Długi Bród – osada leśna w Polsce położona w województwie wielkopolskim, w powiecie czarnkowsko-trzcianeckim, w gminie Połajewo.
W latach 1975–1998 miejscowość położona była w województwie pilskim.

</doc>
<doc id="3126714" url="https://pl.wikipedia.org/wiki?curid=3126714" title="Anna Mirtowa">
Anna Mirtowa

Anna Pawłowna Mirtowa (ros. Анна Павловна Миртова; ur. 14 lipca 1992 w Tomsku) – rosyjska narciarka dowolna, specjalizująca się w slopestylu, która starty w Pucharze Świata rozpoczęła w 2013 r. Występowała także w zawodach Fis Race, Pucharu Europy oraz Pucharu Północnoamerykańskiego. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3126715" url="https://pl.wikipedia.org/wiki?curid=3126715" title="Eliminacje Mistrzostw Europy w Piłce Nożnej 2016/Grupa C">
Eliminacje Mistrzostw Europy w Piłce Nożnej 2016/Grupa C

W Grupie C eliminacji do ME 2016 biorą udział następujące zespoły:
Wyniki.
Czas: CET

</doc>
<doc id="3126719" url="https://pl.wikipedia.org/wiki?curid=3126719" title="Benjamín González">
Benjamín González

Benjamín González (ur. 12 kwietnia 1958 w Madrycie, zm. 6 czerwca 2011 w Atxarte w prowincji Vizcaya) – hiszpański lekkoatleta specjalizujący się w biegach sprinterskich i średniodystansowych, dwukrotny uczestnik letnich igrzysk olimpijskich (Moskwa 1980, Los Angeles 1984).

</doc>
<doc id="3126721" url="https://pl.wikipedia.org/wiki?curid=3126721" title="Benjamin Gonzalez">
Benjamin Gonzalez



</doc>
<doc id="3126722" url="https://pl.wikipedia.org/wiki?curid=3126722" title="Chiho Takao">
Chiho Takao

 – japońska narciarka dowolna, specjalizująca się w slopestylu, która starty w Pucharze Świata rozpoczęła w 2012 r. Występowała także w zawodach FIS Race oraz Pucharu Południowoamerykańskiego. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3126726" url="https://pl.wikipedia.org/wiki?curid=3126726" title="Eliminacje Mistrzostw Europy w Piłce Nożnej 2016/Grupa E">
Eliminacje Mistrzostw Europy w Piłce Nożnej 2016/Grupa E

W Grupie E eliminacji do ME 2016 biorą udział następujące zespoły:
Wyniki.
Czas: CET

</doc>
<doc id="3126728" url="https://pl.wikipedia.org/wiki?curid=3126728" title="Skansen Kultury Ludowej i Ziemiańskiej w Kuligowie nad Bugiem">
Skansen Kultury Ludowej i Ziemiańskiej w Kuligowie nad Bugiem

Skansen Kultury Ludowej i Ziemiańskiej – znajduje się we wsi Kuligów nad rzeką Bug w województwie mazowieckim, w powiecie wołomińskim, w gminie Dąbrówka.
Twórcą i właścicielem działającego od 2000 r., obiektu jest Wojciech Urmanowski, który poświęcił się gromadzeniu i odtwarzaniu minitury dawnej polskiej wsi w celu zachowania od zapomnienia dorobku lokalnej kultury materialnej. W Skansenie dostępne są dla zwiedzających takie dawne zabudowania jak między innymi: karczma, wozownia, kuźnia przydrożna, wiejska chata z początku XX w., obora, wiejska tokarnia, spichlerz, stodoła oraz dworek drobnoszlachecki. Skansenem administruje Fundacja Dziedzictwo Nadbużańskie. 
Na terenie Skansenu odbywają się także coroczne imprezy jak między innymi:

</doc>
<doc id="3126729" url="https://pl.wikipedia.org/wiki?curid=3126729" title="Eliminacje Mistrzostw Europy w Piłce Nożnej 2016/Grupa G">
Eliminacje Mistrzostw Europy w Piłce Nożnej 2016/Grupa G

W Grupie G eliminacji do ME 2016 biorą udział następujące zespoły:
Wyniki.
Czas: CET

</doc>
<doc id="3126730" url="https://pl.wikipedia.org/wiki?curid=3126730" title="Antonio Páez">
Antonio Páez

Antonio Páez (ur. 5 września 1956 w Arenas del Rey) – hiszpański lekkoatleta specjalizujący się w biegach sprinterskich i średniodystansowych, uczestnik letnich igrzysk olimpijskich w Moskwie (1980). 

</doc>
<doc id="3126731" url="https://pl.wikipedia.org/wiki?curid=3126731" title="C-rock">
C-rock



</doc>
<doc id="3126733" url="https://pl.wikipedia.org/wiki?curid=3126733" title="Antonio Paez">
Antonio Paez



</doc>
<doc id="3126734" url="https://pl.wikipedia.org/wiki?curid=3126734" title="Benedykt Herbest">
Benedykt Herbest

Benedykt Herbest (ur. ok. 1531 w Nowym Mieście, zm. 4 marca 1598 w Jarosławiu) – polski jezuita, pisarz, literaturoznawca i pedagog, działający w okresie renesansu.
Życiorys.
Urodził się w rodzinie mieszczańskiej i był synem Stanisława i Zofii. W 1550 dzięki protekcji magnackiej ukończył studia (bakalaureat) w Akademii Krakowskiej. Pełnił funkcję rektora m.in. w szkołach miejskich we Lwowie (rektorem w 1555) i Krakowie (od 1558 przy kościele Mariackim) oraz w Skierniewicach (od 1560) u prymasa Jana Przerębskiego. Był profesorem w Akademii Krakowskiej (od 1561). W wyniku przegranego sporu z Jakubem Górskim - opuścił Kraków. W 1562 przeniósł się do Poznania, gdzie biskup Andrzej Czarnkowski powierzył mu katedrę teologii oraz stanowisko wykładowcy prawa w Akademii Lubrańskiego. W 1563 Czarnkowski nadał mu kanonię poznańską.
Herbest był również kaznodzieją katedralnym, a jego kazanie w 1564 otwierało obrady synodu diecezjalnego. Zwalczał reformację w Poznaniu. Po dziewięciu latach podjął decyzję o wstąpieniu do zakonu jezuitów i opuścił Poznań. W latach 1571–1572 przebywał na studiach w Rzymie, a później pracował w kolegiach zakonnych, m.in. w Pułtusku, Malborku i Jarosławiu. Następnie podjął się pracy duszpasterskiej na Podolu, Pokuciu, Lubelszczyźnie i Wołyniu. Od 1584 przebywał we Lwowie, by w 1594 powrócić do Jarosławia, gdzie zmarł 4 marca 1598. Był przeciwnikiem braci polskich, u których raziło go bratanie szlachty z chłopami.
Należał do zwolenników zjednoczenia Cerkwi prawosławnej z Kościołem łacińskim pod zwierzchnictwem papiestwa.
Twórczość.
Był autorem polemicznej "Chrześcijańskiej porządnej odpowiedzi…" (Kraków 1566), zwalczającej propagandę wyznaniową braci czeskich, którzy znaleźli schronienie w Wielkopolsce. Wydał również "Naukę prawego chrześcijanina" (Kraków 1566), jeden z pierwszych katechizmów w języku polskim. Był autorem prac o życiu i twórczości Cycerona oraz komentarza do eklogi Grzegorza z Sambora ("Explicatio eclogae cum allegoria et poetica observatione"). W dziele "Periodica disputatio" podał w wątpliwość definicję okresu retorycznego, sformułowaną przez Jakuba Górskiego w traktacie "De periodis atque numeris oratoriis libri duo".
Jego prace cechowały elementy myślenia kontrreformacyjnego, czyli zaniechanie intelektualistycznych wywodów biblijnych, posługiwanie się dykteryjkami itp. Należał, obok Jakuba Wujka czy Piotra Skargi, do tego grona jezuitów, którzy wpłynęli na rozwój literatury polskiej.

</doc>
<doc id="3126745" url="https://pl.wikipedia.org/wiki?curid=3126745" title="Kawasaki W800">
Kawasaki W800

 
Kawasaki W800 – japoński motocykl produkowany przez firmę Kawasaki od 2011 roku. Zastąpił model Kawasaki W650. Pojazd nawiązuje swym wyglądem do starszych maszyn.

</doc>
<doc id="3126746" url="https://pl.wikipedia.org/wiki?curid=3126746" title="Stade John Grün">
Stade John Grün

Stade John Grün – stadion piłkarski w Mondorf-les-Bains, w Luksemburgu. Może pomieścić 3600 widzów. Swoje spotkania rozgrywają na nim piłkarze klubu US Mondorf-les-Bains. Obiekt był jedną z aren piłkarskich Mistrzostw Europy U-17 w 2006 roku (odbyły się na nim dwa spotkania fazy grupowej oraz mecz o 3. miejsce).

</doc>
<doc id="3126748" url="https://pl.wikipedia.org/wiki?curid=3126748" title="Kawasaki W650">
Kawasaki W650

Kawasaki W650 – japoński motocykl produkowanyw latach 1999–2007 przez firmę Kawasaki. Pojazd utrzymany jest w stylu retro nawiązując wyglądem do brytyjskich maszyn z lat sześćdziesiątych.
Omówienie.
Po sporym sukcesie Kawasaki Zephyr, serii nakedów o klasycznym wyglądzie z pierwszej połowy lat 90, Kawasaki postanowiło wypuścić motocykl nawiązujący stylistyką do modelu Kawasaki W1, który stanowił kopię brytyjskich maszyn z lat 60.
Pomimo swojego wyglądu W650 zawiera szereg współczesnych rozwiązań, takich jak hamulec tarczowy, mokrą miskę olejową, jeden wałek w głowicy (SOHC), które zapewniają motocyklowy dużo mniejszą awaryjność w porównaniu do pierwowzorów. 
Przez cały okres produkcji motocykl doczekał się jednej modyfikacji w 2001. Polegała ona na zmianie kierownicy, sprężyn widelca, oraz kąta pochylenia główki ramy z 62,4 na 63 stopnie, co zwiększyło rozstaw osi z 1450 mm na 1455 mm. 
W czasie produkcji modelu w oficjalnej polskiej dystrybucji sprzedano tylko 6 egzemplarzy W650, a pozostałe pochodzą z prywatnego importu.

</doc>
<doc id="3126749" url="https://pl.wikipedia.org/wiki?curid=3126749" title="Grodzisko w Gilowie">
Grodzisko w Gilowie



</doc>
<doc id="3126750" url="https://pl.wikipedia.org/wiki?curid=3126750" title="Samantha Wells">
Samantha Wells

Samantha Wells (ur. 2 sierpnia 1989 w Waratah) – australijska narciarka dowolna, specjalizująca się w skokach akrobatycznych, która starty w Pucharze Świata rozpoczęła w 2012 r. Występowała także w zawodach FIS Race, Pucharu Europy oraz Pucharu Północnoamerykańskiego. W 2013 roku wystartowała na mistrzostwach świata w Voss, zajmując szóste miejsce. Na rozgrywanych rok później igrzyskach olimpijskich w Soczi była osiemnasta. Najlepsze wyniki w Pucharze Świata osiągnęła w sezonie 2015/2016, kiedy to zajęła 33. miejsce w klasyfikacji generalnej, a w klasyfikacji skoków akrobatycznych była ósma.

</doc>
<doc id="3126751" url="https://pl.wikipedia.org/wiki?curid=3126751" title="Jean Louis Ebenezer Reynier">
Jean Louis Ebenezer Reynier



</doc>
<doc id="3126753" url="https://pl.wikipedia.org/wiki?curid=3126753" title="Aleksandra Orłowa">
Aleksandra Orłowa

Aleksandra Andriejewna Orłowa (ros. Александра Андреевна Орлова; ur. 28 sierpnia 1997 w Moskwie) – rosyjska narciarka dowolna, specjalizująca się w skokach akrobatycznych, która starty w Pucharze Świata rozpoczęła w 2014 r. Występowała także w zawodach FIS Race oraz Pucharu Europy. Brała udział w Zimowych Igrzyskach Olimpijskich 2014 w Soczi, zajmując 20. miejsce. Na rozgrywanych cztery lata później igrzyskach w Pjongczangu była ósma.

</doc>
<doc id="3126754" url="https://pl.wikipedia.org/wiki?curid=3126754" title="Maria Malatyńska">
Maria Malatyńska

Maria Malatyńska (ur. 1942 w Krakowie) – polska publicystka, krytyk filmowy, wykładowczyni. 
Praca zawodowa.
Absolwentka Filologii Polskiej na Uniwersytecie Jagiellońskim. Od 1991 do 2013 pracowała jako wykładowczyni w Państwowej Wyższej Szkole Teatralnej w Krakowie. Członek Stowarzyszenia Dziennikarzy Polskich i Stowarzyszenia Filmowców Polskich, a także FIPRESCI - Międzynarodowej Federacji Krytyki Filmowej. Laureatka Nagrody Krytyki Filmowej im. Karola Irzykowskiego i Nagrody Fundacji Kultury Polskiej. W latach 1992-1994 była dyrektorem artystycznym Międzynarodowego Festiwalu Filmów Krótkometrażowych w Krakowie (obecnie: Krakowski Festiwal Filmowy).
Publikacje.
Publikowała w „Życiu Literackim”, „Echu Krakowa”, później w „Filmie” i „Tygodniku Powszechnym”. Przez 25 lat współpracowała z miesięcznikiem „Kino” i z tygodnikiem „Przekrój”. Jej eseje i wywiady pojawiają się w „Dekadzie Literackiej” i „Odrze”. Jest stałym recenzentem filmowym w „Gazecie Krakowskiej” i w miesięczniku „Kraków”. 
Jest autorką książki "Gwiazdozbiór Krakowski". Uczestniczyła też w zbiorowych tomach m.in.: "Zbigniew Cybulski - aktor XX wieku", "Niemiecki ekspresjonizm filmowy", "Sienkiewicz i film", "Ku uczczeniu Mickiewicza", "I film stworzył kobietę", "Himilsbach" oraz "Post-mosty". Opracowała obszerny tom wywiadów, wystąpień i komentarzy Andrzeja Wajdy, wydanych pt. "Andrzej Wajda, o polityce, o sztuce, o sobie" (Wyd. Prószyński i S-ka, 2000). Wydała, wraz z córką, Agnieszką Malatyńską–Stankiewicz, dziennikarką muzyczną, książkę wywiadów z muzykami i filmowcami pt. "Scherzo dla Wojciecha Kilara". W 2007 nakładem Wydawnictwa „Znak” wydanof obszerny tom jej wywiadów z Jerzym Stuhrem, pt. "Ucieczka do przodu! Jerzy Stuhr od A do Z w wywiadach Marii Malatyńskiej".
W 2014 Maria Malatyńska była ekspertem Polskiego Instytutu Sztuki Filmowej.
W 2014 została odznaczona Srebrnym Medalem „Zasłużony Kulturze Gloria Artis”.

</doc>
<doc id="3126756" url="https://pl.wikipedia.org/wiki?curid=3126756" title="Żanbota Ałdabergenowa">
Żanbota Ałdabergenowa

Żanbota Jerkynkyzy Ałdabergenowa (kaz. Жанбота Еркiнқызы Алдабергенова; ur. 23 września 1995 w Szymkencie) – kazachska narciarka dowolna, specjalizująca się w skokach akrobatycznych, która starty w Pucharze Świata rozpoczęła w 2012 r. Występowała także w zawodach FIS Race oraz Pucharu Europy. Podczas igrzysk olimpijskich w Soczi w 2014 roku była szósta. Zajęła też między innymi siódme miejsce drużynowo i ósme indywidualnie na mistrzostwach świata w Ałmaty w 2021 roku. W 2015 roku zdobyła srebrny medal na mistrzostwach świata juniorów w Valmalenco.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="3126757" url="https://pl.wikipedia.org/wiki?curid=3126757" title="Kamień z Bat Creek">
Kamień z Bat Creek

Kamień z Bat Creek – domniemany zabytek prekolumbijski w postaci pokrytego tajemniczą inskrypcją kamienia, uważany powszechnie za fałszerstwo archeologiczne.
Historia kamienia.
W latach 80. XIX wieku grupa archeologów ze Smithsonian Institution pod kierownictwem Cyrusa Thomasa prowadziła prace wykopaliskowe w indiańskich kopcach grobowych w Bat Creek w hrabstwie Loudon w stanie Tennessee. John Emmert, współpracownik Thomasa, podczas ekskawacji jednego z kopców znalazł złożone pod ludzką czaszką dwie mosiężne bransolety oraz kamień pokryty inskrypcją w nieznanym piśmie. Tajemnicze znalezisko ze względu na swoją unikatowość szybko zdobyło rozgłos. Sam Thomas był sceptyczny wobec domniemanego odkrycia, uznając iż napis został wykonany w opracowanym przez Sekwoję sylabariuszu czirokeskim i nie może wobec tego liczyć sobie więcej niż kilkadziesiąt lat.
W 1970 roku znalezisko przebadał kontrowersyjny filolog hebrajski Cyrus Gordon, zwolennik tezy o istnieniu kontaktów transatlantyckich w starożytności, który stwierdził iż napis został wykonany w języku hebrajskim i pochodzi z początku naszej ery. Teorię tę podchwycili zwolennicy historii alternatywnej tacy jak Barry Fell, twierdząc że jest to dowód na starożytną kolonizację Ameryki przez Semitów. Powoływali się przy tym na datowanie radiowęglowe szczątków drewna z kurhanu, datowanych na 1200–1900 lat, dowodząc iż znalezione wraz z nimi kamień i bransolety muszą być równie stare.
Archeologowie Robert Mainfort i Mary Kwas stwierdzili, iż napis na kamieniu z Bat Creek jest identyczny z pojawiającym się na hebrajskiej monecie z czasów powstania żydowskiego z lat 66–73 i najprawdopodobniej został przerysowany z ilustracji w książce "General History, Cyclopaedia, and Dictionary of Freemasonry" z 1870 roku. Towarzyszące kamieniowi bransolety zostały wykonane z nieznanego Indianom mosiądzu, a stylistyka wykonania nie pozwala na umieszczenie ich w żadnym konkretnym kontekście archeologicznym. Krytycy zwracają uwagę na wątpliwe motywacje odkrywcy znaleziska. Emmert nadużywał alkoholu, co powodowało nieustanne spięcia z Thomasem. Być może dokonane na własną rękę spektakularne odkrycie miało na celu przypodobanie się przełożonemu. Emmert nie udokumentował także swojej pracy, nie wykonując żadnych notatek czy mapy badanego stanowiska, nagłaśniając znalezisko już po jego „wydobyciu”.

</doc>
<doc id="3126760" url="https://pl.wikipedia.org/wiki?curid=3126760" title="Holzhauser Strasse">
Holzhauser Strasse



</doc>
<doc id="3126761" url="https://pl.wikipedia.org/wiki?curid=3126761" title="Otisstrasse">
Otisstrasse



</doc>
<doc id="3126762" url="https://pl.wikipedia.org/wiki?curid=3126762" title="Program Operacyjny Polska Cyfrowa">
Program Operacyjny Polska Cyfrowa

Program Operacyjny Polska Cyfrowa – dokument opracowany przez Ministerstwo Administracji i Cyfryzacji oraz Ministerstwo Rozwoju Regionalnego, który został przyjęty przez Radę Ministrów 8 stycznia 2014 roku. Nadrzędnym celem PO PC jest wykorzystanie potencjału cyfrowego do poprawy jakości życia społeczeństwa. To nowy program, który pojawił się dopiero w perspektywie finansowej 2014-2020. Budżet PO PC wynosi 2 255,6 mln euro.

</doc>
<doc id="3126763" url="https://pl.wikipedia.org/wiki?curid=3126763" title="Scharnweberstrasse">
Scharnweberstrasse



</doc>
<doc id="3126766" url="https://pl.wikipedia.org/wiki?curid=3126766" title="Teofil Stanisław Nowosielski">
Teofil Stanisław Nowosielski

Teofil Stanisław Nowosielski (ur. 6 grudnia i ochrzczony 21 grudnia 1812 w Radomsku – zm. 25 grudnia 1888 w Warszawie). Od 1837 roku żonaty z Niemką Julianną Hackebeil poznaną w Dreźnie, gdzie mieszkał do 1840 roku. Mecenas kulturalny, zachodnioeuropejski podróżnik, wszechstronny lingwista, tłumacz, pisarz. Dobroczynnie współfinansował wydatki realizowane w ramach programów i organizacji działalności Wydziału Ochrony Warszawskiego Towarzystwa Dobroczynności założonego w 1814 z inicjatywy hr. Zofii Zamoyskiej z Czartoryskich.
Rodowód.
Pochodził z Nowosielskich h. Ślepowron – arystokratycznej rodziny posłów i senatorów, prowadzącej prospołeczną szeroką działalność dobroczynną na terenie I Rzeczypospolitej i Wielkiego Księstwa Litewskiego. Od wieków związani z poglądami kościoła ewangelickiego dla którego wybudowali kilka kompleksów o charakterze religijnym. Rodzina od średniowiecza nosiła dziedziczny szlachecki honor Hrabiego, a także posiadała rodowy książęcy tytuł Kniazia.
W epoce porozbiorowej Nowosielscy byli uporczywie prześladowani za organizację powstań narodowych przeciwko restrykcyjnym rządom Mikołaja I Pawłowicza. W efekcie aktywnego uczestnictwa w wielu powstaniach XVIII/XIX wieku (insurekcji kościuszkowskiej, powstania listopadowego oraz Wiosny Ludów). Car dokonał konfiskaty majątków co przyczyniło się do emigracji przedstawicieli rodu Nowosielskich oraz opuszczenia najbliższej ojczyzny, wyjechali do Tbilisi 1845-1853, a następnie Imperium Osmańskiego 1853/1885 (H.E. Teodor Nowosielski ur. 1853 Tbilisi – 1938 Chojnice). Rodzina Nowosielskich aktywnie od 21 lutego 1854 organizowała bitwy na Kamczatce w Piertopawłowsku oraz w Odessie w Wojnie Krymskiej po stronie Anglii i Francji. Teodor s. pułkownika i strzelca wyborowego Stanisława Nowosielskiego na emigracji w Stambule przebywał do 1885 roku.
Patrylinearny system pokrewieństwa.
Teofil Stanisław był synem Franciszka Nowosielskiego 1788-1854, zamożnego dziedzica z dóbr Gnatowice w pow. miechowskim, 25 km na płn.-wsch. od Nieborowa i Bolimowa, dyplomowanego absolwenta warszawskiego Wydziału Prawa i Administracji, Rejenta Gubernatury w Kaliszu, Rejenta przy Trybunale Cywilnym 1836-1854, Regenta kancelarii w Kaliszu i matki Marianny Wiktorii Wilamowskiej (ślub 6 lutego 1812 roku w Radomsku). Teofil był wnukiem Jana Nowosielskiego (1746-1811) Ekonoma Wielkiego z Bolimowa, dziedzicznie wcześniej zamieszkałego w Nowosielcach na Podlasiu i Marianny Gardulińskiej. Posiadał sześcioro rodzeństwa z ojca Franciszka.
Życiorys.
Pierwsze nauki pobierał w domu, w latach 1818–1824, kształcił się w naukach humanistycznych w szkole księży pijarów w Kaliszu, następnie w seminarium w Brzegu na Dolnym Śląsku. Od 1837 roku mieszkał w Warszawie początkowo był aplikantem w ministerstwie Komisji Rządowej Przychodów i Skarbu. Podróżował po Europie zachodniej przez 5 lat. Biegle władał językiem angielskim, niemieckim, francuskim, czeskim. Po powrocie do kraju porządkował działalność Wydziału Warszawskiego Towarzystwa Dobroczynności, którym przez wiele lat kierował. W 1838 był założycielem i twórcą pierwszej, zorganizowanej w Warszawie ochronki dla ubogich dzieci.
Ochronki przyjmowały dzieci w wieku 3–7 lat wyłącznie "rodziców pracujących" i miały im zapewnić bezpłatnie opiekę i wychowanie. Rodzice mieli pokrywać jedynie koszty dożywienia. Nad pracą ochronek czuwał Teofil Nowosielski, który uprzednio konsultował się ze swoim przyjacielem Friedrichem Wilhelmem Fröbel zamieszkałym na stałe w Dreźnie, ustalając najlepszą formę kształcenia i pomocy dobroczynnej na ziemiach Kongresowego Królestwa Polskiego. Przetłumaczył na język polski podręcznik Jana Svobody "Wykład praktyczny prowadzenia dzieci w ochronie". Tłumaczenie to wywarło duży wpływ na kształtowanie się pierwszych zasad teoretycznych wychowania przedszkolnego na ziemiach polskich. Po powrocie do Kongresowego Królestwa Polskiego jako powiernik założył w 1839 pierwszą ochronkę, następnie zorganizował większą ilość tego typu placówek. Po wykształceniu odpowiedniej liczby wychowawców Nowosielski założył 5 nowych ochron w najbiedniejszych dzielnicach miasta, obejmujących opieką 450 dzieci. W 1847 powstała ochronka w Kaliszu, w latach 1850–1860 powstały w Płocku, Białej, Kielcach i Radomiu. W trakcie swojego życia Teofil Nowosielski przygotował podwaliny rozwoju w edukacji przedszkolnej dla następnej epoki.
Zmarł w Warszawie 1888 roku, został pochowany na cmentarzu Powązkowskim w Warszawie. Żonaty, dzieci nie pozostawił.
Twórczość.
Teofil Stanisław Nowosielski pisał, tłumaczył, finansował i wydawał następujące tomy literackie i bajki:
Bohaterami powiastek T. Nowosielskiego są dzieci i dorośli, którzy prezentują swoim zachowaniem cenne wartości: szacunek do starszych, wiarę w Boga, prawdomówność, posłuszeństwo, pracowitość. Nowosielski zajmował się także przekładami. Dał tzw. ‘wolny przekład’ dramatu F. Halama pt. „Kamoens” (1845), dla dzieci przetłumaczył z j. niemieckiego m.in. A. Wintera „Rodzinę poczciwego Petro, czyli związki przyjaźni pomiędzy dziećmi i zwierzętami” 1851, E.J. Arnolda „Krótkie powiastki dla wprawy młodzieży w polskim i niemieckim języku do odczytywania” 1852, F. Hoffmanna „Złotą kaczkę, czyli zbiór ciekawych nauczających powiastek” 1853 oraz powieści cenionej w owych czasach autorki T. Gurnpert” Mały żebrak, czyli: Módl się i pracuj” 1854. Z francuskiej beletrystyki dla dzieci wybrał do przekładu opowieść E.Foa „Mały Robinson paryski” 1857. Nowosielski opracował także „Wybór bajek i przypowieści oryginalnych i tłumaczonych, zebranych i wydanych z dawniejszych i obecnych pisarzy polskich” 1848. Przełożył również wydane w języku angielskim dziełko pt. „Paris after donk” na „Paryż o zmierzchu, czyli nocne życie paryskie” 1881.

</doc>
<doc id="3126767" url="https://pl.wikipedia.org/wiki?curid=3126767" title="Monaster Przemienienia Pańskiego">
Monaster Przemienienia Pańskiego

Monaster Przemienienia Pańskiego (gr. Μονη Μεταμορφωσεως; hebr. מנזר ההשתנות) – zbudowany w 1862 prawosławny klasztor na Górze Tabor, w północnym Izraelu. Należy do Prawosławnego patriarchatu Jerozolimy.
Położenie.
Monaster Przemienienia Pańskiego jest położony w północno-zachodniej części kopuły szczytowej góry Tabor (588 m n.p.m.), która góruje nad wschodnią krawędzią Doliny Jezreel w Dolnej Galilei, na północy Izraela.
Historia.
Według chrześcijańskiej tradycji góra Tabor była miejscem Przemienienia Jezusa Chrystusa i z tego powodu czasami jest nazywana Górą Przemienienia Pańskiego, jednak żadna z Ewangelii nie wymienia nazwy góry bezpośrednio. Trzej apostołowie ujrzeli tu swego mistrza rozmawiającego z Mojżeszem i Eliaszem. Ze względu na tę tradycję, góra Tabor stała się w IV wieku celem pielgrzymek. Według opisów pielgrzymów, w okresie bizantyjskim w VI wieku na górze wznosiły się trzy kościoły. Znajdowała się tutaj siedziba biskupa. W okresie pierwszego panowania Arabów, w VIII wieku na górze znajdowały się już cztery kościoły i klasztor. Gdy w 1099 Ziemia Święta przeszła pod panowanie krzyżowców, góra Tabor znalazła się w Królestwie Jerozolimskim i w 1100 wzniesiono tutaj benedyktyński klasztor obronny "Monastère St. Salvador", który istniał aż do bitwy pod Hittin w 1187, a następnie został opuszczony. W 1212 górę Tabor zajął sułtan Al-Adil, który nakazał wzniesienie wokół opuszczonego klasztoru silnych fortyfikacji. Mur obronny miał długość 1750 metrów i był wzmocniony dziesięcioma wieżami. W 1217 twierdza odparła oblężenie wojsk króla węgierskiego Andrzeja II (V wyprawa krzyżowa). Ponieważ góra była celem nieustannych ataków Templariuszy, muzułmanie zniszczyli w 1229 fortyfikacje i opuścili twierdzę. W 1241 do klasztoru powrócili chrześcijańscy mnisi. Decyzją papieża Aleksandra IV, w 1255 klasztor przypadł joannitom. Mieli oni zwyczaj przekształcania klasztorów i szczytów gór w obronne twierdze, jednak najwyraźniej zajęli tylko istniejące budynki klasztoru, nie odbudowując fortyfikacji. W 1263 górę zajął sułtan Bajbars, który nakazał całkowicie zniszczyć wszystkie zabudowania klasztorne. W 1517 Palestyna przeszła pod panowanie osmańskie. Za zgodą władz osmańskich w 1631 na górze Tabor powstał klasztor franciszkański, który w latach 1921–1924 rozbudowano w Bazylikę Przemienienia Pańskiego. W 1862 prawosławni w jego sąsiedztwie wybudowali klasztor oraz cerkiew proroka Eliasza.
Otoczenie klasztoru.
Teren klasztoru jest otoczony wysokim kamiennym murem. Na północny zachód od monasteru znajduje się jaskinia Melchizedeka. Tradycja chrześcijańska uważa, że właśnie tutaj doszło do spotkania patriarchy Abrahama z Melchizedekiem. Jaskinia była miejscem pielgrzymek w Średniowieczu.

</doc>
<doc id="3126768" url="https://pl.wikipedia.org/wiki?curid=3126768" title="Catch my breath">
Catch my breath



</doc>
<doc id="3126769" url="https://pl.wikipedia.org/wiki?curid=3126769" title="Muzeum Małego Miasta w Bieżuniu">
Muzeum Małego Miasta w Bieżuniu

Muzeum Małego Miasta w Bieżuniu – muzeum położone przy Starym Rynku w mieście Bieżuń, w woj. mazowieckim, w powiecie żuromińskim. Placówka jest Oddziałem Muzeum Wsi Mazowieckiej w Sierpcu.
Historia placówki.
Muzeum Małego Miasta w Bieżuniu Oddział Muzeum Wsi Mazowieckiej w Sierpcu powstało w 1974 r., z inicjatywy lokalnego działacza społecznego, nauczyciela i poety Stefana Gołębiowskiego jako Muzeum Regionalne. Do twórców koncepcji powołania lokalnego muzeum należy zaliczyć także etnografa i historyka Mariana Przedpełskiego. Od 1986 r., placówka funkcjonowała jako Muzeum Historii i Kultury Materialnej Małego Miasta, natomiast od 1994 r., funkcjonuje pod obecną nazwą jako Muzeum Małego Miasta w Bieżuniu. Jednocześnie w 1993 r., zmieniła się siedziba placówki z budynku przy ul. Zamkowej 2 na budynek przy Starym Rynku 19.
W 2009 r., doszło do przekazania Muzeum Małego Miasta w Bieżuniu przez Urząd Miasta i Gminy Bieżuń pod opiekę Samorządu Województwa Mazowieckiego, co wiązało się z ustanowieniem Muzeum Małego Miasta w Bieżuniu jako Oddziału Muzeum Wsi Mazowieckiej w Sierpcu.
Ekspozycja i zbiory.
W placówce prezentowane są ekspozycje: historyczno-etnograficzne ukazująca dzieje i kulturę z terenu dawnej ziemi płockiej oraz kulturę materialną małego miasteczka z II połowy XIX w. Prezentowane są też wystawy czasowe prac lokalnych twórców oraz sztuki ludowej. Ponadto w Muzeum zdeponowana została spuścizna po Stefanie Gołębiowskim.
Muzeum jest obiektem całorocznym, czynnym z wyjątkiem poniedziałków.

</doc>
<doc id="3126771" url="https://pl.wikipedia.org/wiki?curid=3126771" title="Premier Percussion Limited">
Premier Percussion Limited

Premier Percussion Limited - brytyjski producent instrumentów perkusyjnych. Firma powstała w 1922 roku pod nazwą Premier Drum Company w Londynie z inicjatywy perkusisty Alberta Della Porta oraz konstruktora George'a Smitha.
Na instrumentach firmy Premier grają m.in. tacy muzycy jak: Nicko McBrain (Iron Maiden), Doane Perry (Jethro Tull), Joe Nunez (Soulfly) oraz Rod Morgenstein (Dixie Dregs).

</doc>
<doc id="3126772" url="https://pl.wikipedia.org/wiki?curid=3126772" title="Zizhou Zhishen">
Zizhou Zhishen

Zizhou Zhishen ( "Zīzhōu Zhìshēn"; kor. 치주지선 "Ch’iju Chisŏn"; jap. "Shishū Chishin"; ur. 609, zm. 702) – mistrz chan ze szkoły jingzhong. Znany także jako Zhixian.
Życiorys.
Pochodził z prefektury Runan w prowincji Henan. Gdy jego dziadek otrzymał stanowisko w Shu w Syczuanie, przeniósł się tam razem z nim. Już w wieku 10 lat był mocno związany z buddyzmem, nie jadł ostrego jedzenia, zachowywał się według najwyższych standardów i nie angażował się w dziecięce zabawy. W wieku 13 lat opuścił rodzinę i wszedł na drogę buddyjską. Jego pierwszym nauczycielem według biografii zapisanej w "Lidai fabao ji" był mistrz Dharmy Xuanzang (602–664).
Kiedy usłyszał o mistrzu Hongrenie nauczającym na górze Shuangfeng, porzucił wszelkie święte pisma buddyjskie i traktaty i został uczniem Hongrena.
Po ukończeniu praktyki udał się do klasztoru Dechun w Zizhou i prowadził tam nauczanie chanu dla wielu ludzi.
7 miesiąca drugiego roku okresu "wansui tongtian", czyli w roku 697, cesarzowa Wu Zetian posłała Zhanga Changqi, kierownika Ministerstwa Pracowników do Dechun si z zaproszeniem dla mistrza. Zhishen przyjął zaproszenie i udał się do Zachodniej Stolicy, gdzie cesarzowa Wu Zetian wręczyła mu patriarchalną szatę, którą otrzymała od Szóstego Patriarchy Huinenga. Na dworze cesarskim Zhishen musiał się w dodatku zmierzyć z hinduskim mistrzem Trepitaką na magiczne moce, który to pojedynek wygrał Zhishen. Po pewnym czasie jednak poprosił o zezwolenie na powrót do klasztoru ze względu na zły stan zdrowia.
6 miesiąca drugiego roku okresu "chang’an", czyli w roku 702, powiedział do swojego ucznia Chuji „Podtrzymaj mnie”. Następnie wręczył mu szatę weryfikacyjną mówiąc: „Ta szata jest kaśają przekazywaną przez patriarchalnego mistrza Bodhidharmę. Zetian przekazała ją mnie, a teraz ja przekazuje ją tobie. Musisz chronić siebie dobrze”.
Wieczorem szóstego dnia siódmego miesiąca tego roku mistrz zmarł nagle w pozycji siedzącej. Miał 94 lata.
Uwagi.
"Lidai fabao ji" jest autoreklamiarskim tekstem, stworzonym w celu promowania linii przekazu szkoły baotang w Syczuanie. Wszystkie informacje dotyczące przekazu szaty Bodhidharmy przez cesarzową Wu Zetian do Zhishena są nieprawdziwe. Chodziło o uprawomocnienie tej linii przekazu i uczynienie z twórcy tej linii szóstego patriarchy.
Zhishen zasadniczo należał do „starego zakonu”, który miał ścisłe związki ze stolicami Chin i z potężnymi elitami, czyli właściwie była to szczególna linia przekazu Dharmy północnej szkoły chan. Najwyraźniej fabrykacja przekazu szaty Huinenga dla Zhishena miała podkreślić znaczenie mistrza (i jego szkoły) jako łącznika między „starym zakonem” a „nowym zakonem”, czyli południową szkołą chan Huinenga. Mimo tych wysiłków, jego nauki uważane były za niższe od nauk „nowego zakonu”. Jego linia przekazu wykazywała jednak stopniowy rozwój, np. Jingzhong Wuxiang zajmował pozycję środkową, a Baotang Wuzhu – już całkowicie nową. Tak więc Zhishen i Wuzhu zajmowali różniące się od siebie ekstremalne pozycje.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3126773" url="https://pl.wikipedia.org/wiki?curid=3126773" title="Yamaha Drums">
Yamaha Drums

Yamaha Drums - japoński producent instrumentów perkusyjnych, pododdział koncernu Yamaha. Firma powstała w 1962 roku.
Na instrumentach firmy Yamaha grają m.in. tacy muzycy jak: Steve Gadd, Tommy Aldridge, Mike Bordin, Jimmy Chamberlin, Dave Weckl, Shawn Drover, Manu Katché oraz Billy Cobham.

</doc>
<doc id="3126775" url="https://pl.wikipedia.org/wiki?curid=3126775" title="Gare de Breteil">
Gare de Breteil

Gare de Breteil – przystanek kolejowy w Breteil, w departamencie Ille-et-Vilaine, w regionie Bretania, we Francji.
Jest przystankiem Société nationale des chemins de fer français (SNCF), obsługiwanym przez pociągi TER Bretagne.
Położenie.
Znajduje się na wysokości 51 m n.p.m., na 391,380 km linii Paryż – Brest, pomiędzy stacjami L’Hermitage - Mordelles i Montfort-sur-Meu.
Usługi.
Usługi kolejowe są prowadzone przez pociągi TER Bretagne, kursujące między Rennes, La Brohinière, Lamballe lub Saint-Brieuc.

</doc>
<doc id="3126776" url="https://pl.wikipedia.org/wiki?curid=3126776" title="Muzeum Regionalne w Skawinie">
Muzeum Regionalne w Skawinie

Muzeum Regionalne w Skawinie – muzeum położone w Skawinie. Placówka powstała w wyniku współpracy miasta Skawina oraz Towarzystwem Przyjaciół Skawiny. Mieści się w pomieszczeniach Pałacyku Ludwikowskich.
W ramach muzealnych wystaw prezentowane są eksponaty związane z historią Skawiny i okolic począwszy od lokacji miasta aż po czasy współczesne. Ekspozycja przedstawia również dzieje skawińskiego przemysłu oraz zrzeszeń i towarzystw. Ponadto placówka posiada wystawę etnograficzną (m.in. strojów ludowych, przedmiotów codziennego użytku, narzędzi rolniczych) oraz kolekcję obrazów Ludwika Lipowczana.
Muzeum jest obiektem całorocznym, czynnym codziennie z wyjątkiem niedziel.

</doc>
<doc id="3126782" url="https://pl.wikipedia.org/wiki?curid=3126782" title="Gare de Saint-Joseph-le-Castellas">
Gare de Saint-Joseph-le-Castellas

Gare de Saint-Joseph-le-Castellas – przystanek kolejowy w Marsylii, w departamencie Delta Rodanu, w regionie Prowansja-Alpy-Lazurowe Wybrzeże, we Francji.
Jest przystankiem kolejowym Société nationale des chemins de fer français (SNCF), obsługiwanym przez pociągi TER Provence-Alpes-Côte d'Azur.
Położenie.
Znajduje się na wysokości 109 m n.p.m., na linii Pertuis – Marsylia, pomiędzy stacjami Sainte-Marthe-en-Provence i Saint-Antoine.

</doc>
<doc id="3126783" url="https://pl.wikipedia.org/wiki?curid=3126783" title="Gare de Saint-Marcel-en-Dombes">
Gare de Saint-Marcel-en-Dombes

Gare de Saint-Marcel-en-Dombes – przystanek kolejowy w Saint-Marcel, w departamencie Ain, w regionie Owernia-Rodan-Alpy, we Francji.
Został otwarty w 1866 r. przez Compagnie des chemins de fer de Paris à Lyon et à la Méditerranée (PLM). Dziś jest przystankiem kolejowym Société nationale des chemins de fer français (SNCF), obsługiwanym przez pociągi TER Rhône-Alpes.
Położenie.
Znajduje się na wysokości 287 m n.p.m., na km 31,998 linii Lyon – Bourg-en-Bresse, pomiędzy stacjami Saint-André-de-Corcy i Villars-les-Dombes.

</doc>
<doc id="3126784" url="https://pl.wikipedia.org/wiki?curid=3126784" title="Rafał Listopad">
Rafał Listopad

Rafał Listopad (ur. 30 kwietnia 1978 w Warszawie) – polski montażysta i wykładowca.
Życiorys.
Ukończył kierunek Montaż w Szkole Filmowej w Łodzi. Pracę rozpoczął w 2001 roku przy etiudzie "Weak End". Był dwukrotnie nominowany do Polskiej Nagrody Filmowej Orzeł, za filmy "Katyń" i "Czarny czwartek. Janek Wiśniewski padł". Za montaż filmu "Oda do radości" otrzymał nagrodę na Koszalińskim Festiwalu Debiutów Filmowych „Młodzi i Film”.
Członek Polskiej Akademii Filmowej, Europejskiej Akademii Filmowej (EFA) oraz Polskiego Stowarzyszenia Montażystów (PSM). Wykładowca Szkoły Filmowej w Łodzi oraz Gdyńskiej Szkoły Filmowej. Tutor programu „Świat od świtu do zmierzchu”.
Ekspert Polskiego Instytutu Sztuki Filmowej w 2014 i 2015 roku.

</doc>
<doc id="3126786" url="https://pl.wikipedia.org/wiki?curid=3126786" title="Kamień Dziesięciorga Przykazań z Los Lunas">
Kamień Dziesięciorga Przykazań z Los Lunas

Kamień Dziesięciorga Przykazań z Los Lunas – olbrzymi, ważący ponad 80 ton głaz znajdujący się w pobliżu miasta Los Lunas w amerykańskim stanie Nowy Meksyk, na powierzchni którego znajduje się rzekoma inskrypcja z paleohebrajskim tekstem Dekalogu.
Dzieje kamienia.
Istnienie kamienia nagłośnił w 1933 roku jego rzekomy odkrywca, archeolog Frank Hibben z University of New Mexico. Jak twierdził, zabytek pokazał mu jeden z tamtejszych mieszkańców, twierdzący, iż znajdował się on w tym miejscu co najmniej od 1880 roku. Odkrycie zostało podchwycone przez zwolenników historii alternatywnej, jako dowód na starożytną kolonizację Ameryki przez Żydów. Kontrowersyjny filolog hebrajski Cyrus Gordon na podstawie analizy kształtu liter stwierdził, iż kamień jest mezuzą wykonaną przez Samarytan, którzy mieli uciec do Ameryki w okresie prześladowań za cesarza Justyniana w VI wieku.
Inskrypcja z Los Lunas jest powszechnie uznawana za nieudolne fałszerstwo. Jedynym świadectwem odkrycia jest wyjątkowo pobieżna relacja Hibbena, któremu udowodniono kilka fałszerstw archeologicznych, a sama hipoteza o żydowskiej kolonizacji Ameryki jest historycznie nieprawdopodobna. Nie tylko nie ma żadnych dowodów na transatlantycką żeglugę w starożytności, ale też położenie Los Lunas w głębi lądu sugerowałoby istnienie długiego i masowego osadnictwa. Napis jest wyraźny i pozbawiony widocznych śladów erozji, co wskazywałoby na jego młody wiek. Paleografowie zwracają uwagę na anachroniczną interpunkcję oraz słabą znajomość przez autora inskrypcji języka hebrajskiego, co spowodowało takie błędy jak zastąpienie hebrajskich liter כ ,ז ,ד i ת greckimi δ, ζ, κ i τ, brak rozróżnienia między כ i ק oraz traktowanie alefu jako samogłoski. Hipoteza Gordona o samarytańskim pochodzeniu inskrypcji jest nie do utrzymania, bowiem tekst nie zawiera obecnego w Pięcioksięgu samarytańskim dodatkowego przykazania o budowie sanktuarium na górze Garizim, a samo jego brzmienie jest zgodne z tekstem masoreckim. Autorstwo fałszerstwa przypisywane bywa mormonom.

</doc>
<doc id="3126787" url="https://pl.wikipedia.org/wiki?curid=3126787" title="Bazylika Matki Boskiej Różańcowej w Chiquinquirá">
Bazylika Matki Boskiej Różańcowej w Chiquinquirá

Bazylika Matki Boskiej Różańcowej w Chiquinquirá (hiszp. Basílica de Nuestra Señora del Rosario de Chiquinquirá, oficjalnie znana jako Narodowe Sanktuarium Maryjne Matki Boskiej Różańcowej w Chiquinquirá (hiszp. Santuario Mariano Nacional de Nuestra Señora del Rosario de Chiquinquirá) – rzymskokatolicka bazylika mniejsza znajdująca się w kolumbijskim mieście Chiquinquirá, w departamencie Boyacá. Świątynia poświęcona jest Maryi czczonej pod tytułem Matki Bożej Różańcowej z Chiquinquirá jako patronki Kolumbii.
Została zbudowana w latach 1796-1823 w stylu neoklasycystycznym. W dniu 18 sierpnia 1927 roku otrzymała tytuł bazyliki mniejszej od papieża Pisa XI. w dniu 3 lipca 1986 roku bazylikę odwiedził papież Jan Paweł II. W dniu 29 lipca 1967 roku kościół został uszkodzony przez trzęsienie ziemi, które nawiedziło departament Boyacá. Po tej tragedii bazylika została odbudowana.
W kościele jest umieszczony cudowny obraz Matki Boskiej Różańcowej, zwanej Dziewicą z Chiquinquirá, który został przywieziony z Hiszpanii w szesnastym stuleciu.

</doc>
<doc id="3126788" url="https://pl.wikipedia.org/wiki?curid=3126788" title="Gare d’Étigny – Véron">
Gare d’Étigny – Véron

Gare de Étigny - Véron – przystanek kolejowy w Étigny, w departamencie Yonne, w regionie Burgundia-Franche-Comté, we Francji.
Jest przystankiem kolejowym Société nationale des chemins de fer français (SNCF), obsługiwanym przez pociągi TER Bourgogne.
Położenie.
Znajduje się na wysokości 76 m .n.p.m., 120,199 km linii Paryż – Marsylia, pomiędzy stacjami Sens i Villeneuve-sur-Yonne.
Historia.
Stacja została otwarta w 1849 roku.

</doc>
<doc id="3126792" url="https://pl.wikipedia.org/wiki?curid=3126792" title="Gare de Dreuil-lès-Amiens">
Gare de Dreuil-lès-Amiens

Gare de Dreuil-lès-Amiens – przystanek kolejowy w Dreuil-lès-Amiens, w departamencie Somma, w regionie Hauts-de-France, we Francji.
Jest przystankiem kolejowym Société nationale des chemins de fer français (SNCF), obsługiwanym przez pociągi TER Picardie i TER Nord-Pas-de-Calais.
Położenie.
Znajduje się na wysokości 32 m n.p.m., na km 137,524 Longueau – Boulogne, pomiędzy stacjami Saint-Roch (Somme) i Ailly-sur-Somme.

</doc>
<doc id="3126794" url="https://pl.wikipedia.org/wiki?curid=3126794" title="Gare de Saint-Jean de Maurienne – Vallée de l’Arvan">
Gare de Saint-Jean de Maurienne – Vallée de l’Arvan

Gare de Saint-Jean de Maurienne - Vallée de l'Arvan – stacja kolejowa w Saint-Jean-de-Maurienne, w departamencie Sabaudia, w regionie Owernia-Rodan-Alpy, we Francji. 
Jest stacją Société nationale des chemins de fer français (SNCF), obsługiwaną przez pociągi TGV i TER Rhône-Alpes. Jest też ważną stacją towarową sieci Fret SNCF.
Położenie.
Znajduje się na wysokości 536 m n.p.m., na km 208,088, na pomiędzy stacjami Saint-Avre - La Chambre i Saint-Michel - Valloire.

</doc>
<doc id="3126796" url="https://pl.wikipedia.org/wiki?curid=3126796" title="Na gorąco">
Na gorąco

Na gorąco – amerykańsko-kanadyjski film fabularny z 2007 roku w reżyserii Briana De Palmy. Film został zrealizowany w Jordanii.
Opis.
Film oparty na faktach, złożony z fragmentów wiadomości telewizyjnych, materiałów filmowych, filmików z YouTube oraz wideobloga, przedstawia historię żołnierzy walczących w Iraku.
Obsada.
i inni
Ciekawostki.
Magnolia Films zażądała od Briana De Palmy zamazania twarzy zmarłych Irakijczyków, których zdjęcia przedstawiono na końcu filmu. Wytwórnia chciała uniknąć procesów, które rodziny ofiar mogłyby wytoczyć twórcom filmu.
Film został sfinansowany przez Marca Cubana, współproducenta filmu i właściciela koszykarskiej drużyny występującej w NBA, Dallas Mavericks.

</doc>
<doc id="3126798" url="https://pl.wikipedia.org/wiki?curid=3126798" title="Koronos">
Koronos



</doc>
<doc id="3126800" url="https://pl.wikipedia.org/wiki?curid=3126800" title="Muzeum Ludowe Ziemi Przedborskiej">
Muzeum Ludowe Ziemi Przedborskiej

Muzeum Ludowe Ziemi Przedborskiej – muzeum położone w Przedborzu. Placówka jest gminną jednostką organizacyjną i mieści się w budynku karczmy z XVIII wieku, przebudowanej w 1898 roku.
W ramach muzealnych wystaw prezentowane eksponaty związane z kultura ludową Przedborza i okolic (m.in. podwórze wiejskie, kuźnia, warsztat bednarski, izba ludowa w stylu XIX-wiecznym, młyn wodny typu żarnowego) oraz zanikającymi rzemiosłami (rymarstwo, szewstwo, plecionkarstwo, ciesielstwo, siciarstwo, garncarstwo). Placówka posiada zbiór ok. 200 obrazów o tematyce sakralnej. Oprócz tego w muzeum znajduje się ekspozycja historyczna, związana z historią miasta i okolicy oraz tutejszą społecznością żydowską.
Część muzeum nazwana Znachorówką prezentuje eksponaty związane z medycyną ludową i tradycjami znachorskimi.
Muzeum jest obiektem całorocznym.

</doc>
<doc id="3126802" url="https://pl.wikipedia.org/wiki?curid=3126802" title="Alex Sirvent">
Alex Sirvent

Alejandro Mariano Sirvent Bartón, bardziej znany jako Alex Sirvent (ur. 18 października 1979 roku w Meksyku) - meksykański aktor telewizyjny, piosenkarz, kompozytor i autor tekstu piosenek.
W latach 1996-2000 był członkiem chłopięcej grupy muzycznej Mercurio. Komponował muzykę dla Grupo Jeans, zespołu swojej byłej dziewczyny.
20 czerwca 2010 r. ożenił się z aktorką Ximeną Herrerą.

</doc>
<doc id="3126803" url="https://pl.wikipedia.org/wiki?curid=3126803" title="Koronos (ujednoznacznienie)">
Koronos (ujednoznacznienie)



</doc>
<doc id="3126804" url="https://pl.wikipedia.org/wiki?curid=3126804" title="Olha Poluk">
Olha Poluk

Olha Jurijiwna Poluk (ukr. Ольга Юріївна Полюк; ur. 15 września 1987 w Chmielnickim) – ukraińska narciarka dowolna, specjalizująca się w skokach akrobatycznych, która starty w Pucharze Świata rozpoczęła w 2007 r. Występowała także w zawodach FIS Race, Pucharu Europy oraz Pucharu Północnoamerykańskiego. W 2006 roku zdobyła brązowy medal na mistrzostwach świata juniorów w Krasnoje Oziero. Wynik ten powtórzyła podczas mistrzostw świata juniorów w Airolo rok później. Była uczestniczką igrzysk olimpijskich w Vancouver w 2010 roku oraz rozgrywanych cztery lata później igrzysk Soczi.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="3126805" url="https://pl.wikipedia.org/wiki?curid=3126805" title="Izabela Plucińska">
Izabela Plucińska

Izabela Plucińska (ur. 6 października 1974 w Koszalinie) – polska reżyserka filmów animowanych.
W młodości trenowała pływanie w Sportowej Szkole Podstawowej nr 1 w Koszalinie, gdzie chodziła do jednej klasy z późniejszym olimpijczykiem polskim (w pięcioboju nowoczesnym) Marcinem Horbaczem. Sukcesy w sporcie młodzieżowym łączyła z rozwojem talentów plastycznych pod okiem nauczycielki plastyki Garbysi Kapeli (obecnie Śnieżewskiej), z którą kontakt utrzymuje po dziś dzień.
Ostatecznie zwyciężyło zainteresowanie sztuką, którą realizowała w koszalińskim liceum plastycznym.
Obecnie mieszka w Berlinie.
Wykształcenie.
Jest absolwentką Animacji Filmowej w Szkole Filmowej w Łodzi (2001) oraz Akademii Sztuk Pięknych w Łodzi (2000). W 2004 roku ukończyła Wyższą Szkołę Filmową im. Konrada Wolfa w Poczdamie.
Praca zawodowa.
Izabela Plucińska wypracowała własną technikę tworzenia filmów animowanych: filmuje figurki, które sama wykonuje z gliny i plasteliny. Dzięki opracowanemu, specjalnemu sposobowi animowania, reżyserce udaje się osiągać efekt płynnego przenikania barw i wręcz „malowania” plasteliną.
Jej film "Jam Session" (2004) zdobył wiele międzynarodowych nagród, między innymi Srebrnego Niedźwiedzia na festiwalu Berlinale i Srebrną Nagrodę „Miqueldi de Plata” na festiwalu Zinebi w Bilbao.
Ukończona w 2009 roku polsko-niemiecka koprodukcja "Esterhazy" otrzymała Wyróżnienie Jury Krakowskiego Festiwalu Filmowego i Nagrodę dla najlepszej krótkiej animacji podczas festiwalu Expresión En Corto odbywającego się w meksykańskim San Miguel de Allende. Do realizacji tego filmu Plucińska wykorzystała ponad 150 kg plasteliny.
W 2014 roku Izabela Plucińska była ekspertem Polskiego Instytutu Sztuki Filmowej.
Wykłada na Wydziale Malarstwa i Nowych Mediów Akademii Sztuki w Szczecinie.

</doc>
<doc id="3126807" url="https://pl.wikipedia.org/wiki?curid=3126807" title="Kepler-413b">
Kepler-413b

Kepler-413b – planeta krążąca wokół pary gwiazd układu Kepler-413 (KIC 12351927).
Odkrycie.
Kepler-413b odkryto metodą tranzytową na podstawie danych uzyskanych z Kosmicznego Teleskopu Keplera. Okazało się, że w ciągu 180 dni doszło do trzech tranzytów tej planety, by potem przez 800 dni planeta w ogóle nie przeszła przez tarczę gwiazdy. Istnienie planety ogłoszono w listopadzie 2013 roku, a preprint pracy odkrywców trafił do serwisu arXiv w styczniu 2014 roku.
Charakterystyka.
Kepler-413b jest planetą wielkości Neptuna o okresie orbitalnym około 66,262 dni. Planeta ta tak mocno odchyla się od swojej osi, że dochodzi do nieprzewidywalnych zmian pór roku.

</doc>
<doc id="3126810" url="https://pl.wikipedia.org/wiki?curid=3126810" title="Laurent de La Hire">
Laurent de La Hire



</doc>
<doc id="3126812" url="https://pl.wikipedia.org/wiki?curid=3126812" title="Eliminacje Mistrzostw Europy w Piłce Nożnej 2016/Grupa D">
Eliminacje Mistrzostw Europy w Piłce Nożnej 2016/Grupa D

W Grupie D eliminacji do ME 2016 brały udział następujące zespoły:
Wyniki.
Czas: CET

</doc>
<doc id="3126814" url="https://pl.wikipedia.org/wiki?curid=3126814" title="Erytrocyty">
Erytrocyty



</doc>
<doc id="3126820" url="https://pl.wikipedia.org/wiki?curid=3126820" title="Jodła górska">
Jodła górska

Jodła górska ("Abies lasiocarpa") – gatunek zimozielonego drzewa z rodziny sosnowatych. Pochodzi z Ameryki Północnej, występuje w górach Yukonu, Kolumbii Brytyjskiej, zachodniej Alberty, południowo-wschodniej Alaski, Waszyngtonu, Oregonu, zachodniej Montany aż do północno-zachodniej Kalifornii. Rośnie w górach na wysokości od 300 do nawet 3500 m n.p.m. w klimacie chłodnym, z długimi, bogatymi w śnieg zimami i chłodniejszym latem suchym w pierwszej połowie i obfitującym w opady w drugiej jego części i jesienią (roczna suma opadów wynosi 635–889 mm, średnia roczna temperatura wynosi 1,7 °C). Preferuje ubogie gleby bielicowe oraz miejsca kamieniste (nie rośnie na glebach wapiennych). W miejscach występowania rośnie razem ze świerkiem Engelmanna ("Picea engelmannii") i sosną ościstą ("Pinus aristata"). W Ameryce popularna jako drzewko na choinki świąteczne. W Polsce w uprawie znajduje się kilka odmian jodły górskiej np.: ‘Compacta’ – osiągającą do 3 m wysokości, ‘Argentea’ – do 6 m wysokości, o igłach wyjątkowo długich – do 4 cm, ‘Green Globe’ – kulisty pokrój do 1 m wysokości.

</doc>
<doc id="3126821" url="https://pl.wikipedia.org/wiki?curid=3126821" title="Dobra (powiat ostrzeszowski)">
Dobra (powiat ostrzeszowski)

Dobra – osada w Polsce położona w województwie wielkopolskim, w powiecie ostrzeszowskim, w gminie Ostrzeszów.
W latach 1975–1998 miejscowość administracyjnie należała do województwa kaliskiego.

</doc>
<doc id="3126823" url="https://pl.wikipedia.org/wiki?curid=3126823" title="Powiatowe Muzeum Ziemi Głubczyckiej">
Powiatowe Muzeum Ziemi Głubczyckiej

Powiatowe Muzeum Ziemi Głubczyckiej – muzeum położone w Głubczycach. Placówka jest jednostką organizacyjną powiatu głubczyckiego i mieści się w budynku głubczyckiego ratusza.
Historia.
Muzeum jest kontynuatorem tradycji powstałego w 1910 roku Muzeum Miasta i Powiatu Głubczyckiego. Placówka ta mieściła się do 1916 roku w budynku gimnazjum przy klasztorze o. o. franciszkanów. W latach 1916-1922 zbiory przeniesiono do Nysy. Po zakończeniu tego okresu eksponaty powróciły do Głubczyc. Podczas II wojny światowej część zbiorów została rozgrabiona, część zaś trafiła do muzeów w Raciborzu i Opolu.
Reaktywacja muzeum w Głubczycach nastąpiła dopiero w 2001 roku. Początkowo placówka mieściła się w budynku Zespołu Szkół Rolniczego Centrum Kształcenia Ustawicznego przy ul. Niepodległości 2. W 2008 roku zakończono remont pomieszczeń w głubczyckim ratuszu, gdzie przeniesiono większość zbiorów.
Aktualnie w muzeum prezentowane są wystawy: historyczna, związana z okresem II wojny światowej oraz etnograficzna, ukazująca pamiątki i kulturę kresową. Prezentowana jest również wystawa związana z tutejszym browarnictwem.
Muzeum jest obiektem całorocznym, czynnym z wyjątkiem poniedziałków i sobót.

</doc>
<doc id="3126827" url="https://pl.wikipedia.org/wiki?curid=3126827" title="Leonteus">
Leonteus

Leonteus - syn Koronosa, król Lapitów w Tesalii.
Pod Troją.
Leonteus był synem Koronosa, a wnukiem Kajneusa. Według mitografów miał brata Andrajmona (który ożenił się z jedną z córek Peliasa imieniem Amfinome) i siostrę Lyside. U boku innego Lapity, Polypojtesa, syna Pejritoosa, wyruszył pod Troję. Z tego powodu często wymienia go Homer w "Iliadzie". Występuje wśród wojowników, którzy zajęli miejsce w drewnianym koniu, wprowadzonym przez Trojan na swą zgubę do miasta. Po zdobyciu Troi towarzyszył Kalchasowi, powracającemu pieszo do domu. Gdy Kalchas zmarł w Kolofonie, powrócił do Troi, a stamtąd do ojczystej Tesalii. Mitografowie umieszczają go również na liście zalotników Heleny Trojańskiej.
Rodowód.
Leonteus pochodził od Arkasa, syna Zeusa i Kallisto.
Rodowód Koronosa

</doc>
<doc id="3126836" url="https://pl.wikipedia.org/wiki?curid=3126836" title="Tadeusz Tenderenda (otolaryngolog)">
Tadeusz Tenderenda (otolaryngolog)

Tadeusz Tenderenda (ur. 1 lutego 1908 w Kozarzach, zm. 12 maja 1998 w Kanadzie) – major lekarz Wojska Polskiego.
Życiorys.
Tadeusz Tenderenda urodził się 1 lutego 1908 roku w Kozarzach, w ówczesnej guberni łomżyńskiej, w rodzinie Franciszka i Marii ze Szcześniaków. Uczęszczał do jednoklasowej szkoły powszechnej w Kozarzach, następnie do szkoły miejskiej w Ciechanowcu. Świadectwo dojrzałości uzyskał po ukończeniu Gimnazjum im. A. Jabłonowskiej w Drohiczynie.
W latach 1928–1934 był podchorążym Szkoły Podchorążych Sanitarnych w Warszawie. 4 sierpnia 1934 roku Prezydent RP Ignacy Mościcki mianował go podporucznikiem ze starszeństwem z dniem 1 czerwca 1934 roku i 1. lokatą w korpusie oficerów sanitarnych, a Minister Spraw Wojskowych wcielił do Centrum Wyszkolenia Sanitarnego na staż szpitalny. W tym samym roku ukończył studia na Wydziale Lekarskim Uniwersytetu Warszawskiego. Na stopień porucznika został mianowany ze starszeństwem z 1 stycznia 1936 i 15. lokatą w korpusie oficerów sanitarnych, a na stopień kapitana ze starszeństwem z 19 marca 1939 i 11. lokatą w korpusie oficerów zdrowia, grupa lekarzy.
W sierpniu 1939 roku był lekarzem 1 batalionu saperów Legionów w Modlinie, a w czasie kampanii wrześniowej lekarzem Ośrodka Zapasowego Saperów Specjalnych Nr 1.
20 lipca 1940 roku wymieniony jako przewodniczący wojskowej komisji lekarskiej dla zbadania i oceny zdolności do służby wojskowej oficerów baonu marszowego saperów w Johnstone, w Szkocji. W sierpniu 1940 roku przebywał w Douglas Camp koło Glasgow. W tym wojskowym obozie, zorganizowanym dla 10 Brygady Kawalerii Pancernej generała Maczka, był dowódcą 10 kompanii sanitarnej. Przez kolegów zapamiętany jako człowiek uprzejmy, koleżeński, bez żadnych nalotów medycznej soldateski. Dał się poznać jako sprawny organizator.
W czasie kampanii włoskiej był dowódcą 31 kompanii sanitarnej. Na początku lipca 1944 roku, w czasie boju o Ankonę, siłą 5 sanitarek, wspomagał kolegów z 5 kompanii sanitarnej, obciążonej wyjątkowo dużym napływem rannych. Przez Monte Cassino, Porto San Giorgio, Porto Recanati, Faenzę, Pesaro doszedł w maju 1945 roku do Bolonii. W marcu 1945 roku z rąk szefa służby zdrowia 2 Korpusu, pułkownika Mariana Dietricha, otrzymał Krzyż Walecznych.
Po wojnie był lekarzem w Londynie. Po roku 1953 przeniósł się do Fredericton w Kanadzie. Pracował jako otolaryngolog w Halifax Infirmary, Victoria General Hospital i Izaak Walton Killam for Children.
Dwukrotnie żonaty: pierwsza żona Czesława, druga Wanda. Żył lat 90. Zmarł 12 maja 1998 roku w Kanadzie i tam został pochowany.

</doc>
<doc id="3126838" url="https://pl.wikipedia.org/wiki?curid=3126838" title="Kelly Clarkson’s Cautionary Christmas Music Tale">
Kelly Clarkson’s Cautionary Christmas Music Tale

Kelly Clarkson’s Cautionary Christmas Music Tale – świąteczny program telewizyjny wyprodukowany przez Done and Dusted dla NBC. Program wyreżyserował Hamish Hamilton. Główną gwiazdą audycji jest Kelly Clarkson, gościnnie wystąpiło także wielu innych znanych artystów. "Kelly Clarkson’s Cautionary Christmas Music Tale" to muzyczno-komediowy program oparty na "Opowieści wigilijnej" Charlesa Dickensa, gdzie Clarkson poznaje prawdziwe znaczenie Świąt Bożego Narodzenia w towarzystwie utworów ze swojego szóstego albumu studyjnego "Wrapped in Red". Program był nagrywany 30 października 2013 w hotelu The Venetian w Las Vegas, natomiast w telewizji został wyemitowany 11 grudnia 2013 roku. Program został nagrodzony (Gold World Medal) na festiwalu w Nowym Jorku (New York Festival’s International Television &amp; Film Awards).
Fabuła.
Historia opowiadana jest przez małą dziewczynkę (Morgan Bastin), która siedzi w fotelu i czyta historię z książki.
Kariera Kelly gaśnie, więc wraz ze swoim menedżerem (Ken Jeong) i asystentem Chadem (Jai Rodriguez) postanawiają przygotować plan, aby ją ożywić. Kelly chce nagrać specjalny program świąteczny i dzięki NBC pozyskać do udziału w nim wiele znanych gwiazd. Mówi także, że dzieci będą miały korzyści z jej programu, jednak jest to tylko pretekst do zyskania rozgłosu. Kelly promuje swój program u Jaya Leno w „The Tonight Show with Jay Leno”.
Artystce udaje się namówić (poprzez szantaż) Rebę McEntire oraz Trishę Yearwood do wspólnego zaśpiewania "Silent Night". Kelly chce aby w jej programie wystąpił także George Clooney. Dzwoni również do innych gwiazd takich jak Whoopi Goldberg, Robin Williams, Danica Patrick i Heidi Klum, jednak każdy odmawia udziału. Kelly jest wściekła i zwalnia swojego asystenta. Jedynym, który chce wystąpić w jej programie jest Blake Shelton, jednak Kelly obawia się, że występując w programie przyćmi ją. Prosi go więc, by uszył jej sukienki i wyprasował je.
Wieczorem, gdy zbliża się finał programu Kelly panikuje, ponieważ nie udało jej się nakłonić żadnych gwiazd do udziału w przedsięwzięciu. Kelly wychodzi z amfiteatru, gdzie nagrywany jest program. Na zewnątrz pada śnieg. Kelly spotyka mężczyznę z małą dziewczynką żebrzących na ulicy. Okazuje się, że to jej asystent Chad ze swoją młodszą siostrą. Kiedy Chad widzi, że Kelly jest zimno daje jej swój płaszcz i zabiera ją do schroniska, gdzie obecnie mieszka.Kelly jest poruszona widząc dzieci tam mieszkające. Chad rozdaje dzieciom słodycze, jego siostra oddaje swojego lizaka Kelly. Artystka jest wzruszona i zdaje sobie sprawę, że popełniła błąd. Nie mając nic dla dzieci, śpiewa "White Christmas". Gdy kończy, Chad mówi jej, że udało mu się połączyć z George’em Clooneyem. Ku jego zaskoczeniu Kelly życzy George’owi wesołych Świąt i rozłącza się.
Tymczasem film, na którym Kelly śpiewa "White Christmas" w schronisku został umieszczony na YouTube i ma on ponad 25 milionów odtworzeń, o czym mówi Matt Lauer w TV. Kiedy celebryci, którzy wcześniej odmówili udział w programie Kelly dowiadują się o tym fakcie dzwonią do niej z chęcią wystąpienia w audycji. Jednak Kelly nie odbiera telefonu. Zaprasza dzieci ze schroniska do wspólnego zaśpiewania "Underneath the Tree" w jej programie. Kiedy Kelly po udanym występie idzie do domu spotyka Blake’a Sheltona przebranego za elfa. Blake ma pretensje, że Kelly nie włączyła go do swojego programu. Historia kończy się, gdy narrator mówi "i wszyscy żyli długo i szczęśliwie" po czym Kelly dodaje "w większości, w każdym razie" i mruga do kamery.
Muzyka.
W programie Kelly Clarkson śpiewa utwory ze swojego albumu "Wrapped in Red". Występy muzyczne zostały nagrane przed publicznością w hotelu The Venetian w Las Vegas 30 października 2013 roku, dzień po premierze płyty "Wrapped in Red" w USA. W nagraniach brało udział 29 muzyków i chór. Wytwórnia RCA Records ogłosiła, że niektóre występy zostaną wydane jako teledyski, m.in. "Silent Night" w wykonaniu Clarkson, McEntire i Yearwood.

</doc>
<doc id="3126839" url="https://pl.wikipedia.org/wiki?curid=3126839" title="Ernest August IV Hanowerski">
Ernest August IV Hanowerski



</doc>
<doc id="3126840" url="https://pl.wikipedia.org/wiki?curid=3126840" title="Żybek Arapbajewa">
Żybek Arapbajewa

Żybek Dżumaliłłowna Arapbajewa (ros. Жибек Джумалилловна Арапбаева; ur. 8 grudnia 1991 w Szymkencie) – kazachska narciarka dowolna, specjalizująca się w skokach akrobatycznych, która starty w Pucharze Świata rozpoczęła w 2008 r. Występowała także w zawodach FIS Race oraz Pucharu Europy. Była uczestniczką igrzysk olimpijskich w Vancouver w 2010 r. oraz rozgrywanych cztery lata później igrzysk w Soczi.
Osiągnięcia.
Puchar Świata.
Pozycje w poszczególnych zawodach.
Arapbajewa nigdy nie stanęła na podium zawodów PŚ.

</doc>
<doc id="3126841" url="https://pl.wikipedia.org/wiki?curid=3126841" title="Inskrypcja z Paraíby">
Inskrypcja z Paraíby

Inskrypcja z Paraíby (Parahyby) – rzekoma inskrypcja odkryta pod koniec XIX wieku na kamieniu w brazylijskim stanie Paraíba, mająca potwierdzać podróże Fenicjan do Ameryki Południowej.
Historia inskrypcji.
W 1872 roku Cândido José de Araújo Viana (1793–1875), dyrektor Instituto Histórico e Geográfico Brasiliero w Rio de Janeiro, otrzymał list podpisany przez niejakiego Joaquima Alvesa da Costę. Autor informował w nim o odkryciu w bliżej nieokreślonym miejscu nad rzeką Paraíba pękniętego na cztery części kamienia pokrytego inskrypcją w nieznanym języku, którą przepisał i załączył do listu. Ponieważ w ówczesnej Brazylii nie było semitystów, inskrypcję otrzymał do analizy hebraista-samouk Ladislau de Souza Mello Netto, z wykształcenia przyrodnik. Netto stwierdził, iż na kamieniu wyryto informację o 10 fenickich statkach zagnanych przez sztorm do brzegów Brazylii w roku 534 p.n.e. Uznał go też za autentyczny. Niedługo potem sprawę tajemniczego napisu przebadał francuski historyk i filolog Ernest Renan, stwierdzając, iż brazylijscy uczeni padli ofiarą fałszerstwa. Podobnie krytycznie ocenili znalezisko niemieccy badacze tacy jak Konstantin Schlottmann i Julius Euting. Na skutek krytyki Netto odwołał swoje wcześniejsze poglądy na temat autentyczności znaleziska.
Autentyczność inskrypcji z Paraíby jest powszechnie odrzucana przez historyków i paleografów. Rzekomego kamienia nie widział nigdy nikt poza domniemanym jego znalazcą, który nie ujawnił też żadnych bliższych informacji o dokładnym miejscu i okolicznościach odkrycia. O samym da Coście także nie wiadomo zbyt wiele, co dało asumpt do podejrzeń, iż w oszustwo mogło być zamieszane kilka osób. Naukowcy dysponują więc jedynie samym odpisem niewiadomego pochodzenia inskrypcji, co uniemożliwia jakąkolwiek wnikliwą analizę. Mimo to były próby obrony autentyczności znaleziska ze strony zwolenników historii alternatywnej, takich jak kontrowersyjny hebraista Cyrus Gordon.

</doc>
<doc id="3126845" url="https://pl.wikipedia.org/wiki?curid=3126845" title="Inskrypcja z Paraíba">
Inskrypcja z Paraíba



</doc>
<doc id="3126851" url="https://pl.wikipedia.org/wiki?curid=3126851" title="Ángel Nieto">
Ángel Nieto

Ángel Nieto Roldán (ur. 25 stycznia 1947 w Zamora w Hiszpanii, zm. 3 sierpnia 2017) – motocyklista MotoGP, który startował w tym sporcie w latach 1964–1986. Z 13 tytułami jest jednym z najbardziej utytułowanych motocyklistów w historii.
Specjalizował się w klasach motocykli o małej pojemności: 50, 80 i 125 cm³. Wygrał 90 wyścigów, 139 razy stawał na podium, zdobył 1782 punkty, wywalczył 16 pole positions, wykręcił 63 najszybsze okrążenia wyścigu i 13 razy był mistrzem świata w tych klasach.
26 lipca 2017 podczas jazdy na quadzie, zderzył się z samochodem osobowym. Zmarł 3 sierpnia 2017 w szpitalu na Ibizie z powodu rozległego wylewu krwi do mózgu.
Wyniki w MMŚ.
Punktacja w latach 1964–1968
Punktacja od 1969 roku.

</doc>
<doc id="3126852" url="https://pl.wikipedia.org/wiki?curid=3126852" title="Ducati 899 Panigale">
Ducati 899 Panigale

Ducati 899 Panigale – włoski motocykl sportowy produkowany przez firmę Ducati od 2014 roku. Jest mniejszą odmianą Ducati 1199 Panigale.

</doc>
<doc id="3126853" url="https://pl.wikipedia.org/wiki?curid=3126853" title="Zuzana Stromkova">
Zuzana Stromkova



</doc>
<doc id="3126854" url="https://pl.wikipedia.org/wiki?curid=3126854" title="Serhiy Priadun">
Serhiy Priadun



</doc>
<doc id="3126855" url="https://pl.wikipedia.org/wiki?curid=3126855" title="Oleksiy Vakulenko">
Oleksiy Vakulenko



</doc>
<doc id="3126856" url="https://pl.wikipedia.org/wiki?curid=3126856" title="Oleksandr Khvoshch">
Oleksandr Khvoshch



</doc>
<doc id="3126857" url="https://pl.wikipedia.org/wiki?curid=3126857" title="Mołodohwardijsk">
Mołodohwardijsk



</doc>
<doc id="3126861" url="https://pl.wikipedia.org/wiki?curid=3126861" title="Volodymyr Shatskykh">
Volodymyr Shatskykh



</doc>
<doc id="3126862" url="https://pl.wikipedia.org/wiki?curid=3126862" title="Oleksandr Darahan">
Oleksandr Darahan



</doc>
<doc id="3126863" url="https://pl.wikipedia.org/wiki?curid=3126863" title="Tetiana Lazareva">
Tetiana Lazareva



</doc>
<doc id="3126864" url="https://pl.wikipedia.org/wiki?curid=3126864" title="Liudmyla Holovchenko">
Liudmyla Holovchenko



</doc>
<doc id="3126865" url="https://pl.wikipedia.org/wiki?curid=3126865" title="Svetlana Saenco">
Svetlana Saenco



</doc>
<doc id="3126866" url="https://pl.wikipedia.org/wiki?curid=3126866" title="Ajpytos (syn Elatosa)">
Ajpytos (syn Elatosa)

Ajpytos (gr.: Αἵπυτος, "Ajpytos") – król Arkadii, syn Elatosa. Postać z mitologii greckiej.
Życie.
Ajpytos był synem Elatosa władcy Arkadii i Laodike, córki króla Cypru Kinyrasa, a według niektórych przekazów, bratem Elatosa, a synem Arkasa. Miał siostrę Kajnis i czterech braci Kyllena, Ischysa, Stymfalosa i Pereusa. Jego dziad Arkas, umierając, podzielił swoje królestwo pomiędzy synów: Azanowi przekazał Azanię, Elatosowi – okolice góry Kyllene, a Afidasowi – Tegeę.
Po śmierci Azana jego syn Klitor stał się najpotężniejszym władcą Arkadii. Po bezpotomnej śmierci Klitora, jego następcami zostali Ajpytos i Stymfalos. Ajpytos wychowywał jako swoją córkę Eudane, córkę Posejdona, którą jego opiece powierzyła Pitane. Eudane miała potem z Apollonem syna Iamosa. Ajpytos zginął podczas polowania, ukąszony przez węża. Został pochowany u stóp góry Kyllene. Po śmierci Stymfalosa, zamordowanego przez fałszywego przyjaciela Pelopsa, królem Arkadii został Aleos, poślubiwszy Neajrę, córkę innego z synów Elatosa, Pereusa.
Rodowód.
Ajpytos był synem Arkasa, syna Zeusa i Kallisto.
Rodowód Ajpytosa

</doc>
<doc id="3126867" url="https://pl.wikipedia.org/wiki?curid=3126867" title="Oleh Kroka">
Oleh Kroka



</doc>
<doc id="3126868" url="https://pl.wikipedia.org/wiki?curid=3126868" title="Front Wyzwolenia Dżammu i Kaszmiru">
Front Wyzwolenia Dżammu i Kaszmiru

Front Wyzwolenia Dżammu i Kaszmiru - organizacja walcząca o niepodległość Dżammu i Kaszmiru od Pakistanu i Indii założona w 1977 roku w Birmingham.
Członkowie Frontu utrzymują, że nie są islamistami, tylko nacjonalistami i sprzeciwiają się powstaniom terrorystów z Pakistanu i Indii. Dlatego też optują za odseparowaniem Kaszmiru od trzech państw zajmujących jego terytorium (Chiny, Pakistan i Indie) i utworzeniem niepodległego państwa.
W 1982 roku powstały oddziały Frontu w dzielnicy Kaszmiru administrowanej przez Pakistan, w samym Pakistanie i w 1987 roku w Kaszmirze administrowanym przez Indie.

</doc>
<doc id="3126870" url="https://pl.wikipedia.org/wiki?curid=3126870" title="Bardazon">
Bardazon

Bardazon – amerykański zespół i konstruktor wyścigowy, rywalizujący w amerykańskich wyścigach (w tym Indianapolis 500) w latach 50.
Historia.
Firma Francis Bardazon Co. została założona przez Francisa Bardazona. Bardazon wystawił samochody własnej produkcji w wyścigach Indianapolis 500 w latach 1950–1951, ale jego kierowcy nie zdołali zakwalifikować się do wyścigu. W roku 1952 Bardazon wystawił zespół Lutes Truck Parts, korzystając z samochodu Kurtis Kraft. Jego kierowcą w Indianapolis 500 był Paul Russo, który jednak nie zakwalifikował się do wyścigu. Ponadto w barwach tego zespołu w mistrzostwach AAA rywalizowali Russo (7 miejsce), Manny Ayulo (19 miejsce), Neal Carter (20 miejsce) oraz Walt Faulkner (32 miejsce). W 1954 roku Bardazon wystawił swój zespół. Jego kierowca, Bob Sweikert, korzystając z Kurtis Krafta 4000 z 1951 roku (przez zespół określanego jako Lutes Special), zajął czternaste miejsce w tym wyścigu. Sweikert był także w barwach zespołu Bardazon szósty w mistrzostwach AAA. Na wyścig Indianapolis 500 1955 Bardazon ponownie wystawił zespół pod nazwą Lutes Truck Parts, a jego kierowcą był Ed Elisian. Elisian po przejechaniu kilku okrążeń w kwalifikacjach stwierdził, że samochód źle się prowadzi, i po zapłaceniu stu dolarów użył pojazdu zespołu Westwood Gauge/Wales, którym się zakwalifikował, a w wyścigu przejechał nim 58 okrążeń. W mistrzostwach AAA w barwach zespołu Lutes Truck Parts w 1955 roku ścigali się Elisian (25 miejsce) oraz Bob Veith (12 miejsce).
Wyniki w Formule 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="3126871" url="https://pl.wikipedia.org/wiki?curid=3126871" title="Entre dos aguas">
Entre dos aguas

Entre dos Aguas – pierwszy album kompilacyjny hiszpańskiego gitarzysty flamenco i kompozytora Paco de Lucii, który jest jednocześnie najlepiej sprzedającą się płytą długogrającą w dorobku artysty.

</doc>
<doc id="3126872" url="https://pl.wikipedia.org/wiki?curid=3126872" title="Zrinka Cvitešić">
Zrinka Cvitešić

Zrinka Cvitešić (ur. 18 lipca 1979, Karlovac) – chorwacka aktorka.
Od 2005 r. pracuje w Chorwackim Teatrze Narodowym. Za rolę Luny w filmie "Jej droga" otrzymała Złotą Arenę na Festiwalu Filmowym w Puli.

</doc>
<doc id="3126873" url="https://pl.wikipedia.org/wiki?curid=3126873" title="Palahniuk">
Palahniuk



</doc>
<doc id="3126874" url="https://pl.wikipedia.org/wiki?curid=3126874" title="Taras Danko">
Taras Danko



</doc>
<doc id="3126876" url="https://pl.wikipedia.org/wiki?curid=3126876" title="Ajpytos">
Ajpytos



</doc>
<doc id="3126877" url="https://pl.wikipedia.org/wiki?curid=3126877" title="Joanna Jasińska">
Joanna Jasińska

Joanna Jasińska lub Joanna Jasińska-Koronkiewicz (ur. 18 stycznia 1980) – polska reżyserka, scenografka i operatorka filmów animowanych, plastyczka, adiunkt Szkoły Filmowej w Łodzi.
Życiorys.
Wykształcenie.
Ukończyła z wynikiem celującym Wydział Operatorski i Realizacji Telewizyjnej Szkoły Filmowej w Łodzi na kierunku Animacja. Obecnie pracuje na tej uczelni jako adiunkt w katedrze Filmu animowanego i efektów specjalnych. Jej praca doktorska koncentrowała się nad zagadnieniem filmów animowanych do utworów muzycznych.
Praca zawodowa.
Joanna Jasińska realizuje głównie autorskie filmy animowane w technice malarskiej bezpośrednio pod kamerą. Motywem przewodnim jej twórczości jest wzajemne przenikanie się świata realnego i wyobrażonego.
Od 2004 roku współpracuje z TV Studiem Filmów Animowanych w Poznaniu. Była trzykrotnie nagrodzona na Ogólnopolskim Festiwalu Autorskich Filmów Animowanych OFAFA, za filmy "Mileńka" (2001), "Dunia. Tam i z powrotem" (2004) i "Len" (2005).
Ekspert Polskiego Instytutu Sztuki Filmowej w roku 2014 i 2015.

</doc>
<doc id="3126882" url="https://pl.wikipedia.org/wiki?curid=3126882" title="Dobrogoszcz (powiat gryfiński)">
Dobrogoszcz (powiat gryfiński)

Dobrogoszcz – osada w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój.
W latach 1975–1998 miejscowość należała administracyjnie do województwa szczecińskiego.

</doc>
<doc id="3126885" url="https://pl.wikipedia.org/wiki?curid=3126885" title="Rumunia na Zimowych Igrzyskach Olimpijskich 1980">
Rumunia na Zimowych Igrzyskach Olimpijskich 1980

 
Rumunię na Zimowych Igrzyskach Olimpijskich 1980 reprezentowało 35 zawodników: 33 mężczyzn i dwie kobiety. Był to jedenasty start reprezentacji Rumunii na zimowych igrzyskach olimpijskich.
Skład kadry.
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Rumunii brała udział w rozgrywkach grupy "niebieskiej" turnieju olimpijskiego, w której zajęła 4. miejsce i nie awansowała do grupy finałowej. Ostatecznie reprezentacja Rumunii została sklasyfikowana na 7. miejscu.
Grupa Niebieska.
Wyniki
Łyżwiarstwo szybkie.
Mężczyźni
Saneczkarstwo.
Mężczyźni
Kobiety

</doc>
<doc id="3126888" url="https://pl.wikipedia.org/wiki?curid=3126888" title="Dolina Pięciu Stawów (miejscowość)">
Dolina Pięciu Stawów (miejscowość)

Dolina Pięciu Stawów – miejscowość typu schronisko turystyczne w Polsce położona w województwie małopolskim, w powiecie tatrzańskim, w gminie Bukowina Tatrzańska.
Miejscowość leży w Dolinie Pięciu Stawów Polskich, jedynym zabudowaniem jest schronisko PTTK w Dolinie Pięciu Stawów Polskich.
W latach 1975–1998 Dolina Pięciu Stawów administracyjnie należała do województwa nowosądeckiego.

</doc>
<doc id="3126893" url="https://pl.wikipedia.org/wiki?curid=3126893" title="En vivo desde el Teatro Real">
En vivo desde el Teatro Real

En vivo desde el Teatro Real (Na żywo z Royal Theater) – album koncertowy w wykonaniu Paco de Lucii zarejestrowany 18 lutego 1975 roku w operze Teatro Real w Madrycie. W nagraniu towarzyszył mu brat Ramón de Algeciras.
Muzycy.
Paco de Lucía – gitara flamenco
Ramón de Algeciras – gitara flamenco

</doc>
<doc id="3126898" url="https://pl.wikipedia.org/wiki?curid=3126898" title="Leon Tarnowski">
Leon Tarnowski

Leon Tarnowski (ur. 25 lutego 1775, zm. 13 maja 1830) – żołnierz polski, pułkownik, generalny audytor armii Królestwa Polskiego.
Życiorys.
Leon Leopold Tarnowski urodził się 25 lutego 1775 roku, na terenie I zaboru austriackiego, tzw. Galicji austriackiej(urodził się, albo mieszkał we Lwowie). W roku 1794, tj. gdy miał 19 lat, wstąpił do pułku grenadierów krakowskich, z którego został przeniesiony do pułku Czapskiego i awansowany na sierżanta, brał udział w bitwach pod Polanami, Szczekocinami, w oblężeniu Warszawy i w obronie Pragi. Po powstaniu kościuszkowskim wyjechał przez Wiedeń do Włoch i jako starszy sierżant zaciągnął się 19 kwietnia 1797 do 2 batalionu drugiej legii włoskiej Legionów Polskich we Włoszech, tam też 26 marca 1799 za męstwo na polu Bitwy pod Weroną awansował na podporucznika. Należał do oficerów polskich którzy dostali się do niewoli wskutek kapitulacji Mantui i trafili do austriackiego obozu jeńców 2 Legii w Loeben w Styrii, jest wymieniany pośród podporuczników z II baonu 2 Legii. Wraz z resztą oddziału wcielony został do 114 półbrygady francuskiej i wysłany w roku 1801 na San Domingo. Przez 5 lat brał udział w ciężkich walkach, awansując w tym czasie kolejno na stopnie porucznika i kapitana. Na San Domingo, w miasteczku Mirebalais, leżącym w pobliżu Port-au-Prince, zostało obsadzone oddziałem Leona Tarnowskiego, który początkowo był podporucznikiem w 1 kompanii II batalionu 114 półbrygady, ale po śmierci porucznika Szumskiego w r. 1803 zajął jego miejsce i został porucznikiem, Skrwawione obroną i liczące w sumie około 80 legionistów oddziały porucznika Tarnowskiego broniące Mirebalais oraz kapitana Gołaszewskiego broniące Grand Bois dotarły jako jedne z pierwszych do Santo Domingo. Jako dowódca kompanii 1 fizylierów brał udział w przygotowaniach do obrony wschodniej części San Domingo przed wyprawą gen. Dessalines. Kapitanem został mianowany w r. 1805 Latem r. 1805 na prywatnej zabawie został pchnięty pałaszem w brzuch przez dotychczasowego przyjaciela kapitana Gołaszewskiego, Tarnowski jednak szczęśliwie po dwóch miesiącach wrócił do zdrowia. Na San Domingo ożenił się z wdową po oficerze francuskim, Jacqueline z domu Larguett, pochodzącą z Vannes w Bretanii.
Po przypłynięciu na Kubę, skupił rozproszonych na niej Polaków; wraz z którymi został wcielony do 5 pułku lekkiej piechoty francuskiej, jako dowódca kompanii. W roku 1808 przyjechał wraz żoną do Księstwa Warszawskiego i skierowano go, jako kapitana kwatermistrza, do 11 pułku piechoty, który stacjonował w Gdańsku. Pułkownikiem został mianowany jeszcze za Księstwa Warszawskiego W r. 1812 w Księstwie Warszawskim był podinspektorem popisów. W Królestwie Polskim mianowany został w roku 1815 audytorem l dywizji piechoty wojsk polskich, a w 1824 audytorem generalnym armii.
W czasie śledztwa które objęło członków Towarzystwa Patriotycznego, po oficjalnych skargach uwięzionych na metody stosowane w śledztwie złożonych na ręce Delegacji, W. Ks. Konstanty rozkazał złożenie zeznań naczelnikowi więzienia na Lesznie kapitanowi Tadeuszowi Niewodowskiemu przed audytorem generalnym wojska pułkownikiem Leonem Tarnowskim. W biurze Nowosilcowa sporządzony został wniosek o uznanie winnymi zbrodni stanu Waleriana Łukasińskiego, Dobrzyńskiego i Schroedera, wniosek ten został przekazany płk Fiszerowi, który wyznaczył do jego wniesienia przed sąd sejmowy pułkownika Leona Tarnowskiego, który jako audytor pełnił obowiązki prokuratora. Na tym stanowisku umarł w 13 maja 1830, tj. w wieku lat 55. Pochowany został w katakumbach cmentarza na Powązkach, naprzeciwko filaru z literą Z (rząd 10-3).
Leon Tarnowski w służbie wojskowej pozostawał w latach 1794-1830, z 2-letnią przerwą między rozwiązaniem armii Rzeczypospolitej a wstąpieniem do Legionów, czyli lat 33, z czego przez lat 16 brał udział w walkach.

</doc>
<doc id="3126899" url="https://pl.wikipedia.org/wiki?curid=3126899" title="Donna Douglas">
Donna Douglas

Donna Douglas (ur. 26 września 1932 w Baton Rouge, zm. 1 stycznia 2015) – amerykańska aktorka, znana z roli Elly May Clampett z telewizyjnego serialu "The Beverly Hillbillies".

</doc>
<doc id="3126900" url="https://pl.wikipedia.org/wiki?curid=3126900" title="Turniówek rdzaworzytny">
Turniówek rdzaworzytny

Turniówek rdzaworzytny ("Ochetorhynchus melanurus") – gatunek małego ptaka z rodziny garncarzowatych (Furnariidae). Występuje endemicznie w północnym i centralnym Chile. Niezagrożony wyginięciem.
Taksonomia.
Gatunek opisał po raz pierwszy George Robert Gray w roku 1846 pod nazwą "Enicornis melanura". Holotyp pochodził z Chile, jednak dokładnej lokalizacji nie podano. Obecnie przez IOC turniówek rdzaworzytny umieszczany jest w rodzaju "Ochetorhynchus", choć bywał wydzielany także do monotypowego rodzaju "Chilia", który utworzył Tommaso Salvadori w roku 1908. Umieszczany w monotypowym rodzaju uważany był za najbliżej spokrewnionego z rodzajami "Upucerthia" i nieistniejącym obecnie "Eremobius" (obejmującym turniówka patagońskiego, "O. phoenicurus"). Wyróżnia się dwa podgatunki.
Podgatunki i zasięg występowania.
Wyróżnia się następujące podgatunki:
Środowisko życia stanowią pustynne zakrzewienia, skaliste zbocza i klify z rzadko rozmieszczonymi kępkami roślinności. Turniówka rdzaworzytnego spotyka się na wysokości 1400–3000 m n.p.m., jednak w zimie niekiedy przebywa na pustynnych nizinach.
Morfologia.
Długość ciała wynosi 18–19 cm, zaś masa ciała 31–40 g. Pozostałe wymiary, podane w milimetrach, przedstawia tabela:
Cechą charakterystyczną turniówka rdzaworzytnego jest prosty dziób. Obecna jest wąska, biała brew, ciemnobrązowy kantarek i pokrywy uszne, nieco białawe na dolnym brzegu. Z wierzchu ciemnobrązowy o kontrastowym rudym kuprze i pokrywach nadogonowych. Występuje szeroki, rdzawy pasek skrzydłowy. Sterówki czarnobrązowe, z rdzawymi nasadami i zewnętrznymi chorągiewkami najbardziej zewnętrznej pary. Gardło białe, pierś matowoszara. Brzuch brązowy. Boki ciała i pokrywy podogonowe cechuje barwa ruda. Tęczówka brązowa. Górna szczęka czarniawa, natomiast dolna jasnoszara z czarną końcówką. Nie występuje dymorfizm płciowy. Podgatunek "atacamae" odróżnia jaśniejsze i bardziej piaskowe upierzenie, często szersza brew, szarobrązowe pokrywy skrzydłowe, jasnoszara pierś z białym paskowaniem oraz węższy i krótszy dziób.
Zachowanie.
Pieśń krótka, stanowi ją trwająca 1 sekundę seria skrzeczących dźwięków, z 4–7 głośnymi "tit" w środku; dźwięki nie nachodzą na siebie. Zawołanie to metaliczne "cz" lub "cz-cz", często zlewające się w jedną, trajkoczącą serię dźwięków. Turniówek rdzaworzytny żeruje zwykle samotnie. Żywi się stawonogami i nasionami. Zdobyczy szuka na i pod kamieniami oraz w szczelinach skalnych.
Lęgi.
Okres lęgowy prawdopodobnie przypada na wiosnę i lato; jaja znajdywano we wrześniu i październiku. Najprawdopodobniej monogamiczny. Gniazdo stanowi kulista konstrukcja z suchych patyków, wyściełana piórami, a umieszczona w zagłębieniu pod kamieniem, niekiedy w otworze kaktusa lub zbocza. Zniesienie liczy 3–4 jaja.
Status i zagrożenia.
Przez IUCN gatunek klasyfikowany jest jako najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny. Turniówek rdzaworzytny występuje w Endemic Bird Area oznaczonym jako Central Chile oraz w Parku Narodowym La Campana. Niepospolity do dość pospolitego. Zamieszkiwane środowisko zdaje się być odporne na działalność ludzką.

</doc>
<doc id="3126901" url="https://pl.wikipedia.org/wiki?curid=3126901" title="Ochetorhynchus melanurus">
Ochetorhynchus melanurus



</doc>
<doc id="3126902" url="https://pl.wikipedia.org/wiki?curid=3126902" title="Parafia św. Jana Pawła II w Nowym Sączu">
Parafia św. Jana Pawła II w Nowym Sączu

Parafia pw. świętego Jana Pawła II w Nowym Sączu – parafia rzymskokatolicka usytuowana w Nowym Sączu. Należy do dekanatu Nowy Sącz Centrum, który należy z kolei do diecezji tarnowskiej. Jest to pierwsza parafia pod tym wezwaniem w diecezji.
Obecnym proboszczem parafii jest ks. Zbigniew Biernat.

</doc>
<doc id="3126905" url="https://pl.wikipedia.org/wiki?curid=3126905" title="Jerzy Herniczek">
Jerzy Herniczek

Jerzy Antoni Ignacy Herniczek (ur. 17 stycznia 1894 w Zakrzewie, zginął na Pradze we wrześniu 1939) – polski dziennikarz, działacz społeczno-polityczny.
Życiorys.
Jerzy Herniczek urodził się w rodzinie właściciela ziemskiego Jana i Zofii z domu Jelec. Posiadał średnie wykształcenie. Wyjechał z Lublina w listopadzie 1919 i po przyjeździe do Poznania zajął się pracą dziennikarską w redakcji „Kuriera Poznańskiego” w którym był na początku swojej pracy kierownikiem działu sportowego i wiadomości potocznych, a w późniejszym okresie kierował działem spraw politycznych. W 1922 opublikował w "Orędowniku" recenzje teatralne. Był jednym z najbardziej płodnych recenzentów w Poznaniu. W Wielkopolsce udzielał się w polityce od 1926. Wchodził w skład poznańskiego Komitetu Wojewódzkiego Organizacji Obrony Państwa, którą wymierzono przeciwko zamachowi majowemu Piłsudskiego. Organizował Obozu Wielkiej Polski w województwie poznańskim. W Poznaniu w Komitecie Młodych Dzielnicy Zachodniej był w jego kierownictwie oraz wchodził do Zarządu Wojewódzkiego Stronnictwa Narodowego w latach 1931-1935. W Poznaniu od 1931 prezes Koła SN Poznań–Śródmieście, a przewodniczący Zarządu Grodzkiego SN od 1932 do kwietnia 1936, ale (związany z grupą Mariana Seydy) po walkach frakcyjnych ustąpił ze stanowiska. Był również w mieście uczestnikiem akcji wyborczych do parlamentu i rady miejskiej, a w 1933 z listy SN wybrany komisarzem wyborczym. Zasiadał we władzach wielkopolskiego Towarzystwa Gimnastycznego „Sokół”, oraz na kursach urządzanych przez towarzystwo był wybierany na radnego i wykładowcę. Działał w Syndykacie Dziennikarzy Wielkopolskich. Zaprzestał działalności politycznej po 1936. Pracował w „Kurierze Poznańskim” do wybuchu wojny, a przed wkroczeniem Niemców do miasta wyjechał do Warszawy. Zginął na Pradze we wrześniu 1939 od wybuchu bomby lotniczej.
Tłumaczenia.
Georges Clemenceau, "Blaski i nędze zwycięstwa", Poznań 1930

</doc>
<doc id="3126907" url="https://pl.wikipedia.org/wiki?curid=3126907" title="Węzeł autostradowy Hannover-Buchholz">
Węzeł autostradowy Hannover-Buchholz

Węzeł autostradowy Hannover-Buchholz () – węzeł drogowy na skrzyżowaniu autostrad A2 (E30) i A37 w kraju związkowym Dolna Saksonia w Niemczech. Nazwa węzła pochodzi miasta Hanower i dzielnicy Buchholz. Węzeł posiada podwójną numerację – nr 47 w ciągu A2 i nr 4 w ciągu A37. Na tablicach zapowiadających nie ma oznaczającego skrzyżowanie bezkolizyjne.

</doc>
<doc id="3126912" url="https://pl.wikipedia.org/wiki?curid=3126912" title="Węzeł autostradowy Hannover-Ost">
Węzeł autostradowy Hannover-Ost

Węzeł autostradowy Hannover-Ost (niem. "Autobahnkreuz Hannover-Ost", "AK Hannover-Ost", "Kreruz Hannover-Ost") – węzeł drogowy na skrzyżowaniu autostrad federalnych A2 (Oberhausen — Hannover — Berlin; część trasy europejskiej E30) i A7 (Flensburg — Kassel — Füssen; część trasy europejskiej E45) w kraju związkowym Dolna Saksonia w Niemczech. Nazwa pochodzi od miasta Hanower, znajdującego się w bezpośrednim sąsiedztwie węzła.
Posiada podwójną numerację – 48 w ciągu A2 i 57 w ciągu A7.
Położenie.
Węzeł znajduje się 10 km na północny wschód od centrum Hanoweru, około 250 km na zachód od Berlina i około 130 km na południe od Hamburga. Stanowi ważne połączenie dwóch głównych osi transportowych wschód-zachód (A2, Holandia — Polska) i północ-południe (A7, Dania — Austria).
Historia.
Węzeł otwarto w 1962 roku i ówcześnie nosił nazwę "Misburg Kreuz". Do lat 80. stanowił skrzyżowanie dróg międzynarodowych E4 i E8.
Opis.
Obie autostrady w rejonie węzła są sześciopasowe – posiadają dwie jezdnie po trzy pasy ruchu oraz wydzielone dwupasowe jezdnie zbiorczo-rozprowadzające. Zainstalowano na nich także . Obiekt zbudowano jako klasyczną koniczynkę, a wszystkie łącznice są dwupasowe.

</doc>
<doc id="3126913" url="https://pl.wikipedia.org/wiki?curid=3126913" title="Węzeł autostradowy Braunschweig-Nord">
Węzeł autostradowy Braunschweig-Nord

Węzeł autostradowy Braunschweig-Nord (niem. "Autobahnkreuz Braunschweig-Nord", "AK Braunschweig-Nord", "Kreruz Braunschweig-Nord") – węzeł drogowy na skrzyżowaniu autostrad A2 i A391 w kraju związkowym Dolna Saksonia. Nazwa węzła pochodzi od miasta Brunszwik.

</doc>
<doc id="3126914" url="https://pl.wikipedia.org/wiki?curid=3126914" title="Woo Sang-Hyeok">
Woo Sang-Hyeok



</doc>
<doc id="3126915" url="https://pl.wikipedia.org/wiki?curid=3126915" title="Jake Blankenship">
Jake Blankenship



</doc>
<doc id="3126916" url="https://pl.wikipedia.org/wiki?curid=3126916" title="Kultura dniepro-doniecka">
Kultura dniepro-doniecka

Kultura dniepro-doniecka – neolityczna kultura archeologiczna z dorzecza Dniepru i Donu. Datowana na okres od końca V tys. p.n.e. do końca III tys. p.n.e. Zaliczana do cyklu kultur z ceramiką grzebykowo-nakłuwaną.
Ludność osiadła, budowała niewielkie osady złożone z owalnych lub prostokątnych półziemianek. Ceramika ostrodenna, zdobiona odciskami stempli i liniami rytymi. Narzędzia jak i broń krzemienne. Początkowo głównie myślistwo i rybołówstwo, potem hodowla bydła, świń i prawdopodobnie koni. Cmentarzyska duże, rozległe. Groby czasami zbiorowe, szkielety wyprostowane, ułożone na wznak.
Prawdopodobnie kultura ta wywarła wpływ na powstanie kultury niemeńskiej.
Ludność kultury mogła stanowić wschodni odłam Praindoeuropejczyków.

</doc>
<doc id="3126921" url="https://pl.wikipedia.org/wiki?curid=3126921" title="Caselle">
Caselle



</doc>
<doc id="3126923" url="https://pl.wikipedia.org/wiki?curid=3126923" title="Mika Hannula">
Mika Hannula

Mika Stefan Hannula (ur. 2 kwietnia 1979 roku w Sztokholmie, Szwecja) — szwedzki hokeista.
W 2003 roku reprezentował swój kraj na mistrzostwach świata w hokeju na lodzie mężczyzn, gdzie zajął wraz z reprezentacją Szwecji 2. miejsce i srebro. 3 lata później w 2006 Hannula znowu wystąpił na mistrzostwach świata w hokeju na lodzie mężczyzn, gdzie tym razem udało mu się zdobyć złoto.
Hannula wystąpił też na Zimowych Igrzyskach Olimpijskich 2006 w Turynie, gdzie wraz z reprezentacją swojego kraju mógł się zmierzyć z takimi reprezentacjami jak: Stany Zjednoczone, Rosja, Czechy czy Szwajcaria. W rundzie finałowej Szwecja wygrała z Finlandią 3:2, przez co na konto Hannuli wszedł złoty medal.
Kluby.
"Źródło":

</doc>
<doc id="3126926" url="https://pl.wikipedia.org/wiki?curid=3126926" title="Veere (miasto)">
Veere (miasto)

Veere – malownicze miasto w południowo-zachodniej Holandii, w gminie Veere, w prowincji Zelandia, położone na półwyspie Walcheren, nad jeziorem Veerse Meer (dawniej cieśniną Veerse Gat). W 2013 roku miasto liczyło 1621 mieszkańców. Zlokalizowane jest na północny wschód od Middelburga nad "Kanałem przez Walcheren (Kanaal door Walcheren)".
Historia.
Veere powstało jako port w XIII w., jako osada Kampvere lub Ter Veere i do połowy XVI w. była jedną z głównych baz floty holenderskiej.
W przeszłości Veere było portem handlowym, będącym ważnym ośrodkiem handlu szkocką wełną. W 1541 stał się magazynem szkockiej wełny w Holandii. W 1600 na 3000 mieszkańców 300 było Szkotami z dużą autonomią (administrator wyznaczony przez szkockiego króla, własny notariusz, starszy policjant i sędzia).
Do lokalnych zabytków należą XIV-wieczny kościół ("Onze-Lieve-Vrouwekerk (Veere)") i późnogotycki ratusz oraz dawne domy szkockich kupców.

</doc>
<doc id="3126927" url="https://pl.wikipedia.org/wiki?curid=3126927" title="Veere">
Veere



</doc>
<doc id="3126931" url="https://pl.wikipedia.org/wiki?curid=3126931" title="Frank Merrill">
Frank Merrill

Frank Dow Merrill (ur. 4 grudnia 1903 w Hopkinton, zm. 11 grudnia 1955 w Fernandina Beach) − amerykański oficer, generał-major United States Army najlepiej znany jako dowódca Oddziału Wydzielonego 5307, czyli „Maruderów Merrilla”, walczących w Birmie w czasie II wojny światowej. „Maruderzy Merrilla” podlegali dowódcy Północnego Teatru Działań (NCAC), generałowi Josephowi Stilwellowi. Była to jednostka sił specjalnych sformowana na wzór brytyjskiej formacji Czindytów operującej na dalekich tyłach wojsk japońskich.
Początki kariery.
Merrill wychowywał się w domu rodzinnym w Amesbury w stanie Massachusetts i tam też ukończył szkołę średnią. Wstąpił do U.S. Army w roku 1922 i dosłużył się stopnia sierżanta nim zapisał się do United States Military Academy w West Point, którą ukończył w 1929 roku. Merrill zdobył także bakalaureat z inżynierii wojskowej w Massachusetts Institute of Technology w roku 1932. Sześć lat później został attaché wojskowyw w Tokio, co dało nu okazję by studiować język japoński. W roku 1941 został oficerem wywiadu w sztabie generała Douglasa MacArthura na Filipinach. Merrill był z misją służbową w Rangunie, stolicy Birmy, gdy doszło do japońskiego ataku na Pearl Harbor, co skłoniło go by pozostać w Birmie. W roku 1942 Merrill otrzymał awans na generała-brygadiera.
Maruderzy Merrilla.
Na jesieni 1943 roku generał Joseph Stilwell mianował Merrilla dowódcą nowej, ochotniczej formacji sił specjalnych US Army wzorowanej na grupach Głębokiej Penetracji stworzonych przez Brytyjczyków w celu niepokojenia i szarpania wojsk japońskich na terytorium Birmy (najsłynniejszymi byli „Czindyci”). W US Army jednostkę nazwano "Oddziałem Wydzielonym 5307 (tymczasowym)". Termin „tymczasowy” (ang. "provisional") oznaczał, że jednostka została sformowana do wykonania określonej misji czy operacji, po czym zostanie rozwiązana. Korespondenci wojenni, wizytujący "5307" podczas ćwiczebnego strzelania, nazwali oddział (nie bez udziału Stilwella) „Maruderami Merrilla”. Generał Merrill nadzorował ćwiczenia i przygotowania, a w lutym 1944 roku poprowadził trzy bataliony "5307" w głąb Birmy.
W czasie nieco dłuższym niż pięć miesięcy na tyłach wojsk japońskich "Maruderzy", którzy wspierali działania chińskich „Sił X”, przebyli 1200 kilometrów jednej z najtrudniejszych do pokonania dżungli na świecie staczając pięć większych bitew (pod Walawbum, Shaduzup, Inkangahtawng, Nhpum Ga i Myitkyiną) i podejmując walkę z jednostkami Armii Cesarskiej w trzydziestu dwóch mniejszych potyczkach. Walczący z Japończykami żołnierze "Oddziału 5307", w większości głodni i chorzy, dokonali więcej niż jakakolwiek inna amerykańska jednostka czasu wojny.
29 marca Merrill miał zawał serca, po czym zapadł na malarię; w tej sytuacji dowodzenie przejąj jego zastępcę, pułkownik Charles N. Hunter. W ostatniej bitwie o bazę japońską i lotnisko w Myitkyinie "Maruderzy" stracili 272 zabitych, 955 rannych i 980 ewakuowanych na tyły ze względów zdrowotnych. Przy wzięciu miasta Myitkyina obecnych było tylko 200 pozostałych przy życiu "Maruderów".
10 sierpnia 1944 roku, tydzień po zajęciu miasta przez siły chińsko-amerykańskie, "Oddział Wydzielony 5307" został rozwiązany, bowiem liczył zaledwie 130 zdolnych do walki oficerów i żołnierzy (z tych, którzy w liczbie 2750 wkroczyli do Birmy).
Postbellum i pamięć.
Z odznaczeń, jakie otrzymał generał Merrill, wymienić należy Army Distinguished Service Medal, Purple Heart, Brązową Gwiazdę i Legion of Merit.
Po wojnie i powojennej służbie na Okinawie Merrill odszedł (w stopniu generała-majora) z wojska i wrócił do Stanów Zjednoczonych, gdzie pełnił obowiązki komisarza ds. dróg i autostrad w stanie New Hampshire. Został nawet wybrany przewodniczącym American Association of Highway and Transportation, ale zmarł dwa dni później, 11 grudnia 1955 roku.
Most autostradowy nad rzeką Souhegan w New Hampshire otrzymał imię „Maruderów Merrilla”.
W „Camp Frank D. Merrill”, w pobliżu miejscowości Dahlonega w stanie Georgia, każdego roku ma miejsce 3-tygodniowa górska faza ćwiczebna Szkoły Rangersów United States Army.
W postać Merrilla wcielił się aktor Jeff Chandler w filmie "Merrill's Marauders" z 1962.

</doc>
<doc id="3126932" url="https://pl.wikipedia.org/wiki?curid=3126932" title="Jan Dulęba">
Jan Dulęba

Jan Władysław Dulęba (ur. 26 czerwca 1899 w Leszczawie Górnej, zm. wiosna 1940 w Katyniu) – kapitan piechoty Wojska Polskiego, ofiara zbrodni katyńskiej.
Życiorys.
Urodził się jako syn Władysława i Zofii, z domu Kwiatkowska. Jego ojciec był właścicielem ziemskim.
Podczas I wojny światowej w 1917 został powołany do armii austro-węgierskiej, trafił do szeregów 40 pułku piechoty (m.in. służył w Samborze), następnie skierowany do 74 pułku piechoty, m.in. na froncie włoskim w Alpach Styryjskich. Później powrócił w rodzinne strony celem dokończenia nauki. W październiku 1918 ochotniczo zgłosił się do 3 batalionu Strzelców Sanockich, w szeregach którego uczestniczył w walkach o Lwów i Galicję podczas wojny polsko-ukraińskiej. Od 9 maja 1919 służył w tzw. „lotnej kompanii szturmowej” kpt. Stanisława Maczka i wraz z nim przeszedł pościg za ukraińskimi oddziałami od Dniestru po Zbrucz). Uczestniczył w wojnie polsko-bolszewickiej w szeregach 21 pułku piechoty „Dzieci Warszawy”.
Ukończył Szkołę Podchorążych Piechoty w wymiarze czterech miesięcy w 1921. W tym roku zdał także maturę. 3 maja 1922 roku został zweryfikowany w stopniu podporucznika ze starszeństwem z dniem 1 lipca 1921 roku i 1560. lokatą w korpusie oficerów piechoty.
W 1923 służył w 2 pułku Strzelców Podhalańskich w Sanoku. W tym samym roku został awansowany do stopnia porucznika ze starszeństwem z dniem 1 grudnia 1920 i 9. lokatą w korpusie oficerów piechoty. W 1925 roku ukończył czteromiesięczny kurs doskonalenia młodszych oficerów piechoty w Chełmnie. Na przełomie lat 20. i 30. jako porucznik 2 pspodh. został przeniesiony do Korpusu Ochrony Pogranicza i przydzielony do batalionu KOP „Łużki”. 7 czerwca 1934 roku otrzymał przeniesienie z KOP do 67 pułku piechoty w Brodnicy. Na stopień kapitana został mianowany ze starszeństwem z 1 stycznia 1936 i 57. lokatą w korpusie oficerów piechoty. W marcu 1939 pełnił służbę na stanowisku komendanta powiatowego Przysposobienia Wojskowego Lubawa. W Brodnicy pełnił służbę W sierpniu 1939, w czasie mobilizacji, razem z nadwyżkami 67 pp, został skierowany do Rzeszowa, gdzie miał być sformowany Ośrodek Zapasowy 4 Dywizji Piechoty.
Po wybuchu II wojny światowej i agresji ZSRR na Polskę został aresztowany przez Sowietów i był przetrzymywany w obozie w Kozielsku. 2 kwietnia 1940 został wywieziony do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. W 1943 w toku ekshumacji prowadzonych przez Niemców jego ciało zostało zidentyfikowane pod numerem 1912 (przy zwłokach odnaleziono m.in. zaświadczenie lekarskie, części legitymacji oficerskiej, wizytówkę, pocztówkę), gdzie został pochowany w mogile bratniej, najprawdopodobniej trzeciej, na terenie obecnego Polskiego Cmentarza Wojennego w Katyniu.
Upamiętnienie.
5 października 2007 roku Minister Obrony Narodowej Aleksander Szczygło awansował go pośmiertnie do stopnia majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia” Jana Dulębę upamiętniono Dębami Pamięci 18 kwietnia 2009 w tzw. Alei Katyńskiej na Cmentarzu Centralnym w Sanoku (zasadzenia dokonali wiceburmistrz miasta Marian Kurasz i przewodniczący Rady Miasta Sanoka Jan Pawlik) oraz 20 kwietnia 2010 w Kurzętniku.

</doc>
<doc id="3126933" url="https://pl.wikipedia.org/wiki?curid=3126933" title="Cyrus Gordon">
Cyrus Gordon

Cyrus Herzl Gordon (ur. 29 czerwca 1908 w Filadelfii, zm. 30 marca 2001 w Brookline) – kontrowersyjny amerykański semitysta, filolog hebrajski.
Biografia.
Ukończył studia na University of Pennsylvania, gdzie uzyskał tytuł doktora. Od 1946 do 1956 roku wykładowca asyriologii i egiptologii na Dropsie College w Filadelfii. W latach 1956–1973 profesor Brandeis University, gdzie od 1958 roku kierował katedrą studiów śródziemnomorskich. Następnie od 1973 do przejścia na emeryturę w 1989 roku wykładał język hebrajski na New York University. Zajmował się badaniem języka ugaryckiego, poświęcając temu zagadnieniu cykl prac.
W 1962 roku sformułował pogląd iż kultura minojska miała pochodzenie semickie, a tym samym iż starożytna kultura grecka oraz żydowska mają wspólne korzenie. Analizując kreteńskie pismo hieroglificzne oraz pismo linearne A doszedł do wniosku, iż język minojski był spokrewniony z akadyjskim. Te kontrowersyjne tezy spotkały się z krytyką w środowisku akademickim i nie zyskały większego poparcia.
Poza swoją specjalizacją naukową, Gordon zdobył sobie sławę jako jeden z najaktywniejszych zwolenników pseudohistorycznych teorii o prekolumbijskich kontaktach transatlantyckich między Starym a Nowym Światem. W swoich publikacjach dowodził autentyczności takich kontrowersyjnych fałszerstw archeologicznych jak kamień z Bat Creek, kamień Dziesięciorga Przykazań z Los Lunas czy inskrypcja z Paraíby, które jego zdaniem potwierdzały starożytną kolonizację Ameryki przez Fenicjan i Izraelitów.

</doc>
<doc id="3126934" url="https://pl.wikipedia.org/wiki?curid=3126934" title="Zapory drewniano-ziemne">
Zapory drewniano-ziemne



</doc>
<doc id="3126938" url="https://pl.wikipedia.org/wiki?curid=3126938" title="Endemic Bird Area">
Endemic Bird Area

Endemic Bird Area – wyznaczany przez BirdLife International obszar służący ochronie endemicznych gatunków ptaków lub gatunków o ograniczonym zasięgu (określane jako "restricted-range species"). W większość obszarów EBA (83%) podstawowy typ środowiska stanowią lasy. Do utworzenia EBA wymagana jest obecność na danym obszarze co najmniej dwóch gatunków o ograniczonym zasięgu. Często EBA obejmuje wyspę lub pasmo górskie, większość umieszczona jest w strefie tropikalnej lub subtropikalnej. Łącznie stanowią powierzchnię około 7 300 000 km², zaś obszar pojedynczego terenu stanowi od kilku km² po ponad 100 000 km².

</doc>
<doc id="3126942" url="https://pl.wikipedia.org/wiki?curid=3126942" title="Rajd Polski 2010">
Rajd Polski 2010

Rajd Polski 2010 ( 67. Rajd Polski) to kolejna, 67 edycja rajdu samochodowego Rajd Polski rozgrywanego w Polsce. Rozgrywany był od 4 do 6 czerwca 2010 roku. Bazą rajdu była miejscowość Mikołajki. Rajd był trzecią rundą Rajdowych Mistrzostw Europy w roku 2010, a także trzecią rundą Rajdowych Samochodowych Mistrzostw Polski w roku 2010. Składał się z 16 odcinków specjalnych (OS).

</doc>
<doc id="3126944" url="https://pl.wikipedia.org/wiki?curid=3126944" title="Ulrike Holzner">
Ulrike Holzner

Ulrike Holzner (ur. 18 września 1968 w Moguncji) – niemiecka bobsleistka, srebrna medalistka olimpijska w dwójkach kobiet z 2002.
Kariera.
W Salt Lake City bobsleje w wykonaniu kobiet debiutowały w programie igrzysk, a Holzner w parze z Sandrą Prokoff zajęła drugie miejsce. Były to jej jedyne igrzyska olimpijskie. W 2003 była w tej samej konkurencji wicemistrzynią globu.
Sportową karierę rozpoczynała od lekkoatletyki, uprawiała biegi sprinterskie, skok w dal oraz wieloboje, była zawodniczką USC Mainz. W 1995 zdobyła brązowy medal mistrzostw Niemiec w skoku w dal, w 1998 oraz 2000 została drużynową mistrzynią kraju w wielobojach, a w 1998 triumfowała w sztafecie 4 × 200 metrów podczas halowych mistrzostw Niemiec.

</doc>
<doc id="3126946" url="https://pl.wikipedia.org/wiki?curid=3126946" title="Mniszek Hrabia">
Mniszek Hrabia

Mniszek Hrabia – polski herb hrabiowski, nadany w Galicji, odmiana herbu Poraj.
Opis herbu.
Opis zgodnie z klasycznymi regułami blazonowania:
"W polu czerwonym róża srebrna. Nad tarczą korona hrabiowska, nad którą hełm w koronie z klejnotem, w którym samo godło. Labry: czerwone, podbite srebrem."
Najwcześniejsze wzmianki.
Nadany wraz z tytułem hrabiowskim Galicji ("hoch- und wohlgeboren, graf von") Adamowi Mniszkowi 11 lutego 1783. Podstawą nadania tytułu były: patent z 1775, potwierdzenie wywodu i genealogii szlachectwa przed komisją magnatów, wyciągi z dzieł autorów polskich i oryginalnych dokumentów, piastowana przed rozbiorami godność chorążego koronnego, posiadane ordery Orła Białego i Świętego Stanisława, domicyl oraz wierność domowi cesarskiemu.
Herbowni.
Jedna rodzina herbownych (herb własny):
graf von Bużenin Mniszek.

</doc>
<doc id="3126953" url="https://pl.wikipedia.org/wiki?curid=3126953" title="Limarí">
Limarí



</doc>
<doc id="3126955" url="https://pl.wikipedia.org/wiki?curid=3126955" title="Malta na zimowych igrzyskach olimpijskich">
Malta na zimowych igrzyskach olimpijskich

Malta na zimowych igrzyskach olimpijskich startowała do chwili obecnej raz podczas Zimowych Igrzysk Olimpijskich 2014. Wtedy ten kraj reprezentowała jedna zawodniczka, Elise Pellegrin, która startowała w konkurencjach narciarstwa alpejskiego. 

</doc>
<doc id="3126956" url="https://pl.wikipedia.org/wiki?curid=3126956" title="Zizhou Chuji">
Zizhou Chuji

Zizhou Chuji (; kor. 치주처적 "Ch’iju Ch'ŏjŏk"; jap. "Shishū Shojaku"; ur. 648 lub 669, zm. 734 lub 736) – mistrz chan ze szkoły „jingzhong”, wliczany także do linii przekazu szkoły „baotang”.
Życiorys.
Pochodził z dystryktu Foucheng w Mianzhou. Jego rodzinne nazwisko to Tang i sam Chuji mówił o sobie „mnich Tang”. Jego rodzina od wielu pokoleń była konfucjańska. Chuji studiował klasykę konfucjańską. Gdy miał 10 lat zmarł jego ojciec. Miał podobno prawie 7 stóp wysokości.
Wiadomo, że został zaproszony na dwór cesarski jednak po jakimś czasie udał się do klasztoru Dechun w Syczuanie, gdzie nauczał przez 20 lat. Zachowały się świadectwa, że jego nauki zawierały elementy nauk Czystej Krainy.
4 miesiąca 24 roku okresu "kaiyuan", czyli w roku 736, posłał w tajemnicy swojego służącego Wanga Huanga z wezwaniem do Jingzhonga Wuxianga z Korei. Po jego przybyciu wręczył mu szatę "kaśaja" i powiedział: „Ta szata jest szatą weryfikacji patriarchalnego mistrza Bodhidharmy. Zetian przekazała ją czcigodnemu Shenowi, czcigodny Shen dał ją mnie, a ja z kolei wręczam ja tobie. Musisz uważać na siebie. Idź i znajdź dobrą górę i zostań tam”. Nauki Wuxianga przewyższyły później nauki nauczyciela.
Jeden z jego uczniów – Chengyuan – został później wybitnym nauczycielem Szkoły Czystej Krainy.
27 dnia piątego miesiąca 736 roku powiedział swoim mnichom „Nie pozostanę długo” i około północy zmarł nagle w pozycji siedzącej.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3126959" url="https://pl.wikipedia.org/wiki?curid=3126959" title="Włodzimierz Dżugan">
Włodzimierz Dżugan

Włodzimierz Dżugan (ur. 14 stycznia 1910 w Posadzie Olchowskiej, zm. 9 maja 1940 w Katyniu) – podporucznik rezerwy piechoty Wojska Polskiego, urzędnik, ofiara zbrodni katyńskiej.
Życiorys.
Urodził się 14 stycznia 1910 w Posadzie Olchowskiej w rodzinie wyznania greckokatolickiego Grzegorza (kowal) i Tekli. Miał brata Michała (1914-1996). Kształcił się w Państwowym Gimnazjum im. Królowej Zofii, gdzie w 1928 ukończył VI klasę.
Pracował jako urzędnik, był zatrudniony w Urzędzie Miejskim we Lwowie. Został awansowany do stopnia podporucznika ze starszeństwem z dniem 1 stycznia 1935. Został przydzielony do 52 pułku piechoty, stacjonującym w garnizonie Złoczów.
Jego żoną została Stanisława z domu Bednarska, z którą miał syna Ottona. Oboje w czasie wojny przebywali we Lwowie.
W sierpniu 1939, wobec zagrożenia konfliktem, został zmobilizowany w macierzystym 52 pułku piechoty (po wybuchu II wojny światowej w czasie wojny obronnej 1939 jednostka wchodziła w skład 12 Dywizja Piechoty walczącej w Armii „Prusy”). Po agresji ZSRR na Polskę został aresztowany przez Sowietów i był przetrzymywany w obozie w Kozielsku (w tym czasie przysłał trzy listy: z 29 listopada 1939, 19 stycznia i 11 lutego 1940). 8 kwietnia został zabrany do Katynia (rosyjski badacz Aleksiej Pamiatnych zidentyfikował go na liście wywózkowej NKWD nr N 418/12), gdzie 9 maja został rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na Polskim Cmentarzu Wojennym w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 501 (w dokumentach niemieckich dosłownie określony jako Wladimierz Drugan; został odnaleziony w mundurze, przy zwłokach zostały odnalezione metryka aktu ślubu zawartego we Lwowie, łańcuszek, portmonetka, dwie pocztówki).
Upamiętnienie.
W 2007 pośmiertnie został awansowany do stopnia porucznika.
18 kwietnia 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzonych 21 Dębów Pamięci, w tym upamiętniający Włodzimierza Dżugana (zasadzenia dokonał Krzysztof Dżugan, Komendant Powiatowy Państwowej Straży Pożarnej w Sanoku).
Tabliczka upamiętniająca Włodzimierza Dżugana została ustanowiona na Cmentarzu Centralnym w Szczecinie.

</doc>
<doc id="3126962" url="https://pl.wikipedia.org/wiki?curid=3126962" title="Morsztyn (herb szlachecki)">
Morsztyn (herb szlachecki)



</doc>
<doc id="3126963" url="https://pl.wikipedia.org/wiki?curid=3126963" title="Morski Hrabia">
Morski Hrabia

Morski Hrabia − polski herb hrabiowski, nadany w Galicji, odmiana herbu Topór.
Opis herbu.
Opis zgodnie z klasycznymi regułami blazonowania:
"W polu czerwonym topór srebrny o stylisku brązowym. Nad tarczą korona hrabiowska, nad którą hełm w koronie z klejnotem, w którym topór jak w herbie, wbity w hełm. Labry: czerwone, podbite srebrem."
Najwcześniejsze wzmianki.
Nadany wraz z tytułem hrabiowskim Galicji ("hoch- und wohlgeboren, graf") Tadeuszowi Morskiemu w 1783. Podstawą nadania tytułu był patent z 1775 roku. Dnia 7 czerwca 1784 tytuł hrabiowski Galicji otrzymał także stryj Tadeusza, Aleksander. Podstawą nadania była godność podkomorzego przemyskiego, wywód przed komisją Magnatów, domicyl, złożone homagium oraz zasługi dla domu cesarskiego.
Herbowni.
Jedna rodzina herbownych (herb własny):
graf Starza a Morsko Morski.

</doc>
<doc id="3126965" url="https://pl.wikipedia.org/wiki?curid=3126965" title="Dolinka (powiat gdański)">
Dolinka (powiat gdański)

Dolinka – nieistniejąca osada w Polsce położona w województwie pomorskim, w powiecie gdańskim, w gminie Kolbudy. Miejscowość została zniesiona z dniem 1 stycznia 2015.
W latach 1945-1998 miejscowość należała do województwa gdańskiego.

</doc>
<doc id="3126966" url="https://pl.wikipedia.org/wiki?curid=3126966" title="Kita">
Kita



</doc>
<doc id="3126967" url="https://pl.wikipedia.org/wiki?curid=3126967" title="Ludwig-Musser">
Ludwig-Musser

Ludwig-Musser – marka instrumentów perkusyjnych należąca do firmy Conn-Selmer – pododdziału konglomeratu Steinway Musical Instruments. Firma powstała na początku XX w. w Chicago w Stanach Zjednoczonych z inicjatywy braci Ludwig – Williama i Theobaldnera.
Na instrumentach firmy Ludwig grają m.in. tacy muzycy jak: Joey Kramer (Aerosmith), Roger Taylor (Queen) oraz Jason Bonham (Black Country Communion).

</doc>
<doc id="3126970" url="https://pl.wikipedia.org/wiki?curid=3126970" title="Dworki (województwo lubelskie)">
Dworki (województwo lubelskie)

Dworki – osada w Polsce położona w województwie lubelskim, w powiecie chełmskim, w gminie Siedliszcze.
W latach 1975–1998 miejscowość administracyjnie należała do województwa chełmskiego.

</doc>
<doc id="3126971" url="https://pl.wikipedia.org/wiki?curid=3126971" title="Steinway Musical Instruments">
Steinway Musical Instruments

Steinway Musical Instruments, Inc. – amerykański konglomerat produkujący instrumenty muzyczne. Powstał w 1995 roku z siedzibą w Waltham w stanie Massachusetts.
W skład Steinway Musical Instruments wchodzą m.in. marki Steinway &amp; Sons, Boston, Essex, C.G. Conn, Holton, King, Armstrong, Glaesel, Scherl &amp; Roth oraz Ludwig-Musser.

</doc>
<doc id="3126973" url="https://pl.wikipedia.org/wiki?curid=3126973" title="Zaraza ognista">
Zaraza ognista



</doc>
<doc id="3126974" url="https://pl.wikipedia.org/wiki?curid=3126974" title="Almoraima">
Almoraima

Almoraima – studyjny album w wykonaniu andaluzyjskiego gitarzysty i kompozytora Paco de Lucía.

</doc>
<doc id="3126978" url="https://pl.wikipedia.org/wiki?curid=3126978" title="Ray Megson">
Ray Megson

Ray Megson (ur. 1945 w Sheffield) – szkocki prawnik i międzynarodowy sędzia rugby union. Sędziował w szkockich rozgrywkach ligowych, europejskich pucharach, a także w rozgrywkach reprezentacyjnych, w tym w inauguracyjnym Pucharze Świata w rugby 7.
Urodził się w angielskim Sheffield, wkrótce jednak rodzina przeniosła się do Australii. Tam zaczął grać w rugby w wieku pięciu lat. Po rozwodzie rodziców, który nastąpił, gdy miał dwanaście lat, został wysłany do Szkocji. Uczęszczał tam do "Douglas Ewart High School" w Newton Stewart, gdzie uprawiał lekkoatletykę. Ukończył następnie prawo na Uniwersytecie Edynburskim. Pracował jako radca prawny i adwokat, zakładając własną praktykę, jednocześnie był właścicielem firmy zarządzającej nieruchomościami.
Grał na pozycji lub w drużynach reprezentujących Wigtownshire, Musselburgh oraz w klubie Edinburgh Wanderers. Z zespołem tym zwyciężył w turnieju Amsterdam Sevens w 1976 roku. Rok później kontuzja ramienia zakończyła jego karierę zawodniczą. Nie chcąc stracić kontaktu z tą dyscypliną, zajął się sędziowaniem i już w 1978 roku powrócił do Amsterdamu jako arbiter zawodów. Do międzynarodowego panelu sędziów IRFB dołączył w 1985 roku.
Na przełomie lat osiemdziesiątych i dziewięćdziesiątych był jednym ze szkockich arbitrów międzynarodowych. Jego pierwszym meczem międzypaństwowym był pojedynek Anglia–Walia w ramach Pucharu Pięciu Narodów 1987. Sędziował również spotkania Pucharu Trzech Narodów oraz Pucharu Świata 1993.
Na poziomie klubowym był arbitrem w szkockich rozgrywkach ligowych oraz europejskich pucharach – Pucharze Heinekena i European Challenge Cup
Zasiadał we władzach Szkockiego Związku Rugby jako przedstawiciel sędziów. W 2005 roku, po aferze związanej z wypłynięciem poufnych dokumentów ze związku, nasiliła się presja na rezygnację Megsona. Próbował następnie odzyskać to stanowisko w kolejnych wyborach, które jednak przegrał.

</doc>
<doc id="3126979" url="https://pl.wikipedia.org/wiki?curid=3126979" title="Przełęcz Sokołowska">
Przełęcz Sokołowska

Przełęcz Sokołowska - płaskie siodlo (564 m n.p.m.) – w południowo-zachodniej Polsce, w Górach Bystrzyckich, w grzbiecie odchodzącym ku wschodowi od Kamiennej Góry w kierunku Zagajnika. Na południe od przełęczy rozciągają się zabudowania Pokrzywna. Z przełęczy roztacza się widok na Polanicę-Zdrój, Góry Stołowe i Kotlinę Kłodzką.
Szlaki turystyczne.
Przez przełęcz przechodzą dwa szlaki turystyczne:

</doc>
<doc id="3126983" url="https://pl.wikipedia.org/wiki?curid=3126983" title="Zdolność refleksyjna">
Zdolność refleksyjna

Zdolność refleksyjna ("reflectance" – ang., "réflexivité" – fr.) – zdolność odbijania zmiennych ilości światła padającego na daną powierzchnię. Związana jest ściśle z własnościami minerałów (także z ich innymi własnościami, takimi jak załamanie się światła, czy pochłanianiem światła). Można ją wyrazić liczbowo jako współczynnik odbicia formula_1 i wyraża się go wzorem:
gdzie:
Dla ciał idealnie pochłaniających formula_5 całe równanie przybiera wartość 0.
Zdolność refleksyjna wszystkich znanych nieprzeźroczystych minerałów mieści się w przedziale od 3–94%.
Z grup minerałów kruszcowych największą zdolność refleksyjną mają metale rodzime, następnie zdolność refleksyjna maleje. Po metalach rodzimych w dalszej kolejności są selenki i tellurki, siarczki, arsenki (Ni, Co, Fe), siarkosole, tlenki, węglany, siarczany i na końcu z najmniejszą zdolnością krzemiany metali.
Pomiaru zdolności refleksyjnej dokonuje się za pomocą trzech metod: obliczeniowej, wizualnej i fotometrycznej.

</doc>
<doc id="3126985" url="https://pl.wikipedia.org/wiki?curid=3126985" title="Park Narodowy Bosque de Fray Jorge">
Park Narodowy Bosque de Fray Jorge

Park Narodowy Bosque de Fray Jorge – chilijski park narodowy leżący na terenie regionu Coquimbo w prowincji Limarí. Utworzony został w roku 1941. Ma powierzchnię 9959 hektarów. Od roku 2010 uznawany przez BirdLife International za IBA, a od roku 1977 uznawany jest również za rezerwat biosfery.
W nazwie parku "bosque" oznacza z hiszpańskiego las, natomiast Fray Jorge był pierwszym Europejczykiem, który dotarł na te tereny, miało to miejsce w roku 1672; był franciszkaninem.
Warunki naturalne.
Park narodowy obejmuje lasy Fray Jorge na terenie Kordyliery Nadbrzeżnej. Od zachodu ograniczony jest Oceanem Spokojnym, zaś od południa rzeką Limarí. Najwyższym punktem parku jest Punta del Viento (667 m n.p.m.). W parku na obszarze półpustynnym przeważa roślinność typu matorral. Suma opadów w parku wynosi około 113 mm rocznie. Obecny jest tu także las waldiwijski.
Flora.
Poza półpustynnym matorralem, w PN Bosque de Fray Jorge występują również zadrzewienia z endemicznymi dla Chile drzewami "Azara celastrina", "Lithraea caustica" i "Porlieria chilensis"; występuje także "Schinus latifolius". W części pokrytej przez matorral występują m.in. "Senna cumingii", "Fuchsia lycioides" i endemiczny dla państwa zagrożony kaktus "Echinopsis coquimbana". W nadrzecznych ekosystemach rosną przedstawiciele "Baccharis", wierzb ("Salix"), rdestnica grzebieniasta ("Potamogeton pectinatus") i wywłócznik brazylijski ("Myriophyllum aquaticum").
Fauna.
Na obszarze tego parku narodowego występuje niewiele gatunków ssaków, w tym kolpeo ("Dusicyon culpaeus") i lis argentyński ("Pseudalopex griseus"), wydra morska ("Enhydra lutris"), koszatniczka pospolita ("Octodon degus"), surillo andyjski ("Conepatus chinga"), ocelot pampasowy ("Leopardus pajeros") i szynszyla mała ("Chinchilla lanigera").
Awifauna.
Na obszarze parku występuje około 80 gatunków ptaków. Do endemitów Chile zasiedlających Park Narodowy Bosque de Fray Jorge należą kusacz chilijski ("Nothoprocta perdicaria"), turko wąsaty ("Pteroptochos megapodius"), krytonos białogardły ("Scelorchilus albicollis"), koszykarek ciemnosterny ("Pseudasthenes humicola") i przedrzeźniacz chilijski ("Mimus thenca"). Prócz tego występują m.in. wojak długosterny ("Sturnella loyca"), diuka białogardła ("Diuca diuca"), elenia białoczuba ("Elaenia albiceps"), nadobniczka biało-niebieska ("Tachycineta leucopyga"), drozd falklandzki ("Turdus falcklandii"), starzykowiec południowy ("Curaeus curaeus"), epoletnik żółtoskrzydły ("Agelasticus thilius"), pasówka obrożna ("Zonotrichia capensis") i górochruściak śniady ("Phrygilus fruticeti").

</doc>
<doc id="3126987" url="https://pl.wikipedia.org/wiki?curid=3126987" title="Arabski Puchar Zdobywców Pucharów">
Arabski Puchar Zdobywców Pucharów

Arabski Puchar Zdobywców Pucharów (arab. "بطولة الأندية العربية لأبطال الكؤوس", ang. "Arab Cup Winners' Cup") – coroczne klubowe rozgrywki piłkarskie dla zdobywców Pucharów krajowych krajów arabskich organizowane przez UAFA (ang. "UAFA – Union of Arab Football Associations", fr. "UAFA – Union des Associations de Football Arabe") w latach 1989-2001.
Historia.
Zapoczątkowany został w 1989 roku przez UAFA jako "Arabski Puchar Zdobywców Pucharów". W rozgrywkach uczestniczyły zespoły, które zdobyły Puchar krajowy. W turnieju uczestniczyło 8 drużyn: CR Belcourt (zdobywca Pucharu Algierii), Ittihad FC (zdobywca Pucharu Arabii Saudyjskiej 1988), Al-Hilal (Rijad) (zdobywca Pucharu Arabii Saudyjskiej 1989), Zamalek SC (zdobywca Pucharu Egiptu), Al-Rasheed (zdobywca Pucharu Iraku), Kuwait SC (zdobywca Pucharu Kuwejtu), Al-Fotuwa SC (zdobywca Pucharu Syrii) i Stade Tunisien (zdobywca Pucharu Tunezji). Najpierw drużyny zostały podzielone na dwie grupy, a potem czwórka najlepszych zespołów systemem pucharowym walczyły o Puchar. Pierwszym zwycięzcą został Stade Tunisien.
II edycja nie odbyła się.
W 2001 została rozegrana ostatnia edycja Pucharu, po czym rozgrywki zostały połączone z Arabskim Pucharem Mistrzów Klubowych i przekształcona na Turniej księcia Faysala bin Fahada, a później na Arabską Ligę Mistrzów.

</doc>
<doc id="3126989" url="https://pl.wikipedia.org/wiki?curid=3126989" title="Anhalt-Bernburg">
Anhalt-Bernburg

Księstwo Anhaltu-Bernburga (niem. "Fürstentum Anhalt-Bernburg," od 1803 "Herzogtum Anhalt-Bernburg") – księstwo Świętego Cesarstwa Rzymskiego powstałe w wyniku podziału ziem księstwa dynastii askańskiej. Stolicą księstwa było miasto Bernburg. W latach 1806–1813 kraj Związku Reńskiego. W latach 1815–1863 państwo Związku Niemieckiego.
Historia.
Po raz pierwszy księstwo powstało w 1252 roku, kiedy księstwo Anhalt-Zerbst rozdzielono pomiędzy synów Henryka I na księstwa Anhaltu-Aschersleben, Anhaltu-Bernburga i Anhaltu-Zerbst. Księstwo przestało istnieć jednak już w 1561, kiedy zostało połączone z księstwem Anhalt-Zerbst. Druga kreacja księstw miała miejsce w 1603 w wyniku kolejnego podziału księstwa Anhaltu-Zerbst, między synów księcia Joachima Ernesta na księstwa: Anhalt-Dessau, Anhalt-Köthen, Anhalt-Plötzkau, Anhalt-Bernburg i Anhalt-Zerbst.
Drugi syn Joachima Ernesta, książę Christian I zamieszkania w Bernburg. Młodszy syn Christiana I Fryderyk ustanowił odrębne księstwo Anhalt-Harzgerode w 1635 r., które istniało aż do 1709. Książę Anhaltu-Bernburga Wiktor Amadeusz odziedziczył Anhalt-Plötzkau w 1665. Po jego śmierci w 1718 roku jego ziemie znów zostały podzielone i tym samym drugi syn Lebrecht otrzymał księstwo Anhalt-Zeitz-Hoym, które zjednoczyło się z Anhaltem-Bernburgiem w 1812 roku.
W 1803 Anhalt-Bernburg zostało podniesione do rangi księstwa ("Herzogtum") przez cesarza Franciszka II Habsburga. Jego syn, książę Karol Aleksander jednak zmarł bezpotomnie 19 sierpnia 1863, po czym Anhalt-Bernburg odziedziczył Leopold IV, książę Anhalt-Dessau, jednocząc tym samym ziemie wszystkich księstw Anhalt.
Władcy Anhaltu.
Książęta ("Fürsten;" 1252-1468).
Zjednoczenie z Anhaltem-Dessau – 1468
Książęta ("Fürsten;" 1603-1803).
Podniesienie rangi książęcej do Herzog – 1807
Książęta ("Herzöge;" 1803-1863).
Zjednoczenie z Anhaltem-Dessau w Księstwo Anhaltu – 1863

</doc>
<doc id="3126990" url="https://pl.wikipedia.org/wiki?curid=3126990" title="Nota edukacyjna">
Nota edukacyjna

Nota edukacyjna lub Nota księgowa do bilansu wiedzy osobistej – dokument finansowy charakterystyczny dla gospodarki opartej na wiedzy wystawiany przez jednostki edukacyjne, tj. uczelnie i instytucje szkoleniowe, w celu potwierdzenia wartości ekonomicznej kompetencji nabytych przez absolwenta lub wykwalifikowanego pracownika w procesie kształcenia.
Noty edukacyjne powinny ułatwiać wykwalifikowanemu pracownikowi sporządzenie tzw. bilansu wiedzy osobistej, który podlega księgowaniu w systemie postindustrialnej rachunkowości umożliwiającej sporządzenie raportu finansowego o kapitale intelektualnym przedsiębiorstwa.
Nota edukacyjna to dokument ścisłego zarachowania zawierający następujące elementy:

</doc>
<doc id="3126992" url="https://pl.wikipedia.org/wiki?curid=3126992" title="Dale (Walia)">
Dale (Walia)

Dale – niewielka wioska w południowo-zachodniej Walii (Wielka Brytania), w hrabstwie Pembrokeshire. 
Wieś była marchią ("marcher borough") zarządzaną od XIII wieku z zamku Dale położonego opodal. Na zachód od wsi znajduje się wybudowana w 1915 roku latarnia morska Skokholm.

</doc>
<doc id="3126997" url="https://pl.wikipedia.org/wiki?curid=3126997" title="Księstwo Anhalt-Bernburg">
Księstwo Anhalt-Bernburg



</doc>
<doc id="3127001" url="https://pl.wikipedia.org/wiki?curid=3127001" title="Staw Browarny">
Staw Browarny



</doc>
<doc id="3127003" url="https://pl.wikipedia.org/wiki?curid=3127003" title="Artefakty z Beardmore">
Artefakty z Beardmore

Artefakty z Beardmore – fragmenty wczesnośredniowiecznego wikińskiego uzbrojenia znalezione rzekomo w południowej części prowincji Ontario w Kanadzie, będące w rzeczywistości przedmiotem sprawnej mistyfikacji.
24 maja 1931 roku James Edward Dodd, pracownik kolei zajmujący się amatorsko poszukiwaniem złota, jak twierdził w okolicy miejscowości Beardmore niedaleko brzegów jeziora Nipigon przypadkowo wykopał miecz, głowicę topora oraz fragment tarczy. Pięć lat później o znaleziskach dowiedział się Charles Currelly z Royal Ontario Museum, po zapoznaniu się z nimi stwierdzając iż są one wyraźnie skandynawskiej proweniencji. 3 grudnia 1936 roku muzeum zakupiło przedmioty od Dodda za sumę 500 dolarów i umieściło je na ekspozycji. Miały to być elementy z grobu wikinga zmarłego w okolicach 1000 roku.
Znalezisko z Beardmore szybko zyskało rozgłos, stając się koronnym dowodem potwierdzającym iż wikingowie zapuszczali się daleko w głąb dzisiejszej Kanady. Farley Mowat spekulował, iż zabytki są częścią wyposażenia grobowego lub ukrytym skarbem i wiązał je z domniemaną ekspedycją skandynawską do Winlandii w 1354 roku oraz kamieniem z Kensington.
W połowie lat 50. Walter Dodd, syn rzekomego odkrywcy, wyjawił publicznie iż cała sprawa została sfałszowana, a jego ojciec celowo zakopał artefakty w ziemi celem ich późniejszego „odkrycia”. W atmosferze skandalu przedmioty usunięto z ekspozycji. Powróciły na nią w latach 90., jednak już bez adnotacji o ich amerykańskiej proweniencji. Współczesne badania potwierdziły, iż „znalezisko” to autentyczne elementy uzbrojenia powstałe około 1000 roku w Skandynawii, które Dodd najprawdopodobniej zakupił od jakiegoś norweskiego imigranta i wykorzystał następnie do mistyfikacji.

</doc>
<doc id="3127009" url="https://pl.wikipedia.org/wiki?curid=3127009" title="Władysław Miller">
Władysław Miller

Władysław Feliks Ludwik Miller, właśc. Müller (ur. 13 października lub 13 grudnia 1907 w Tarnopolu, zm. wiosną 1940 w Katyniu) – prawnik, urzędnik, podporucznik rezerwy piechoty Wojska Polskiego, ofiara zbrodni katyńskiej.
Życiorys.
Urodził się w Tarnopolu jako Władysław Feliks Ludwik Müller 13 października 1907 lub 13 grudnia 1907. Był synem Władysława Müllera (ur. 1882, profesor C. K. Gimnazjum w Sanoku) i Heleny z domu Lisowskiej (ur. 1882). W 1925 zdał egzamin dojrzałości w Państwowym Gimnazjum im. Królowej Zofii w Sanoku (w jego klasie byli m.in. Aleksander Codello oraz bracia Leopold i Włodzimierz Musiałowie).
Został awansowany na stopień podporucznika rezerwy piechoty ze starszeństwem z dniem 1 stycznia 1932. Był oficerem rezerwowym 72 pułku piechoty w Radomiu i pozostawał wówczas w ewidencji Powiatowej Komendy Uzupełnień Radom.
Po wybuchu II wojny światowej i agresji ZSRR na Polskę we wrześniu 1939 został aresztowany przez Sowietów i był przetrzymywany w obozie w Kozielsku, skąd został zabrany do Katynia, gdzie został rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. W 1943 jego ciało zostało zidentyfikowane w toku ekshumacji prowadzonych przez Niemców pod numerem 1369 (przy zwłokach znaleziono legitymację urzędnika państwowego, książeczkę żołdu dla oficerów). Jest pochowany na obecnym Polskim Cmentarzu Wojennym w Katyniu.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 jego nazwisko zostało wymienione na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum.
W 1962 został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku (wymieniony jako „Władysław Mueller”).
5 października 2007 roku minister obrony narodowej Aleksander Szczygło awansował go pośmiertnie do stopnia porucznika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
18 kwietnia 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzonych 21 Dębów Pamięci, w tym upamiętniający Władysława Millera (zasadzenia dokonali Krzysztof Zając – dyrektor Szkoły Podstawowej nr 4 im. ks. prałata Zdzisława Peszkowskiego oraz Halina Konopka – dyrektor Zespołu Szkół nr 4 im. Kazimierza Wielkiego).

</doc>
<doc id="3127011" url="https://pl.wikipedia.org/wiki?curid=3127011" title="Jugosławia na Zimowych Igrzyskach Olimpijskich 1988">
Jugosławia na Zimowych Igrzyskach Olimpijskich 1988

Jugosławię na Zimowych Igrzyskach Olimpijskich 1988 reprezentowało 22 zawodników: szesnastu mężczyzn i sześć kobiet. Był to trzynasty start reprezentacji Jugosławii na zimowych igrzyskach olimpijskich.

</doc>
<doc id="3127013" url="https://pl.wikipedia.org/wiki?curid=3127013" title="Listan prieto">
Listan prieto

Listan prieto, pais, mission, criolla – szczep winorośli właściwej o ciemnej skórce, pochodzący z Hiszpanii, ale najbardziej rozpowszechniony pod różnymi nazwami w Nowym Świecie: Chile (jako pais, druga co do znaczenia odmiana), Argentynie (jako criolla chica) i Stanach Zjednoczonych (jako mission). W Chile dużą popularność zdobyły wina różowe, produkowane na rynek lokalny.
Historia.
W swoim kraju pochodzenia, Hiszpanii, odmiana przetrwała jedynie na Wyspach Kanaryjskich, a jedną z głównych przyczyn była plaga filoksery. Na Wyspy Kanaryjskie sprowadzono ją w połowie XVI wieku. Pierwsze nasadzenia na terenach Chile (pod nazwą "país", czyli kraj) i Argentyny (pod nazwą "criolla chica" – "kreolska dziewczyna") przypisuje się konkwistadorom. Misjonarze założyli pierwsze winnice obsadzone szczepem w Meksyku i w Kalifornii, a odmiana była znana pod nazwą "misión". Zebrane dowody sugerują, iż była to pierwsza odmiana winorośli właściwej sprowadzona na kontynent amerykański.
Badania kodu genetycznego pozwoliły ustalić, iż popularne odmiany amerykańskie pais, mission i criolla chica są klonami tego samego szczepu i pochodzą z Półwyspu Iberyjskiego. Jednocześnie obalono hipotezę, iż listán prieto jest mutantem palomino fino o ciemnej skórce.
Charakterystyka.
Odmiana jest plenna, odporna na suszę i rośnie bujnie. Plenność utrudnia otrzymanie winogron o dobrej jakości. 
Wina.
Odmiana jest uprawiana przede wszystkim na masową skalę jako surowiec na niewyróżniające się wina o czerwonawym kolorze.
Rozpowszechnienie.
Chile.
Odmiana país, najdłużej uprawiana z chilijskich ustępowała w 2008 z  ha w kraju jedynie cabernet sauvignon. Stanowi surowiec do produkcji prostych, masowych, często różowych win, choć niektórzy producenci oferują ciekawsze czerwone wina, produkowane z użyciem maceracji węglowej w stylu beaujolais. Najpopularniejsza w południowych regionach winiarskich, jej zaletą jest duża odporność na brak wody. Winogrodnicy odwracają się od país – jeszcze w 1985 uprawy sięgały aż  ha.
Argentyna.
Criolla chica była wśród odmian uprawianych w początkach argentyńskiego winiarstwa i podstawową odmianą we wczesnej epoce komercyjnej produkcji w XIX wieku. Później ustąpiła innym odmianom sprowadzonym przez imigrantów z Europy. Wina przypominają chilijskie wina z país.
Hiszpania.
Listan prieto jest już niespotykany w La Manchy i w ograniczonym zakresie jest uprawiany na Wyspach Kanaryjskich. W 2008 uprawy obejmowały 28 ha. Tamtejsze wina z listán prieto mają prawo do apelacji Denominación de Origen, często pod synonimem moscatel negro. Powszechnie mylony ze szczepem listan negro.
Stany Zjednoczone (Kalifornia).
Do około połowy XIX wieku była to najważniejsza odmiana w Kalifornii. Areał upraw w regionie jest nadal zauważalny (265 ha w 2009), ale ze względu na brak nowych nasadzeń będzie się w naturalny sposób zmniejszał. Odmiana jest najbardziej znana pod nazwą mission. Większość winogron jest przetwarzana na wzmacniane wina deserowe.
Inne państwa.
Nasadzenia listán prieto istnieją także w Meksyku (criolla była uprawiana już w XVI wieku), Peru i w Maroku.
Synonimy.
Prócz wcześniej wymienionych synonimów spotyka się następujące: almuneco, california, creole petite, el paso, forastero negro, listan violet, mission's grape, negra corriente, printanier rouge, uva del pais, uva pais.

</doc>
<doc id="3127014" url="https://pl.wikipedia.org/wiki?curid=3127014" title="Pais">
Pais



</doc>
<doc id="3127015" url="https://pl.wikipedia.org/wiki?curid=3127015" title="Criolla">
Criolla



</doc>
<doc id="3127017" url="https://pl.wikipedia.org/wiki?curid=3127017" title="Vüqar Mursal Ələkbərov">
Vüqar Mursal Ələkbərov



</doc>
<doc id="3127018" url="https://pl.wikipedia.org/wiki?curid=3127018" title="Wugar Alekperow">
Wugar Alekperow



</doc>
<doc id="3127024" url="https://pl.wikipedia.org/wiki?curid=3127024" title="José Carlos de Souza Campos">
José Carlos de Souza Campos

José Carlos de Souza Campos (ur. 3 marca 1968 w Itaúna) – brazylijski duchowny katolicki, biskup Divinópolis w latach 2014-2022, arcybiskup metropolita Montes Claros od 2023. 
Życiorys.
30 maja 1993 otrzymał święcenia kapłańskie i został inkardynowany do diecezji Divinópolis. Pracował głównie jako duszpasterz parafialny, był także m.in. wykładowcą seminarium (2003-2008) oraz wikariuszem generalnym diecezji (2009-2012). W 2012 mianowany administratorem diecezji.
26 lutego 2014 papież Franciszek mianował go biskupem diecezji Divinópolis. Sakry udzielił mu 25 maja 2014 metropolita Belo Horizonte - arcybiskup Walmor Oliveira de Azevedo.
14 grudnia 2022 papież Franciszek przeniósł go na urząd arcybiskupa metropolity archidiecezji Montes Claros.

</doc>
<doc id="3127027" url="https://pl.wikipedia.org/wiki?curid=3127027" title="Eddie Jones">
Eddie Jones



</doc>
<doc id="3127028" url="https://pl.wikipedia.org/wiki?curid=3127028" title="Dybowo (województwo zachodniopomorskie)">
Dybowo (województwo zachodniopomorskie)

Dybowo – osada w Polsce położona w województwie zachodniopomorskim, w powiecie sławieńskim, w gminie Sławno.
W latach 1975–1998 miejscowość administracyjnie należała do województwa słupskiego.

</doc>
<doc id="3127029" url="https://pl.wikipedia.org/wiki?curid=3127029" title="Linia kolejowa Chartres – Bordeaux">
Linia kolejowa Chartres – Bordeaux

Linia kolejowa Chartres – Bordeaux – linia kolejowa we Francji łącząca Chartres z Bordeaux. Została ukończona w 1911 roku, a od 1938 zarządzana jest przez Société nationale des chemins de fer français. Ma blisko 500 km długości i oficjalny numer 500 000 w wykazie RFF. Linia zasłynęła m.in. z zastosowania nowych materiałów budowlanych. Charakterystycznym obiektem na całej trasie jest ponad 2 km most w Cubzac-les-Ponts.

</doc>
<doc id="3127030" url="https://pl.wikipedia.org/wiki?curid=3127030" title="Achim Walcher">
Achim Walcher

Achim Walcher (ur. 1 grudnia 1967 w Schladming) – austriacki biegacz narciarski.
Dwukrotnie startował na igrzyskach olimpijskich: w 1998 i 2002. W Nagano wystąpił w czterech konkurencjach. W biegu na 10 km zajął 23. miejsce z czasem 28:58,6 s, na pięciokrotnie dłuższym dystansie był 38. z czasem 2:18:31,7 s, natomiast w biegu pościgowym uplasował się na 11. pozycji z czasem 41:02,9 s. Znalazł się również w składzie sztafety 4 × 10 km, która zajęła 9. miejsce z czasem 1:43:16,5 s. W Salt Lake City wziął udział w biegu na 30 km i biegu pościgowym, jednakże jego wyniki w tych konkurencjach zostały unieważnione z powodu dyskwalifikacji za używanie sprzętu do transfuzji krwi. Pierwotnie Walcher ukończył bieg na 30 km na 45. pozycji, a w biegu pościgowym był 38.
Siedmiokrotny medalista mistrzostw kraju. W 1996 zdobył brąz w biegu pościgowym, a w 1997 powtórzył to osiągnięcie w biegu na 2 × 5 km techniką klasyczną. W 1998 wywalczył srebro w biegu pościgowym. W 2000 ponownie został brązowym medalistą w biegu pościgowym, a w 2002 w tej konkurencji zdobył złoto. W tym samym roku wywalczył również brąz na 10 km, a rok później zdobył srebro na 15 km.
Jest mężem Marii Theurl, z którą ma córkę Wittę-Luisę (urodzoną w 2002) i syna Paula. Mówi po niemiecku, angielsku i włosku.

</doc>
<doc id="3127033" url="https://pl.wikipedia.org/wiki?curid=3127033" title="Europabrücke (Frankfurt nad Menem)">
Europabrücke (Frankfurt nad Menem)

Europabrücke – most autostradowy w ciągu autostrady A5, w Niemczech, w kraju związkowym Hesja. Znajduje się pomiędzy dzielnicami Griesheim i Schwanheim, nad Menem.
Na obu brzegach mostu znajdują się węzły drogowe umożliwiające zjazd z autostrady; węzeł północny to "Westhafen" a południowy "Niederrad".
Po zachodniej stronie mostu znajduje się kładka dla pieszych i rowerzystów łącząca Griesheim z osiedlem Goldstein.

</doc>
<doc id="3127038" url="https://pl.wikipedia.org/wiki?curid=3127038" title="Theodor-Heuss-Brücke (A6)">
Theodor-Heuss-Brücke (A6)

Theodor Heuss Brücke – most autostradowy w ciągu autostrady A6, w Niemczech, na Renie, na granicy krajów związkowych Nadrenia-Palatynat i Badenia-Wirtembergia. Znajduje się w północnej części aglomeracji Ludwigshafen-Mannheim, w ciągu komunikacyjnym z zachodu na wschód Saarbrücken–Kaiserslautern–Mannheim-Viernheim.

</doc>
<doc id="3127046" url="https://pl.wikipedia.org/wiki?curid=3127046" title="Dzików (województwo lubuskie)">
Dzików (województwo lubuskie)

Dzików – przysiółek w Polsce położony w województwie lubuskim, w powiecie wschowskim, w gminie Sława.
W latach 1975–1998 miejscowość administracyjnie należała do województwa zielonogórskiego.

</doc>
<doc id="3127047" url="https://pl.wikipedia.org/wiki?curid=3127047" title="WrestleMania XXX">
WrestleMania XXX

WrestleMania XXX była trzydziestą edycją corocznej gali PPV organizowanej przez WWE. Wydarzenie odbyło się 6 kwietnia 2014 roku na arenie Mercedes-Benz Superdome w Nowym Orleanie. Gala była pierwszą edycją WrestleManii organizowaną w Luizjanie.
Przygotowania.
 "Wrestling (zawodowe zapasy)"
26 stycznia na gali Royal Rumble do federacji powrócił Batista. Wygrał on Royal Rumble Match, co dało mu gwarantowany występ w walce wieczoru WrestleManii o tytuł WWE World Heavyweight Championship (połączony tytuł WWE i World Heavyweight). Na gali Elimination Chamber ówczesny mistrz federacji Randy Orton obronił swój tytuł mistrzowski i w ten sposób wszedł do walki z Batistą.
21 lutego WWE oficjalnie ogłosiło, że Hulk Hogan powróci do organizacji i będzie gospodarzem imprezy.
24 lutego na cotygodniowej gali RAW powrócił Brock Lesnar z towarzyszącym mu Paulem Heymanem. Wyrazili oni swoje niezadowolenie z braku udziału Brocka w walce o pas mistrzowski. W zamian rzucili oni otwarte wyzwanie, na które odpowiedział The Undertaker. Lesnar podpisał kontrakt na walkę i tego samego oczekiwał od Undertakera, jednak ten zaatakował go i wykonał na nim Chokeslam na stół.
10 marca na gali RAW Hulk Hogan ogłosił 30-osobowe Battle Royal ku pamięci André the Gianta.
Na tej samej gali doszło do ogłoszenia pojedynku pomiędzy Danielem Bryanem a Triple H'em. Panowie toczą konflikt od gali SummerSlam 2013, gdy Triple H uczestniczył w odebraniu Bryanowi pasa mistrzowskiego. W międzyczasie skrzyżowały się ścieżki Daniela Bryana i dyrektora do spraw operacyjnych Kane’a. Ostatecznie Daniel Bryan żądał walki z Triple H'em, jednak ten odmawiał. Na gali RAW 10 marca Bryan razem ze sporą częścią swoich fanów zablokował ring i uniemożliwił dalszy przebieg gali. Sfrustrowany i przyciśnięty Triple H ostatecznie podjął wyzwanie Bryana i zgodził się na wszystkie jego warunki.
Na galach Royal Rumble i Elimination Chamber The Wyatt Family atakowali Johna Cenę, uniemożliwiając mu zdobycie pasa mistrzowskiego. Na gali RAW po Elimination Chamber John Cena zażądął wyjaśnień od Wyatta, co skończyło się odniesieniem przez niego urazu. Na gali RAW 10 marca John Cena ogłosił udział w André the Giant Memorial Battle Royal, jednak ponownie przeszkodził mu Bray Wyatt, nazywając jego i Hogana kłamcami. Pod wpływem kłótni Cena wyzwał Wyatta na pojedynek, który później zaakceptował.
24 marca na gali RAW Vickie Guerrero ogłosiła Vickie Guerrero Divas Championship Invitational, a Kane zapowiedział sześcio osobowy pojedynek Tag Team'owy, pomiędzy Kane'm i The New Age Outlaws a The Shield.

</doc>
<doc id="3127048" url="https://pl.wikipedia.org/wiki?curid=3127048" title="Rejon Călăraşi">
Rejon Călăraşi



</doc>
<doc id="3127049" url="https://pl.wikipedia.org/wiki?curid=3127049" title="Rejon Căuşeni">
Rejon Căuşeni



</doc>
<doc id="3127050" url="https://pl.wikipedia.org/wiki?curid=3127050" title="Rejon Cimişlia">
Rejon Cimişlia



</doc>
<doc id="3127051" url="https://pl.wikipedia.org/wiki?curid=3127051" title="Rejon Donduşeni">
Rejon Donduşeni



</doc>
<doc id="3127052" url="https://pl.wikipedia.org/wiki?curid=3127052" title="Rejon Făleşti">
Rejon Făleşti



</doc>
<doc id="3127053" url="https://pl.wikipedia.org/wiki?curid=3127053" title="Rejon Floreşti">
Rejon Floreşti



</doc>
<doc id="3127054" url="https://pl.wikipedia.org/wiki?curid=3127054" title="Rejon Hînceşti">
Rejon Hînceşti



</doc>
<doc id="3127055" url="https://pl.wikipedia.org/wiki?curid=3127055" title="Elqui">
Elqui

Elqui (hiszp. "Provincia de Elqui") – prowincja w Chile, w północnej części regionu Coquimbo. Stanowi jedną z trzech prowincji regionu. Siedzibą administracyjną jest miasto Coquimbo. Funkcję gubernatora pełni Juan Francisco García Mac-Vicar. Prowincja Elqui ma powierzchnię 16 895,1 km², a w 2002 r. zamieszkiwało w niej 365 371 mieszkańców.
Podział administracyjny.
W skład prowincji wchodzi 6 gmin:
Demografia.
Zmiana liczby ludności w latach 1992 - 2012 z uwzględnieniem podziału na gminy:
Administracja.
Lista gubernatorów:

</doc>
<doc id="3127056" url="https://pl.wikipedia.org/wiki?curid=3127056" title="Rejon Rîşcani">
Rejon Rîşcani



</doc>
<doc id="3127057" url="https://pl.wikipedia.org/wiki?curid=3127057" title="Rejon Străşeni">
Rejon Străşeni



</doc>
<doc id="3127058" url="https://pl.wikipedia.org/wiki?curid=3127058" title="Rejon Şoldăneşti">
Rejon Şoldăneşti



</doc>
<doc id="3127059" url="https://pl.wikipedia.org/wiki?curid=3127059" title="Rejon Ştefan Vodă">
Rejon Ştefan Vodă



</doc>
<doc id="3127060" url="https://pl.wikipedia.org/wiki?curid=3127060" title="Rejon Teleneşti">
Rejon Teleneşti



</doc>
<doc id="3127061" url="https://pl.wikipedia.org/wiki?curid=3127061" title="Brazil (miasto)">
Brazil (miasto)



</doc>
<doc id="3127063" url="https://pl.wikipedia.org/wiki?curid=3127063" title="Călăraşi (Mołdawia)">
Călăraşi (Mołdawia)



</doc>
<doc id="3127064" url="https://pl.wikipedia.org/wiki?curid=3127064" title="Synagoga Chabad-Lubavitch w Călăraşi">
Synagoga Chabad-Lubavitch w Călăraşi



</doc>
<doc id="3127065" url="https://pl.wikipedia.org/wiki?curid=3127065" title="Ed Fury">
Ed Fury

Ed Fury, właściwie Rupert Edmund Holovchik (ur. 6 czerwca 1928 na Long Island, zm. 24 lutego 2023 w Los Angeles) – amerykański kulturysta, aktor i model. Występował w wielu filmach miecza i sandałów w latach 50. i 60. XX wieku. Fury powrócił do aktorstwa na początku lat 70. i pojawiał się głównie w małych rolach w serialach telewizyjnych.
Życiorys.
Urodził się i dorastał na Long Island, w stanie Nowy Jork. Pod koniec lat 40. XX wieku przeniósł się do Los Angeles w Kalifornii. Brał udział w sesjach zdjęciowych w wielu czasopismach, m.in. Athletic Model Guild (AMG) dla Bruce of Los Angeles oraz filmikach dystrybuowanych przez Apolla i AMG jako 16mm i 8mm. Startował w konkursach kulturystycznych do tytułu Mr Muscle Beach w 1951 i 1953.
Wystąpił na Broadwayu w przedstawieniu "Fanny" oraz wysokobudżetowych filmach, w tym "Atena" ("Athena", 1954) z Jane Powell i Debbie Reynolds, "Demetriusz i gladiatorzy" ("Demetrius and the Gladiators", 1954) obok Richarda Burtona, Susan Hayward, Victora Mature i Anne Bancroft, "Mężczyźni wolą blondynki" ("Gentlemen Prefer Blondes", 1953) z Marilyn Monroe i "Przystanek autobusowy" ("The Bus stop", 1956), "Abbott i Costello lecą na Marsa" ("Abbott and Costello Go to Mars", 1953) obok Buda Abbotta, Lou Costello i Anity Ekberg. Potem otrzymywał nieco większe role w takich filmach jak "The Wild Women of Wongo" ("Dzikie Kobiety z Wongo", 1958). Pracował także w telewizji, pojawiając się jako gość programów rozrywkowych. 
W roku 1960 opuścił Hollywood i udał się do Włoch, aby zagrać postać wojownika Glaukosa w "Glaukos i królowa Amazonek" ("La regina delle Amazzoni") z udziałem Roda Taylora. Mimo że Fury nigdy nie pojawił się jako Herkules w filmie, zaistniał jako Maciste, Ursus i Glaukos w kilku popularnych produkcjach na początku lat 60. XX wieku.
Życie prywatne.
15 lipca 1959 ożenił się z Marceline Yvette Dubois.
Śmierć.
24 lutego 2023 zmarł w swoim domu w dzielnicy Woodland Hills w Los Angeles w wieku 94 lat.

</doc>
<doc id="3127066" url="https://pl.wikipedia.org/wiki?curid=3127066" title="Căuşeni">
Căuşeni



</doc>
<doc id="3127067" url="https://pl.wikipedia.org/wiki?curid=3127067" title="Pałac w Chorzeminie">
Pałac w Chorzeminie

Pałac w Chorzeminie - zabytkowy pałac we wsi Chorzemin w województwie wielkopolskim.
Wybudowany został w roku 1910 dla rodziny Daumów, właścicieli majątku Chorzemin i dóbr kiełpińskich. Łączy w sobie elementy stylów neogotyckiego i secesyjnego. Obok pałacu znajduje się park.

</doc>
<doc id="3127069" url="https://pl.wikipedia.org/wiki?curid=3127069" title="Cimişlia">
Cimişlia



</doc>
<doc id="3127076" url="https://pl.wikipedia.org/wiki?curid=3127076" title="Rejon Ocniţa">
Rejon Ocniţa



</doc>
<doc id="3127077" url="https://pl.wikipedia.org/wiki?curid=3127077" title="Donduşeni">
Donduşeni



</doc>
<doc id="3127078" url="https://pl.wikipedia.org/wiki?curid=3127078" title="Făleşti">
Făleşti



</doc>
<doc id="3127080" url="https://pl.wikipedia.org/wiki?curid=3127080" title="Floreşti">
Floreşti



</doc>
<doc id="3127081" url="https://pl.wikipedia.org/wiki?curid=3127081" title="Hînceşti">
Hînceşti



</doc>
<doc id="3127082" url="https://pl.wikipedia.org/wiki?curid=3127082" title="Şoldăneşti">
Şoldăneşti



</doc>
<doc id="3127083" url="https://pl.wikipedia.org/wiki?curid=3127083" title="Ştefan Vodă">
Ştefan Vodă



</doc>
<doc id="3127084" url="https://pl.wikipedia.org/wiki?curid=3127084" title="Teleneşti">
Teleneşti



</doc>
<doc id="3127085" url="https://pl.wikipedia.org/wiki?curid=3127085" title="Ocniţa">
Ocniţa



</doc>
<doc id="3127088" url="https://pl.wikipedia.org/wiki?curid=3127088" title="Coast to Coast (motoryzacja)">
Coast to Coast (motoryzacja)



</doc>
<doc id="3127092" url="https://pl.wikipedia.org/wiki?curid=3127092" title="Moja Alabama">
Moja Alabama

Moja Alabama – utwór Budki Suflera z albumu "Giganci tańczą" z 1986 roku. „Moja Alabama” przez dziesięć tygodni utrzymywała się na Liście Przebojów Programu Trzeciego, docierając do dziesiątego miejsca. Utwór ten został wykorzystany w filmie "Alabama".

</doc>
<doc id="3127095" url="https://pl.wikipedia.org/wiki?curid=3127095" title="Ibrahim Mahlab">
Ibrahim Mahlab

Ibrahim Mahlab (ar.: إبراهيم محلب, ur. 12 kwietnia 1949 w Kairze) – egipski przedsiębiorca i polityk, premier Egiptu od 1 marca 2014 do 19 września 2015.
Życiorys.
Z wykształcenia jest inżynierem budownictwa, do 1972 pracował w firmie Arab Constructors, dochodząc do stanowiska jej prezesa w 2001. Działał w Partii Narodowo-Demokratycznej, gdzie prawdopodobnie zasiadał w Wysokiej Radzie Politycznej, zajmującej się formułowaniem programu organizacji w sprawach społecznych, gospodarczych i politycznych. Od 2010 zasiadał w wyższej izbie parlamentu egipskiego.
Po zamachu stanu w Egipcie w lipcu 2013 wszedł do przejściowego rządu Hazima al-Biblawiego jako minister zakwaterowania, usług publicznych i rozwoju miast.
Na premiera Egiptu został desygnowany 25 lutego 2014 po nieoczekiwanej rezygnacji Hazima al-Biblawiego i całego jego gabinetu. Zapowiedział przywrócenie w Egipcie bezpieczeństwa i wewnętrznej stabilności oraz walkę z organizacjami terrorystycznymi, co ma przyciągnąć inwestorów zagranicznych.
Nominacja Mahlaba została przyjęta pozytywnie przez egipską elitę polityczną, ruch Tamarrud oraz przez media, opozycja zarzuca mu natomiast związki z krajową elitą biznesową oraz ze środowiskiem obalonego w 2011 autorytarnego prezydenta Husniego Mubaraka.
12 września 2015 premier Ibrahim Mahlab podał swój rząd do dymisji w związku z aferą korupcyjną w ministerstwie rolnictwa. Rezygnacja została przyjęta tego samego dnia przez prezydenta as-Sisiego.

</doc>
<doc id="3127096" url="https://pl.wikipedia.org/wiki?curid=3127096" title="Lista chorążych państw uczestniczących w Zimowych Igrzyskach Olimpijskich 2006">
Lista chorążych państw uczestniczących w Zimowych Igrzyskach Olimpijskich 2006

Lista przedstawia chorążych reprezentacji narodowych komitetów olimijskich uczestniczących w Zimowych Igrzyskach Olimpijskich w 2006 w Turynie, którzy nieśli flagi państwowe podczas ceremonii otwarcia igrzysk 10 lutego 2006.
Tradycyjnie jako pierwsza na stadion weszła Grecja, następnie ekipy państw w kolejności alfabetycznej według nazwy włoskiej, zaś ostatni gospodarz, czyli Włochy.

</doc>
<doc id="3127097" url="https://pl.wikipedia.org/wiki?curid=3127097" title="Durleşti">
Durleşti



</doc>
<doc id="3127098" url="https://pl.wikipedia.org/wiki?curid=3127098" title="Giurgiuleşti">
Giurgiuleşti



</doc>
<doc id="3127099" url="https://pl.wikipedia.org/wiki?curid=3127099" title="Olaneşti">
Olaneşti



</doc>
<doc id="3127100" url="https://pl.wikipedia.org/wiki?curid=3127100" title="Flaki (gmina Radłów)">
Flaki (gmina Radłów)

Flaki – osada w Polsce, położona w województwie opolskim, w powiecie oleskim, w gminie Radłów, w sołectwie Kolonia Biskupska.
W latach 1975–1998 miejscowość należała administracyjnie do województwa częstochowskiego.

</doc>
<doc id="3127103" url="https://pl.wikipedia.org/wiki?curid=3127103" title="Rudolf Ryndak">
Rudolf Ryndak

Rudolf Ryndak (ur. 21 czerwca 1896, zm. 1940 w Kijowie) – starszy posterunkowy Policji Państwowej, ofiara zbrodni katyńskiej.
Życiorys.
Syn Piotra. Pełnił funkcję starszego posterunkowego Policji Państwowej w Sanoku.
Po wybuchu II wojny światowej i agresji ZSRR na Polskę na terenach wschodnich II Rzeczypospolitej został aresztowany przez Sowietów. Jest wymieniony na liście wywózkowej 56 / 1-15 oznaczony numerem 2482. W 1940 został zamordowany w więzieniu NKWD w Kijowie przy ul. Karolenkiwskiej 17.
Jego nazwisko znajduje się na tzw. Ukraińskiej Liście Katyńskiej opublikowanej w 1994. Został pochowany na otwartym w 2012 Polskim Cmentarzu Wojennym w Kijowie-Bykowni.
Upamiętnienie.
18 kwietnia 2009, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzonych 21 Dębów Pamięci, w tym upamiętniający Rudolfa Ryndaka (zasadzenia dokonał Edward Ząbek, Komendant Powiatowy Policji w Sanoku).

</doc>
<doc id="3127108" url="https://pl.wikipedia.org/wiki?curid=3127108" title="Želimir Obradović">
Želimir Obradović



</doc>
<doc id="3127112" url="https://pl.wikipedia.org/wiki?curid=3127112" title="Michaił Dobkin">
Michaił Dobkin



</doc>
<doc id="3127114" url="https://pl.wikipedia.org/wiki?curid=3127114" title="Coast to Coast Street Rods">
Coast to Coast Street Rods



</doc>
<doc id="3127117" url="https://pl.wikipedia.org/wiki?curid=3127117" title="Chińczyk (powieść)">
Chińczyk (powieść)

Chińczyk (szw. "Kinesen") – powieść społeczno-kryminalna z 2008, autorstwa szwedzkiego pisarza Henninga Mankella. Jej polskie wydanie ukazało się w roku 2009 nakładem wydawnictwa WAB w tłumaczeniu Ewy Wojciechowskiej.
Fabuła.
Akcja rozpoczyna się w styczniu 2006. W odludnej wiosce Hesjövallen w Härjedalen zostają zamordowani prawie wszyscy mieszkańcy (w większości starcy). Ze sprawą przypadkowo związana jest Birgitta Roslin - wieloletni sędzia z Helsingborgu, która prowadzi w tej sprawie własne, równoległe z policyjnym, prywatne śledztwo (z ramienia policji zagadkę rozwiązują Vivi Sundberg i Erik Huddén). Ślady wskazują na udział w sprawie pewnego Chińczyka, co jest powodem wyjazdu Roslin do Pekinu. Tam poznaje twardą komunistkę, wierną ideałom Mao Zedonga - Hong Qui, a także jej brata, zwolennika kapitalistycznych reform - Ya Ru. W powieści istotny jest wątek rozliczeniowy - ze swoją przeszłością zmaga się pokolenie Roslin, w młodości związane z bardzo radykalnymi organizacjami maoistycznymi działającymi aktywnie w Szwecji. Retrospekcje sięgają też do Chin XIX wieku oraz Stanów Zjednoczonych tego okresu, do których sprzedawano porwanych chińskich robotników, by niewolniczo pracowali przy budowie linii kolejowych. Istnieją też nawiązania do współczesnej ekspansji chińskiej w Afryce.

</doc>
<doc id="3127118" url="https://pl.wikipedia.org/wiki?curid=3127118" title="Octodon">
Octodon



</doc>
<doc id="3127120" url="https://pl.wikipedia.org/wiki?curid=3127120" title="Arabski Superpuchar">
Arabski Superpuchar

Arabski Superpuchar (arab. "كأس السوبر العربية", ang. "Arab Super Cup") – coroczne klubowe rozgrywki piłkarskie dla zdobywców i finalistów Arabskiego Pucharu Mistrzów Klubowych i Arabskiego Pucharu Zdobywców Pucharów organizowane przez UAFA (ang. "UAFA – Union of Arab Football Associations", fr. "UAFA – Union des Associations de Football Arabe") w latach 1992-2001.
Historia.
Zapoczątkowany został w 1992 roku przez UAFA jako "Arabski Superpuchar". W rozgrywkach uczestniczyły zespoły, które zdobyli w poprzednim sezonie Arabski Puchar Mistrzów Klubowych lub Puchar Zdobywców Pucharów oraz finaliści tych rozgrywek. W turnieju 1992 uczestniczyło 4 drużyny: Wydad Casablanca (zdobywca Pucharu Mistrzów), Al-Hilal (Rijad) (finalista Pucharu Mistrzów), CO Casablanca (zdobywca Pucharu Zdobywców Pucharów) i Arab Contractors SC (finalista Pucharu Zdobywców Pucharów). Czwórka najlepszych zespołów systemem kołowym rozegrała miejsca na podium. Pierwszym zwycięzcą został Wydad Casablanca.
II i III edycja nie odbyła się.
W 2001 została rozegrana ostatnia edycja Pucharu, tak jak potem rozgrywki o Arabski Puchar Zdobywców Pucharów zostały połączone z Arabskim Pucharem Mistrzów Klubowych i przekształcone na Turniej księcia Faysala bin Fahada, a później na Arabską Ligę Mistrzów.

</doc>
<doc id="3127122" url="https://pl.wikipedia.org/wiki?curid=3127122" title="Petycja o Prawo">
Petycja o Prawo



</doc>
<doc id="3127123" url="https://pl.wikipedia.org/wiki?curid=3127123" title="Megatron (silnik)">
Megatron (silnik)

Megatron – marka silników używanych w Formule 1 w latach 1987–1988, w rzeczywistości będących silnikami BMW M12/13.
Historia.
W 1986 roku Jackie Oliver przekonał amerykańską firmę ubezpieczeniową United States Fidelity &amp; Guaranty (USF&amp;G) do sponsorowania jego zespołu Arrows. Jedną ze spółek zależnych USF&amp;G był Megatron, należąca do Johna Schmidta firma leasingująca komputery.
Pod koniec tego roku BMW wycofało się z Formuły 1 i Arrows, korzystający z silników tej marki, musiał znaleźć sobie nowe silniki. Schmidt namówił USF&amp;G na zakup starych, doładowanych czterocylindrowych jednostek BMW, które były następnie przygotowywane w Szwajcarii przez Heiniego Madera. Były to silniki o pojemności 1496 cm³, zdolne rozwinąć moc maksymalną 950 KM przy 11 800 rpm. Jednostki te otrzymały nazwę Megatron i napędzały Arrowsy A10 w 1987. W tym czasie Ligier był zmuszony poszukać nowego dostawcy z powodu nagłego wycofania się Alfy Romeo i wybrał silniki Megatron.
Arrows w 1987 spisywał się dobrze, kończąc sezon na szóstym miejscu w klasyfikacji konstruktorów. Ligier osiągał gorsze wyniki i zrezygnował z jednostek Megatron po sezonie.
Silniki Megatron napędzały Arrowsy A10B w roku 1988. Był to najbardziej udany sezon w historii Arrowsa, a brytyjski konstruktor zajął piąte miejsce w klasyfikacji. Pod koniec roku zabronione zostało stosowanie silników turbodoładowanych i w roku 1989 Arrows używał silników Coswortha.

</doc>
<doc id="3127125" url="https://pl.wikipedia.org/wiki?curid=3127125" title="Deklaracja Praw Człowieka i Obywatela">
Deklaracja Praw Człowieka i Obywatela



</doc>
<doc id="3127126" url="https://pl.wikipedia.org/wiki?curid=3127126" title="Deklaracja Praw Kobiety i Obywatelki">
Deklaracja Praw Kobiety i Obywatelki



</doc>
<doc id="3127128" url="https://pl.wikipedia.org/wiki?curid=3127128" title="Święty Anastazy">
Święty Anastazy

Zobacz też: Błogosławiony Anastazy

</doc>
<doc id="3127129" url="https://pl.wikipedia.org/wiki?curid=3127129" title="Jekatierina Łobyszewa">
Jekatierina Łobyszewa

Jekatierina Aleksandrowna Łobyszewa (ros Екатерина Александровна Лобышева; ur. 13 marca 1985 w Kołomnie) – rosyjska łyżwiarka szybka, dwukrotna medalistka olimpijska.
Kariera.
Pierwszy sukces w karierze Jekatierina Łobyszewa osiągnęła w 2006 roku, kiedy wspólnie z Jekatieriną Abramową, Warwarą Baryszewą, Galiną Lichaczową i Swietłaną Wysokową zdobyła brązowy medal w biegu drużynowym podczas igrzysk olimpijskich w Turynie. W startach indywidualnych była szósta w biegu na 1500 m i jedenasta na 1000 m. Na rozgrywanych cztery lata później igrzyskach w Vancouver była między innymi siódma w drużynie i jedenasta na 1500 m. Kolejny sukces osiągnęła na igrzyskach w Soczi w 2014 roku, gdzie Rosjanki w składzie: Olga Graf, Jekatierina Łobyszewa, Julija Skokowa i Jekatierina Szychowa zdobyły brązowy medal w biegu drużynowym. W swoim najlepszym indywidualnym występie była ósma na dystansie 1500 m. Nigdy nie zdobyła medalu mistrzostw świata, jej najlepszym wynikiem było czwarte miejsce w biegu drużynowym wywalczone podczas dystansowych mistrzostw świata w Heerenveen. Czwarte miejsce zajęła również na wielobojowych mistrzostwach Europy w Hamar w 2010 roku, przegrywając walkę o medal z Niemką Danielą Anschütz-Thoms. Wielokrotnie startowała w zawodach Pucharu Świata, odnosząc przy tym trzy zwycięstwa drużynowe. Najlepsze rezultaty osiągała w sezonie 2013/2014, kiedy była siódma w klasyfikacji końcowej 1500 m.

</doc>
<doc id="3127130" url="https://pl.wikipedia.org/wiki?curid=3127130" title="Św. Anastazy">
Św. Anastazy



</doc>
<doc id="3127133" url="https://pl.wikipedia.org/wiki?curid=3127133" title="Elmerina">
Elmerina

Elmerina Bres. – rodzaj grzybów z rzędu uszakowców ("Auriculariales "). W Polsce występuje tylko jeden gatunek. 
Systematyka i nazewnictwo.
Pozycja w klasyfikacji według Index Fungorum: "Auriculariaceae, Auriculariales, Auriculariomycetidae, Agaricomycetes, Agaricomycotina, Basidiomycota, Fungi".
Synonim naukowy: "Elmeria" Bres.

</doc>
<doc id="3127134" url="https://pl.wikipedia.org/wiki?curid=3127134" title="Pierre Denis Guibaut">
Pierre Denis Guibaut

Pierre Denis Guibaut "(również jako Piotr Guibaut)" (ur. 1740, zm. 1 marca 1830 we Lwowie) – francuski architekt tworzący w Galicji; związany twórczością ze Lwowem, pedagog.
Życiorys.
Uczył rysunku architektonicznego na Wydziale Sztuk Pięknych Uniwersytetu Lwowskiego, równocześnie pełnił funkcję inspektora budownictwa miejskiego. Zaprojektował oświetlenie lwowskich ulic, nadzorował prace związane z budową sieci ulic i dróg miejskich w miejscu wyburzanych murów miejskich i na terenach po niwelacji na przełomie XVIII i XIX wieku. Pomiędzy 1793 a 1796 mieszkał we własnej kamienicy przy ulicy Rutowskiego (obecnie ul. Teatralna 18) we Lwowie, należał do działającej we Lwowie loży masońskiej. Był właścicielem folwarku w Snopkowie, od jego nazwiska obecna ulica Stusa nosiła pomiędzy 1863 a 1871 nazwę Gibówka.
Dorobek architektoniczny.
Tworzył w stylu wczesnego klasycyzmu.

</doc>
<doc id="3127137" url="https://pl.wikipedia.org/wiki?curid=3127137" title="Japonia na Zimowych Igrzyskach Olimpijskich 1988">
Japonia na Zimowych Igrzyskach Olimpijskich 1988

Japonię na Zimowych Igrzyskach Olimpijskich 1988 reprezentowało 48 zawodników: trzydziestu siedmiu mężczyzn i jedenaście kobiet. Był to trzynasty start reprezentacji Japonii na zimowych igrzyskach olimpijskich.
Skład reprezentacji.
Narciarstwo alpejsie.
Kombinacja mężczyzn
Kombinacja kobiet
Saneczkarstwo.
(Mężczyźni) Dwójki
Kombinacja norweska.
Indywidualny mężczyzn
Konkurencje:
Drużyna mężczyzn
Konkurencje:

</doc>
<doc id="3127139" url="https://pl.wikipedia.org/wiki?curid=3127139" title="Uzdrowienie paralityka w Kafarnaum">
Uzdrowienie paralityka w Kafarnaum

Uzdrowienie paralityka w Kafarnaum − cud Jezusa dokonany podczas jego publicznej działalności w Galilei w osadzie Kafarnaum nad Jeziorem Tyberiadzkim, opisany w Ewangeliach synoptycznych.
Treść przekazu ewangelicznego.
Wszyscy trzej synoptycy umieszczają opis cudu w toku galilejskiej działalności Jezusa. Jezus, dla Łukasza "pełen mocy Pańskiej/Bożej", siedział, nauczając, jak to określa w sposób jednoznaczny tylko Marek − w domu (gr. ἐν οἴκῳ). Niespodziewanie jakieś osoby przyniosły sparaliżowanego człowieka. Marek podaje liczbę niosących, było ich czterech. W narracji Marka i Łukasza, dobroczyńcy napotkali na przeszkodę: tłum uniemożliwiający doniesienie chorego do samego Jezusa. Rozebrali więc dach i przez otwór spuścili paralityka, według Łukasza „w sam środek przed Jezusa”. Mateusz całkowicie zaniedbuje sprawę trudności i rozbiórki dachu. Dachy w typowej zabudowie starożytnego Kafarnaum były bardzo nietrwałe. Zrobione ze słomy i utwardzonej ziemi, reperowane były dosyć często, szczególnie po ustąpieniu opadów zimowych.
Jezus czując wiarę życzliwych paralitykowi osób, odpuścił mu grzechy. Uczeni w Piśmie, a u Łukasza również faryzeusze, posądzili Jezusa o bluźnierstwo. Chrystus, będąc Synem Bożym, czytał w ich myślach. Stawia pytanie zawierające alternatywę: łatwiej jest odpuścić człowiekowi grzechy czy go uzdrowić z choroby? Pokazując pełnię mocy Bożej, o której Łukasz wspomniał już wcześniej, nakazał uwolnionemu od grzechów paralitykowi zamanifestować, iż jest również wolny od swojej cielesnej niemocy. Jezus nakazuje zabranie łoża (gr. κράβαττος u Mk, κλίνη u Mt, κλινίδιον u Łk) i powrót do domu, co paralityk czyni natychmiast, u Łukasza oddając chwałę Bogu. Reakcją zebranych jest zdumienie, głosy pełne zachwytu, uwielbienie Boga.
Synopsa tekstów zawierających opis cudu.
Teksty w tabeli zostały zaczerpnięte z Biblii Tysiąclecia.
Interpretacja.
Paralityk nie wydaje się być najważniejszych bohaterem opowiadania. Są nimi raczej jego przyjaciele, którzy mimo zakazów rytualnych dotykają się go z miłości, oraz niedowierzający, a raczej nawet wrogo nastawieni faryzeusze. Dziwne postawienie sprawy przez Jezusa, jego pytanie, obnaża prawdę o tych drugich. Uzdrowienie chorego, stające się niejako potwierdzeniem władzy Jezusa do odpuszczania grzechów, godzi w instytucję świątyni. Tylko tam dostępowano łaski odpuszczania grzechów. Wyeliminowana zostaje konieczność składania ofiar ze zwierząt, jednej z rzeczy podstawowych w kulcie Narodu wybranego. Powodem oceny cudu, jako do tej pory nigdy niespotykanego, jest właśnie odpuszczenie grzechów. To przymiot Boga, Jezus objawia prawdę o sobie. Dla chrześcijan perykopa ta jest swego rodzaju wyzwaniem. Trzeba dbać o wiarę, pielęgnować ją, bo wiara przyzywa Boga do wkraczania w porządek natury i działania dla dobra człowieka.
Lokalizacja.
Mateusz i Marek wprost lokalizują całe wydarzenie w Kafarnaum, u Mateusza jest to "swoje" miasto, w odniesieniu to tego, co zostało powiedziane wcześniej w rozdz. 4,13: „Opuścił jednak Nazaret, przyszedł i osiadł w Kafarnaum nad jeziorem, na pograniczu ziem Zabulona i Neftalego”. Ta sama lokalizacja u Łukasza wynika z kontekstu: po wyjściu stamtąd zaraz napotyka celnika imieniem Lewi, a komora celna znajdowała się w miejscowości granicznej, w której też stacjonowały wojska pilnujące granicy, stąd również i obecność dowódcy-setnika.

</doc>
<doc id="3127140" url="https://pl.wikipedia.org/wiki?curid=3127140" title="Eichleriella">
Eichleriella

Eichleriella Bres. (skórkotrzęsak) – rodzaj grzybów z rodziny uszakowatych ("Auriculariaceae"). W Polsce występują trzy gatunki.
Systematyka i nazewnictwo.
Pozycja w klasyfikacji według Index Fungorum: "Auriculariaceae, Auriculariales, Auriculariomycetidae, Agaricomycetes, Agaricomycotina, Basidiomycota, Fungi".
Nazwę polską nadał Władysław Wojewoda w 1977 r. W wyniku zmian w taksonomii tego rodzaju w Polsce nie występuje już żaden jego przedstawiciel.

</doc>
<doc id="3127142" url="https://pl.wikipedia.org/wiki?curid=3127142" title="Skórkotrzęsak">
Skórkotrzęsak



</doc>
<doc id="3127143" url="https://pl.wikipedia.org/wiki?curid=3127143" title="Binding immunoglobin protein">
Binding immunoglobin protein

Binding immunoglobulin protein (BiP), także białko 78 kDa regulowane glukozą (glucose-regulated protein 78 kDa, GRP-78) lub białko 70 kDa szoku cieplnego 5 (HSPA5) – białko opiekuńcze należące do rodziny białek szoku cieplnego o masie cząsteczkowej 70 kDa (HSP70). W ludzkim organizmie kodowane jest przez gen HSPA5. Jest głównym białkiem chaperonowym występującym we wnętrzu siateczki śródplazmatycznej szorstkiej.
BiP uczestniczy w procesie translokacji tworzących się łańcuchów peptydowych z cytoplazmy do wnętrza RER, wiążąc się z domenami hydrofobowymi łańcucha peptydowego po jego wniknięciu do światła cysterny przez translokon. BiP zapewnia prawidłową konformację powstającego białka oraz przytrzymuje je we wnętrzu RER.

</doc>
<doc id="3127144" url="https://pl.wikipedia.org/wiki?curid=3127144" title="Kangur">
Kangur

Kangur ("Macropus") – rodzaj ssaka z podrodziny kangurów (Macropodinae) w obrębie rodziny kangurowatych (Macropodidae).
Zasięg występowania.
Gatunki należące do rodzaju "Macropus" są endemitami australijskiej krainy zoogeograficznej.
Morfologia.
Długość ciała samic 67,1–185,7 cm, długość ogona samic 44,3-84,2 cm, długość ciała samców 94,6–230,2 cm, długość ogona samców 42,5–109 cm; masa ciała samic 17–42 kg, samców 18–90 kg.
Systematyka.
Nazwa zwyczajowa.
We wcześniejszej polskiej literaturze zoologicznej dla określenia części gatunków rodzaju "Macropus" używane były nazwy zwyczajowe kangur, a także suwacz, kanguro. Ostatecznie w wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” rodzajowi nadano oznaczenie kangur.
Podział systematyczny.
W tradycyjnym ujęciu do rodzaju "Macropus" należały taksony zgrupowane w podrodzajach "Notamacropus" i "Osphranter" jednak badania genetyczne przeprowadzone w 2019 roku potwierdzają odrębność "Notamacropus" oraz "Osphranter" i podnoszą je do rangi rodzajów. Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="3127146" url="https://pl.wikipedia.org/wiki?curid=3127146" title="Pablo Eitel">
Pablo Eitel

Pablo Enrique Alberto Eitel Schmidt (ur. 11 kwietnia 1888 w Valparaíso, zm. 29 sierpnia 1972 w Santiago) – chilijski lekkoatleta, sprinter i płotkarz.
Podczas igrzysk olimpijskich w Sztokholmie (1912) odpadł w półfinale biegu na 110 metrów przez płotki, a na 100 i 200 metrów odpadł w eliminacjach.

</doc>
<doc id="3127149" url="https://pl.wikipedia.org/wiki?curid=3127149" title="Entocybe">
Entocybe

Entocybe T.J. Baroni, V. Hofst. &amp; Largent – rodzaj grzybów z rodziny dzwonkówkowatych ("Entolomataceae"). W Polsce występują dwa gatunki: "Entoloma nitida" (tzw. dzwonkówka niebieskawa) i "Entoloma turbida" (tzw. dzwonkówka srebrzystotrzonowa).
Systematyka i nazewnictwo.
Pozycja w klasyfikacji według Index Fungorum: "Entolomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".

</doc>
<doc id="3127153" url="https://pl.wikipedia.org/wiki?curid=3127153" title="Monaster Zaśnięcia Matki Bożej w Trechtymirowie">
Monaster Zaśnięcia Matki Bożej w Trechtymirowie

Trechtymirowski Monaster Zaśnięcia NMP, Klasztor zarubiniecki, prawosławny klasztor powstały w czasach ruskich, wzmiankowany w Latopisie Hipackim pod datami od 1096 do 1168. Pierwszym ze znanych z akt dziedzicem Trechtymirowa był starosta na Czerkasach i Kaniowie Ostafi Daszkiewicz. Umierając w 1535 przekazał monasterowi Pieczarskiemu w Kijowie Trechtymirów wraz z Zarubskim monasterkiem i z przyległymi obszarami. Zygmunt I zatwierdził tę darowiznę.
Król Stefan Batory w 1575 roku nakazał założyć przy klasztorze zarubskim szpital i przytułek dla żołnierzy weteranów (drugi założono przy kaplicy św. Trójcy na ul. Długiej w Warszawie). Król Zygmunt III Waza powtórzył polecenie Batorego i po jego wybudowaniu przeznaczył na jego utrzymanie dochód z przeprawy przez rzekę. Klasztor został zniszczony przez Turków w roku 1678. Przed 1741 rokiem został odbudowany przez Bazylianów. Spalony ponownie przez tłuszczę hajdamacką w czasach Konfederacji Barskiej w 1768.
Rysunek ruin klasztoru pozostawił Johann Heinrich Müntz w swoim dziele "Jana Henryka Müntza Podróże malownicze po Polsce i Ukrainie: (1781 – 1783)". W XIX wieku jeszcze widniały ruiny.

</doc>
<doc id="3127155" url="https://pl.wikipedia.org/wiki?curid=3127155" title="Sezon Grand Prix 1938">
Sezon Grand Prix 1938



</doc>
<doc id="3127156" url="https://pl.wikipedia.org/wiki?curid=3127156" title="Sezon Grand Prix 1939">
Sezon Grand Prix 1939



</doc>
<doc id="3127157" url="https://pl.wikipedia.org/wiki?curid=3127157" title="Sezon Grand Prix 1946">
Sezon Grand Prix 1946



</doc>
<doc id="3127159" url="https://pl.wikipedia.org/wiki?curid=3127159" title="Sezon Grand Prix 1947">
Sezon Grand Prix 1947



</doc>
<doc id="3127160" url="https://pl.wikipedia.org/wiki?curid=3127160" title="Sezon Grand Prix 1948">
Sezon Grand Prix 1948



</doc>
<doc id="3127161" url="https://pl.wikipedia.org/wiki?curid=3127161" title="Sezon Grand Prix 1949">
Sezon Grand Prix 1949



</doc>
<doc id="3127162" url="https://pl.wikipedia.org/wiki?curid=3127162" title="Federico Mueller">
Federico Mueller

Federico A. Mueller (ur. 9 września 1888 w miejscowości Antofagasta) – chilijski lekkoatleta, średniodystansowiec.
Podczas igrzysk olimpijskich w Sztokholmie (1912) odpadł w eliminacyjnym biegu na 800 metrów.

</doc>
<doc id="3127163" url="https://pl.wikipedia.org/wiki?curid=3127163" title="Suwacz">
Suwacz



</doc>
<doc id="3127164" url="https://pl.wikipedia.org/wiki?curid=3127164" title="Fabrizio Mioni">
Fabrizio Mioni

Fabrizio Mioni (ur. 23 września 1930 w Rzymie we Włoszech, zm. 8 czerwca 2020 w Los Angeles) – włoski aktor telewizyjny i filmowy.
Przerwał studia uniwersyteckie, gdy przyjął rolę sierżanta Turchi w filmie "Folgore Division" (1955) i natychmiast rozpoczął błyskotliwą karierę. W teatrze pracował z Luchino Visconti. 
20 czerwca 1961 w Orange County ożenił się z Mailą Nurmi i zamieszkał w Los Angeles. 

</doc>
<doc id="3127166" url="https://pl.wikipedia.org/wiki?curid=3127166" title="Leopoldo Palma">
Leopoldo Palma

Leopoldo E. Palma (ur. 13 marca 1891 w Santiago) – chilijski lekkoatleta, średniodystansowiec i płotkarz.
Podczas igrzysk olimpijskich w Sztokholmie (1912) nie ukończył biegu eliminacyjnego na 800 metrów. Palma pełnił na tych zawodach funkcję chorążego reprezentacji Chile.
W 1918 zwyciężył w biegu na 400 metrów przez płotki podczas nieoficjalnych mistrzostw Ameryki Południowej.

</doc>
<doc id="3127171" url="https://pl.wikipedia.org/wiki?curid=3127171" title="Grand Prix Włoch 1923">
Grand Prix Włoch 1923

Grand Prix Włoch 1923 – wyścig Grand Prix, odbywający się 9 września 1923 roku na torze Monza.
Zwycięzcą wyścigu został Carlo Salamano w samochodzie FIAT. W trakcie treningów śmiertelny wypadek miał Ugo Sivocci, w efekcie czego Alfa Romeo wycofała się z tego wyścigu.

</doc>
<doc id="3127173" url="https://pl.wikipedia.org/wiki?curid=3127173" title="Dos guitarras flamencas">
Dos guitarras flamencas

Dos guitarras flamencas en stereo (Dwóch gitarzystów flamenco w stereo) – pierwszy z trzech kolaboracyjnych albumów duetu Paco de Lucía i Ricardo Modrego.
De Lucía i Modrego spotkali się podczas pracy z José Greco, impresario i tancerzem flamenco. Podczas światowego tournée skomponowali oni większość materiału na LP. Kiedy ostatecznie wrócili do Madrytu, zaczęli namawiać lokalne wytwórnie płytowe do współpracy, ale bez sukcesu. Okazało się jednak, że ojciec Modrego zna Ricardo Fernándeza de la Torre pracującego w Philips Music doszło do kolaboracji.
Niestety nie byli w stanie sobie zapewnić czasu w studiu nagraniowym i byli zmuszeni do nagrywania w gorszych warunkach w domu Ricardo, ale odrzucili ten materiał. Sześć godzin po pozbyciu się taśmy muzycy otrzymali telefon by przyjść następnego dnia (11 lutego 1964) i podpisać dwuletnią umowę współpracy, która otworzyła drzwi do wielkiej kariery Paco.
Rejestrowanie materiału trwało dwa dni, sześć utworów na dobę, i jedynie na dwóch ścieżkach. W związku z ówczesnymi limitami w studiu, nie było żadnych cięć, co oznaczało, że każdy błąd, czy problem ze sprzętem nagraniowym powodował przymus ponownego zaczęcia procesu nagrywania od początku.
Urządzenia stereofoniczne były nadal nowinką techniczną, nie mając żadnego odtwarzacza stereo byli niezadowoleni z tego jak na ich monofonicznym sprzęcie płyta brzmi. Modrego był zmuszony wypożyczyć odpowiednią aparaturę do właściwego wydobycia dźwięków.

</doc>
<doc id="3127174" url="https://pl.wikipedia.org/wiki?curid=3127174" title="Muchomornica płacząca">
Muchomornica płacząca

Muchomornica płacząca ("Limacella guttata " (Pers.) Konrad &amp; Maubl.) – gatunek grzybów z rodziny muchomorowatych ("Amanitaceae").
Systematyka i nazewnictwo.
Pozycja w klasyfikacji: "Amanitaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" według Index Fungorum.
Po raz pierwszy takson ten zdiagnozował w 1793 roku Persoon nadając mu nazwę "Agaricus guttatus". Obecną, uznaną przez Index Fungorum nazwę nadali mu w 1949 roku Paul Konrad i André Maublanc, przenosząc go do rodzaju "Limacella".
Niektóre synonimy naukowe:
Nazwę polską nadał Władysław Wojewoda w 2003 r.. Czasami opisywana jest też jako muchomornica kroplista.
Morfologia.
Średnica 6–11 cm, u młodych owocników półkulisty, później stożkowaty, w końcu płaski z tępym garbem. Brzeg ostry. Powierzchnia podczas suchej pogodzie gładka, jedwabista, podczas wilgotnej śliska i błyszcząca. Kolor od silnie kremowej, przez jasno-ochrową i ochrow-obrązową do brązowo-ochrowej, Środek ciemniejszy.
Wąskie, wolne, białawe o gładkich ostrzach. Czasami występują na nich krople cieczy, które po wyschnięciu zmieniają barwę na oliwkowozieloną
Wysokość 8–15 cm, grubość 0,8–1,5 cm, walcowaty, pełny i twardy, o bulwiasto zgrubiałej podstawie. Posiada trwały zwisający pierścień, na którym znajdują się krople cieczy, po zaschnięciu przyjmujące oliwkowozielony kolor. Czasami jednak krople te nie występują. Powierzchnia nad pierścieniem jest biała, włókienkowata, pod nim biała i kosmkowato-włóknista.
Gruby, biały. Ma mączny smak i zapach.
Biały. Zarodniki elipsoidalne lub jajowate, gładkie, nieamyloidalne, o rozmiarach 4–5 × 3,5–4 μm.
Występowanie i siedlisko.
Występuje w Ameryce Północnej, Europie i Australii. W Polsce gatunek rzadki. Znajduje się na "Czerwonej liście roślin i grzybów Polski". Ma status V – gatunek narażony na wyginięcie. Znajduje się na listach gatunków zagrożonych także w Niemczech, Holandii, Szwecji, Finlandii, Słowacji, Czechach.
Rośnie na ziemi w liściastych i mieszanych lasach, często na obrzeżach dróg leśnych. Owocniki wytwarza od lipca do listopada.
Znaczenie.
Grzyb mikoryzowy. Grzyb jadalny, jednak nie zaleca się jego zbierania, gdyż łatwo można go pomylić z trującymi muchomorami. Nie powinien być zbierany również ze względu na rzadkie występowanie.

</doc>
<doc id="3127175" url="https://pl.wikipedia.org/wiki?curid=3127175" title="Limacella guttata">
Limacella guttata



</doc>
<doc id="3127177" url="https://pl.wikipedia.org/wiki?curid=3127177" title="Muchomornica kroplista">
Muchomornica kroplista



</doc>
<doc id="3127178" url="https://pl.wikipedia.org/wiki?curid=3127178" title="12 canciones de García Lorca para guitarra">
12 canciones de García Lorca para guitarra

12 canciones de García Lorca para guitarra (12 utworów autorstwa Garcíi Lorci na gitarę) – album w wykonaniu Paco de Lucía i Ricardo Modrego. To druga z trzech płyt nagranych przez ten duet.
Personel.
Paco de Lucía – gitara flamenco
Ricardo Modrego – gitara flamenco
Federico García Lorca – kompozytor

</doc>
<doc id="3127180" url="https://pl.wikipedia.org/wiki?curid=3127180" title="Monastyr trechtymirowski">
Monastyr trechtymirowski



</doc>
<doc id="3127187" url="https://pl.wikipedia.org/wiki?curid=3127187" title="Dymitr Tiomkin">
Dymitr Tiomkin



</doc>
<doc id="3127190" url="https://pl.wikipedia.org/wiki?curid=3127190" title="Windows Live SkyDrive">
Windows Live SkyDrive



</doc>
<doc id="3127199" url="https://pl.wikipedia.org/wiki?curid=3127199" title="Anastasija Nowosad">
Anastasija Nowosad

Anastasija Jurijiwna Nowosad (ukr. Анастасія Юріївна Новосад; ur. 8 maja 1993 w Równem) – ukraińska narciarka dowolna, specjalizująca się w skokach akrobatycznych.
Na arenie międzynarodowej pierwszy raz pojawiła się 27 lutego 2010 roku w Mińsku, zajmując szóste miejsce w zawodach Pucharu Europy. W 2013 roku zdobyła srebrny medal podczas mistrzostw świata juniorów w Valmalenco.
W Pucharze Świata zadebiutowała 15 stycznia 2012 roku w Mont Gabriel, gdzie zajęła 12. miejsce w skokach. Tym samym już w debiucie zdobyła pierwsze punkty. Na podium zawodów tego cyklu pierwszy raz stanęła 10 grudnia 2021 roku w Ruce, gdzie odniosła zwycięstwo. W zawodach tych wyprzedziła Chinkę Xu Mengtao i swą rodaczkę - Olhę Poluk. W sezonie 2021/2022 zajęła piąte miejsce w klasyfikacji generalnej skoków.
Podczas igrzysk olimpijskich w Soczi w 2014 roku zajęła 16. miejsce w skokach. Była też między innymi dziesiąta indywidualnie na mistrzostwach świata w Kreischbergu w 2015 roku oraz piąta w zawodach drużynowych podczas mistrzostw świata w Ałmaty w 2021 roku.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="3127200" url="https://pl.wikipedia.org/wiki?curid=3127200" title="Nadija Mochnaćka">
Nadija Mochnaćka

Nadija Mochnaćka (ukr Надія Мохнацька; ur. 18 października 1995 w Iwano-Frankiwsku) – ukraińska narciarka dowolna, specjalizująca się w skokach akrobatycznych, która starty w Pucharze Świata rozpoczęła w 2013 r. Występowała także w zawodach FIS Race oraz Pucharu Europy. Była uczestniczką zimowych igrzysk olimpijskich w Soczi w 2014 r.

</doc>
<doc id="3127201" url="https://pl.wikipedia.org/wiki?curid=3127201" title="Joselane Santos">
Joselane Santos

Joselane Santos (ur. 14 lipca 1984) – brazylijska narciarka dowolna, specjalizująca się w skokach akrobatycznych, która starty w Pucharze Świata rozpoczęła w 2014 r. Występowała także w zawodach Pucharu Północnoamerykańskiego oraz Pucharu Europy. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3127202" url="https://pl.wikipedia.org/wiki?curid=3127202" title="Kull Zdobywca">
Kull Zdobywca

Kull Zdobywca (ang. "Kull the Conqueror") – amerykański film przygodowy z 1997 roku w reżyserii Johna Nicolelli. 
Film nawiązuje do postaci Kulla Atlantydy z opowiadań Roberta E. Howarda, ale nie jest adaptacją żadnego z utworów literackich tego autora o tej postaci. Niektóre z wątków pasują jednak do howardowskiej powieści "Godzina smoka" oraz opowiadania "Feniks na mieczu". Bohaterem obu tych utworów nie jest jednak Kull, lecz Conan z Cymerii.
Opis fabuły.
Barbarzyński wojownik Kull rani w bitwie króla Valuzji. Jednak umierający władca wybacza mu przed śmiercią i czyni swoim następcą. Taki obrót sprawy nie wszystkim się podoba. Jeden ze spiskowców, który sam pragnie przejąć władzę budzi do życia kobietę-demona, która niegdyś władała Ziemią. Kull zakochuje się w pięknej kobiecie, nie zdając sobie sprawę z niebezpieczeństwa na jakie się naraża.

</doc>
<doc id="3127203" url="https://pl.wikipedia.org/wiki?curid=3127203" title="Doktor Jekyll i Panna Hyde">
Doktor Jekyll i Panna Hyde



</doc>
<doc id="3127204" url="https://pl.wikipedia.org/wiki?curid=3127204" title="Hanna Huśkowa">
Hanna Huśkowa

Hanna Andrejeuna Huśkowa (biał. Ганна Андрэеўна Гуськова; ur. 28 sierpnia 1992 w Mińsku) – białoruska narciarka dowolna, specjalizująca się w skokach akrobatycznych. Srebrna medalistka mistrzostw świata juniorów w Chiesa in Valmalenco, złota medalistka olimpijska z igrzysk w Pjongczangu.
Kariera.
Pierwszym ważnym sportowym wydarzeniem, na którym wystąpiła były przeprowadzone 31 marca 2005 roku w Czusowoju mistrzostwa Rosji - zajęła w nich 3. miejsce. W późniejszych latach występowała głównie w Pucharze Europy, a także w zawodach FIS. W 2007 roku wygrała rozgrywane w Raubiczy mistrzostwa Białorusi.
14 lutego 2009 roku miał miejsce jej debiut w Pucharze Świata, kiedy to na rozgrywanych w Moskwie zawodach sezonu 2008/2009 zajęła 24. miejsce; w tym samym roku wzięła także udział w mistrzostwach świata w Inawashiro, w których była czternasta. W kolejnych latach występowała również w Pucharze Europy (w sezonie 2009/2010 odniosła sześć zwycięstw z rzędu) i zawodach FIS, zaliczyła także jeden występ w pucharze północnoamerykańskim ("Nor-Am Cup"). W 2011 roku, na mistrzostwach świata w Deer Valley zajęła 9. miejsce.
W 2012 roku zdobyła srebrny medal na mistrzostwach świata juniorów w Chiesa in Valmalenco, na których uplasowała się za Chinką Quan Huilin oraz przed reprezentantką Stanów Zjednoczonych Kiley McKinnon. Dwa lata później wzięła udział w igrzyskach olimpijskich w Soczi, na których zajęła 21. miejsce. 
31 stycznia 2015 roku zaliczyła pierwsze podium w Pucharze Świata, kiedy to podczas rozgrywanych w Lake Placid zawodach sezonu 2014/2015 zajęła 3. miejsce, przegrywając jedynie z Australijką Renee McElduff i Rosjanką Wieroniką Korsunową; w tym samym roku zajęła także 6. miejsce na mistrzostwach świata w Kreischbergu. 16 grudnia 2017 roku, na rozgrywanych w Secret Garden zawodach sezonu 2017/2018 odniosła pierwsze zwycięstwo w Pucharze Świata pokonując Chinkę Xu Mengtao i Amerykankę Ashley Caldwell. Cały sezon 2017/2018 zakończyła na 2. miejscu w klasyfikacji skoków akrobatycznych, przegrywając z Xu Mengtao i wyprzedzając Rosjankę Kristinę Spiridonową.
W 2018 roku, na igrzyskach olimpijskich w Pjongczangu wywalczyła złoty medal pokonując reprezentantki Chińskiej Republiki Ludowej: Zhang Xin i Kong Fanyu.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="3127205" url="https://pl.wikipedia.org/wiki?curid=3127205" title="Apacze (film)">
Apacze (film)

Apacze (niem. "Apachen") - enerdowski film przygodowy typu western z 1973 roku.
Treść.
Meksyk, wiek XIX. Wódz Apaczów Ulzana, przypadkowo wykrywa spisek właścicieli kopalni miedzi, mający na celu eksterminację czerwonoskórych. Ulzanie nie udaje się jednak na czas ostrzec swoich współplemieńców, w wyniku czego Meksykanie otwierają ogień do bezbronnych Indian. Wódz poprzysięga z zemstę...

</doc>
<doc id="3127206" url="https://pl.wikipedia.org/wiki?curid=3127206" title="Afrikanische Strasse">
Afrikanische Strasse



</doc>
<doc id="3127207" url="https://pl.wikipedia.org/wiki?curid=3127207" title="Janina Kuzma">
Janina Kuzma

Janina Kuzma (ur. 17 września 1985 w Brisbane) – nowozelandzka narciarka dowolna, specjalizująca się w halfpipe'ie. W 2013 roku wystartowała na mistrzostwach świata w Voss, zajmując dziesiąte miejsce. Na rozgrywanych cztery lata później mistrzostwach świata w Sierra Nevada rywalizację ukończyła na ósmej pozycji. W międzyczasie zajęła piąte miejsce na igrzyskach olimpijskich w Soczi w 2014 roku. Najlepsze wyniki w Pucharze Świata osiągnęła w sezonie 2014/2015, kiedy to zajęła 14. miejsce w klasyfikacji generalnej, a w klasyfikacji half-pipe'u była druga. Występowała także w zawodach Pucharu Australijsko-Nowozelandzkiego oraz Pucharu Północnoamerykańskiego.

</doc>
<doc id="3127208" url="https://pl.wikipedia.org/wiki?curid=3127208" title="Darja Usanowa">
Darja Usanowa

Darja Usanowa-Klimina (ur. 6 września 1989 w Pawłodarze) – kazachska biathlonistka, która regularnie występuje na dużych imprezach światowych. Brała udział w Mistrzostwach Świata w Biathlomie w 2012 roku, Mistrzostwach Świata w Biathlonie w 2013 roku oraz w Zimowych Igrzyskach Olimpijskich 2014. Była także na Mistrzostwach Świata Juniorów w 2009 oraz 2010. Zdobywała kilkakrotnie punkty Pucharu Świata. W sezonie 2011/2012 została sklasyfikowana na miejscu 87, a w sezonie 2012/2013 na wyższej 58. pozycji.

</doc>
<doc id="3127209" url="https://pl.wikipedia.org/wiki?curid=3127209" title="Muzeum Ziemi Kozielskiej w Kędzierzynie-Koźlu">
Muzeum Ziemi Kozielskiej w Kędzierzynie-Koźlu

Muzeum Ziemi Kozielskiej w Kędzierzynie-Koźlu – muzeum położone w Kędzierzynie-Koźlu, jego siedzibą są pozostałości zespołu zamkowego w Koźlu.
Na zbiory muzeum składają się następujące ekspozycje:
Muzeum jest obiektem całorocznym, czynnym od wtorku do niedzieli. 
Pierwszym dyrektorem placówki był Bolesław Bezeg, od lutego do końca października 2019 r. funkcję dyrektora pełnił Jarosław Makowski. Obecnie obowiązki dyrektora muzeum pełni Izabela Migocz. 

</doc>
<doc id="3127210" url="https://pl.wikipedia.org/wiki?curid=3127210" title="Seestrasse">
Seestrasse



</doc>
<doc id="3127213" url="https://pl.wikipedia.org/wiki?curid=3127213" title="Kutschi">
Kutschi



</doc>
<doc id="3127214" url="https://pl.wikipedia.org/wiki?curid=3127214" title="Annalisa Drew">
Annalisa Drew

Annalisa Drew (ur. 28 maja 1993 w Lawrence) – amerykańska narciarka dowolna, specjalizująca się w halfpipe'ie.
W Pucharze Świata zadebiutowała 20 marca 2011 roku w La Plagne, zajmując siódme miejsce. Tym samym już w swoim debiucie zdobyła pierwsze pucharowe punkty. Na podium zawodów tego cyklu pierwszy raz stanęła 10 marca 2016 roku w Tignes, kończąc rywalizację na drugiej pozycji. W zawodach tych rozdzieliła na podium Maddie Bowman z USA i Francuzkę Marie Martinod. Najlepsze wyniki osiągnęła w sezonie 2016/2017, kiedy to zajęła 18. miejsce w klasyfikacji generalnej, a w klasyfikacji half-pipe'a była trzecia.
W 2014 roku wystartowała na igrzyskach olimpijskich w Soczi, gdzie zajęła dziewiąte miejsce w debiutującym halfpipe'ie. Na rozgrywanych rok wcześniej mistrzostwach świata w Voss także była dziewiąta. Podczas mistrzostw świata w Sierra Nevada w 2017 roku zajęła czwarte miejsce, przegrywając walkę o podium ze swoją rodaczką, Devin Logan. Taki sam wynik uzyskała na igrzyskach olimpijskich w Pjongczangu, tym razem przegrywając z inną reprezentantką USA, Britą Sigourney.

</doc>
<doc id="3127216" url="https://pl.wikipedia.org/wiki?curid=3127216" title="Julija Skokowa">
Julija Skokowa

Julija Igorjewna Skokowa (ros. Юлия Игоревна Скокова; ur. 1 grudnia 1982 w Jekaterynburgu) – rosyjska łyżwiarka szybka, brązowa medalistka igrzysk olimpijskich i mistrzostw świata.
Kariera.
Największy sukces w karierze Julija Skokowa osiągnęła w 2014 roku, kiedy wspólnie z Olgą Graf, Jekatieriną Łobyszewą i Jekatieriną Szychową zdobyła brązowy medal w biegu drużynowym podczas igrzysk olimpijskich w Soczi. W startach indywidualnych była między innymi piąta w biegu na 1500 m i ósma na dwukrotnie dłuższym dystansie. W tym samym roku była też czwarta na wielobojowych mistrzostwach świata w Heerenveen, przegrywając walkę o medal z Yvonne Nautą z Holandii. Wspólnie z koleżankami z reprezentacji czwarte miejsce zajęła również w biegu drużynowym podczas dystansowych mistrzostw świata w Heerenveen w 2012 roku. Kilkakrotnie stawała na podium zawodów Pucharu Świata, odnosząc przy tym jedno zwycięstwo drużynowe. Najlepsze wyniki osiągnęła w sezonach sezonie 2013/2014, kiedy była czwarta w klasyfikacji końcowej 1500 m. Zdobyła też złoty medal na 1000 m i brązowy w drużynie podczas Zimowej Uniwersjady w 2007 roku.

</doc>
<doc id="3127218" url="https://pl.wikipedia.org/wiki?curid=3127218" title="Bystre (osada w województwie dolnośląskim)">
Bystre (osada w województwie dolnośląskim)

Bystre – osada w Polsce położona w województwie dolnośląskim, w powiecie oleśnickim, w gminie Oleśnica.
W latach 1975–1998 miejscowość należała administracyjnie do województwa wrocławskiego.

</doc>
<doc id="3127220" url="https://pl.wikipedia.org/wiki?curid=3127220" title="Sabrina Cakmakli">
Sabrina Cakmakli

Sabrina Cakmakli (ur. 25 listopada 1994 w Immenstadt im Allgäu) – niemiecka narciarka dowolna, specjalizująca się w halfpipe'ie i slopestyle'u. W 2014 roku zajęła 14. miejsce w halfpipe'ie na igrzyskach olimpijskich w Soczi. Podczas rozgrywanych rok później mistrzostw świata w Kreischbergu zajęła piąte miejsce w tej samej konkurencji. Najlepsze wyniki w Pucharze Świata osiągnęła w sezonie 2014/2015, kiedy to zajęła 24. miejsce w klasyfikacji generalnej, a w klasyfikacji halfpipe'u była piąta.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="3127223" url="https://pl.wikipedia.org/wiki?curid=3127223" title="Folusz (powiat rawicki)">
Folusz (powiat rawicki)

Folusz – osada leśna w Polsce położona w województwie wielkopolskim, w powiecie rawickim, w gminie Rawicz.
W okresie Wielkiego Księstwa Poznańskiego (1815-1848) miejscowość wzmiankowana jako folwark Folusz należała do wsi mniejszych w ówczesnym pruskim powiecie Kröben (krobskim) w rejencji poznańskiej. Folusz należał do okręgu sarnowskiego tego powiatu i stanowił część majątku Sarnowko (dziś Sarnówka), którego właścicielem był wówczas (1846) podpułkownik Zakrzewski. Według spisu urzędowego z 1837 roku folwark Folusz liczył 29 mieszkańców, którzy zamieszkiwali dwa dymy (domostwa).
W latach 1975–1998 miejscowość należała administracyjnie do województwa leszczyńskiego.

</doc>
<doc id="3127226" url="https://pl.wikipedia.org/wiki?curid=3127226" title="Gaj (powiat sępoleński)">
Gaj (powiat sępoleński)

Gaj – osada leśna w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość administracyjnie należała do województwa bydgoskiego.

</doc>
<doc id="3127227" url="https://pl.wikipedia.org/wiki?curid=3127227" title="Reinickendorfer Strasse">
Reinickendorfer Strasse



</doc>
<doc id="3127228" url="https://pl.wikipedia.org/wiki?curid=3127228" title="Wieża w Newport">
Wieża w Newport

Wieża w Newport – ruiny kamiennej budowli znajdujące się w Newport w amerykańskim stanie Rhode Island, będące najprawdopodobniej podstawą XVII-wiecznego młyna. Budowla wykorzystywana jest przez zwolenników teorii pseudohistorycznych, twierdzących iż jest ona pozostałością osadnictwa prekolumbijskiego.
„Wieża” jest powszechnie interpretowana przez badaczy jako ruiny budowli z połowy XVII wieku, a młyny o podobnej konstrukcji znane są z terenu Wysp Brytyjskich. W trakcie przeprowadzonych na początku lat 50. XX wieku i w latach 2006-2008 prac wykopaliskowych odkryto liczne przedmioty związane z XVII-wiecznym osadnictwem angielskim na Rhode Island, takie jak fajki, guziki, gwoździe i resztki naczyń. W latach 90. przeprowadzone zostało datowanie radiowęglowe zaprawy, które wykazało datę między 1635 a 1698 rokiem. Zachował się dokument, wystawiony w 1677 roku przez gubernatora Rhode Island Benedicta Arnolda, z którego wynika iż kamienna budowla za jego czasów pełniła funkcję młyna.
Budowla pojawia się w teoriach z kręgu historii alternatywnej, gdzie interpretowana jest jako wzniesiona przez mieszkańców Starego Świata kolonizujących Amerykę przed Kolumbem. W latach 30. XIX wieku duński historyk Carl Christian Rafn jako pierwszy sformułował pogląd, iż budowla jest dziełem wikingów. Teza ta szybko się upowszechniła, stając się inspiracją dla poematu Henry’ego Wadswortha Longfellowa "The Skeleton in Armor" z 1840 roku. Inni przypisywali wzniesienie wieży Irlandczykom, Szkotom lub templariuszom, interpretując ją jako kościół, latarnię morską lub obserwatorium. Gavin Menzies twierdził, iż wieża podobna jest do latarni morskich w chińskiej prowincji Fujian i przypisywał jej wzniesienie członkom wyprawy Zheng He, która jego zdaniem na początku XV wieku dokonała opłynięcia globu ziemskiego.

</doc>
<doc id="3127229" url="https://pl.wikipedia.org/wiki?curid=3127229" title="Katia Griffiths">
Katia Griffiths

Katia Griffiths (ur. 4 sierpnia 1980) – hiszpańska narciarka dowolna, specjalizująca się w halpipie, która starty w Pucharze Świata rozpoczęła w 2009 r. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3127230" url="https://pl.wikipedia.org/wiki?curid=3127230" title="Schwartzkopffstrasse">
Schwartzkopffstrasse



</doc>
<doc id="3127232" url="https://pl.wikipedia.org/wiki?curid=3127232" title="Emma Lonsdale">
Emma Lonsdale

Emma Lonsdale (ur. 24 kwietnia 1984) – brytyjska narciarka dowolna, specjalizująca się w halfpipie, która starty w Pucharze Świata rozpoczęła w 2012 r. Występowała także w zawodach Pucharu Północnoamerykańskiego. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3127233" url="https://pl.wikipedia.org/wiki?curid=3127233" title="Eparchia Zwiastowania Najświętszej Maryi Panny w Ibadanie">
Eparchia Zwiastowania Najświętszej Maryi Panny w Ibadanie

Eparchia Zwiastowania Najświętszej Maryi Panny w Ibadanie – eparchia Kościoła maronickiego w Nigerii z siedzibą w Ibadanie. Jest podległa bezpośrednio Stolicy Apostolskiej. Została erygowana 13 stycznia 2014 roku przez papieża Franciszka jako egzarchat. Pierwszym egzarchą został Simon Faddoul, pełniący również funkcję wizytatora apostolskiego dla maronitów w Afryce Południowej. Od 28 lutego 2018 eparchia.

</doc>
<doc id="3127237" url="https://pl.wikipedia.org/wiki?curid=3127237" title="Jelizawieta Czesnokowa">
Jelizawieta Czesnokowa

Jelizawieta Andriejewna Czesnokowa (ros. Елизавета Андреевна Чеснокова; ur. 10 kwietnia 1996 w Triochgornym) – rosyjska narciarka dowolna, specjalizująca się w halfpipe'ie, która starty w Pucharze Świata rozpoczęła w 2013 r. Występowała także w zawodach FIS Race oraz Pucharu Północnoamerykańskiego. Była uczestniczką zimowych igrzysk olimpijskich w Soczi w 2014 roku, zajmując dziewiętnaste miejsce.

</doc>
<doc id="3127238" url="https://pl.wikipedia.org/wiki?curid=3127238" title="João da Silva (lekkoatleta)">
João da Silva (lekkoatleta)

João Batista Eugênio da Silva (ur. 22 sierpnia 1963 w João Pessoa) – brazylijski lekkoatleta specjalizujący się w biegach sprinterskich, uczestnik letnich igrzysk olimpijskich w Los Angeles (1984). 

</doc>
<doc id="3127240" url="https://pl.wikipedia.org/wiki?curid=3127240" title="Augustdor">
Augustdor

Augustdor – złota moneta wartości pięciu talarów wprowadzona do obiegu przez Augusta II.
Nazwa pochodzi z języka francuskiego ("August d'or") i znaczy "złoty August".
Bito również podwójne złote augustdory i półaugustdory.

</doc>
<doc id="3127243" url="https://pl.wikipedia.org/wiki?curid=3127243" title="Cmentarz wojenny nr 353 – Tęgoborze">
Cmentarz wojenny nr 353 – Tęgoborze

Cmentarz wojenny nr 353 – Tęgoborze – cmentarz wojenny z okresu I wojny światowej znajdujący się w miejscowości Tęgoborze, w gminie Łososina Dolna, w województwie małopolskim. Należy do okręgu X (Limanowa) Oddziału Grobów Wojennych C. i K. Komendantury Wojskowej w Krakowie. Jest jednym z 400 cmentarzy tego oddziału, z tego w okręgu limanowskim jest ich 36. 
Historia.
Front przechodził tędy dwukrotnie. W listopadzie 1914 wojska rosyjskie gen. Aleksieja Brusiłowa zajęły całe te tereny, nacierając na południe, w stronę Karpat. 7 grudnia dowodzona przez generała Svetozara Boroevića 3 Armia austro-węgierska przeszła do ofensywy i 11 grudnia jej jednostki wypierając armię rosyjską dotarły na przedpola Nowego Sącza.
Opis cmentarza.
Cmentarz wojenny w Tęgoborzy znajduje się na cmentarzu parafialnym i stanowi odrębną kwaterę w jego północno-zachodnim rogu, nad Jeziorem Rożnowskim. Położony jest na wysokości około 272 m, w odległości około 50 m od brzegów jeziora.
Jest to niewielki cmentarz na planie kwadratu, otoczony murkiem wykonanym z prostych betonowych słupków połączonych żelaznymi rurami. Wejście przez niewielką, żelazną furtkę. Na środku cmentarza znajduje się duży betonowy krzyż typu austriackiego (jednoramienny), na czołowej stronie którego zamontowano żeliwny, ażurowy krzyż, również typu austriackiego. Obok niego na murawie 5 niewielkich betonowych stel. Na dwóch z nich umieszczono niewielkie żeliwne krzyże austriackie i blaszane tabliczki z nazwiskami żołnierzy austriackich, na trzech podobne tabliczki i krzyże rosyjskie (dwuramienne). Cmentarz jest odnowiony i pielęgnowany. Wszystkie tabliczki znajdują się na południowo-zachodniej stronie krzyży.
Na zewnątrz cmentarza, przy jego ogrodzeniu zamontowana jest tabliczka informacyjna. Zamieszczony na niej opis podaje, że pierwotnie cmentarz zwrócony był w inną stronę, ku starej drodze. Po zaprzestaniu jej użytkowania stele i krzyż obrócono w kierunku nowej alei cmentarnej. Remont cmentarza przeprowadził w 2012 r. Urząd Gminy w Łososinie Dolnej przy współudziale środków Małopolskiego Urzędu Wojewódzkiego w Krakowie.
Na cmentarzu pochowano dwóch żołnierzy austriackich znanych z nazwiska (są one umieszczone na tabliczkach), na trzech 4 niezidentyfikowanych żołnierzy rosyjskich (napisy na ich tabliczkach: 2 Russiche Krieger, 1 Russiche Krieger).

</doc>
<doc id="3127244" url="https://pl.wikipedia.org/wiki?curid=3127244" title="Marian Galant">
Marian Galant

Marian Galant (ur. 8 stycznia 1955 w Węglińcu, zm. 26 lipca 2019 w Łodzi) – polski piłkarz występujący na pozycji obrońcy, zawodnik m.in. ŁKS Łódź, trener.
Przebieg kariery.
Galant przygodę ze sportem rozpoczął od trenowania lekkoatletyki w rodzinnym Węglińcu. Jego brat był reprezentantem kraju w biegach przez płotki. Piłki nożnej Marian uczył się w klubie GKS Węgliniec. W kolejnych latach występował w zespołach BKS Bolesławiec, Zagłębia Wałbrzych, a od 1975 ŁKS Łódź. W ekstraklasie wystąpił w barwach tych dwóch ostatnich klubów w 234 spotkaniach, w których zdobył 18 bramek. Karierę zakończył we Włókniarzu Pabianice. Rozegrał też wiele spotkań w juniorskiej i młodzieżowej reprezentacji Polski.
W 1998 jako członek drużyny oldbojów ŁKS zdobył mistrzostwo Polski. Przez wiele lat pracował jako trener, szkolił łódzkie zespoły Startu i Włókniarza, a także Górnika Łęczyca. W Łódzkim Klubie Sportowym zajmował się grupami młodzieżowymi. Jego wychowankami byli Adam Marciniak i Rafał Kujawa. Zajęcia z młodzieżą prowadził też w łódzkim MOSiR i Akademii Młodych Orłów.
Zmarł w wieku 64 lat. Pochowano go na cmentarzu na Zarzewie.

</doc>
<doc id="3127246" url="https://pl.wikipedia.org/wiki?curid=3127246" title="Spółdzielnia Mieszkaniowa „Osiedle Młodych” w Poznaniu">
Spółdzielnia Mieszkaniowa „Osiedle Młodych” w Poznaniu

Spółdzielnia Mieszkaniowa „Osiedle Młodych” w Poznaniu – największa spółdzielnia mieszkaniowa w Poznaniu i Wielkopolsce. Zarządza wielkim kompleksem mieszkaniowym zbudowanym na prawym brzegu Warty.
Osiedla składowe.
W skład Spółdzielni wchodzą osiedla:
Historia Rataj.
Wieś Rataje w 1253 roku nadali Poznaniowi prawem własności Książęta Wielkopolscy - Przemysław i Bolesław. Po kilkakrotnej zmianie właścicieli, dopiero w 1682 r. miasto przyjęło Rataje w posiadanie na stałe. Na początku XVIII w. wojna północna i zaraza morowa doszczętnie wyniszczyły Poznań oraz jego okolice. Opustoszałe Rataje zasiedlono niemieckimi osadnikami z Bambergu, zwanymi Bambrami. Przybysze okazali się świetnymi gospodarzami. Wkrótce zadomowili się wnosząc wiele nowego do miejscowej kultury. Zachowali własne malownicze stroje, obrzędy i pieśni, szybko uczyli się polskiej mowy i z biegiem lat, z pokolenia na pokolenie, coraz bardziej czuli się Polakami.
Po likwidacji fortyfikacji miejskich na początku XX wieku Poznań włączył okoliczne wsie. Rataje stały się dzielnicą miasta w 1924 r. Ich rolniczy charakter przetrwał okres międzywojenny i wojnę. Osiedlili się tu znakomici ogrodnicy bułgarscy.
Kiedy w 1953 roku zbudowano dzisiejszy most Królowej Jadwigi związał on bardziej Rataje z miastem. Największym wtedy budynkiem w tej dzielnicy była nowo zbudowana szkoła nr 14 dziś bardzo wiekowa wśród sylwetek bloków i zieleni. Pomysł na nową dzielnicę mieszkaniową obejmującą tereny dawnej wsi Rataje, a w późniejszym czasie Żegrze i Chartowo, zrodził się w połowie 1955r.
Historia Spółdzielni.
Powstała ona w 1958 roku jako Młodzieżowa Spółdzielnia Mieszkaniowa. Obecną nazwę nosi od 1965 roku. W latach 1960-65 Młodzieżowa Spółdzielnia Mieszkaniowa "Osiedle Młodych" połączyła się z Pracowniczą Spółdzielnią Mieszkaniową ,Przemysław”, Robotniczą Spółdzielnią Mieszkaniową "Pomet" oraz Spółdzielnią Mieszkaniową przy Zarządzie Zieleni Miejskiej.
Pierwsze inwestycje związane były z ulicą Bogusławskiego, Rutkowskiego i os. Wierzbak w dzielnicy Jeżyce. Rozbudowa powojennego Poznania w kierunku wschodnim skłoniła do zagospodarowania prawego brzegu Warty i w 1965r. Spółdzielni powierzono budowę i eksploatację nowych osiedli mieszkaniowych na Ratajach w dzielnicy Nowe Miasto.
Pierwsze budynki oddano do użytku na os. Piastowskim w 1968 r., a rok później na os. Jagiellońskim. Największy „boom” inwestycyjny to lata 70. Wtedy to pierwsi mieszkańcy wprowadzili się do bloków na os. Rzeczypospolitej. W 1971r. powstał pierwszy na tym terenie Dom Kultury „Na Skarpie”. W tych latach powstały również osiedla: Oświecenia, Powstań Narodowych, Bohaterów II Wojny Światowej, Armii Krajowej. W 1976 roku rozpoczęła się budowa os. Czecha Rusa i Tysiąclecia, a zakończyła się na os. Lecha. W latach 80. wysiłek inwestycyjny skupił się na górnym tarasie Rataj, tworząc os. Polan, Orła Białego i Stare Żegrze. Po roku 1989 w nowych warunkach ekonomiczno-finansowych w znaczny sposób została ograniczona budowa dalszych mieszkań. Nie oznaczało to jednak przerwania zaplanowanych inwestycji. Od 1995 powstawały nowe, ciekawsze architektonicznie budynki. Ostatnie inwestycje budowlane Spółdzielni to bloki mieszkalne oddane do użytku w 2001 roku.
Zasoby.
Obecnie Spółdzielnia zarządza 288 budynkami (w tym 94 lokali użytkowych) zlokalizowanymi na piętnastu osiedlach wyodrębnionych organizacyjnie i gospodarczo. Należy do niej ponad 36 tys. członków, a w jej zasobach mieszka ponad 73 tys. osób. Do Spółdzielni należy także 7 domów kultury, dom harcerza, 19 placówek - kluby, świetlice i harcówki oraz obiekty sportowe i rekreacyjne tj.: stadion (os. Rusa), strzelnica z broni pneumatycznej (os. Powstań Narodowych), kort tenisowy (os. Armii Krajowej), boiska do piłki plażowej (os. Piastowskie, Tysiąclecia), boiska wielofunkcyjne oraz stanica ,Gościraj”.
Codzienność Spółdzielni to przede wszystkim prawidłowa eksploatacja zasobów, realizacja bieżących remontów, dbałość o dobry stan finansowy, porządek, bezpieczeństwo oraz szeroka działalność kulturalna. Od początku funkcjonowania Spółdzielni właśnie ta sfera działalności była swego rodzaju fenomenem. Przez lata, przy udziale i wsparciu Spółdzielni, udało się stworzyć kilka ośrodków, wokół których skupiło się i tętni życie kulturalne mieszkańców. Obecnie kilkanaście domów kultury i klubów zapewnia bogatą ofertę kulturalną, sportową i artystyczną. Dużą popularnością cieszy się wśród młodzieży Piłkarska Liga Rataj, w której corocznie uczestniczy kilkuset młodych sportowców. Tradycją na skalę Poznania stały się również konkursy ,Gwary Poznańskiej”. Organizowane są również cykliczne imprezy plenerowe. Największą frekwencja cieszą się Dni os. Orła Białego –Stare Żegrze i Polan oraz Dni Rataj na os. Piastowskim. Spółdzielnia posiada również Stanicę Harcerską ,Gościraj” w Gościmiu k. Drezdenka „w sercu” Puszczy Nadnoteckiej.
Nagrody i wyróżnienia zdobyte w ostatnich latach.
- 2006 – Finalista Konkursu „Modernizacja Roku 2005” w kategorii Termorenowacja Elewacji Budynku.
- 2007 – VII miejsce w ogólnopolskim programie „Elita Zarządzania 2006” – Spółdzielczy Zarząd Roku w kategorii Spółdzielnie Mieszkaniowe.
Tytuł „Złotej Jubilatki“ przyznany przez Polskie Towarzystwo Mieszkaniowe za wybitne osiągnięcia w minionym półwieczu w rozwoju mieszkalnictwa, szczególnie w dziedzinach inwestycji, eksploatacji oraz samorządności i działalności społeczno-wychowawczej.
- 2007 – I miejsce w Rankingu Najlepszych Spółdzielni Mieszkaniowych województwa wielkopolskiego za rok 2007 przyznane przez „Grupę Media Partner“ (wydawca prasy wizerunkowej).
- 2008 – III miejsce w ogólnopolskim programie „Elita Zarządzania 2008” - Spółdzielczy Zarząd Roku w kategorii Spółdzielnie Mieszkaniowe.
- 2008 – wyróżnienie w konkursie Orły Polskiego Budownictwa pod patronatem Ministerstwa Infrastruktury w kategorii Zarządzanie Nieruchomościami.
- 2009 – Brązowy Orzeł w kategorii Zarządzanie Nieruchomościami w konkursie Orły Polskiego Budownictwa pod patronatem Ministerstwa Infrastruktury.
- 2010 – I miejsce w kategorii „spółdzielnie duże bez przychodu z inwestycji” w ogólnopolskim rankingu spółdzielni mieszkaniowych 2010 organizowanym przez miesięcznik „Domy Spółdzielcze”
- 2011 – laureat nagrody „Złoty Laur Spółdzielczości” przyznany przez Krajową Radę Spółdzielczą, honorowe wyróżnienie za działalność społeczno-kulturalną w ruchu spółdzielczym
- 2011- Brązowy Orzeł w kategorii Zarządzanie Nieruchomościami w konkursie Orły Polskiego Budownictwa pod patronatem Ministerstwa Infrastruktury.
- 2012 – I miejsce w kategorii „spółdzielnie duże bez przychodu z inwestycji” w ogólnopolskim rankingu spółdzielni mieszkaniowych 2011 organizowanym przez miesięcznik „Domy Spółdzielcze”
- 2013 – I miejsce w kategorii „spółdzielnie największe bez przychodu z inwestycji” w ogólnopolskim rankingu spółdzielni mieszkaniowych 2012 organizowanym przez miesięcznik „Domy Spółdzielcze”

</doc>
<doc id="3127248" url="https://pl.wikipedia.org/wiki?curid=3127248" title="Folusz (powiat pleszewski)">
Folusz (powiat pleszewski)

Folusz – wieś w Polsce położona w województwie wielkopolskim, w powiecie pleszewskim, w gminie Pleszew.
W latach 1975–1998 miejscowość administracyjnie należała do województwa kaliskiego.

</doc>
<doc id="3127250" url="https://pl.wikipedia.org/wiki?curid=3127250" title="Herb gminy Oleśnica">
Herb gminy Oleśnica



</doc>
<doc id="3127251" url="https://pl.wikipedia.org/wiki?curid=3127251" title="Herb gminy Oleśnica (województwo dolnośląskie)">
Herb gminy Oleśnica (województwo dolnośląskie)

Herb gminy Oleśnica przedstawia w tarczy herbowej dwudzielnej w pas w polu górnym czerwonym srebrny leżący półksiężyc, rogami w górę, z zaćwieczonym pośrodku takimż krzyżem łacińskim, osłoniętym po bokach dwoma położonymi ukośnie złotymi kłosami żyta. Nad rogami półksiężyca po gwieździe sześciopromiennej złotej. W polu dolnym złotym czarny orzeł Piastów dolnośląskich.
Godło herbowe pochodzi z pieczęci miasta Oleśnicy z 1310 roku, zostało uzupełnione o kłosy, niewystępujące w wizerunku napieczętnym.
W wersji uroczystej, zwanej Herbem Wielkim, herb umieszczono na zielonej planszy, nad tarczą umieszczono wstęgę czerwoną z napisem "GMINA OLEŚNICA GMINA", nad wstęgą zaś - mitrę książęcą złotą z czerwonym wyłożeniem i czerwonymi kamieniami. Tarcza herbowa podtrzymywana przez dwa wspięte lwy złote o czerwonych językach.
Herb ustanowiono uchwałą Rady Gminy nr 71/XVII/95 z 10 listopada 1995.

</doc>
<doc id="3127252" url="https://pl.wikipedia.org/wiki?curid=3127252" title="Cassius Marcellus Coolidge">
Cassius Marcellus Coolidge

Cassius Marcellus Coolidge (ur. w 1844 w Antwerp, zm. w 1934 w Nowym Jorku) – amerykański malarz i ilustrator, znany przede wszystkim z serii obrazów przedstawiających psy grające w pokera. Coolidge stworzył szesnaście prac o tej treści w okresie od ok. 1903 do połowy lat drugiej dekady XX w., na zamówienie firmy reklamowej Brown &amp; Bigelow. Obrazy te do dnia dzisiejszego są popularnym elementem popkultury i doczekały się licznych adaptacji.
Życiorys.
Urodził się na farmie w rodzinie kwakrów. Na początku l. 60. XIX w. opuścił rodzinny dom i rozpoczął karierę plastyczną, pierwotnie jako ilustrator czasopism.

</doc>
<doc id="3127253" url="https://pl.wikipedia.org/wiki?curid=3127253" title="Natalja Makagonowa">
Natalja Makagonowa

Natalja Andriejewna Makagonowa (ros. Наталья Андреевна Макагонова; ur. 15 lutego 1992 w Soczi) – rosyjska narciarka dowolna, specjalizująca się w halpipie, która starty w Pucharze Świata rozpoczęła w 2013 r. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3127254" url="https://pl.wikipedia.org/wiki?curid=3127254" title="General Bernardo O’Higgins">
General Bernardo O’Higgins

Base General Bernardo O’Higgins – całoroczna stacja polarna należąca do Chile, położona na Trinity Peninsula (Ziemia Grahama) na Półwyspie Antarktycznym. Została oficjalnie otwarta 18 lutego 1948 roku w obecności prezydenta Gabriela Gonzaleza Videli, jako jedna z pierwszych stacji na Antarktydzie.
Położenie.
Stacja znajduje się na niewielkim skalistym przylądku Legoupil pośród lodowych wybrzeży. W niewielkiej odległości od jej zabudowań znajduje się niemiecka stacja śledzenia satelitów GARS-O’Higgins.
Patronem stacji jest Bernardo O’Higgins, przywódca powstania, które pozwoliło Chile stać się niepodległym państwem.
Badania.
W stacji prowadzone są badania geologiczne, w szczególności nad związkami historii geologicznej Patagonii i Półwyspu Antarktycznego. Prowadzi się także badania fauny morskiej, zwłaszcza szkarłupni żyjących na dnie morskim w pobliżu stacji i pingwinów, których lęgowiska znajdują się w pobliżu. Długotrwała obecność człowieka w tym relatywnie odizolowanym miejscu daje także możliwości badania jego wpływu na środowisko.

</doc>
<doc id="3127255" url="https://pl.wikipedia.org/wiki?curid=3127255" title="Kamień z Dighton">
Kamień z Dighton

Kamień z Dighton – ważący 40 ton głaz pochodzący znad brzegu rzeki Taunton w Berkley w amerykańskim stanie Massachusetts. Pokryty jest tajemniczymi petroglifami, uważanymi przez badaczy za częściowe archeologiczne fałszerstwo. Obecnie umieszczony jest na ekspozycji w lokalnym muzeum.
Mimo iż na terenie Ameryki Północnej znane są podobne indiańskie petroglify, kamień z Dighton stał się przedmiotem pseudohistorycznych spekulacji, przypisujących autorstwo rysunków rzekomym prekolumbijskim odkrywcom Nowego Świata. Wiązano go z wikingami, mieszkańcami Półwyspu Iberyjskiego, a według Gavina Menziesa wykonali je Chińczycy z mającej opłynąć świat wyprawy Zheng He. Zdaniem naukowców są to autentyczne indiańskie petroglify, które zostały jednak w znacznym stopniu sfałszowane. W 1680 roku jeden z angielskich osadników, John Danforth, wykonał szkice pokrywających kamień rytów. Ilustracje Danfortha znacznie różnią się jednak od współcześnie znajdujących się na powierzchni kamienia petroglifów. Dało to podstawę to wysunięcia zarzutu, iż zwolennicy historii alternatywnej celowo „poprawiali” ryty.

</doc>
<doc id="3127256" url="https://pl.wikipedia.org/wiki?curid=3127256" title="Presidente Eduardo Frei Montalva">
Presidente Eduardo Frei Montalva

Base Eduardo Frei Montalva – całoroczna stacja polarna należąca do Chile, położona na Wyspie Króla Jerzego w archipelagu Szetlandów Południowych. Jest największą chilijską stacją polarną w Antarktyce. Stacją zarządzają Chilijskie Siły Powietrzne.
Położenie.
Stacja znajduje się nad Zatoką Maxwella na wolnym od lodu południowo-zachodnim krańcu wyspy. W niewielkiej odległości znajdują się stacje Bellingshausen, Escudero i Wielki Mur. Częścią bazy jest cywilne osiedle Villa Las Estrellas. Stacja posiada lotnisko (hiszp. "Teniente Rodolfo Marsh Martin Aerodrome") z pasem długości 1292 m, obsługujące loty międzykontynentalne. Patronem stacji jest prezydent Chile, Eduardo Frei Montalva.
Działalność.
Stacja powstała w 1969 roku, aby zastąpić stację Presidente Pedro Aguirre Cerda na Deception Island, zniszczoną przez wybuch wulkanu w 1967. Oprócz funkcji logistycznej, stacja od początku działalności prowadzi badania meteorologiczne. Morski klimat Wyspy Króla Jerzego sprawia, że temperatura zmienia się w ciągu roku od 2 do –10 °C. Ciśnienie powietrza najwyższe jest wiosną i jesienią, wiatry wieją przeważnie z zachodu i północnego zachodu. Niebo ponad stacją jest zachmurzone przez 70% dni w miesiącu.

</doc>
<doc id="3127257" url="https://pl.wikipedia.org/wiki?curid=3127257" title="Guillermo Mann">
Guillermo Mann

Base Dr. Guillermo Mann – letnia stacja polarna należąca do Chile, położona na przylądku Shirreff na Półwyspie Jana Pawła II na Wyspie Livingstona, w archipelagu Szetlandów Południowych.
Historia.
Stacja została założona w 1991 roku, w lecie 1996-97 w jej pobliżu powstały trzy budynki amerykańskie. Stacja znajduje się w pobliżu miejsca zatonięcia w 1819 r. hiszpańskiego statku "San Telmo". Patronem stacji jest chilijski przyrodnik Guillermo Mann z Uniwersytetu Chile. Nie należy mylić jej z opuszczonym chilijskim schronieniem na Półwyspie Antarktycznym, mającym tego samego patrona.
Działalność.
W stacji prowadzone są badania biologiczne, głównie zoologiczne. Stację obejmuje Szczególnie Chroniony Obszar Antarktyki nr 149 ("Cape Shirreff") o powierzchni 3,47 km2. Chroni on lokalną faunę i florę, w tym kolonie lęgowe uchatek antarktycznych i słoni morskich. Dziesięć gatunków ptaków morskich gnieździ się w tym obszarze, w tym pingwin maskowy i pingwin białobrewy. Florę reprezentują mchy, porosty i śmiałek antarktyczny.

</doc>
<doc id="3127259" url="https://pl.wikipedia.org/wiki?curid=3127259" title="Risopatrón">
Risopatrón

Refugio Luis Risopatrón – letnia stacja polarna należąca do Chile, położona na półwyspie Coppermine na Robert Island, w archipelagu Szetlandów Południowych.
Historia.
Bazę założyła Marynarka Wojenna Chile, później została ona przekazana Chilijskiemu Instytutowi Antarktycznemu. Patronem stacji jest chilijski geograf Luis Risopatrón, twórca mapy Antarktyki.
Położenie.
Stacja znajduje się 150 m od brzegu morza. W pobliżu niej rozciąga się Szczególnie Chroniony Obszar Antarktyki nr 112 ("Coppermine Peninsula"). Obejmuje on 0,9 km2 wyspy. Chroni on lokalną florę, w szczególności połać mchów o powierzchni 1,5 hektara. W obszarze tym gnieżdżą się także ptaki morskie, przede wszystkim petrelec olbrzymi. Stacja oferuje zakwaterowanie dla badaczy prowadzących prace w tym obszarze, w jej pobliżu dozwolone jest także rozstawianie namiotów.

</doc>
<doc id="3127260" url="https://pl.wikipedia.org/wiki?curid=3127260" title="Ripamonti">
Ripamonti

Refugio Julio Ripamonti – letnia stacja polarna należąca do Chile, położona na małej wyspie Ardleya, w Zatoce Maxwella u wybrzeża Wyspy Króla Jerzego, w archipelagu Szetlandów Południowych.
Historia.
Stacja składa się z dwóch małych zabudowań, Ripamonti I i II. Pierwsze zostało założone przez Chilijskie Siły Powietrzne w 1982, w 1988 zostało ono przekazane Chilijskiemu Instytutowi Antarktycznemu. Drugie zbudował niemiecki Instytut Alfreda Wegenera; w 1997 roku oddał je w zarząd chilijski. Patronem stacji jest chilijski architekt Julio Ripamonti Barros, twórca pierwszego budynku stacji polarnej "Soberanía" („Suwerenność”; obecnie: Capitán Arturo Prat).
Położenie.
Wyspę Ardleya, w tym stację Ripamonti, obejmuje swoim zasięgiem Szczególnie Chroniony Obszar Antarktyki nr 150 ("Ardley Island") opowierzchni 1,5 km2. W obszarze tym gnieździ się 11 gatunków ptaków morskich, w tym pingwiny z rodzaju "Pygoscelis", petrelec olbrzymi i oceannik żółtopłetwy. Florę reprezentuje 250 gatunków porostów i 130 gatunków mchów i wątrobowców. Około 50 m od Ripamonti I znajduje się argentyńskie schronienie Ballvé.

</doc>
<doc id="3127261" url="https://pl.wikipedia.org/wiki?curid=3127261" title="Park Hee-jin">
Park Hee-jin

Park Hee-jin (ur. 12 kwietnia 1979) – koreańska narciarka dowolna, specjalizująca się w halpipie, która starty w Pucharze Świata rozpoczęła w 2013. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3127263" url="https://pl.wikipedia.org/wiki?curid=3127263" title="Eliminacje Mistrzostw Europy w Piłce Nożnej 2016/Grupa F">
Eliminacje Mistrzostw Europy w Piłce Nożnej 2016/Grupa F

W Grupie F eliminacji do ME 2016 biorą udział następujące zespoły:
Wyniki.
Czas: CET

</doc>
<doc id="3127264" url="https://pl.wikipedia.org/wiki?curid=3127264" title="Szefostwo Służby Ruchu Lotniczego Sił Zbrojnych RP">
Szefostwo Służby Ruchu Lotniczego Sił Zbrojnych RP

Szefostwo Służby Ruchu Lotniczego Sił Zbrojnych RP – jednostka bezpośrednio podległa Dowódcy Generalnemu Rodzajów Sił Zbrojnych, centralny organ sprawujący specjalistyczny nadzór nad działalnością służby ruchu lotniczego w Siłach Zbrojnych RP. 
W swojej działalności sprawuje nadzór nad stosowaniem jednolitych procedur i standardów wyposażenia technicznego oraz wyszkolenia personelu zgodnie z normami ustalonymi przez NATO i ICAO w jednolitym systemie zarządzania ruchem lotniczym, który został przyjęty przez Rzeczpospolitą Polską
Szefostwo Służby Ruchu Lotniczego Sił Zbrojnych RP ściśle współpracuje z Urzędem Lotnictwa Cywilnego i współdziała z państwowym organem zarządzania ruchem lotniczym – Polską Agencją Żeglugi Powietrznej – i innymi organizacjami lotniczymi. Głównym celem współdziałania jest zapewnienie w czasie pokoju bezpieczeństwa ruchu lotniczego w polskiej przestrzeni powietrznej wszystkim jej użytkownikom i umożliwienie płynnego przejęcia zarządzania ruchem lotniczym przez Siły Zbrojne RP na wypadek wojny, stanu wojennego lub stanu wyjątkowego.
Historia utworzenia.
Szefostwo Służby Ruchu Lotniczego Sił Zbrojnych RP sformowane zostało na podstawie decyzji Ministra Obrony Narodowej z dnia 10 maja 2001 roku, Nr Pf40/Org./P-5; Działalność służbową rozpoczęło 1 stycznia 2002 roku. Jego zalążkiem był Oddział Służby Ruchu Lotniczego Dowództwa Wojsk Lotniczych i Obrony Powietrznej. Wyodrębnienie komórki ruchu lotniczego z Dowództwa i utworzenie samodzielnej jednostki stało się za sprawą Jednolitego Systemu Zarządzania Ruchem Lotniczym. 
Zadania Szefostwa Służby Ruchu Lotniczego Sił Zbrojnych RP.
Do podstawowych zadań szefostwa Szefostwa Służby Ruchu Lotniczego Sił Zbrojnych RP należy :

</doc>
<doc id="3127265" url="https://pl.wikipedia.org/wiki?curid=3127265" title="Yelcho (stacja antarktyczna)">
Yelcho (stacja antarktyczna)

Yelcho – letnia stacja polarna należąca do Chile, położona na Doumer Island, wyspie oddzielonej wąską cieśniną od większej Wiencke Island, w Archipelagu Palmera.
Historia.
Bazę założyła Marynarka Wojenna Chile, w 1986 została ona przekazana Chilijskiemu Instytutowi Antarktycznemu. Prowadzono w niej badania środowiska, w szczególności dotyczące aerozoli atmosferycznych. Przez pewien czas była nieużywana, ale 4 lutego 2015 została ponownie otwarta.
Nazwa stacji upamiętnia chilijski kuter "Yelcho", który w 1916 uratował członków ekspedycji Ernesta Shackletona z Elephant Island.
Położenie.
W pobliżu stacji znajduje się Szczególnie Chroniony Obszar Antarktyki nr 146 ("South Bay") o powierzchni 0,96 km2. Obszar ten chroni głównie faunę dna morskiego, które jest tu bardzo zróżnicowane, co pozwala na sąsiadowanie różnych środowisk, a także różnorodne ssaki morskie często wpływające do zatoki.

</doc>
<doc id="3127266" url="https://pl.wikipedia.org/wiki?curid=3127266" title="Teniente Arturo Parodi">
Teniente Arturo Parodi

Base Teniente Arturo Parodi Alister – letnia stacja polarna należąca do Chile, położona w Górach Ellswortha na Antarktydzie.
Położenie.
Stacja znajduje się w obszarze Patriot Hills, grupy nunataków wznoszących się ponad lodowce na Antarktydzie Zachodniej. Posiada lądowisko z pasem z niebieskiego lodu lodowcowego o długości 2500 m. Patronem stacji jest porucznik Arturo Parodi Alister, który brał udział w pierwszych chilijskich przelotach nad Antarktydą
Działalność.
W stacji prowadzone są głównie badania glacjologiczne.

</doc>
<doc id="3127275" url="https://pl.wikipedia.org/wiki?curid=3127275" title="Tetiana Czornowoł">
Tetiana Czornowoł

Tetiana Mykołajiwna Czornowoł, ukr. Тетяна Миколаївна Чорновол (ur. 4 czerwca 1979 w Kijowie) – ukraińska dziennikarka i działaczka społeczna, aktywistka Euromajdanu, posłanka do Rady Najwyższej.
Życiorys.
W 1996 związała się z nacjonalistyczną organizacją UNA-UNSO, później była jej sekretarzem prasowym. Na przełomie lat 2000–2001 uczestniczyła w protestach w ramach akcji skierowanej przeciw rządom prezydenta Łeonida Kuczmy (tzw. Ukraina bez Kuczmy), po jej zakończeniu i rozpoczęciu w 2001 przez UNA-UNSO rozmów z władzami porzuciła tę organizację. W latach 1998–2001 kierowała kijowskim centrum informacyjnym Czeczeńskiej Republiki Iczkerii. W 2001 ukończyła studia dziennikarskie w Międzynarodowym Instytucie Lingwistyki i Prawa w Kijowie. Pracowała jako dziennikarka m.in. pisma „Polityka i Kultura” oraz portalu „Obozrewatel”. Od 2010 związana z Kijowskim Instytutem Problemów Zarządzania. Podjęła także współpracę z gazetą internetową „Ukrajinśka prawda”.
Specjalizowała się w dziennikarstwie śledczym, podejmując tematykę korupcji na Ukrainie. Opisywała kwestię majątków i sposobów ich gromadzenia przez Wiktora Janukowycza, jego otoczenie i rodzinę. Jako pierwsza zajęła się sprawą zamieszkałej przez lidera Partii Regionów rezydencji Meżyhirja. W 2002 kandydowała do parlamentu z listy wyborczej Przeciw Wszystkim, a w 2012 w okręgu jednomandatowym z ramienia Batkiwszczyny. W 2013 w ramach obywatelskiego nieposłuszeństwa znalazła się w gronie osób protestujących na sesji stołecznej rady miejskiej przeciw jej dalszemu funkcjonowaniu mimo upływu kadencji – została wówczas ukarana grzywną.
Aktywnie uczestniczyła w antyrządowych protestach w ramach Euromajdanu, stając się jednym z ich przywódców. 25 grudnia 2013 została napadnięta przez grupę mężczyzn w pobliżu portu lotniczego Kijów-Boryspol – wyciągnięta z samochodu i następnie brutalnie pobita. Zdarzenie to wiele osób, w tym również Tetiana Czornowoł, powiązało z jej publiczną aktywnością.
W marcu 2014 objęła stanowisko pełnomocnika rządu ds. polityki antykorupcyjnej, zrezygnowała z tej funkcji w sierpniu tego samego roku m.in. z powodu śmierci męża. We wrześniu dołączyła do założycieli Frontu Ludowego, 4 września została doradcą ministra spraw wewnętrznych Arsena Awakowa, a 5 września żołnierzem batalionu „Azow”. W przedterminowych wyborach parlamentarnych w październiku 2014 uzyskała mandat deputowanej VIII kadencji, który wykonywała do 2019.
W lutym 2022 w trakcie inwazji Rosji na Ukrainę dołączyła do jednej z brygad zmechanizowanych. Brała m.in. udział w powstrzymaniu rosyjskich czołgów w rejonu browarskim.
Życie prywatne.
Jej mężem był Mykoła Berezowy, żołnierz batalionu „Azow”, który zginął 10 sierpnia 2014 pod Iłowajśkiem w trakcie bitwy z separatystami. Tetiana Czornowoł ma córkę i syna.
Odznaczenia.
Odznaczona Order „Za odwagę” III klasy (2019).

</doc>
<doc id="3127276" url="https://pl.wikipedia.org/wiki?curid=3127276" title="Nina Ragettli">
Nina Ragettli

Nina Ragettli (ur. 6 marca 1993 r.) – szwajcarska narciarka dowolna, specjalizująca się w halpipe'ie, która starty w Pucharze Świata rozpoczęła w 2012 r. Występowała także w zawodach Pucharu Europy i Pucharu Północnoamerykańskiego. Była uczestniczką zimowych igrzysk olimpijskich w Soczi w 2014 roku, zajmując 22. miejsce. W 2014 roku zakończyła karierę.

</doc>
<doc id="3127277" url="https://pl.wikipedia.org/wiki?curid=3127277" title="Karol Maciej Butkiewicz">
Karol Maciej Butkiewicz

Karol Maciej Butkiewicz (ur. 19 lipca 1928 w Radomiu, zm. 17 lutego 2014 w Warszawie) – polski farmaceuta i chemik, profesor doktor habilitowany.
Ukończył studia na Wydziale Chemii Uniwersytetu Warszawskiego, a następnie podjął pracę naukową na uczelni, otrzymał również stypendium niemieckiej Fundacji im. Aleksandra von Humboldta. Był autorem i tłumaczem wielu prac naukowych z dziedziny farmacji. Równolegle był pracownikiem, a następnie dyrektorem Instytutu Przemysłu Farmaceutycznego w Warszawie. Za swoją działalność naukową i pedagogiczną został odznaczony Złotym Krzyżem Zasługi i Krzyżem Kawalerskim Orderu Odrodzenia Polski.
Syn Ignacego i Natalii. Spoczywa na cmentarzu Powązkowskim w Warszawie.

</doc>
<doc id="3127278" url="https://pl.wikipedia.org/wiki?curid=3127278" title="Presidente Eduardo Frei">
Presidente Eduardo Frei



</doc>
<doc id="3127279" url="https://pl.wikipedia.org/wiki?curid=3127279" title="Eliminacje Mistrzostw Europy w Piłce Nożnej 2016/Grupa I">
Eliminacje Mistrzostw Europy w Piłce Nożnej 2016/Grupa I

W Grupie I eliminacji do ME 2016 biorą udział następujące zespoły:
W grupie tej gra również gospodarz Mistrzostw Europy - . Wynika to z faktu, że grupa ta jest pięciozespołowa, więc jedna drużyna musiałaby pauzować. W związku z tym reprezentacja Francji rozegra z drużynami pauzującymi mecze towarzyskie.
Wyniki.
Czas: CET

</doc>
<doc id="3127280" url="https://pl.wikipedia.org/wiki?curid=3127280" title="Czaszka z Calaveras">
Czaszka z Calaveras

Czaszka z Calaveras – sfałszowane szczątki prehistorycznego człowieka odnalezione rzekomo w 1866 roku w hrabstwie Calaveras w Kalifornii.
Czaszka miała zostać wykopana w lutym 1866 roku, w trakcie prac górniczych prowadzonych na południowy wschód od Sacramento, w znajdującej się pod pokładami lawy warstwie na głębokości 40 metrów. Przesłano ją następnie Josiahowi Whitneyowi, geologowi z Harvard University, który po przebadaniu tej skamieniałości uznał ją za autentyczną. Kopalne szczątki człowieka pochodzące z głębokich osadów plioceńskich miały potwierdzać tezę, iż kontynent amerykański jest zasiedlony co najmniej tak długo jak Azja i Europa.
W 1869 roku w lokalnej gazecie ukazała się informacja, iż robotnicy sfałszowali znalezisko, chcąc zażartować sobie z akademików. Całą sprawę wykpił Bret Harte w napisanym w 1899 roku satyrycznym wierszu "To the Pliocene Skull". W 1901 roku archeolog Frederick Ward Putnam z Peabody Museum stwierdził, iż czaszka należała do Indianina zmarłego w czasach historycznych i została skradziona z jakiegoś grobowca. Opublikowane w 1986 i 1992 roku wyniki datowania radiowęglowego potwierdziły, iż materiał kostny nie ma więcej niż 1000 lat.
Czaszka jest używana jako argumentu przeciwko teorię ewolucji przez niektórych reprezentantów kreacjonizmu, jako niby dowód na nierzetelność paleontologów, co za tym idzie, wiele innych skamieniałości człowiekowatych mogło być również oszustwami, co potwierdzałoby ich poglądy, że człowiek pochodzi od Boga.

</doc>
<doc id="3127282" url="https://pl.wikipedia.org/wiki?curid=3127282" title="Weisman Art Museum">
Weisman Art Museum

Weisman Art Museum (w skrócie WAM; pełna nazwa: Frederick R. Weisman Art Museum) – muzeum sztuki w Minneapolis założone w 1934 roku przy miejscowym uniwersytecie jako muzeum edukacyjne oraz publiczne.
Historia i działalność.
Powstanie muzeum związane jest z osobą przedsiębiorcy, filantropa i mecenasa sztuki Fredericka R. Weismana. Pierwotne muzeum powstało w 1934 roku dzięki inicjatywie ówczesnego rektora University of Minnesota Lotusa Coffmana jako University of Minnesota Art Museum. Mieściło się ono w kilku nieużywanych pomieszczeniach Northrop Auditorium. Od 21 listopada 1993 roku zbiory muzeum mieszczą się w budynku zaprojektowanym przez Franka Gehry'ego. Budowa nowego obiektu była możliwa dzięki przekazaniu przez Weismana donacji w wysokości 3 milionów dolarów na rzecz University of Minnesota. Muzeum eksponuje i objaśnia swoje dzieła sztuki poprzez umieszczenie ich w odpowiednich kontekstach kulturowych, społecznych i historycznych. Każdego roku organizowanych jest kilka dużych wystaw, a także sympozja, wycieczki po muzeum oraz imprezy specjalne, poświęcone zagadnieniom edukacyjnym.
Budynek.
W 1992 roku Frank Gehry został wybrany jako projektant budynku dla University of Minnesota Art Museum. W swym projekcie uwzględnił potrzeby muzeum oraz jego przyszłych użytkowników – studentów i pracowników uniwersytetu, dla których było istotne, aby nowy budynek był rozpoznawalny jako należący do świata sztuki a zarazem jako wyjątkowe miejsce na terenie kampusu uniwersyteckiego w Minneapolis. Budynek miał być przyjazny i dostępny dla studentów, pracowników uczelni, jak i zwiedzających muzeum. Gehry był zainteresowany stworzeniem takiej galerii, która byłaby wykwintna, ale zarazem nie przytłaczała swoją urodą dzieł sztuki, które miały być w niej eksponowane. Istotną częścią projektu Gehry'ego były materiały. Architekt jest znany z nietypowych materiałów w swoich projektach architektonicznych. Dla Muzeum im. Weismana wybrał stal nierdzewną, tę samą, z której produkuje się naczynia kuchenne i zlewozmywaki. Wykonane z niej lśniąca, odbijająca światło, bardzo trwała fasada nadała budynkowi niepowtarzalną tożsamość. Od strony zachodniej architekt użył natomiast czerwonej cegły, nadając bryle budynku wygląd urwistych skał wznoszących się nad brzegiem rzeki Missisipi. Konstrukcja muzeum od tej strony przypomina wysoką, nieregularną rzeźbę urozmaiconą oknami i świetlikami, będącymi źródłem naturalnego oświetlenia galerii, a zarazem dającymi zwiedzającym widok na rzekę, przedmieścia Minneapolis i budynki uniwersyteckie. Za swój projekt Gehry zdobył w 1991 roku prestiżową nagrodę Architecture Design Award. Architekt unikał określenia stylu, w jakim zaprojektował budynek muzeum. Jego prace są często kojarzone nie z architekturą, a z abstrakcyjną rzeźbą. Sam twórca wyjaśniał:
Rozbudowa.
W 2011 roku ukończono rozbudowę budynku muzeum o powierzchnię około 753 m², zaprojektowaną również przez Franka Gehry'ego. Muzeum, ponownie otwarte dla publiczności 2 października tego samego roku, niemal podwoiło powierzchnię swoich galerii umacniając tym samym swoją rolę centrum kulturowego Uniwersytetu, stanu Minnesota oraz odwiedzających go turystów.
Zbiory.
Sztuka publiczna.
University of Minnesota realizuje jeden z największych i najbardziej dynamicznych programów sztuki publicznej w kraju. Sztuka publiczna prezentowana jest w ponad trzydziestu miejscach na terenie całego kampusu, między innymi w wejściach do budynków i korytarzach, na dziedzińcach i placach. Zakres formalny prezentowanych dzieł sztuki rozciąga się od tradycyjnej rzeźby po ogrody oraz instalacje multimedialne. Niektóre z nich są interaktywne, inne – wyrazem dyskursu społecznego i politycznego, jeszcze inne upamiętniają osoby i wskazują na wydarzenia historyczne.
Amerykański modernizm.
Z nadejściem modernizmu na przełomie XIX i XX wieku, „nowość” została przyjęta jako pożądana zmiana jakościowa. Bycie nowym i nowoczesnym oznaczało odrzucenie konwencji, tradycji i przeszłości. Zaczęto cenić takie cechy jak indywidualizm, niepowtarzalność i osobistą ekspresję. Aby wyrazić siebie artyści wypracowali nowe i zróżnicowane środki wyrazu. Przed 1945 rokiem amerykańscy artyści dla osiągnięcia sukcesu musieli studiować lub żyć w Europie. Ten milczący wymóg przestał obowiązywać w czasie II wojny światowej, kiedy Nowy Jork stał się międzynarodowym ośrodkiem sztuki. Chociaż amerykańscy artyści czerpali inspirację i pomysły stylistyczne od ich europejskich odpowiedników, stworzyli swój własny język malarski. W zbiorach amerykańskiego modernizmu znajdują się największe na świecie kolekcje prac Marsdena Hartleya i Alfreda Maurera, jak również ważne dzieła ich współczesnych, jak Milton Avery, Lyonel Feininger i Georgia O’Keeffe.
Ceramika.
Weisman Art Museum posiada szczególnie bogatą kolekcję ceramiki, która obejmuje około 2000 wyrobów ceramicznych z różnych epok, miejsc geograficznych, kultur i stylów. Kolekcja ceramiki ukazuje różne sposoby, w jaki artyści, tak w przeszłości, jak i obecnie wykorzystywali i wykorzystują glinę do tworzenia dzieł sztuki, zarówno w ramach swojego czasu i kultury, jak i w zgodzie ze swymi indywidualnymi założeniami artystycznymi.
Tradycyjne meble koreańskie.
Kolekcja tradycyjnych koreańskiej mebli w muzeum imienia Weismana, jeśli chodzi o różnorodność i zasięg, nie ma sobie równych w Stanach Zjednoczonych, i jest być może bezkonkurencyjna poza Azją. Obejmuje ona około 200 mebli z czasów dynastii Joseon, 80 kamionek z czasów królestwa Silla, około 150 obrazów ludowych, drewniane miski i naczynia, oraz innych wyroby sztuki ludowej i rzemiosła. Kolekcja ta znalazła się w posiadaniu muzeum w 1988 roku jako dar Edwarda Reynoldsa Wrighta (syna). Podczas swego pobytu w Korei, a później w Japonii i San Francisco zgromadził on kolekcję tradycyjnych mebli koreańskich i elementów wyposażenia wnętrz, starając się przy tym, aby były w niej reprezentowane wszystkie style regionalne, wszystkie rodzaje drewna i wszystkie typy skrzyń. Jego kolekcja zawiera skrzynie do przechowywania odzieży męskiej i damskiej, tace stołowe, pudełka na dokumenty, przybory do pisania, biurka, szafki kuchenne, naczynia na ryż, pudełka przechowywania prezentów ślubnych, łóżka, komody, pudelka na lekarstwa i monety skrzynki, pudełka do makijażu i lustra, pudełka do tytoniu i na przybory do szycia, regały na książki oraz inne wyroby.
Garncarstwo ludu Mimbres.
Starożytny lud Mimbres zamieszkiwał pustynne doliny południowo-zachodniego Nowego Meksyku, tereny wzdłuż małych rzek płynących z okolicznych gór oraz niektóre regiony Arizony i północnego Meksyku. W stosunkowo krótkim okresie, od roku 850 do 1150 wyrabiał on dekoracyjne przedmioty ceramiczne, w tym czarno-białe miski. Tematyka graficzna ich wyrobów to polowanie, gry, taniec, pływanie, zwierzęta, stworzenia mitologiczne oraz wyobrażenia gór, chmur i roślin. Tematem malowanych przez Mimbres obrazów były również abstrakcyjne wzory, często określane jako geometryczne. Wiele z nich przypomina podobne wzory malowane na ceramice przez współczesnych Indian Pueblo. Około roku 1150 Mimbres opuścili swoje wioski udając się wraz ze swym dobytkiem w nieznanym kierunku. Archeolodzy nie znaleźli przyczyny jej masowej migracji.

</doc>
<doc id="3127284" url="https://pl.wikipedia.org/wiki?curid=3127284" title="Libercja okazała">
Libercja okazała

Libercja okazała ("Libertia chilensis" (Molina) Gunckel) – gatunek rośliny należący do rodziny kosaćcowatych ("Iridaceae" Juss.). Występuje naturalnie w Ameryce Południowej.
Rozmieszczenie geograficzne.
Rośnie naturalnie w Argentynie i Chile w regionach Maule, Biobío, Araukania, Los Ríos, Los Lagos, Aisén oraz Magallanes.
Biologia i ekologia.
Bylina. Preferuje zarówno stanowiska dobrze nasłonecznione, w półcieniu, jak i w pełnym cieniu. Występuje na obszarach wilgotnych – na bagnach, torfowiskach, w pobliżu cieków wodnych, jezior oraz na brzegach rzek. Rośnie na terenach z niemal stałymi opadami. Możliwe są krótkie okresy suszy, jednak zwykle nie trwają one dłużej niż 1 miesiąc w ciągu roku. Występuje na wysokości do 2000 m n.p.m. Występuje do 9. strefy mrozoodporności.
Roślina charakteryzuje się szybkim wzrostem. 
Zastosowanie.
Gatunek bywa uprawiany jako roślina ozdobna.

</doc>
<doc id="3127286" url="https://pl.wikipedia.org/wiki?curid=3127286" title="Mark Rowe">
Mark Rowe

Mark Rowe (ur. 28 lipca 1960) – amerykański lekkoatleta specjalizujący się w biegach sprinterskich. 

</doc>
<doc id="3127291" url="https://pl.wikipedia.org/wiki?curid=3127291" title="Jorinde Müller">
Jorinde Müller

Jorinde Müller (ur. 2 października 1993 r.) – szwajcarska narciarka dowolna, specjalizująca się w skicrossie, która starty w Pucharze Świata rozpoczęła w 2011 r. Występowała także w zawodach FIS Race oraz Pucharu Europy. Była uczestniczką igrzysk olimpijskich w Soczi w 2014 roku, zajmując 25. miejsce.

</doc>
<doc id="3127295" url="https://pl.wikipedia.org/wiki?curid=3127295" title="Ikem Billy">
Ikem Billy

Ikem Billy (ur. 25 stycznia 1964) – angielski lekkoatleta specjalizujący się w biegach średniodystansowych. 

</doc>
<doc id="3127299" url="https://pl.wikipedia.org/wiki?curid=3127299" title="Gare de Saint-Avre – La Chambre">
Gare de Saint-Avre – La Chambre

Gare de Saint-Avre - La Chambre – stacja kolejowa w Saint-Avre, w departamencie Sabaudia, w regionie Owernia-Rodan-Alpy, we Francji. 
Jest stacją Société nationale des chemins de fer français (SNCF), obsługiwaną przez pociągi TGV i TER Rhône-Alpes. 
Położenie.
Znajduje się na wysokości 448 m n.p.m., na km 198,081, na pomiędzy stacjami Épierre - Saint-Léger i Saint-Jean de Maurienne - Vallée de l'Arvan.

</doc>
<doc id="3127301" url="https://pl.wikipedia.org/wiki?curid=3127301" title="Angelico Lazzeri">
Angelico Lazzeri

Angelico Lazzeri OFM (ur. 7 kwietnia 1906 w Bibbienie, zm. 7 stycznia 1998 w Fiesole) – włoski franciszkanin, kapłan, Kustosz Ziemi Świętej w latach 1955-1957, wikariusz generalny zakonu (1967-1973).
Życiorys.
Angelico Lazzeri urodził się 7 kwietnia 1906 w Bibbienie w prowincji Arezzo, w rodzinie Angelo i Margherity zd. Micheli. W 1919 wstąpił do Kolegium Serafickiego w Giaccherino. Nowicjat rozpoczął 23 sierpnia 1921 w Fucecchio w toskańskiej Prowincji Stygmatów św. Franciszka Zakonu Braci Mniejszych. Tam też złożył pierwsze śluby zakonne 24 sierpnia 1922. Studia filozoficzno-teologiczne, przygotowujące do przyjęcia sakramentu kapłaństwa, odbył kolejno w Lukkce, Sienie i w Colleviti. Został wyświęcony 28 lipca 1929. W latach 1929-1932 studiował teologię na rzymskim Antonianum, otrzymując tytuł lektora generalnego teologii. Następnie wykładał w Sienie teologię dogmatyczną i patrologię. Pracował też w duszpasterstwie parafialnym. W 1949 mianowano go ministrem prowincjalnym. Urząd ten pełnił do 1952. W międzyczasie wizytował w imieniu generała zakonu Kustodię Górnego Egiptu w 1950.
W 1955 o. Lazzeri został wybrany Kustoszem Ziemi Świętej. Oficjalny ingres do bazyliki Bożego Grobu odbył się 8 grudnia 1955. Zainicjował wydawanie wewnętrznego periodyku informacyjnego dla braci z Kustodii, w ten sposób powstały "Acta Custodiae Terrae Sanctae". Do głównych przedsięwzięć jego mandatu należały starania o podjęcie prac restauracyjnych w bazylice Bożego Grobu w Jerozolimie oraz zabiegi o odbudowę bazyliki Zwiastowania w Nazarecie. Była to kontynuacja polityki prowadzonej przez jego poprzednika kustosza Giacinto Faccio. Za czasów urzędowania o. Lazzeriego klasztory Ziemi Świętej odwiedził minister generalny Augustin-Joseph Sépinski. Wizyta odbyła się w dniach 10-20 sierpnia 1956.
Podczas kapituły generalnej w 1957 o. Lazzeri został wybrany prokuratorem generalnym Zakonu Braci Mniejszych, odpowiedzialnym za sprawy ekonomiczne. Urząd ten pełnił do 1973. W latach 1967-1973 był również wikariuszem generalnym. W 1973 powrócił do prowincji macierzystej. W 1982 wybrano go gwardianem klasztoru w Sienie. W 1997 przeniesiony został do Fiesole, gdzie zmarł 7 stycznia 1998. Pogrzeb odbył się w Sienie. W egzekwiach wziął udział minister generalny Giacomo Bini oraz kard. Achille Silvestrini, prefekt Kongregacji ds. Kościołów Wschodnich. O. Lazzeri spoczął na cmentarzu zakonnym w Sienie.

</doc>
<doc id="3127303" url="https://pl.wikipedia.org/wiki?curid=3127303" title="Franzoesische Strasse">
Franzoesische Strasse



</doc>
<doc id="3127304" url="https://pl.wikipedia.org/wiki?curid=3127304" title="Gare de Montfort-sur-Meu">
Gare de Montfort-sur-Meu

Gare de Montfort-sur-Meu – stacja kolejowa w Montfort-sur-Meu, w departamencie Ille-et-Vilaine, w regionie Bretania, we Francji.
Jest stacją Société nationale des chemins de fer français (SNCF), obsługiwaną przez pociągi TER Bretagne.
Położenie.
Znajduje się na wysokości 42 m n.p.m., na 395,467 km linii Paryż – Brest, pomiędzy stacjami Breteil i Montauban-de-Bretagne.
Usługi.
Usługi kolejowe są prowadzone przez pociągi TER Bretagne, kursujące między Rennes, La Brohinière, Lamballe lub Saint-Brieuc.

</doc>
<doc id="3127306" url="https://pl.wikipedia.org/wiki?curid=3127306" title="Karol Hindemith">
Karol Hindemith

Karol Wilhelm Hindemith (ur. 12 września 1810 w Jaworze, zm. 19 lutego 1890 w Kaliszu) – polski drukarz niemieckiego pochodzenia, nakładca i księgarz. 
Życiorys.
Karol Wilhelm Hindemith urodził się w Jaworze na Śląsku i był synem Jana Karola Wilhelma oraz Eleonory z domu Mehwald. Po przybyciu do Kalisza w 1830 ożenił się z Joanną Charlottą z Breitów, która była bratanicą Joanny Zuzanny Mehwald, sukcesorki drukarni K. W. Mehwalda. Z pierwszą żoną, która zmarła 11 maja 1852 miał 9 dzieci, a z drugą Klarą z Fickertów, 1° voto Keil, którą poślubił w 1853, troje. Zmarł w Kaliszu 19 lutego 1890.
Działalność wydawnicza.
Hindemith zajmował się do 1835 kupiectwem oraz prowadzeniem oberży, ale od 1833 był równocześnie zarządzającym drukarnią Joanny Zuzanny Mehwald. Kiedy wspomnianą drukarnię nabyła jego żona i na sześć lat połączyła ją z drukarnią Piotra Karśnickiego i Wojciecha Koszewskiego, która istniała od 1830, zarządzał obydwoma. Kiedy od wdowy po Karśnickim w końcu 1844 kupił czwartą część jego udziału w drukarni, został jedynym właścicielem oficyny, a w późniejszym okresie około 1849 (?) odkupił od Koszewskiego także jego udział. W drukarni tłoczono druki urzędowe kaliskiej komisji wojewódzkiej oraz „Dziennik Urzędowy Województwa Kaliskiego”. W drukarni spółkowej od 1837 do 1843 odbijano „Neuer und alter astronomische und Haushaltungskalender...”oraz od 1837 do 1849 „Kalendarz domowy i gospodarski...”.
Ponadto tłoczył dla miejscowych szkół i towarzystw ich wiele wydawnictw, okolicznościowe wydawnictwa, druki liturgiczne łacińskie oraz utwory literackie, które tłoczył sporadycznie. Wydawał i drukował od 1870 nowo powstałe pismo „Kaliszanin”, a nawet przez krótki okres był w nim redaktorem odpowiedzialnym. Od 1871 do 1914, z wyjątkiem lat 1902 i 1903 była tłoczona w drukarni „Pamiatnaja kniżka Kalisskoj Guberni” oraz wychodziły z niej między innymi wydawnictwa urzędowe, np. "Spisok nnsdmnvm miestnostiam Kalisskoj Guberni..." (1881). Około 1884 jego syn Oswald (1855–1918) przejął drukarnię i prowadził ją wraz z litografią i stereotypią pod nazwiskiem ojca aż do sierpnia 1914, kiedy Niemcy zburzyli Kalisz. Hindemith uczestniczył w życiu społecznym miasta, a w 1850 wszedł do Rady Szczegółowej Sali Ochrony Małych Dzieci, którą zorganizowano w 1843 staraniem Rady Opiekuńczej Zakładów Dobroczynnych Powiatu Kaliskiego.

</doc>
<doc id="3127307" url="https://pl.wikipedia.org/wiki?curid=3127307" title="Gare de Saint-André-de-Corcy">
Gare de Saint-André-de-Corcy

Gare de Saint-André-de-Corcy – stacja kolejowa w Saint-André-de-Corcy, w departamencie Ain, w regionie Owernia-Rodan-Alpy, we Francji.
Została otwarta w 1866 r. przez Compagnie des chemins de fer de Paris à Lyon et à la Méditerranée (PLM). Dziś jest przystankiem kolejowym Société nationale des chemins de fer français (SNCF), obsługiwanym przez pociągi TER Rhône-Alpes.
Położenie.
Znajduje się na wysokości 297 m n.p.m., na km 27,442 linii Lyon – Bourg-en-Bresse, pomiędzy stacjami Mionnay i Saint-Marcel-en-Dombes.

</doc>
<doc id="3127309" url="https://pl.wikipedia.org/wiki?curid=3127309" title="Kochstrasse">
Kochstrasse



</doc>
<doc id="3127310" url="https://pl.wikipedia.org/wiki?curid=3127310" title="Runów">
Runów

Miejscowości w Polsce:

</doc>
<doc id="3127312" url="https://pl.wikipedia.org/wiki?curid=3127312" title="Gare de Villeneuve-sur-Yonne">
Gare de Villeneuve-sur-Yonne

Gare de Villeneuve-sur-Yonne – stacja kolejowa w Villeneuve-sur-Yonne, w departamencie Yonne, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi TER Bourgogne.
Położenie.
Znajduje się na wysokości 82 m .n.p.m., 126,958 km linii Paryż – Marsylia, pomiędzy stacjami Étigny - Véron i Saint-Julien-du-Sault.
Historia.
Stacja została otwarta w 1849 roku.

</doc>
<doc id="3127314" url="https://pl.wikipedia.org/wiki?curid=3127314" title="Javier Moracho">
Javier Moracho

Javier Moracho (ur. 18 sierpnia 1957 w Monzón) – hiszpański lekkoatleta specjalizujący się w krótkich biegach płotkarskich, trzykrotny uczestnik letnich igrzysk olimpijskich (Moskwa 1980, Los Angeles 1984, Seul 1988). Sukcesy odnosił również w skoku w dal.

</doc>
<doc id="3127315" url="https://pl.wikipedia.org/wiki?curid=3127315" title="Marco Arnolfo">
Marco Arnolfo

Marco Arnolfo (ur. 10 listopada 1952 w Cavallermaggiore) – włoski duchowny katolicki, arcybiskup Vercelli od 2014.
Życiorys.
Święcenia kapłańskie otrzymał 25 czerwca 1978 i został inkardynowany do archidiecezji turyńskiej. Był m.in. rektorem niższego seminarium, proboszczem w Orbassano oraz wikariuszem biskupim dla zachodniej części Turynu.
27 lutego 2014 papież Franciszek mianował go arcybiskupem metropolitą Vercelli. Sakry udzielił mu 11 maja 2014 metropolita Turynu - arcybiskup Cesare Nosiglia.
Paliusz otrzymał z rąk papieża Franciszka w dniu 29 czerwca 2014.

</doc>
<doc id="3127317" url="https://pl.wikipedia.org/wiki?curid=3127317" title="Runów (osada leśna w województwie mazowieckim)">
Runów (osada leśna w województwie mazowieckim)

Runów – osada leśna (gajówka) w Polsce położona w województwie mazowieckim, w powiecie piaseczyńskim, w gminie Piaseczno.
W latach 1975–1998 miejscowość administracyjnie należała do województwa warszawskiego.

</doc>
<doc id="3127318" url="https://pl.wikipedia.org/wiki?curid=3127318" title="Gare de Pouilly-sur-Loire">
Gare de Pouilly-sur-Loire

Gare de Pouilly-sur-Loire – przystanek kolejowy w Pouilly-sur-Loire, w departamencie Nièvre, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi TER Bourgogne.
Położenie.
Znajduje się na wysokości 177 m n.p.m., na km 214,004 linii Moret – Lyon, pomiędzy stacjami Tracy - Sancerre i Mesves - Bulcy.
Usługi.
Jest obsługiwany przez pociągi TER Bourgogne na trasie Cosne - Nevers.

</doc>
<doc id="3127319" url="https://pl.wikipedia.org/wiki?curid=3127319" title="Rosario Gisana">
Rosario Gisana

Rosario Gisana (ur. 14 kwietnia 1959 w Modica) – włoski duchowny katolicki, biskup Piazza Armerina od 2014.
Życiorys.
Święcenia kapłańskie otrzymał 4 października 1986 i został inkardynowany do diecezji Noto. Był m.in. wiceasystentem diecezjalnej Akcji Katolickiej, rektorem seminarium oraz wikariuszem biskupim ds. duszpasterskich.
27 lutego 2014 papież Franciszek mianował go ordynariuszem diecezji Piazza Armerina. Sakry udzielił mu 6 kwietnia 2014 biskup Noto - Antonio Staglianò.

</doc>
<doc id="3127323" url="https://pl.wikipedia.org/wiki?curid=3127323" title="Gare de Mionnay">
Gare de Mionnay

Gare de Mionnay – przystanek kolejowy w Mionnay, w departamencie Ain, w regionie Owernia-Rodan-Alpy, we Francji.
Został otwarty w 1866 r. przez Compagnie des chemins de fer de Paris à Lyon et à la Méditerranée (PLM). Dziś jest przystankiem kolejowym Société nationale des chemins de fer français (SNCF), obsługiwanym przez pociągi TER Rhône-Alpes.
Położenie.
Znajduje się na km 23,441 linii Lyon – Bourg-en-Bresse, pomiędzy stacjami Les Échets i Saint-André-de-Corcy.

</doc>
<doc id="3127329" url="https://pl.wikipedia.org/wiki?curid=3127329" title="Rutwica (osada w województwie zachodniopomorskim)">
Rutwica (osada w województwie zachodniopomorskim)

Rutwica – osada w Polsce położona w województwie zachodniopomorskim, w powiecie wałeckim, w gminie Wałcz.
W latach 1975–1998 miejscowość administracyjnie należała do województwa pilskiego.

</doc>
<doc id="3127332" url="https://pl.wikipedia.org/wiki?curid=3127332" title="Strategia wyjścia">
Strategia wyjścia

Strategia wyjścia – strategia likwidacji udziałów/akcji przeprowadzana przez fundusz venture capital lub fundusz private equity zgodnie z planem osiągnięcia jak najwyższego zwrotu.
Należą do niej: sprzedaż na rzecz inwestora branżowego, odpisy, spłata udziałów/akcji/pożyczek uprzywilejowanych, sprzedaż na rzecz innego inwestora kapitału podwyższonego ryzyka, sprzedaż na rzecz instytucji finansowej oraz sprzedaż w drodze oferty publicznej (łącznie z pierwszą ofertą publiczną).

</doc>
<doc id="3127333" url="https://pl.wikipedia.org/wiki?curid=3127333" title="Wuzu si">
Wuzu si

Wuzu si (Klasztor Piątego Patriarchy, ) – chiński klasztor buddyjski położony w prowincji Hubei. Jeden z najstarszych klasztorów szkoły chan w Chinach, założony przez Piątego Patriarchę chan Hongrena. Także znany jako Wuzuchan si - klasztor chan Piątego Patriarchy.
Historia klasztoru.
Klasztor ten został wybudowany w 654 roku, za panowania dynastii Tang. Założycielem klasztoru był Piąty Patriarcha chan - Hongren. Położony jest na Wschodniej Górze w powiecie Huangmei. Ponieważ góra ta ma kształt feniksa, nazywana jest także Górą Feniksa. Pierwotnie klasztor nosił nazwę Donsghan si (东山寺) - klasztor Wschodniej Góry. 
W klasztorze tym praktykowali zarówno Yuquan Shenxiu, twórca północnej szkoły chan, jak i Szósty Patriarcha chan - Huineng, twórca południowej szkoły chan. Z tego powodu mówi się o tym klasztorze, jako o "Światowym Domu Przodków".
Klasztor obecnie składa się z czterech głównych budynków, siedmiu mniejszych i kilku pawilonów.

</doc>
<doc id="3127337" url="https://pl.wikipedia.org/wiki?curid=3127337" title="Gérard Lelièvre">
Gérard Lelièvre

Gérard Lelièvre (ur. 13 listopada 1949 w Laval) – francuski lekkoatleta specjalizujący się w chodzie sportowym, trzykrotny uczestnik letnich igrzysk olimpijskich (Montreal 1976, Moskwa 1980, Los Angeles 1984).

</doc>
<doc id="3127338" url="https://pl.wikipedia.org/wiki?curid=3127338" title="Gerard Lelievre">
Gerard Lelievre



</doc>
<doc id="3127339" url="https://pl.wikipedia.org/wiki?curid=3127339" title="Yekaterina Shikhova">
Yekaterina Shikhova



</doc>
<doc id="3127340" url="https://pl.wikipedia.org/wiki?curid=3127340" title="Tomasz Konfederak">
Tomasz Konfederak

Tomasz Konfederak (pseudonim Konfi) – polski muzyk i dziennikarz muzyczny, gitarzysta, kompozytor, producent i manager, który ogólnopolską popularność zdobył jako lider zespołu popowego Ha-Dwa-O!.
Życiorys.
W latach 1996–2001 pracował jako dziennikarz muzyczny w wydawnictwie należącym do gitarzysty zespołu Niebiesko-Czarni Janusza Popławskiego, Professional Music Press (wydawca pism o charakterze branżowym: „Gitara i Bas”, „Świat gitary klasycznej i akustycznej”, „Gazeta Muzyczna”), na stanowisku Szefa Działu Fonograficznego i Redaktora.
Absolwent Uniwersytetu Gdańskiego na Wydziale Nauk Społecznych, a następnie Podyplomowego Studium Dziennikarstwa.
W 1999 roku wraz z Moniką Wierzbicką, aktorką Teatru „Syrena” w Warszawie, założył duet Ha-Dwa-O!, którego przez lata był liderem. Wraz z klawiszowcem, realizatorem dźwięku i producentem Bartkiem Wielgoszem (w późniejszym czasie związany z zespołem Kombii), napisał takie przeboje jak: „Zatrzymaj mnie, „Magia Światv, „Sen o samotności”, „Tylko bądź”, „Cud” i „Popatrz na mnie”. W rezultacie duet wydał cztery płyty długogrające dla firmy Sony Music Entertainment Poland.
W czasie aktywności scenicznej wraz z poetą Krzysztofem Cezarym Buszmanem oraz Bartkiem Wielgoszem, napisał piosenkę „Serce sercu” dla Wielkiej Orkiestry Świątecznej Pomocy. Utwór ukazał się na okolicznościowym singlu Fundacji Jurka Owsiaka. W nagraniu piosenki wzięli gościnnie udział: Artur Gadowski, Małgorzata Ostrowska, Tomasz Lipnicki, Ich Troje, Jarosław Janiszewski, gitarzysta Piotr Łukaszewski oraz basista Patryk Stachura.
Aranżował i wyprodukował piosenkę „Kiedy lato wraca” z repertuaru Andrzeja Rybińskiego (wokalista z tym utworem wystąpił w opolskich „Premierach” w 2002 roku), a także remix piosenki „Zostawiłeś” z repertuaru Fiolki Najdenowicz.
W roku 2005 był merytorycznym współtwórcą Magazynu Muzyków „TopGuitar”, przez kolejnych siedem lat piastując w nim stanowisko zastępcy redaktora naczelnego i szefa działu polskiego. Prowadził także dział recenzji w magazynie „TopDrummer”.
Współpracował z wokalistką o pseudonimie Soiree oraz z wokalistą Sławkiem Bieńkiem. W 2011 roku zachęcił wokalistkę Ha-Dwa-O! Weronikę Korthals do nagrania płyty etno-popowej Velevetka, w której połączono ludową muzykę kaszubską z elementami muzyki popowej.
W 2012 roku został managerem ds. artystycznych w gdańskiej Strefie Kibica UEFA Euro 2012. W 2013 roku rozpoczął współpracę z firmą New Line Music, której właścicielem jest wieloletni manager zespołu Ha-Dwa-O!, Przemysław Kuśmierski. Pełniąc rolę dyrektora artystyczno-repertuarowego wypromował zespół Kreuzberg, doprowadzając do wydania ich debiutanckiej płyty „Papierowy król”.
Wraz z Adamem Drywą założył Konfederak Management w gdyńskim „Rainbow Studio”, gdzie rozpoczął pracę nad drugim albumem wokalisty Piotra Salaty (wyd. Universal Music Polska), a także debiutanckim albumem wokalistki i gitarzystki Kasi Popowskiej.
Od 2012 roku jest współpracownikiem life-stylowego magazynu „Dolce Vita”, w którym odpowiada za dział muzyczny, obejmujący wywiady z gwiazdami i aktualności płytowe.

</doc>
<doc id="3127342" url="https://pl.wikipedia.org/wiki?curid=3127342" title="Ivan Skobrev">
Ivan Skobrev



</doc>
<doc id="3127345" url="https://pl.wikipedia.org/wiki?curid=3127345" title="Bułgarzy besarabscy">
Bułgarzy besarabscy

Besarabscy Bułgarzy (), Bułgarzy w Besarabii – największa diaspora narodu bułgarskiego, potomkowie przesiedleńców z ziem bułgarskich, którzy przybyli w międzyrzecze Prutu i Dniestru w przedziale chronologicznym – druga połowa XVIII wieku do mniej więcej połowy XIX wieku, w wyniku kilku wojen rosyjsko-tureckich na Bałkanach. Bułgarzy zostali osadzeni na tych terenach przez władze rosyjskie. Migracje te miały przede wszystkim charakter dobrowolny. Wtedy obszar południowej Besarabii (Budziak) znajdował się w granicach Turcji, a od roku 1812 cała Besarabia znalazła się w Imperium Rosyjskim. W okresie międzywojennym Besarabia należała do Rumunii, a następnie aż do 1991 roku do ZSRR, kiedy Besarabia znalazła się w granicach Mołdawii i Ukrainy. W okresie transformacji post-socjalistycznej Ukraina i Mołdawia zbudowała nową tożsamość narodową, obciążoną skomplikowanym dziedzictwem sowieckim, co negatywnie wpływa na etnokulturę Bułgarów.
Obecnie Bułgarzy besarabscy zamieszkują przede wszystkim południową część Besarabii, zwanej powszechnie Budziakiem, w granicach dwóch państw – Ukrainy oraz Mołdawii. Większa część besarabskich Bułgarów posiada obszar swojego zwartego osadnictwa po ukraińskiej stronie granicy. Nieformalną stolicą besarabskich Bułgarów jest miasto Bołgrad (bułg. Болград). W Mołdawii z kolei Bułgarzy ulokowani są przede wszystkim w rejonie taraklijskim, którego administracyjnym centrum jest miasto Taraklija (bułg. Тараклия). Zamieszkują samo miasto oraz 24 okoliczne wsie. Enklawą besarabskich Bułgarów należącą administracyjnie do rejonu taraklijskiego jest miasto Twardica (rum./mołd. Tvardița, ), do niedawna będące wsią. Dwa inne skupiska ludności bułgarskiej w Mołdawii znajdują się w Kiszyniowie oraz na obszarze Terytorium Autonomicznego Gagauzja ("Gagauz Yeri") – głównie wieś Kirsowo. Największymi natomiast skupiskami Bułgarów w Naddniestrzu, formalnie pozostającym częścią Mołdawii, są Parkany, w drugiej kolejności Bendery.
Bułgarzy w Besarabii zachowali do dnia dzisiejszego (w różnym stopniu) swój język ojczysty. Jest to zlepek różnych starych dialektów bułgarskich przyniesiony przez przesiedleńców z Półwyspu Bałkańskiego w XIX wieku z domieszką leksyki obcej, głównie rosyjskiej. Miejscowym dialektem posługują się częściej ludzie starsi niż młodzi, którzy preferują przede wszystkim język rosyjski. W przestrzeni publicznej (urzędy, banki, restauracje) dominuje ten ostatni. Na wsiach budziackich przetrwał także folklor, który w starej ojczyźnie (Bułgarii) jest już tylko echem historii. Niewiele za to przetrwało z tradycyjnej kuchni bułgarskiej. W swoich poglądach politycznych besarabscy Bułgarzy mocno odbiegają od Bułgarów w Bułgarii. Króluje głównie rusofilizm i nostalgia za ZSRR. Przejawem tego jest chociażby poparcie władz rejonu taraklijskiego dla referendum przeprowadzonego w sąsiedniej Gagauzji (po ratyfikowaniu przez władze Mołdawii w listopadzie 2013 roku umowy stowarzyszeniowej z Unią Europejską), które "de facto" było jednostronnym opowiedzeniem się za integracją z Rosją i przeciw Unii Europejskiej. W ojczyźnie swych przodków besarabscy Bułgarzy są różnie odbierani. O ile elity intelektualne widzą w nich integralną część swego narodu i są im życzliwe, to w odbiorze ogólnospołecznym nie brak opinii, że są to "de facto" już Rosjanie, którzy zabierają miejscowej ludności pracę, a więc nie są zbyt mile widziani. Pod względem religii Bułgarzy w Besarabii są najczęściej prawosławni, ale silna na tym terenie ekspansja różnych odłamów protestantyzmu, doprowadziła do pluralizmu religijnego. Po upadku ZSRR wyremontowano, odbudowano, lub zbudowano, wiele cerkwi, które w czasach komunistycznych były w ogromniej większości zamknięte, a wiele obiektów sakralnych zburzono.

</doc>
<doc id="3127346" url="https://pl.wikipedia.org/wiki?curid=3127346" title="Badania podstawowe">
Badania podstawowe

Badania podstawowe – prace eksperymentalne lub teoretyczne podejmowane przede wszystkim w celu zdobycia nowej wiedzy o podstawach zjawisk i obserwowalnych faktów bez nastawienia na bezpośrednie zastosowanie komercyjne (art. 4 ust. 2 pkt 1 Prawa o szkolnictwie wyższym i nauce ()).

</doc>
<doc id="3127347" url="https://pl.wikipedia.org/wiki?curid=3127347" title="Muzeum Regionalne w Głogówku">
Muzeum Regionalne w Głogówku

Muzeum Regionalne w Głogówku – muzeum położone w Głogówku. Placówka działa w ramach Miejsko-Gminnego Ośrodka Kultury w Głogówku i mieści się w pomieszczeniach głogówieckiego zamku.
Historia muzeum.
Historia głogówieckiego muzealnictwa sięga przełomu XIX i XX wieku, kiedy to historyk i kolekcjoner, baron Ernst von Woikowsky-Biedau zorganizował pierwsze muzeum w tzw. Gartenburgu. Kolekcja ta przetrwała do jego śmierci w 1912 roku. Wówczas wiele cennych eksponatów z niej trafiło do muzeów w Nysie, Gliwicach, Raciborzu i Bytomiu. Na reaktywację placówki trzeba było czekać szesnaście lat. W 1928 roku utworzono Heimatmuseum, powstałe z połączenia pozostałości kolekcji von Woikowskiego-Biedau ze zbiorami izby regionalnej. Jego dyrektorem został Josef Strecke, rektor tutejszej Szkoły Podstawowej, który pełnił tę funkcję do śmierci w 1935 roku. W 1932 roku zbiory muzeum wzbogaciły się o 3000 nowych eksponatów (obrazy, mapy, książki), stanowiących do tej pory pomoc dydaktyczną seminarium zakonu franciszkanów. Zbiory te przekazał dr Rhein. W 1932 roku zbioru muzeum przeniesiono do budynku bramnego głogówieckiego zamku, a w 1937 roku – do klasztornego Refektorium. Placówka pod kierownictwem nowego dyrektora, Alfreda Kosiana, działała do 1945 roku.
Do idei utworzenia muzeum w Głogówku powrócono dopiero w latach 70. XX wieku. Muzeum Regionalne powstało w 1975 roku z inicjatywy Towarzystwa Miłośników Głogówka. Zbiory umieszczono w czterech pomieszczeniach zamku dolnego. W 1977 roku w budynku bramnym otwarto Salę Rafała Urbana oraz przeprowadzono remont pomieszczenia dawnej biblioteki zamkowej, w której urządzono salę koncertową.
W latach 1976–1993 z inicjatywy Społecznego Komitetu Odbudowy i Zagospodarowania Zamku w Głogówku, przy placówce uruchomiono Muzeum Jana Cybisa (oddział Muzeum Śląska Opolskiego w Opolu). Ekspozycja prac artysty liczyła sobie 80 obrazów olejnych i ponad 800 rysunków i akwarel. W 1993 roku zbiory te przeniesiono do Opola.
Zbiory i ekspozycje.
Aktualnie w muzeum prezentowane są następujące ekspozycje:
Muzeum jest obiektem całorocznym, czynnym od poniedziałku do piątku. Wstęp jest płatny.

</doc>
<doc id="3127349" url="https://pl.wikipedia.org/wiki?curid=3127349" title="Copa Suruga Bank">
Copa Suruga Bank

Puchar Banku Suruga (hiszp. "Copa Suruga Bank", jap. "スルガ銀行チャンピオンシップ") – coroczne klubowe rozgrywki piłkarskie pomiędzy zdobywcą japońskiej J. League Cup oraz zdobywcą południowoamerykańskiej Copa Sudamericana organizowane przez CONMEBOL (hiszp. "Confederación Sudamericana de Fútbol") oraz Japan Football Association. Według danych z 2014 roku z 7 finałów 5 razy triumfował zwycięzca Pucharu Japonii, a 2 Copa Sudamericana.
Historia.
Zapoczątkowany został w 2008 roku przez CONMEBOL i Japan Football Association jako "Puchar Banku Suruga". W rozgrywkach uczestniczyły zespoły, które zdobyły Puchar Ligi Japońskiej oraz Copa Sudamericana. Mecz pomiędzy tymi zespołami zawsze odbywa się na stadionie Japonii i jest sponsorowany przez Suruga Bank. Gospodarzem jest stadion japońskiej drużyny który zdobył J. League Cup. Inauguracyjny mecz o Pucharu Banku Suruga został rozegrany 30 lipca 2008 roku w Osace na stadionie Nagai. Pierwszym zwycięzcą został argentyński Arsenal Sarandí który pokonał 1:0 Gamba Osaka.

</doc>
<doc id="3127353" url="https://pl.wikipedia.org/wiki?curid=3127353" title="Granica boliwijsko-chilijska">
Granica boliwijsko-chilijska

Granica boliwijsko-chilijska – granica międzypaństwowa, ciągnąca się przez Andy na długości 861 km od trójstyku z Peru na północy do trójstyku z Argentyną na południu.

</doc>
<doc id="3127356" url="https://pl.wikipedia.org/wiki?curid=3127356" title="Kenai (miasto)">
Kenai (miasto)



</doc>
<doc id="3127357" url="https://pl.wikipedia.org/wiki?curid=3127357" title="Grand Prix Niemiec 1939">
Grand Prix Niemiec 1939

Grand Prix Niemiec 1939, oficj. XII Großer Preis von Deutschland – trzeci wyścig Mistrzostw Europy w sezonie 1939 wyścigów Grand Prix. Pole position do wyścigu zdobył Hermann Lang, a zwycięzcą w deszczowych warunkach został Rudolf Caracciola w Mercedesie.
Tło i kwalifikacje.
Auto Union zgłosił do wyścigu pięć samochodów, a Mercedes-Benz – cztery. Fabryczny zespół Maserati wystawił dwa modele 8CTF i był to ich jedyny start w sezonie, a jedyny samochód Alfy Romeo należał do prywatnie zgłoszonego Raymonda Sommera. Zespół Schell zgłosił dwa Delahaye; tyle samo Maserati zgłosił Süddeutsche Renngemeinschaft. Ponadto prywatnie zgłosili udział Mazaud i Mandirola. Wskutek problemów z silnikami podczas Grand Prix Francji Mercedes próbował im zażegnać.
W odbywających się przy słonecznej pogodzie kwalifikacjach pole position z dużą przewagą zdobył Hermann Lang. Z pierwszego rzędu startowały trzy Mercedesy. Heinz Brendel w swoim debiucie wywalczył piąte pole startowe, pokonując Tazio Nuvolariego. W trakcie ostatniej sesji samochód Nuvolariego zaczął się palić, a Georg Meier wypadł z toru.
Wyścig.
Wyścig oglądało około 250 000–300 000 widzów. W przeciwieństwie do kwalifikacji w trakcie wyścigu pojawiła się mgła, a w niektórych miejscach toru padał deszcz.
Najlepiej wystartował Manfred von Brauchitsch, który na zakręcie Südkehre objął prowadzenie; za nim jechali Stuck, Lang i Caracciola. Jednakże szybko prowadzenie odzyskał Lang i po pierwszym okrążeniu prowadził z przewagą 28 sekund, przed von Brauchitschem, Müllerem, Caracciolą, Nuvolarim i Pietschem; w tym czasie Stuck i Sommer już odpadli z wyścigu, a Luigi Villoresi zjechał do boksów po nowe świece zapłonowe. Pietsch natomiast zaczął wyprzedzać rywali.
Po drugim okrążeniu Lang miał 40 sekund przewagi, ale na trzecim okrążeniu jego silnik uległ awarii i niemiecki kierowca zjechał do boksów, wycofując się. Do boksów po nowe świece zapłonowe zjechał także von Brauchitsch i prowadzenie objął Pietsch na Maserati. Wkrótce później jechał w jego samochodzie doszło do uszkodzenia hamulców i Pietsch zjechał na naprawę do boksów, oddając prowadzenie Nuvolariemu.
Alfred Neubauer nakazał Brendelowi zjechanie do boksów w celu przekazania samochodu Langowi, ale Brendel odmówił, i wykręcił jak dotychczas najlepszy czas okrążenia, wynoszący 10:28. Przed zakrętem Adenauer Brügge Pietsch wpadł w poślizg, a próbujący go ominąć Brendel wypadł z toru i zakończył rywalizację. W tym czasie zaczęło padać na całym torze i świece zapłonowe zaczęły powodować problemy u takich kierowców jak Meier i Pietsch. W wyścigu prowadził Nuvolari przed Müllerem i Caracciolą, który był jedynym kierowcą Mercedesa na torze (von Brauchitsch także się wycofał). Caracciola wkrótce potem awansował na drugie miejsce, pięć sekund za Nuvolarim. W tym czasie Villoresi wycofał się z powodu pękniętego zbiornika paliwa.
Po pięciu okrążeniach Nuvolari zjechał na minutowy pit stop w celu sprawdzenia silnika, dzięki czemu prowadzenie objął Caracciola. Na kolejnym okrążeniu Nuvolari zjechał do boksów ponownie w celu zatankowania i zmiany opon. W tym momencie kolejność wyścigu była następująca: Caracciola, Hasse, Müller, Nuvolari, Pietsch, Dreyfus, Meier, Joa, „Raph”, Mazaud and Mandirola. Na dziewiątym okrążeniu Caracciola zjechał na trwający minutę i 23 sekundy pit stop, podczas którego zatankowano jego samochód, wymieniono opony i świece zapłonowe. Po powrocie na tor spadł na trzecie miejsce. Pit stopy w wykonaniu Auto Uniona były szybsze (Hasse – 37 sekund, Müller – 44 sekundy) i Hasse prowadził z przewagą piętnastu sekund nad Müllerem. Za Caracciolą podążali Nuvolari, Pietsch, Meier i Dreyfus.
Deszcz zaczął się nasilać i Caracciola wkrótce później wyprzedził Müllera w walce o drugie miejsce. W samochodzie Meiera na zakręcie Fuchsröhre złamała się przednia zwrotnica i przednie koła zaczęły skręcać w różnych kierunkach, ale kierowca zdołał zatrzymać samochód bez uszkodzeń. Caracciola natomiast objął prowadzenie, a kiedy Hasse próbował kontratakować, wypadł z toru i zakończył wyścig. Na drugie miejsce awansował Müller ze stratą pół minuty do lidera, a trzeci, po problemach z silnikiem, był Nuvolari. Na 16 okrążeniu Nuvolari po raz drugi zjechał, aby uzupełnić paliwo. Pietsch natomiast dwukrotnie wpadał w poślizg i w sumie czterokrotnie zjeżdżał do boksów, ale mimo to jechał na czwartym miejscu.
Na 18 okrążeniu Caracciola zjechał na 18-sekundowy postój w celu uzupełnienia paliwa, ale po powrocie na tor nie stracił prowadzenia. Silnik w samochodzie Nuvolariego eksplodował i Włoch nie ukończył wyścigu. Müller także zjechał na krótki pit stop. Pod koniec wyścigu Caracciola ustanowił najszybsze okrążenie i wygrał Grand Prix Niemiec po raz szósty. Za Niemcem wyścig ukończyli Müller, Pietsch, Dreyfus, „Raph” i Mazaud.
Po wyścigu Uhlenhaut testował samochód Langa w celu znalezienia awarii, ale nie potrafił jej zlokalizować. W związku z tym Lang zażądał demontażu silnika na miejscu; okazało się, że przyczyną odpadnięcia z wyścigu był uszkodzony tłok.
Lista startowa.
"Na niebiesko zaznaczony kierowca rezerwowy."

</doc>
<doc id="3127360" url="https://pl.wikipedia.org/wiki?curid=3127360" title="Pałac w Gaju Małym">
Pałac w Gaju Małym

Pałac w Gaju Małym – zabytkowy pałac we wsi Gaj Mały w województwie wielkopolskim.
Pierwotny parterowy dworek z mansardowym dachem, zbudowany został w 1803 dla gen. Filipa Nereusza Raczyńskiego. W 1845 syn Filipa, Atanazy Raczyński wystawił w pobliżu dworku piętrowy, wysoko podpiwniczony pałac z tarasem na południowej fasadzie. Przebudowa z roku 1861 połączyła obydwa budynki trzykondygnacyjną wieżą bramną z bramą przejazdową. 
W latach 1862-1865 dodano wschodnią cylindryczną basztę narożną łącząca budynek pałacu z prostopadłym do niego skrzydłem mieszczącym galerię portetów. W tym samym czasie ujednolicono wizualnie dekorację elewacji używając form neogotyckich i neorokokowych (obramienia okien). W niszach elewacji galerii kopie rzeźb antycznych (Dionizos, Kora i Herakles). Nad bramą przejazdową rzeźba przedstawiająca Apolla.
Pałac otoczony niewielkim (5ha) parkiem krajobrazowym z aleją lipową. Pałac i park w znacznym stopniu zdewastowane. Obecnie w galerii kaplica z rokokowym ołtarzem z 1759, reszta pałacu zaniedbana, nieużywana.

</doc>
<doc id="3127361" url="https://pl.wikipedia.org/wiki?curid=3127361" title="João Campos">
João Campos

João Campos (ur. 22 września 1958 w Albufeirze) – portugalski lekkoatleta specjalizujący się w biegach średnio i długodystansowych, dwukrotny uczestnik letnich igrzysk olimpijskich (Moskwa 1980, Los Angeles 1984). 

</doc>
<doc id="3127363" url="https://pl.wikipedia.org/wiki?curid=3127363" title="Skrzyżowanie nad Zuzanką">
Skrzyżowanie nad Zuzanką

Skrzyżowanie nad Zuzanką – skrzyżowanie dróg w południowej części Wzgórz Strzelińskich (jedną z nich jest Średnia Droga), nad potokiem Zuzanka. Na skrzyżowaniu znajduje się węzeł szlaków turystycznych.

</doc>
<doc id="3127364" url="https://pl.wikipedia.org/wiki?curid=3127364" title="Helmut Kunz">
Helmut Kunz

Helmut Kunz (ur. 26 września 1910 w Ettlingen, zm. 23 września 1976 we Freudenstadt) – członek SS i dentysta. Przyznał się do podania znieczulenia dzieciom Goebblesa, zanim zostały zabite.
Młodość.
Kunz urodził się w Ettlingen w Niemczech. Początkowo studiował prawo, a dopiero później stomatologię. W 1936 roku otworzył praktykę dentystyczną i w tym samym roku wstąpił do SS.
Kariera w SS.
W 1939 roku Kunz został członkiem 3 Dywizji Pancernej SS „Totenkopf”. W 1941 roku został poważnie ranny, potem przydzielony do biura medycznego Waffen-SS w Berlinie jako młodszy asystent generalnego stomatologa. W końcu kwietnia 1945 roku został przydzielony do służby w Kancelarii Rzeszy. Był członkiem NSDAP od 1937 roku.
Zabójstwo dzieci Goebbelsów.
W przeciwieństwie do innych liderów III Rzeszy Joseph Goebbels postanowił pokazać swoje silne wsparcie dla Hitlera i w kwietniu 1945 roku przeprowadził się wraz z rodziną do bunkra położonego pod ogrodami kancelarii Rzeszy w Berlinie. Pierwszą pacjentką Kunza była Magda Goebbels.
27 kwietnia poprosiła go, aby pomógł w zabiciu jej dzieci. Z kolei 1 maja, Magda zadzwoniła do Kunza i poprosiła, by przyszedł do Vorbunkra. Gdy przybył, Magda poinformowała go, że Hitler nie żyje oraz że są grupy, które próbują przebić się przez sowieckie okrążenie i uciec, lecz ona i jej mąż zdecydowali, że nadeszła pora, by umrzeć. Magda i Joseph nalegali, by Kunz im pomógł. Według niego, zrobił dzieciom Goebbelsów zastrzyk z morfiny, którą otrzymał od doktora Ludwiga Stumpfeggera, aby dzieci nie były przytomne podczas podania kapsułek z cyjankiem.
Schwytanie i życie po wojnie.
Kunz powrócił do pracy. 2 maja został schwytany przez żołnierzy Armii Czerwonej wraz z dr. Wernerem Haasem i dwiema pielęgniarkami Erną Flegel i Liselotte Chervinską. Spędził dziesięć lat w sowieckiej niewoli, po czym powrócił do Münster. W 1955 roku były sierżant Waffen-SS i jeniec wojenny Harri Mengershausen, włączył Kunza w odpowiedzialność za śmierć dzieci Goebbelsów.
W swoich zeznaniach Kunz stwierdził, że zrobił dzieciom zastrzyk z morfiny, lecz to Magda Goebbels lub dr Ludwig Stumpfegger podali dzieciom kapsułki z trucizną. Jednakże zeznania Rochusa Mischa i Wernera Naumanna są sprzeczne z tym, co twierdzi Kunz. Misch i Naumann stwierdzili, że to doktor Stumpfegger przygotował i podał dzieciom specjalny napój zawierający substancje narkotyczne. Zrobił to, aby wprowadzić je w głęboki sen, a następnie Magda podała im kapsułki z cyjankiem.
Niemiecki sąd odrzucił możliwość skazania Kunza. On sam z kolei aż do śmierci prowadził praktykę dentystyczną, która cieszyła się uznaniem. Helmut Kunz zmarł w 1976 roku we Freudenstadt.

</doc>
<doc id="3127366" url="https://pl.wikipedia.org/wiki?curid=3127366" title="Słodki smak sukcesu">
Słodki smak sukcesu

Słodki smak sukcesu – amerykański film fabularny z 1957 roku w reżyserii Alexandra Mackendricka.
Fabuła.
Piszący o Broadwayu felietonista korzysta ze swej władzy w showbiznesie jak tylko może. Gdy młodsza siostra wpływowego felietonisty chce poślubić muzyka jazzowego jej brat podejmuje nieczyste działania.
Obsada.
i inni

</doc>
<doc id="3127368" url="https://pl.wikipedia.org/wiki?curid=3127368" title="Parafia św. św. Sergiusza i Hermana z Wałaamu w Nanwalek">
Parafia św. św. Sergiusza i Hermana z Wałaamu w Nanwalek



</doc>
<doc id="3127372" url="https://pl.wikipedia.org/wiki?curid=3127372" title="Granica argentyńsko-boliwijska">
Granica argentyńsko-boliwijska

Granica argentyńsko-boliwijska - granica międzypaństwowa, ciągnąca się długości 742 km od trójstyku z Chile na zachodzie, przez Altiplano, Yunga, Gran Chaco do trójstyku z Paragwajem na wschodzie.

</doc>
<doc id="3127374" url="https://pl.wikipedia.org/wiki?curid=3127374" title="Konstantin Pietrowski">
Konstantin Pietrowski

Konstantin Aleksandrowicz Pietrowski, ros. Константин Александрович Петровский (ur. w 1875 r. we wsi Krestinowo w powiecie kobryńskim, zm. ?) – rosyjski działacz narodowy w II Rzeczypospolitej, publicysta
W 1894 r. ukończył szkołę realną w Pińsku, a następnie instytut kolejniczy w Sankt Petersburgu. W okresie rosyjskiej wojny domowej przebywał w Kijowie. W 1921 r. powrócił do Pińska, gdzie został kierownikiem biura ds. parcelacji. W kolejnych latach założył firmę budowlaną. Jednocześnie zaangażował się w działalność rosyjskiego ruchu narodowego. Współorganizował miejscowy oddział Bractwa Rosyjskiej Prawdy. W 1928 r. przed wyborami parlamentarnymi brał czynny udział w agitacji za rosyjskim komitetem wyborczym. W 1930 r. uczestniczył w wyborach do rady miejskiej. Finansował pisma rosyjskie „Pod niebom Polesja. Organ russkoj mysli na Polesje” i „Pinskij gołos”. Pisał też do nich artykuły polityczno-społeczne. Od 1934 r. stał na czele miejscowego oddziału Rosyjskiego Komitetu Dobroczynnego. Pod koniec grudnia 1940 r. został aresztowany przez NKWD. Po procesie skazano go na karę 5 lat łagrów. Dalsze jego losy są nieznane.

</doc>
<doc id="3127376" url="https://pl.wikipedia.org/wiki?curid=3127376" title="Muzeum Regionalne w Oleśnie">
Muzeum Regionalne w Oleśnie

Oleskie Muzeum Regionalne im. Jana Nikodema Jaronia w Oleśnie – muzeum położone w Oleśnie, noszące imię Jana Nikodema Jaronia – poety i dramatopisarza, powstańca śląskiego. Placówka jest miejską jednostką organizacyjną. 
Muzeum powstało w 1960 roku. Jego pierwszą siedzibą był budynek przy ul. Pieloka 18. W latach 80. XX wieku zostało przeniesione do pomieszczeń oleskiego ratusza, gdzie mieściło się do 2005 roku. Wówczas to jego siedzibą stała się zabytkowa kamienica barokowa z XVIII wieku przy ul. Jaronia. 
Aktualnie w muzeum prezentowane są ekspozycje: 
Muzeum jest obiektem całorocznym, czynnym od poniedziałku do piątku oraz w drugą niedzielę miesiąca. Wstęp jest bezpłatny.

</doc>
<doc id="3127377" url="https://pl.wikipedia.org/wiki?curid=3127377" title="Don Clary">
Don Clary

Donald Gene „Don” Clary (ur. 29 lipca 1957 w Anchorage) – amerykański lekkoatleta specjalizujący się w biegach długodystansowych, uczestnik letnich igrzysk olimpijskich w Los Angeles (1984). 

</doc>
<doc id="3127380" url="https://pl.wikipedia.org/wiki?curid=3127380" title="Arsen Awakow">
Arsen Awakow



</doc>
<doc id="3127384" url="https://pl.wikipedia.org/wiki?curid=3127384" title="Rychlik (osada leśna w województwie wielkopolskim)">
Rychlik (osada leśna w województwie wielkopolskim)

Rychlik – osada leśna (leśniczówka) w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka.
W latach 1975–1998 miejscowość należała administracyjnie do województwa pilskiego.

</doc>
<doc id="3127385" url="https://pl.wikipedia.org/wiki?curid=3127385" title="Ghost">
Ghost

 

</doc>
<doc id="3127391" url="https://pl.wikipedia.org/wiki?curid=3127391" title="Ivan Uvizl">
Ivan Uvizl

Ivan Uvizl (ur. 16 sierpnia 1958 w Šternberku) – czechosłowacki lekkoatleta specjalizujący się w biegach długodystansowych.

</doc>
<doc id="3127393" url="https://pl.wikipedia.org/wiki?curid=3127393" title="Henryk Korwin-Krukowski">
Henryk Korwin-Krukowski

Henryk Bogowid Korwin-Krukowski (ur. 23 lutego 1860 roku w Myzie-Sakach pow. kobryński, guberni grodzieńskiej, zm. 19 kwietnia 1937 roku w Warszawie) – polski profesor metalurgii, rektor AGH.
Życiorys.
Ukończył Instytut Górniczy w Petersburgu. Był jednym z założycieli Politechniki Warszawskiej, gdzie został docentem technologii metali i kierownikiem Zakładu Metalurgicznego. W 1920 r. został powołany na profesora i organizatora Wydziału Hutniczego Akademii Górniczej w Krakowie. W 1921 r. rozpoczął wykłady z metalografii i obróbki cieplnej, a w latach 1925–1929 pełnił tam funkcję prodziekana. Następnie był rektorem AGH w latach 1930-31. W swoich pracach, będących zarówno publikacjami, jak i niewydanymi notatkami, poruszał zagadnienia rud żelaznych, biegu wielkiego pieca, koksowania węgli i stali damasceńskiej.
Pochowany na cmentarzu Powązkowskim w Warszawie (kwatera 347-3-20).

</doc>
<doc id="3127394" url="https://pl.wikipedia.org/wiki?curid=3127394" title="Kent Bazemore">
Kent Bazemore

Kenneth Lamont „Kent” Bazemore, Jr. (ur. 1 lipca 1989 w Kelford) – amerykański koszykarz, grający na pozycji rzucającego obrońcy, obecnie zawodnik Los Angeles Lakers.
Bazemore w latach 2008–2012 grał w drużynie uczelni Old Dominion. W 2011 roku, za trzeci sezon występów w akademickiej lidze NCAA, Bazemore uzyskał nagrodę Lefty Driesell Award, która jest przyznawana najlepszemu defensorowi ligi. W ostatnim sezonie występów na uczelni uzyskiwał średnie 15,4 punktu, 6,1 zbiórki i 3,1 asysty na mecz.
Po zakończeniu studiów zgłosił się do draftu 2012, jednak nie został w nim wybrany przez żadną drużynę. Podczas ligi letniej NBA w Orlando, Bazemore grał dla drużyny Oklahoma City Thunder, zaś w lidze letniej w Las Vegas, występował w Golden State Warriors. 26 lipca 2012 podpsał kontrakt z Warriors. Podczas debiutanckiego sezonu w NBA, Bazemore wielokrotnie był wysyłany do partnerskiej drużyny w NBA Development League, Santa Cruz Warriors. 15 marca 2013 Bazemore uzyskał 14 punktów w meczu z Chicago Bulls, co było jego ówczesnym rekordem kariery. Na przestrzeni 67 gier, jakie rozegrał w sezonie, Bazemore zdobywał średnio 2 punkty i 0,4 asysty, grając średnio 4,4 minuty na mecz.
W kolejnym sezonie w drużynie z Oakland, Bazemore wciąż był poza główną rotacją i dwukrotnie, 1 i 11 lutego 2014, był asygnowany do Santa Cruz Warriors. W obu przypadkach powracał do Golden State następnego dnia.
19 lutego 2014, został wymieniony, wraz z MarShonem Brooksem do Los Angeles Lakers w zamian za Steve’a Blake’a. W swoich pierwszych trzech występach w barwach Lakers trzykrotnie poprawiał swój rekord pod względem ilości zdobytych punktów: w wygranej z Boston Celtics zdobył ich 15, przeciwko Brooklyn Nets 17, a 25 lutego, przeciwko Indiana Pacers zdobył 23 punkty. Wyrównał ten wynik 4 marca, przeciwko New Orleans Pelicans. 6 kwietnia, w meczu przeciwko Los Angeles Clippers zerwał ścięgno w prawej stopie. Kontuzja wykluczyła jego grę do końca sezonu 2013/14.
23 września 2014 podpisał kontrakt z Atlantą Hawks.
24 czerwca 2019 został wytransferowany do Portland Trail Blazers w zamian za Evana Turnera.
21 stycznia 2020 trafił w wyniku wymiany do Sacramento Kings. 23 listopada dołączył do Golden State Warriors. 6 sierpnia 2021 został zawodnikiem Los Angeles Lakers.

</doc>
<doc id="3127395" url="https://pl.wikipedia.org/wiki?curid=3127395" title="Arsen Awakow (polityk)">
Arsen Awakow (polityk)

Arsen Borysowycz Awakow, ukr. Арсен Борисович Аваков (ur. 2 stycznia 1964 w Baku) – ukraiński polityk i przedsiębiorca pochodzenia ormiańskiego, deputowany do Rady Najwyższej, w latach 2005–2010 przewodniczący Charkowskiej Obwodowej Administracji Państwowej, w latach 2014–2021 minister spraw wewnętrznych.
Życiorys.
Urodził się w rodzinie wojskowego, która w 1966 osiedliła się na Ukrainie. W 1988 ukończył studia na Charkowskim Instytucie Politechnicznym. Początkowo pracował jako inżynier w instytucie naukowym, w 1990 założył spółkę akcyjną Inwestor, a w 1992 komercyjny bank Bazys. W 2012 wartość jego aktywów (głównie w sektorze bankowym) szacowano na blisko 190 milionów dolarów, co plasowało go na 70. miejscu wśród najbogatszych Ukraińców.
W 2002 wszedł w skład miejskiego komitetu wykonawczego w Charkowie. W 2004 wspierał kandydaturę Wiktora Juszczenki w wyborach prezydenckich. Następnie został przez tegoż mianowany gubernatorem obwodu charkowskiego (jednym z jego zastępców został bratanek prezydenta). Funkcję tę pełnił od 2005 do 2010. Po nominacji formalnie zrezygnował ze stanowisk w radach nadzorczych kontrolowanych przez siebie przedsiębiorstw. Działał w Naszej Ukrainie, zasiadał w jej centralnych władzach. W 2006 uzyskał mandat deputowanego do rady obwodu charkowskiego. W 2010 bezskutecznie kandydował na mera Charkowa, w tym samym roku z powodzeniem ubiegał się o reelekcję do rady obwodowej jako kandydat Batkiwszczyny, w ramach której objął kierownictwo regionalnych struktur. W 2011 zrezygnował z działalności publicznej i wyjechał do Włoch, gdzie wrócił do działalności gospodarczej. W międzyczasie na Ukrainie wszczęto przeciwko niemu sprawę karną o domniemaną korupcję. Do kraju powrócił w 2012, w tymże roku z listy Batkiwszczyny został wybrany do Rady Najwyższej VII kadencji.
W czasie Euromajdanu wraz z Andrijem Parubijem zajmował się koordynowaniem działalności protestujących. 22 lutego 2014 został pełniącym obowiązki ministra spraw wewnętrznych. Pięć dni później stanął na czele tego resortu w rządzie Arsenija Jaceniuka. Wkrótce po objęciu urzędu doszło do aneksji Krymu przez Rosję i początku konfliktu zbrojnego w Donbasie.
Pół roku później, m.in. wraz z premierem, wystąpił z Batkiwszczyny. Znalazł się w gronie założycieli Frontu Ludowego, na czele którego stanął urzędujący premier. W wyborach z października tegoż roku uzyskał mandat posła VIII kadencji. Pozostał również na dotychczasowym stanowisku rządowym w drugim gabinecie dotychczasowego premiera powołanym 2 grudnia 2014. Ministrem spraw wewnętrznych został także w utworzonym 14 kwietnia 2016 rządzie Wołodymyra Hrojsmana. Funkcję tę utrzymywał następnie w powołanym 29 sierpnia 2019 gabinecie Ołeksija Honczaruka oraz w utworzonym 4 marca 2020 rządzie Denysa Szmyhala. Zakończył urzędowanie 15 lipca 2021, gdy parlament przyjął jego rezygnację, a jego następcą następnego dnia został Denys Monastyrski.

</doc>
<doc id="3127397" url="https://pl.wikipedia.org/wiki?curid=3127397" title="Mobcast Cup International Women’s Club Championship">
Mobcast Cup International Women’s Club Championship

Klubowe mistrzostwa świata w piłce nożnej kobiet (ang. "International Women's Club Championship", jap. "国際女子サッカークラブ選手権") – coroczne klubowe rozgrywki piłkarskie kobiet pomiędzy najlepszymi przedstawicielami Europy, Australii, Ameryki Południowej oraz Japonii organizowane przez Japan Football Association i Nadeshiko League.
Historia.
Zapoczątkowany został w 2012 roku przez Japan Football Association i Nadeshiko League jako "Mobcast Cup". W rozgrywkach uczestniczyły zespoły, które reprezentowały różne kontynenty. Turniej pomiędzy tymi zespołami zawsze odbywa się na stadionach Japonii i jest sponsorowany przez Mobcast. Inauguracyjny turniej, zwany inaczej Międzynarodowe Klubowe Mistrzostwa Kobiet odbył się w Japonii w listopadzie 2012 roku przy udziale czterech zespołów: Olympique Lyon (Europa), Canberra United FC (Australia), INAC Kobe leonessa (Japonia) i NTV Beleza (zwycięzca Pucharu Japonii). Pierwszym zwycięzcą została francuska drużyna Olympique Lyon która w finale pokonała po dogrywce 2:1 klub INAC Kobe Leonessa. Przewidywano, że FIFA zatwierdzi ten turniej jako żeński odpowiednik męskich Klubowych Mistrzostw Świata. 

</doc>
<doc id="3127400" url="https://pl.wikipedia.org/wiki?curid=3127400" title="Konstantin Piotrowski">
Konstantin Piotrowski



</doc>
<doc id="3127403" url="https://pl.wikipedia.org/wiki?curid=3127403" title="Gyula Pálóczi">
Gyula Pálóczi

Gyula Pálóczi (ur. 13 września 1962 w Csengerze, zm. 28 stycznia 2009) – węgierski lekkoatleta specjalizujący się w skoku w dal oraz trójskoku. 

</doc>
<doc id="3127406" url="https://pl.wikipedia.org/wiki?curid=3127406" title="Gyula Paloczi">
Gyula Paloczi



</doc>
<doc id="3127410" url="https://pl.wikipedia.org/wiki?curid=3127410" title="Muzeum Czynu Powstańczego w Górze Świętej Anny">
Muzeum Czynu Powstańczego w Górze Świętej Anny

Muzeum Czynu Powstańczego w Górze Świętej Anny – muzeum położone we wsi Góra Świętej Anny. Stanowi oddział Muzeum Śląska Opolskiego w Opolu.
Idea stworzenia muzeum zrodziła się w 1961 roku, podczas obchodów czterdziestej rocznicy III powstania śląskiego. Placówkę otwarto cztery lata później. Jej pierwszą siedzibą był budynek szkoły w Leśnicy, w którym podczas III powstania stacjonowało dowództwo 3 Katowickiego Pułku Powstańczego im. Jana Henryka Dąbrowskiego. W 1980 roku placówkę przeniesiono do aktualnej siedziby: budynku „Domu Polskiego” na terenie Góry Świętej Anny, który w latach przedwojennych pozostawał w gestii Związku Polaków w Niemczech.
W muzeum można oglądać – poza ekspozycjami dotyczącymi historii powstań śląskich oraz przejmowania terenów Górnego Śląska przez Polaków – wystawy obrazujące historię zespołu klasztornego franciszkanów, dzieje polskiego ruchu narodowego w latach 1848-1918, działalność Towarzystwa Gimnastycznego „Sokół” a także historię Związku Polaków w Niemczech i Związku Harcerstwa Polskiego na terenie Niemiec.
W 2006 roku muzeum wzbogaciło się o „Panoramę Powstań Śląskich” – multimedialny spektakl historyczny. W tymże roku przeniesiono tu również Dział Przyrody Muzeum Śląska Opolskiego.
Muzeum jest obiektem całorocznym, czynnym z wyjątkiem poniedziałków. Wstęp jest płatny.

</doc>
<doc id="3127411" url="https://pl.wikipedia.org/wiki?curid=3127411" title="Pierwszy rząd Arsenija Jaceniuka">
Pierwszy rząd Arsenija Jaceniuka

Pierwszy rząd Arsenija Jaceniuka – rząd Ukrainy funkcjonujący od 27 lutego do 2 grudnia 2014. Powstał w wyniku wydarzeń Euromajdanu, fali protestów na Ukrainie trwających od końca 2013.
Po wyborach parlamentarnych w 2012 władzę utrzymało zaplecze polityczne prezydenta Wiktora Janukowycza; powstał wówczas drugi rząd Mykoły Azarowa zdominowany przez Partii Regionów. Upadek tego środowiska politycznego nastąpił na skutek wydarzeń Euromajdanu. 28 stycznia 2014 premier podał się do dymisji, która została tego samego dnia przyjęta. Na stronę protestującej opozycji przechodzili kolejni deputowani do Rady Najwyższej, a Wiktor Janukowycz został odsunięty od władzy (nowo wybranemu przewodniczącemu parlamentu Ołeksandrowi Turczynowowi powierzono wykonywanie obowiązków głowy państwa).
Wieczorem 26 lutego 2014 na głównej scenie placu Niepodległości w Kijowie ogłoszono kandydaturę Arsenija Jaceniuka na stanowisko premiera oraz przedstawiono proponowany skład jego gabinetu. M.in. na wicepremierów zgłoszono Borysa Tarasiuka oraz Olhę Bohomołeć (nie objęli tych stanowisk). Tekę ministra spraw zagranicznych powierzono Andrijowi Deszczycy (został wyłącznie p.o. ministra). Torturowany w trakcie protestów Dmytro Bułatow, jeden z liderów Automajdanu został powołany na stanowisko ministra młodzieży i sportu. Tekę ministra spraw wewnętrznych powierzono Arsenowi Awakowowi, który kilka dni wcześniej został pełniącym obowiązki ministra.
Następnego dnia Ołeksandr Turczynow poinformował o powstaniu w Radzie Najwyższej nowej koalicji parlamentarnej o nazwie Wybór Europejski, do której zdecydowało się wejść 250 deputowanych. Koalicja ta wysunęła na funkcję premiera Arsenija Jaceniuka, który został zatwierdzony na tym stanowisku przez Radę Najwyższą (za zagłosowało 371 posłów w 450-osobowym parlamencie). Następnie Rada Najwyższa większością 331 głosów wybrała zaproponowany przez premiera skład rządu. Nowy gabinet zmagał się z aneksją Krymu przez Rosję oraz wojną w Donbasie.
27 listopada 2014, po przedterminowych wyborach parlamentarnych i utworzeniu koalicji w Radzie Najwyższej nowej kadencji, premier podał rząd do dymisji. 2 grudnia 2014 parlament zwolnił ministrów z ich obowiązków. Tego samego dnia powołany został drugi gabinet dotychczasowego premiera.

</doc>
<doc id="3127412" url="https://pl.wikipedia.org/wiki?curid=3127412" title="Stadion AWF Katowice">
Stadion AWF Katowice

Stadion AWF Katowice – stadion lekkoatletyczny w Katowicach przy ulicy Tadeusza Kościuszki (40-959 Katowice, Kościuszki 84). Jego pierwszym właścicielem był klub Pogoń Katowice, obecnie jest nim Akademia Wychowania Fizycznego im. Jerzego Kukuczki w Katowicach.
Obiekt otworzony w 1925 roku. Na stadionie dwa razy zagrała piłkarska reprezentacja Polski, 18 sierpnia 1935 roku z Jugosławią (2:3) i 10 października 1937 roku z Łotwą (2:1). W dniach 5–6 lipca 1947 roku na obiekcie odbyły się także lekkoatletyczne Mistrzostwa Polski kobiet.

</doc>
<doc id="3127413" url="https://pl.wikipedia.org/wiki?curid=3127413" title="Piotr Żuk">
Piotr Żuk

Piotr Żuk (ur. 14 marca 1972 we Wrocławiu) – polski socjolog, specjalizujący się w socjologii polityki oraz ruchów społecznych, były polityk i samorządowiec, radny miejski (2002-2006) i wojewódzki (2010-2014).
Życiorys.
Po ukończeniu nauki w Liceum Ogólnokształcące nr III im. Adama Mickiewicza we Wrocławiu rozpoczął studia w Wydziale Nauk Społecznych Uniwersytetu Wrocławskiego. Dyplom magistra socjologii uzyskał w 1996. W 2000 w macierzystej uczelni uzyskał z wyróżnieniem stopień doktora nauk humanistycznych w zakresie socjologii na podstawie rozprawy pt. "Ekolodzy, feministki, skłotersi. Socjologiczna analiza nowych ruchów społecznych w Polsce", której promotorem był prof. Wojciech Sitek. W 2009 w Wydziale Nauk Społecznych Uniwersytetu im. Adama Mickiewicza w Poznaniu uzyskał stopień doktora habilitowanego nauk humanistycznych zakresie socjologii na podstawie pracy pt. "Struktura a kultura. O uwarunkowaniach orientacji emancypacyjnych w społeczeństwie polskim". Niedługo potem otrzymał stanowisko profesora nadzwyczajnego i kierownika Zakładu Socjologii Sfery Publicznej w Instytucie Socjologii Uniwersytetu Wrocławskiego. Na Uniwersytecie Wrocławskim pracował do 2020 roku.
Zaangażowany w działalność społeczną. W okresie nauki w liceum założył Grupę Anarchistyczną im. Kropotkina. Był w tym czasie również aktywnym współpracownikiem prasy alternatywnej i anarchistycznej w Polsce. W późniejszym okresie angażował się w działalność o charakterze antyfaszystowskim, antyklerykalnym i ekologicznym. Działalność kontynuował w czasie studiów i podczas pisania rozprawy doktorskiej. W latach 2002–2006 był radnym Rady Miejskiej we Wrocławiu. Pracował tam w Komisji Kultury i Nauki oraz był wiceprzewodniczącym Komisji Współpracy z Zagranicą. Z kolei w latach 2010-2014 zasiadał w Sejmiku Województwa Dolnośląskiego z ramienia Sojuszu Lewicy Demokratycznej. Był w nim członkiem Komisji Kultury, Nauki i Edukacji, a także wiceprzewodniczącym Komisji Współpracy Zagranicznej. W latach 2008-2016 felietonista tygodnika „Przegląd”.
Dorobek naukowy.
Zainteresowania naukowe Piotra Żuka koncentrują się wokół zagadnień związanych z socjologią polityki oraz socjologią ruchów społecznych. Publikował w wielu międzynarodowych pismach naukowych takich jak Economic and Labour Relation Review, Social Movement Studies, Critical Social Policy, Race and Class, Capital and Class, Society and Natural Resources. Członek redakcji Economic Labour Relation Review, pisma akademickiego poświęconego prawom pracowniczym i analizom społeczno-ekonomicznym wydawanego przez Sage Publications we współpracy z Australian School of Business.
Do jego najważniejszych prac należą:

</doc>
<doc id="3127416" url="https://pl.wikipedia.org/wiki?curid=3127416" title="Krusza">
Krusza



</doc>
<doc id="3127417" url="https://pl.wikipedia.org/wiki?curid=3127417" title="Ghost (szwedzki zespół muzyczny)">
Ghost (szwedzki zespół muzyczny)

Ghost – szwedzki zespół wykonujący szeroko pojętą muzykę metalową. Grupa powstała w 2008 roku w Linköping. Wokalista grupy posługuje się pseudonimem Papa Emeritus, natomiast instrumentaliści określani są mianem The Nameless Ghouls. Zespół zyskał na rozpoznawalności za sprawą wizerunku scenicznego oraz utrzymywania personaliów muzyków w tajemnicy. 
Debiutancki album formacji zatytułowany "Opus Eponymous" ukazał się 18 października 2010 roku nakładem wytwórni muzycznej Rise Above Records. Nagrania poprzedził wydany na 7" calowej płycie gramofonowej singel pt. "Elizabeth". Płyta została nominowana do szwedzkiej nagrody muzycznej Grammis. Album spotkał się również z pozytywnym przyjęciem krytyków i publiczności. Drugi album zespołu, zatytułowany "Infestissumam" został wydany 10 kwietnia 2013 roku. Płyta zadebiutowała na 1. miejscu szwedzkiej listy przebojów Sverigetopplistan oraz wygrała nagrodę Grammis w kategorii "Årets hårdrock/metall". Album dotarł ponadto do 28. miejsca listy Billboard 200 w Stanach Zjednoczonych sprzedając się w nakładzie 14 tys. egzemplarzy w ciągu tygodnia od dnia premiery.
Wydawnictwo zapewniło grupie także pierwszy sukces na rynku międzynarodowym. Nagrania trafiły na listy przebojów m.in. w Wielkiej Brytanii, Finlandii i Norwegii. 19 listopada, także 2013 roku ukazał pierwszy minialbum Ghost zatytułowany "If You Have Ghost". Wydawnictwo dotarło do 87. miejsca listy Billboard 200 znalazłszy nieco, ponad 5 tys. nabywców. 21 sierpnia 2015 roku do sprzedaży trafił trzeci album studyjny zespołu zatytułowany "Meliora". Płyta uplasowała się na 8. miejscu amerykańskiej listy przebojów (Billboard 200) sprzedając się w nakładzie, niemal 30 tys. egzemplarzy. 
13 kwietnia 2018 roku Ghost wydał nowy singiel zatytułowany „Rats”. Zespół zaprezentował też nowego frontmana, nazwanego Cardinal Copia. Wraz z nim w zespole pojawiła się nowa postać, saksofonista Papa Nihil. Finalnie album zatytułowany Prequelle ukazał się 1 czerwca 2018 roku. 
W wywiadzie udzielonym we wrześniu 2019 roku, Tobias Forge wyznał, że zespół w przyszłym roku skupi się na produkcji nowego albumu, który docelowo ukazać się ma pod koniec 2021 roku. Podczas ostatniego koncertu trasy promującego "Prequelle", Cardinal Copia awansował do tytułu Papy Emeritusa IV. 30 września 2021 roku zespół zaprezentował swój singiel "„Hunter's Moon”", który znalazł się na ścieżce dźwiękowej do filmu "Halloween Kills". W wywiadzie z października 2021 roku Forge zapowiedział, że koncepcja nowego albumu będzie oparta na tematyce narodzin i upadku imperiów. 20 stycznia 2022 roku zespół wydał singiel zatytułowany "„Call Me Little Sunshine”", jednocześnie ogłaszając tytuł nadchodzącego, piątego studyjnego albumu, "Impera", który ukazał się 11 marca 2022 roku.

</doc>
<doc id="3127419" url="https://pl.wikipedia.org/wiki?curid=3127419" title="Olga Bohomolec">
Olga Bohomolec



</doc>
<doc id="3127424" url="https://pl.wikipedia.org/wiki?curid=3127424" title="Gare de Saint-Julien-du-Sault">
Gare de Saint-Julien-du-Sault

Gare de Saint-Julien-du-Sault – stacja kolejowa w Saint-Julien-du-Sault, w departamencie Yonne, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi TER Bourgogne.
Położenie.
Znajduje się na wysokości 80 m .n.p.m., 134,637 km linii Paryż – Marsylia, pomiędzy stacjami Villeneuve-sur-Yonne i Joigny.
Historia.
Stacja została otwarta w 1849 roku.

</doc>
<doc id="3127430" url="https://pl.wikipedia.org/wiki?curid=3127430" title="Automajdan">
Automajdan

Automajdan () – zrzeszenie niezależnych grup kierowców funkcjonujące na Ukrainie od 1 grudnia 2013 r., jedna z organizacji działająca na rzecz Euromajdanu. Posiada ośrodki w wielu miastach Ukrainy, m.in. w: Kijowie, Doniecku, Łucku, Lwowie, Odessie, Użhorodzie, Charkowie, Chersoniu i Chmielnickim.
Do zadań Automajdanu należy blokowanie ruchu samochodowego, patrolowanie miast ukraińskich i wyłapywanie „tituszek”, przewóz rannych demonstrantów oraz uciążliwe nachodzenie urzędników państwowych, oligarchów w ich mieszkaniach i majątkach.

</doc>
<doc id="3127431" url="https://pl.wikipedia.org/wiki?curid=3127431" title="Gare de Mesves – Bulcy">
Gare de Mesves – Bulcy

Gare de Mesves - Bulcy – przystanek kolejowy w Mesves-sur-Loire, w departamencie Nièvre, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi TER Bourgogne.
Położenie.
Znajduje się na wysokości 169 m n.p.m., na km 219,891 linii Moret – Lyon, pomiędzy stacjami Pouilly-sur-Loire i La Charité.
Usługi.
Jest obsługiwany przez pociągi TER Bourgogne na trasie Cosne - Nevers.

</doc>
<doc id="3127433" url="https://pl.wikipedia.org/wiki?curid=3127433" title="Gare de Montauban-de-Bretagne">
Gare de Montauban-de-Bretagne

Gare de MMontauban-de-Bretagne – stacja kolejowa w Montauban-de-Bretagne, w departamencie Ille-et-Vilaine, w regionie Bretania, we Francji.
Jest stacją Société nationale des chemins de fer français (SNCF), obsługiwaną przez pociągi TER Bretagne.
Położenie.
Znajduje się na wysokości 66 m n.p.m., na 405,542 km linii Paryż – Brest, pomiędzy stacjami Montfort-sur-Meu i La Brohinière.
Usługi.
Usługi kolejowe są prowadzone przez pociągi TER Bretagne, kursujące między Rennes, La Brohinière, Lamballe lub Saint-Brieuc.

</doc>
<doc id="3127434" url="https://pl.wikipedia.org/wiki?curid=3127434" title="Othmane Belfaa">
Othmane Belfaa

Othmane Belfaa (ur. 18 października 1961 w Lille) – algierski lekkoatleta specjalizujący się w skoku wzwyż, uczestnik letnich igrzysk olimpijskich w Moskwie (1980). Sukcesy odnosił również w skoku w dal.

</doc>
<doc id="3127436" url="https://pl.wikipedia.org/wiki?curid=3127436" title="Platz der Luftbruecke">
Platz der Luftbruecke



</doc>
<doc id="3127437" url="https://pl.wikipedia.org/wiki?curid=3127437" title="Osiedle &quot;biskupie&quot; na Karolewie w Łodzi">
Osiedle &quot;biskupie&quot; na Karolewie w Łodzi



</doc>
<doc id="3127438" url="https://pl.wikipedia.org/wiki?curid=3127438" title="Stanisław Mazur (1897–1940)">
Stanisław Mazur (1897–1940)

Stanisław Mazur (ur. 16 kwietnia 1897 w Kamionce Strumiłowej, zm. wiosna 1940 w Katyniu) – chorąży piechoty Wojska Polskiego, ofiara zbrodni katyńskiej.
Życiorys.
Urodził się jako syn Pawła i Marii, z domu Weber. Uczestniczył w I wojnie światowej, należał do Polskiej Organizacji Wojskowej. U kresu wojny zgłosił się do 3 Batalionu Strzelców Sanockich. Po uzyskaniu przez Polskę niepodległości w 1918 służył w intendenturze 6 Armii sformowanej podczas wojny polsko-ukraińskiej oraz kompanii gospodarczej 19 Dywizji Piechoty (jako sierżant sztabowy), następnie przydzielony do 13 pułku Ułanów Wileńskich.
Po wybuchu II wojny światowej i agresji ZSRR na Polskę w dniu 17 września, został aresztowany przez Sowietów, po czym był przetrzymywany w obozie w Kozielsku, skąd został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu.
20 sierpnia 1922 w Sanoku jego żoną została Zofia z domu Pankiewicz.
Upamiętnienie.
W 2007 pośmiertnie został awansowany do stopnia podporucznika.
8 października 2012, w ramach akcji „Katyń... pamiętamy” / „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku zostało zasadzony Dąb Pamięci upamiętniający Stanisława Mazura.

</doc>
<doc id="3127439" url="https://pl.wikipedia.org/wiki?curid=3127439" title="Iso-Naakkima">
Iso-Naakkima

Iso-Naakkima – jezioro w Sawonii Południowej w Finlandii, położone 10 km na południe od miasta Pieksämäki. Należy do zlewni rzeki Kymijoki. W północnej części wody jeziora pokrywają obszar starego krateru uderzeniowego.
Krater Iso-Naakkima powstał ponad miliard lat temu, w proterozoiku, w skałach osadowych. Najbardziej prawdopodobny wiek krateru to 1,2 miliarda lat (mezoproterozoik). Krater nie jest obecnie widoczny na powierzchni ziemi, ponieważ pokryły go czwartorzędowe osady lodowcowe. O jego istnieniu świadczą wykonane odwierty, w których znaleziono ślady metamorfizmu szokowego skał, oraz anomalie geofizyczne, w szczególności wyraźna, kołowa anomalia siły ciężkości i anomalia magnetyczna.

</doc>
<doc id="3127440" url="https://pl.wikipedia.org/wiki?curid=3127440" title="Park Narodowy Orgiejów">
Park Narodowy Orgiejów

Park Narodowy Orgiejów (rum. "Parcul Naţional Orhei") – jedyny park narodowy na terenie Republiki Mołdawii powołany w 2013 r. przez parlament tego kraju. Powstał na obszarze 33792,09 ha wokół rezerwatu kulturowo-przyrodniczego „Stary Orgiejów” i dwóch rezerwatów przyrody Ţigăneşti i Trebujeni 46 kilometrów na północ od Kiszyniowa. Park leży na terenie 18 gmin wchodzących w skład 4 rejonów (Orgiejowskiego, Călăraşi, Străşeni i Criuleni). Celem parku jest ochrona przyrody i wyjątkowych walorów kulturowo-historycznych przed degradacją oraz promocja ekoturystyki.
Pierwsza próba powołania parku miała miejsce w latach 1989–1991, ale przeszkodził jej wybuch wojny domowej. W 2008 r. powstał nowy rządowy projekt, który zakończył się uchwaleniem odpowiedniego prawa 12 lipca 2013 r. dzięki wsparciu Globalnego Funduszu na rzecz Środowiska (ang. "Global Environment Facility").
Park leży w środkowej części Wyżyny Besarabskiej w dolinie rzeki Reut i kilku jej dopływów. Lasy zajmują obszar 18551,4 ha (niecałe 56% parku). Wysokość względna dolin parku dochodzi do 150 m.
Do głównych atrakcji turystycznych należą: cenne przyrodniczo i krajobrazowo lasy i głębokie doliny rzeczne, liczne stanowiska archeologiczne (fortece dackie, średniowieczne i tatarskie, domy troglodyckie i in.), w tym ruiny Starego Orgiejowa, klasztory prawosławne (np. skalne monastery Orheiul Vechi, monaster Curchi) i dwory szlacheckie. Park jest łatwo dostępny dla turystów i posiada sieć oznakowanych szlaków turystycznych (szlak samochodowy dookoła parku o długości 138,3 km i pięć szlaków pieszo-rowerowych o łącznej długości 98,5 km.

</doc>
<doc id="3127441" url="https://pl.wikipedia.org/wiki?curid=3127441" title="Stanisław Mazur (żołnierz)">
Stanisław Mazur (żołnierz)



</doc>
<doc id="3127443" url="https://pl.wikipedia.org/wiki?curid=3127443" title="Irena Hoppe">
Irena Hoppe

Irena Hoppe (ur. 23 marca 1889 w Bugaju, zm. 10 lipca 1961 w Poznaniu) – botanik, pedagog, działaczka ochrony przyrody.
Życiorys.
Irena Hoppe urodziła się w Bugaju i była córką Teofila Hoppe, administratora majątku oraz Józefy z domu Cichocka. Ukończyła w Miłosławiu szkołę powszechną, a w Kościerzynie na Pomorzu uczęszczała od 1903 do liceum oraz seminarium nauczycielskiego. W Gdańsku w 1908 zdała egzamin nauczycielski. Od 1910 do 1913 w Poznaniu na Śródce nauczała w szkole powszechnej, a następnie uczyła w prywatnej żeńskiej szkole średniej. Od 1919 do 1923 na Uniwersytecie Poznańskim na Wydziale Matematyczno–Przyrodniczym studiowała biologię. W 1926 po uzupełniających studiach kierowanych przez B. Namysłowskiego oraz przedstawieniu rozprawy naukowej pt. "Plankton Warty pod Poznaniem" otrzymała stopień naukowy doktora filozofii. Zakończyła nauczanie w prywatnej szkole i w 1929 została dyrektorką państwowego gimnazjum Generałowej Zamoyskiej i na tym stanowisku była do września 1939. Została wysiedlona z Poznania w grudniu 1939 i okres okupacji niemieckiej spędziła w Koniecpolu, gdzie pracowała w szkolnictwie, uczestnicząc w tajnym nauczaniu na szczeblu średnim. Po powrocie do Poznania otrzymała dawną funkcję do 31 sierpnia 1950, a później do 1954 pracowała w szkolnictwie i w tym samym roku przeszła na emeryturę. Kontynuowała również rozpoczętą w okresie międzywojennym działalność dydaktyczno–wychowawczą i społeczną wśród nauczycieli i młodzieży na polu krajoznawstwa i ochrony przyrody. W latach 1948–1959 pełniła funkcje wiceprezesa oddziału miejskiego Ligi Ochrony Przyrody w Poznaniu, a następnie aż do śmierci funkcję prezesa. Ponadto w 1958 kierowała poznańskim biurem oddziału wojewódzkiego Ligi, który dzięki jej zaangażowaniu w zakresie społecznej działalności ochroniarskiej zajął I miejsce w kraju. Zmarła w Poznaniu 10 lipca 1961. Pochowana na cmentarzu parafii Bożego Ciała.

</doc>
<doc id="3127445" url="https://pl.wikipedia.org/wiki?curid=3127445" title="Jaime Itlmann">
Jaime Itlmann

Jaime Itlmann Reitich (ur. 14 lipca 1924 w Santiago, zm. 19 listopada 2005 w Buenos Aires) – chilijski lekkoatleta, sprinter.
Podczas igrzysk olimpijskich w Londynie (1948) odpadł w eliminacjach na 400 metrów (z czasem 51,5) oraz w sztafecie 4 × 400 metrów (z czasem 3:23,8).
Srebrny medalista igrzysk panamerykańskich w sztafecie 4 × 400 metrów (1951).

</doc>
<doc id="3127446" url="https://pl.wikipedia.org/wiki?curid=3127446" title="Samir Agsous">
Samir Agsous

Samir Agsous (ur. 10 września 1967) – algierski lekkoatleta specjalizujący się w skoku o tyczce.

</doc>
<doc id="3127449" url="https://pl.wikipedia.org/wiki?curid=3127449" title="Gaj (powiat piotrkowski)">
Gaj (powiat piotrkowski)

Gaj – osada w Polsce położona w województwie łódzkim, w powiecie piotrkowskim, w gminie Rozprza.
W latach 1975–1998 miejscowość administracyjnie należała do województwa piotrkowskiego.

</doc>
<doc id="3127450" url="https://pl.wikipedia.org/wiki?curid=3127450" title="Stanisław Hroboni">
Stanisław Hroboni

Stanisław Florian Hroboni (ur. 4 maja 1902 w Stryju, zm. wiosną 1940 w Katyniu) – polski inżynier mechanik, podporucznik rezerwy piechoty Wojska Polskiego, ofiara zbrodni katyńskiej.
Życiorys.
Urodził się 4 maja 1902 w Stryju jako syn Jana (1872-1937, prawnik, sędzia) i Felicji z domu Marek (zm. 1952). Miał brata Tadeusza (1905–1986, lekarz-chirurg, powstaniec warszawski), siostrę Zofię (zm. w 1917 w wieku 9 lat). Wraz z rodziną mieszkał w Sanoku przy ulicy Jana III Sobieskiego nr 207 (pod tym samym adresem zamieszkiwała rodzina Zygfryda Gölisa).
21 czerwca 1921 zdał egzamin dojrzałości w Państwowym Gimnazjum w Sanoku (w jego klasie byli Józef Lubowiecki, Józef Skoczyński, Józef Stachowicz). Podczas nauki szkolnej był ochotnikiem Wojska Polskiego w wojnie polsko-bolszewickiej. Był harcerzem sanockiego hufca, drużynowym I Drużyny im. hetmana Stanisława Żółkiewskiego w Sanoku (jego następcą na tym stanowisku był jego brat Tadeusz). Został absolwentem Politechniki Lwowskiej z tytułem inżyniera mechanika. Podczas studiów należał do Akademickiego Koła Sanoczan we Lwowie (należeli do niego także m.in. Józef Stachowicz, Walerian Bętkowski, Maria Myćka, Józef Kucharski, Marian Strzelbicki, Julian Puzdrowski). W 1931 ukończył kurs w Batalionie Podchorążych Rezerwy Piechoty w Biedrusku. Został mianowany do stopnia podporucznika ze starszeństwem z dniem 1 stycznia 1933 (lok. 323). Został przydzielony do 19 pułku piechoty Odsieczy Lwowa.
Zamieszkiwał w Głownie, był kawalerem.
Po wybuchu II wojny światowej i agresji ZSRR na Polskę w dniu 17 września, został aresztowany przez Sowietów, po czym był przetrzymywany w obozie w Kozielsku, skąd został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 nazwisko Stanisława Hroboniego zostało wymienione w apelu poległych w obronie Ojczyzny w latach 1939–1945 oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum.
W 1962 Stanisław Hroboni został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.
Został symbolicznie upamiętniony na grobowcu rodzinnym na Cmentarzu Powązkowskim w Warszawie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia porucznika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
8 października 2012 r., w ramach programu „Katyń... Ocalić od zapomnienia”, w tzw. Alei Katyńskiej na Cmentarzu Centralnym w Sanoku został zasadzony Dąb Pamięci upamiętniający Stanisława Hroboniego.

</doc>
<doc id="3127452" url="https://pl.wikipedia.org/wiki?curid=3127452" title="Gaj (powiat szczycieński)">
Gaj (powiat szczycieński)

Gaj (niem. "(Passenheimer) Stadtförsterei") – osada leśna w Polsce położona w województwie warmińsko-mazurskim, w powiecie szczycieńskim, w gminie Pasym.
W latach 1975–1998 miejscowość należała administracyjnie do województwa olsztyńskiego.

</doc>
<doc id="3127455" url="https://pl.wikipedia.org/wiki?curid=3127455" title="Nikołaj Kotowicz">
Nikołaj Kotowicz

Nikołaj Iwanowicz Kotowicz, ros. Николай Иванович Котович (ur. 25 grudnia 1875 r. w Wilnie, zm. 8 maja 1934 r. w Brześciu nad Bugiem) – rosyjski architekt, a następnie działacz narodowy w II Rzeczypospolitej
Życiorys.
W 1894 r. ukończył jedno z wileńskich gimnazjów, zaś w 1899 r. instytut inżynierski w Sankt Petersburgu. Otrzymał pracę jako inżynier w ministerstwie spraw wewnętrznych. Od 1903 r. pracował w zarządzie miejskim Sankt Petersburga. Jednocześnie był architektem-inżynierem w centralnym kierownictwie Stowarzyszenia Przyjaciół Narodu i Stowarzyszenia Kredytu Wzajemnego Okręgu Petersburskiego. Zaprojektował wiele budynków w mieście, w tym teatry i kinoteatry, a także lotnisko imperatorskiego aeroklubu wszechrosyjskiego. Następnie zamieszkał we wsi Wyrica pod Gatczyną, gdzie zaprojektował chram. Działał w miejscowych organizacjach społeczno-kulturalnych. Po rewolucji bolszewickiej 1917 r. był kilkakrotnie aresztowany przez CzeKa. Na pocz. stycznia 1921 r. przybył do Kazania, gdzie objął funkcję wykładowcy w miejscowej politechnice. Na pocz. 1922 r. wyjechał do Polski, osiedlając się w Pińsku. Założył wkrótce biuro budowlano-geodezyjne. W kolejnych latach zaprojektował wiele budynków w mieście. Jednocześnie zaangażował się w działalność rosyjskiego ruchu narodowego. W 1922 r. założył piński oddział Bojowej Organizacji gen. Aleksandra P. Kutiepowa. Od 1924 r. działał w Rosyjskim Związku Ogólnowojskowym (ROWS). W 1925 r. objął przewodnictwo pińskiego oddziału Rosyjskiego Komitetu Dobroczynnego. Współuczestniczył w wywiadowczej grze sowieckich służb specjalnych z białą emigracją rosyjską pod kryptonimem „Trust”. W 1928 r. brał czynny udział w agitacji przed kampanią wyborczą do parlamentu. W tym samym roku przeniósł się do Brześcia nad Bugiem, gdzie założył kolejny oddział Bojowej Organizacji gen. A. P. Kutiepowa. Jednakże z powodu defraudacji pieniędzy został z niej wyrzucony. Następnie wybrano go miejskim architektem, ale rok później z powodu choroby musiał zrezygnować. Od poł. 1929 r. pracował w firmie handlowej, zaś w 1930 r. założył własną firmę budowlaną. Zdążył zaprojektować kilka budynków w mieście.
Linki zewnętrzne.
Biografia Nikołaja I. Kotowicza (jęz. rosyjski)

</doc>
<doc id="3127458" url="https://pl.wikipedia.org/wiki?curid=3127458" title="Stymfalos (syn Elatosa)">
Stymfalos (syn Elatosa)

Stymfalos (gr.:Στύμφαλος, "Stymfalos") – król Arkadii, syn Elatosa. Postać z mitologii greckiej.
Życie.
Stymfalos był synem Elatosa władcy Arkadii i Laodike, córki króla Cypru Kinyrasa. Miał siostrę Kajnis i czterech braci Ajpytosa, Kyllena, Ischysa i Pereusa. Jego dziad Arkas, umierając, podzielił swoje królestwo pomiędzy synów: Azanowi przekazał Azanię, Elatosowi – okolice góry Kyllene, a Afidasowi – Tegeę.
Po śmierci Azana jego syn Klitor stał się najpotężniejszym władcą Arkadii. Po bezpotomnej śmierci Klitora, jego następcami zostali Ajpytos i Stymfalos. Ajpytos zginął podczas polowania, ukąszony przez węża. Został pochowany u stóp góry Kyllene. Stymfalos założył u podnóża góry Kyllene miejscowość Stymfalos, od której wzięło też nazwę pobliskie jezioro. Stymfalos bronił zwycięsko Arkadii przed atakami Pelopsa, do dnia, gdy ten, doszedłszy do wniosku, że zbrojnie niczego nie osiągnie, udał chęć pogodzenia się. Zaprosił go na dysputę, po czym zabił podczas uczty, a ciało jego poćwiartował i rozrzucił po okolicy. Za tę zbrodnię Grecję nawiedziła długotrwała klęska suszy, którą zdołały odwrócić dopiero modły Ajakosa.
Stymfalos miał kilku synów: Agamedesa, Gortysa, Agelaosa i córkę Partenope. Według niejasnego przekazu Stymfalos był też ojcem Stymfalid, z żony Ornis. Młode dziewczęta zostały zgładzone przez Heraklesa, dlatego że gościły Molionidów.
Zwycięstwo Pelopsa przyniosło koniec politycznego znaczenia ośrodka pod górą Kyllene. Po śmierci Stymfalosa, królem Arkadii został Aleos z Tegei, poślubiwszy Neajrę, córkę innego z synów Elatosa, Pereusa. Spośród potomstwa Stymfalosa, Agamedes został sławnym budowniczym, Gortys założył Gortydę, Partenope została uwiedziona przez Heraklesa, co wraz z wytępieniem przez niego ptaków stymfalijskich wskazuje na ekspansję władców Argolidy w tym rejonie Arkadii również w następnym pokoleniu.
Rodowód.
Stymfalos pochodził od Arkasa, syna Zeusa i Kallisto.
Rodowód Stymfalosa

</doc>
<doc id="3127459" url="https://pl.wikipedia.org/wiki?curid=3127459" title="Kangur pręgowany">
Kangur pręgowany



</doc>
<doc id="3127460" url="https://pl.wikipedia.org/wiki?curid=3127460" title="Marc McKoy">
Marc McKoy



</doc>
<doc id="3127461" url="https://pl.wikipedia.org/wiki?curid=3127461" title="Marcus McKoy">
Marcus McKoy



</doc>
<doc id="3127463" url="https://pl.wikipedia.org/wiki?curid=3127463" title="Flughafen">
Flughafen

Niemcy:
Inne:
Zobacz też:

</doc>
<doc id="3127467" url="https://pl.wikipedia.org/wiki?curid=3127467" title="Haubica M777">
Haubica M777



</doc>
<doc id="3127469" url="https://pl.wikipedia.org/wiki?curid=3127469" title="Energia (przedsiębiorstwo astronautyczne)">
Energia (przedsiębiorstwo astronautyczne)



</doc>
<doc id="3127470" url="https://pl.wikipedia.org/wiki?curid=3127470" title="Stymfalos (ujednoznacznienie)">
Stymfalos (ujednoznacznienie)



</doc>
<doc id="3127472" url="https://pl.wikipedia.org/wiki?curid=3127472" title="Armata wz. 1925 „Pocisk”">
Armata wz. 1925 „Pocisk”



</doc>
<doc id="3127474" url="https://pl.wikipedia.org/wiki?curid=3127474" title="Kamienie z Ica">
Kamienie z Ica

Kamienie z Ica – rzekome zabytki prekolumbijskie pochodzące z peruwiańskiego regionu Ica, mające potwierdzać istnienie wysoko zaawansowanej starożytnej cywilizacji, współistniejącej z dinozaurami. Choć uchodzą za jedno z najbardziej absurdalnych oszustw archeologicznych, są przytaczane przez zwolenników kreacjonizmu i paleoastronautyki jako dowód popierający ich tezy.
Opis.
Sprawę rzekomych znalezisk nagłośnił peruwiański lekarz Javier Cabrera (1924–2001). Jak twierdził, w swoje urodziny 13 maja 1966 roku otrzymał kamień z wygrawerowanym wizerunkiem ryby, mający być zabytkiem sztuki prekolumbijskiej. Ponieważ ryba wyglądała na prehistoryczną, Cabrera zainteresował się sprawą i zaczął nabywać kolejne, podobne artefakty. Jego głównym „dostawcą” był rolnik Basilio Uschuya, który rzekomo znajdował niezliczone ilości podobnych kamieni w bliżej nieokreślonej jaskini. Z czasem ryty zaczęły przedstawiać coraz bardziej fantastyczne sceny, m.in. ludzi walczących z dinozaurami, udomowione dinozaury, transplantacje organów czy obserwacje gwiazd przy pomocy teleskopu. Sam Uschuya został zatrzymany przez policję pod zarzutem nielegalnej sprzedaży zabytków. W 1975 roku wraz z innym rolnikiem o nazwisku Irma Gutiérrez de Aparcana przyznał się do fabrykowania rzekomych artefaktów w celach zarobkowych. Jak ujawnił, za źródło służyły mu ilustracje z podręczników i kolorowych magazynów, do rycia używał dłuta lub ostrzy dentystycznych, a wygląd kamieni postarzał za pomocą zwierzęcego łajna. Później odwołał swoje oświadczenie, twierdząc iż przyznał się do fałszerstwa by uniknąć więzienia, i powrócił do wykonywania kamieni. Jednak w trakcie nakręconego w 1997 roku wywiadu telewizyjnego Uschuya ponownie przyznał się do dostarczania Cabrerze fałszywych kamieni, jednocześnie zaznaczając iż posiada on też inne, z którymi nie ma nic wspólnego.
Cabrera do końca życia zbierał kolejne kamienie, wierząc w ich autentyczność. Krytycy podejrzewają, że przynajmniej część z nich wykonał sam. Ogólna liczba wszystkich rzekomych kamieni szacowana jest na kilkanaście tysięcy, z czego większość znajduje się w założonym przez Cabrerę muzeum w mieście Ica. Sam Cabrera wysunął pogląd, iż kamienie są dziełem pradawnej cywilizacji przybyłej z Plejad, która zamieszkiwała Ziemię przed kilkuset milionami lat. Znaleziska opisywał w swoich książkach Erich von Däniken, przyczyniając się do ich rozpropagowania.
Naukowcy zdecydowanie odrzucają możliwość autentyczności kamieni z Ica, uznając je za niezbyt wprawnie przygotowane oszustwo. Na kamieniach brak jest jakichkolwiek śladów organicznych mogących posłużyć do ich datowania, a dokładne miejsce ich „odkrycia” nie zostało nigdy ujawnione. Współistnienie ludzi i dinozaurów jest sprzeczne z wiedzą o przeszłości życia na Ziemi, a po tak wysoce zaawansowanej technicznie cywilizacji powinny pozostać poza rytami na kamieniach jakieś ślady archeologiczne w postaci np. budowli. Przedstawione ilustracje zawierają błędy faktograficzne, m.in. przedstawiają gatunki dinozaurów niewystępujące w Ameryce Południowej czy człowieka lecącego na pteranodonie, choć gad ten nie byłby w stanie unieść takiego ciężaru. Same artefakty wpisują się w szeroki proceder wytwarzania przez miejscową ludność rzekomych prekolumbijskich zabytków, które są następnie sprzedawane turystom.

</doc>
<doc id="3127476" url="https://pl.wikipedia.org/wiki?curid=3127476" title="Armata przeciwpancerna kal. 47 mm wz. 39">
Armata przeciwpancerna kal. 47 mm wz. 39



</doc>
<doc id="3127478" url="https://pl.wikipedia.org/wiki?curid=3127478" title="Armata dalekonośna 155 mm wz. 40">
Armata dalekonośna 155 mm wz. 40



</doc>
<doc id="3127480" url="https://pl.wikipedia.org/wiki?curid=3127480" title="Moździerz 120 mm wz. 40 ST">
Moździerz 120 mm wz. 40 ST



</doc>
<doc id="3127484" url="https://pl.wikipedia.org/wiki?curid=3127484" title="Moździerz piechoty 81 mm wz. 31">
Moździerz piechoty 81 mm wz. 31



</doc>
<doc id="3127488" url="https://pl.wikipedia.org/wiki?curid=3127488" title="Dmytro Bułatow">
Dmytro Bułatow

Dmytro Serhijowycz Bułatow, ukr. Дмитро Сергійович Булатов (ur. 13 sierpnia 1978 w Kijowie) – ukraiński przedsiębiorca, działacz obywatelski i polityk, lider Automajdanu, w 2014 minister młodzieży i sportu.
Życiorys.
Z wykształcenia inżynier, absolwent Narodowego Technicznego Uniwersytetu w Kijowie (2001). Pracował na dyrektorskich stanowiskach w sektorze prywatnym, zajął się też prowadzeniem własnej działalności gospodarczej. W 2013 utworzył organizację pozarządową „Socialno widpowidalne suspilstwo”.
30 listopada 2013, będąc świadkiem pacyfikacji protestów na placu Niepodległości, razem z Ołeksijem Hrycenką zorganizował objazd Kijowa, by zachęcić ludzi do udziału w protestach. Stał się wówczas współtwórcą i liderem Automajdanu, zrzeszenia niezależnych grup kierowców wspierających opozycję.
23 stycznia 2014 ogłoszono jego zaginięcie, gdy nie wrócił z przeprowadzonej dzień wcześniej wyprawy do kijowskiego szpitala, gdzie funkcjonariusze Berkutu zatrzymali 15 osób i zniszczyli 10 aut aktywistów. Wyznaczono nagrodę w wysokości 10 tys. dolarów (podwyższaną później do 25 tys. i 50 tys. dolarów) za udzielenie informacji o jego położeniu, jednak nie było ono znane aż do 30 stycznia, gdy Dmytro Bułatow sam wykonał telefon ze wsi Wyszeńky w rejonie boryspolskim. Z licznymi urazami wyjechał z kraju na leczenie na Litwę, ujawnił, że w trakcie porwania był torturowany.
Po powrocie na Ukrainę objął w lutym 2014 urząd ministra młodzieży i sportu w rządzie Arsenija Jaceniuka, który sprawował do końca funkcjonowania tego gabinetu w grudniu 2014.
Jest żonaty, ma troje dzieci.

</doc>
<doc id="3127489" url="https://pl.wikipedia.org/wiki?curid=3127489" title="Jan Bolechowski">
Jan Bolechowski

Jan Bolechowski (ur. 13 lipca 1891 w Dolinie, zm. wiosna 1940 w Katyniu) – polski nauczyciel, kapitan rezerwy artylerii Wojska Polskiego, ofiara zbrodni katyńskiej.
Życiorys.
Urodził się 13 lipca 1891 w Dolinie jako syn Jana i Wiktorii z domu Romanczukiewicz. Ukończył studia filozoficzne i prawnicze na Wydziale Prawa Uniwersytetu Franciszkańskiego we Lwowie.
Należał do Związku Strzeleckiego. Podczas I wojny światowej został powołany do C. K. Armii i w rezerwie artylerii fortecznej został mianowany chorążym (kadetem) artylerii fortecznej z dniem 1 maja 1915, a następnie awansowany na stopień podporucznika z dniem 1 stycznia 1916. Był przydzielony do pułku artylerii fortecznej Nr 1.
Po odzyskaniu przez Polskę niepodległości w 1918 walczył w wojnie polsko-ukraińskiej w szeregach 1 pułku artylerii górskiej, w tym uczestniczył w odsieczy Lwowa. Brał także udział w walkach na Śląsku. Został mianowany do stopnia kapitana rezerwy artylerii ze starszeństwem z dniem 1 czerwca 1919. W 1923, 1924 był oficerem rezerwowym 20 pułku artylerii polowej garnizonie Prużana. W latach 1929–1939 był przydzielony do 3 pułku artylerii lekkiej Legionów. W 1934 jako kapitan rezerwy był przydzielony do Oficerskiej Kadry Okręgowej nr IV jako "oficer po ukończeniu 40 roku życia" i pozostawał wówczas w ewidencji Powiatowej Komendy Uzupełnień Łódź Miasto II.
W okresie II Rzeczypospolitej pracował jako nauczyciel gimnazjalny. W 1924 był profesorem w Inowrocławiu, ucząc języka polskiego w Państwowym Gimnazjum Męskim oraz w Gimnazjum Żeńskim im. Marii Konopnickiej. W 1926 był polonistą w Gimnazjum Humanistycznym im. Macieja Stryjkowskiego w Brzezinach. W tej szkole był opiekunem kołka literackiego, Bratniej Pomocy uczniowskiej oraz był członkiem zarządu Koła Polskiej Macierzy Szkolnej w Brzezinach (1925/1926). Pracował też jako nauczyciel gimnazjalny w Łodzi. W 1935 został wybrany członkiem komisji rewizyjnej Towarzystwa Przyjaciół Akademika w Pabianicach (prezesem był dr Henryk Broniatowski). We wrześniu 1936 został wicemistrzem Towarzystwa Sportowego Krusche Ender w Pabianichach (w finale uległ Henrykowi Broniatowskiemu). W 1939 był profesorem Liceum im. A. Zimowskiego
Jego żoną była Maria, z domu Orłowska, z którą miał dwie córki: Barbarę i Ewę.
Po wybuchu II wojny światowej i agresji ZSRR na Polskę w dniu 17 września, został aresztowany przez Sowietów, po czym był przetrzymywany w obozie w Kozielsku. W ocalałych pamiętnikach, które w obozie pisał inny jeniec, Zbigniew Przystasz, znalazły się wpisy wspominające Jana Bolechowskiego: m.in. autor zanotował dane adresowe Bolechowskiego ("Łódź, Ulica Wólczańska 222 m. 20, lub Gimnazjum Zimowskiego"), a ponadto zanotował pod datą 31 stycznia 1940, że tego dnia Bolechowski miał wygłosić dla współosadzonych oficerów wykład pt. „Idea Polski – Żeromskiego”. Na wiosnę został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. W 1943 jego ciało zostało zidentyfikowane pod numerem 2723 w toku ekshumacji prowadzonych przez Niemców (przy zwłokach zostały znalezione legitymacja oficerska kapitana WP, wizytówki, oraz list), gdzie został pochowany na terenie obecnego Polskiego Cmentarza Wojennego w Katyniu.
Upamiętnienie.
Jan Bolechowski został wymieniony na Pomniku Katyńskim w Łodzi.
5 października 2007 roku Minister Obrony Narodowej Aleksander Szczygło awansował go pośmiertnie na stopień majora. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
16 maja 2010, w ramach akcji „Katyń... pamiętamy” / „Katyń... Ocalić od zapomnienia” w Falejówce został zasadzony Dąb Pamięci upamiętniający Jana Bolechowskiego.
Odznaczenia.
austro-węgierskie

</doc>
<doc id="3127490" url="https://pl.wikipedia.org/wiki?curid=3127490" title="Kaiserin-Augusta-Strasse">
Kaiserin-Augusta-Strasse



</doc>
<doc id="3127494" url="https://pl.wikipedia.org/wiki?curid=3127494" title="Ullsteinstrasse">
Ullsteinstrasse



</doc>
<doc id="3127495" url="https://pl.wikipedia.org/wiki?curid=3127495" title="Tuwalu">
Tuwalu



</doc>
<doc id="3127503" url="https://pl.wikipedia.org/wiki?curid=3127503" title="Shane Williamson">
Shane Williamson

Shane Williamson (ur. 28 kwietnia 1995 na Hokkaido) – japoński łyżwiarz szybki.
Życiorys.
Williamson jest synem trenera koni z Australii, który wyemigrował w 1994 roku. Zaczynał w 2001 roku jako zawodnik short tracku. W 2012 roku przeniósł się na tor długi. W październiku 2013 roku został mistrzem Japonii na 3000 i 5000 metrów. Podczas Mistrzostw Azji w 2013 roku był szósty na 1500 i 5000 metrów. Zajął 26. miejsce na 5000 metrów na Zimowych Igrzyskach Olimpijskich w 2014 roku.

</doc>
<doc id="3127504" url="https://pl.wikipedia.org/wiki?curid=3127504" title="Unia Baptystyczna Wielkiej Brytanii">
Unia Baptystyczna Wielkiej Brytanii

Unia Baptystyczna Wielkiej Brytanii () – związek zborów baptystycznych w Anglii i Walii założony w 1891 w wyniku połączenia powszechnych baptystów i reformowanych baptystów. Obecnie liczy 132 tysiące członków w 2080 zborach.
W 2013 po raz pierwszy stanowisko sekretarza generalnego Unii objęła kobieta pastor Lynn Green. Została przyjęta w głosowaniu przez owację na stojąco, a jej inauguracyjne przesłanie brzmiało: "„Wierzę, że nasz związek jest gotowy do zmiany pokoleniowej... Nadszedł czas, aby zrzucić myślenie instytucjonalne, które służyło nam dobrze w przeszłości i objąć nowy sposób bycia w XXI wieku”". Obecnie około 10% brytyjskich duchownych baptystycznych to kobiety i oczekuje się, że liczba ta wzrośnie.

</doc>
<doc id="3127505" url="https://pl.wikipedia.org/wiki?curid=3127505" title="U 6">
U 6

U 6, U6
Metro:
Zobacz też:

</doc>
<doc id="3127506" url="https://pl.wikipedia.org/wiki?curid=3127506" title="U6">
U6



</doc>
<doc id="3127508" url="https://pl.wikipedia.org/wiki?curid=3127508" title="Gramatyka języka tetum">
Gramatyka języka tetum

Gramatyka języka tetum – system gramatyczny języka tetum, należącedo do rodziny języków malajsko-polinezyjskich.
Rzeczowniki.
Rzeczowniki w tetum nie dzielą się na rodzaje. Ponieważ w tetum nie ma przypadków, rzeczowników nie można odmieniać (nie licząc rzeczowników pochodzenia portugalskiego). Liczbę mnogą rzeczownika tworzy się na dwa sposoby:
W tetum liczbę mnogą stosuje się rzadziej niż w innych językach. Jej występowanie często trzeba wywnioskować z kontekstu.
Określoność.
W tetum występuje tzw. określoność. Określoność wskazuje, czy użyty rzeczownik opisuje ogólną kategorię pojęć, czy też pewien konkretny egzemplarz. Jeżeli rzeczownik w tetum jest nieokreślony, używa się po nim przedimka "ida" (oznaczające "jeden"):
Nie istnieje podobny odpowiednik dla rzeczowników określonych. Istnieje jednak grupa zaimków wskazujących, które zastępują przedimek:
Dzierżawczość.
W tetum dzierżawczość można wyrazić na dwa sposoby:
Czasowniki.
Czasowniki w tetum mają tę samą formę bez względu na to, jaką rolę przyjmują. Sprawia to, że czasownik może pełnić jednocześnie swoją własną funkcję, a także bezokolicznika oraz gerundium.
Czasownik nie odmienia się przez osoby. By określić osobę, przed czasownikiem należy dodać do zdania podmiot gramatyczny:
Podmiotem w tetum może być dowolna osoba lub przedmiot.
Czas przeszły.
Czas przeszły tworzy się poprzez dodanie na koniec zdania słowa "ona":
Jeżeli wydarzenie miało miejsce przed chwilą, przed "ona" dodaje się "tiha":
Zdarza się, że czas przeszły należy wywnioskować z kontekstu:
Czas przyszły.
Czas przyszły tworzy się poprzez dodanie przed czasownik słowa "sei":
Tryb rozkazujący.
Tryb rozkazujący tworzy się poprzez dodanie "ba" ("iść") na końcu zdania:
Jeżeli chcemy tylko coś zasugerować, używamy słowa "lai":
Jeżeli chcemy czegoś zakazać, używamy słów "labele" ("nie można") lub "keta" ("nie" + czasownik):
Łącznik.
W tetum nie można używać słowa „być”. Jeżeli jednak chcemy zaakcentować fakt, że coś jest czymś, należy użyć słowa "maka" ("to", "to jest"):
Do zaprzeczania używa się zaś słowa "la’ós":
Przymiotniki.
Przymiotnik w tetum stawia się zawsze po rzeczowniku:
Przymiotniki rodzime, podobnie jak rzeczowniki, nie odmieniają się przez przypadki, rodzaje ani liczby. Przymiotniki pochodzące z języka portugalskiego odmieniają się tylko według rodzajów:
Stopniowanie.
Przymiotniki w tetum stopniują się. Stopień wyższy przymiotnika tworzy się poprzez jego reduplikację:
Stopień najwyższy tworzy się poprzez dodanie zwrotu "liu hotu" ("wszystko"):
Porównania tworzy się poprzez dodanie po przymiotniku zwrotu "liu duké":
Przysłówki.
Przysłówek w tetum tworzy się poprzez reduplikację przymiotnika lub rzeczownika:
Przyimki.
W tetum występują dwa przyimki – "iha" ("w") oraz "ba" ("do", "dla"). Łączenie ich z kilkoma innymi słowami pozwala uzyskać więcej określeń na położenie:
Szyk wyrazów.
W tetum występuje szyk zdania SVO (tj.: dopełnienie + orzeczenie + podmiot), który jest niezmienny. Także zdania pytające mają ten szyk zdania.
Zdania przydawkowe.
W tetum zdania przydawkowe tworzy się podobnie jak w innych językach. Zdania przydawkowe zastępują w tetum stronę bierną, gdyż ta nie istnieje. Zdanie przydawkowe łączy się ze zdaniem nadrzędnym przy pomocy spójnika "ne’ebé" ("który"):
Zdania pytające.
W tetum do zadawania pytań, na które można odpowiedzieć tylko "tak" albo "nie", służą słowa "ka" ("czy") lub "ka lae" ("czy nie"), stawiane na końcu pytania:

</doc>
<doc id="3127522" url="https://pl.wikipedia.org/wiki?curid=3127522" title="FUT">
FUT



</doc>
<doc id="3127526" url="https://pl.wikipedia.org/wiki?curid=3127526" title="Simen Spieler Nilsen">
Simen Spieler Nilsen

Simen Spieler Nilsen (ur. 4 sierpnia 1993 w Arendal) – norweski łyżwiarz szybki, zawodnik klubu Arendal Skøiteklub, dwukrotny medalista mistrzostw świata.
Simen Spieler Nilsen w 2010 roku wystąpił na mistrzostwach świata juniorów w łyżwiarstwie szybkim w wieloboju w Moskwie, podczas których zdobył złoto w biegu drużynowym. W 2013 roku wystąpił na mistrzostwach świata w wieloboju w Soczi – indywidualnie zajął 15. miejsce, a w biegu drużynowym 5. miejsce. W 2014 roku wystąpił na zimowych igrzyskach olimpijskich w Soczi, gdzie zajął 25. miejsce w biegu na 5000 metrów. Na rozgrywanych dwa lata później dystansowych mistrzostwach świata w Kołomnie zdobył srebrny medal w biegu drużynowym. W tej samej konkurencji był też trzeci podczas dystansowych mistrzostw świata w Gangneung w 2017 roku.
Od 2013 związany z łyżwiarką szybką Hege Bøkko.
Bibliografia.
 

</doc>
<doc id="3127529" url="https://pl.wikipedia.org/wiki?curid=3127529" title="Arabskie Klubowe Mistrzostwa Kobiet">
Arabskie Klubowe Mistrzostwa Kobiet

Arabskie Klubowe Mistrzostwa Kobiet (arab. "بطولة السيدات لكرة القدم العربية", ang. "Arab Ladies Football Championship") – klubowe rozgrywki piłkarskie kobiet dla mistrzów krajowych krajów arabskich organizowane przez UAFA (ang. "UAFA – Union of Arab Football Associations", fr. "UAFA – Union des Associations de Football Arabe") w roku 2008.
Historia.
Zapoczątkowany został w 2008 roku przez UAFA jako "Arabskie Klubowe Mistrzostwa Kobiet". W rozgrywkach uczestniczyły zespoły, które zdobyły mistrzostwo swojego kraju. W turnieju uczestniczyło 6 drużyn:
Batulex (Liban), Amman Club (Jordania), Olympique Club (Jordania), Abu Dhabi SC (Zjednoczone Emiraty Arabskie), Al Sadaka (Liban) i Boshor Club (Oman). Najpierw drużyny zostały podzielone na dwie grupy, a potem czwórka najlepszych zespołów systemem pucharowym walczyła o Puchar. Pierwszym zwycięzcą został Abu Dhabi SC.
Następna edycja nie odbyła się.

</doc>
<doc id="3127531" url="https://pl.wikipedia.org/wiki?curid=3127531" title="12 éxitos para 2 guitarras flamencas">
12 éxitos para 2 guitarras flamencas

12 éxitos para dos guitarras flamencas (12 hitów na dwie gitary flamenco) – trzeci i ostatni album kolaboracyjny duetu Paco de Lucía i Ricardo Modrego.
Muzycy.
Paco de Lucía – gitara flamenco
Ricardo Modrego – gitara flamenco

</doc>
<doc id="3127532" url="https://pl.wikipedia.org/wiki?curid=3127532" title="Trzęsiogon ciemny">
Trzęsiogon ciemny

Trzęsiogon ciemny, trzęsiogon pacyficzny ("Cinclodes nigrofumosus") – gatunek średniej wielkości ptaka z rodziny garncarzowatych (Furnariidae). Występuje endemicznie w północnym i centralnym Chile. Niezagrożony wyginięciem.
Taksonomia.
Gatunek opisali po raz pierwszy Alcide d’Orbigny i Frédéric de Lafresnaye w roku 1838 pod nazwą "Uppucerthia nigro-fumosa". Holotyp pochodził z północnego Chile. Tworzy nadgatunek z trzęsiogonem Taczanowskiego ("C. taczanowskii"). Monotypowy.
Nazwa rodzajowa "Cinclodes" pochodzi od greckiego słowa "kinklos", oznaczającego ptaka zamieszkującego brzeg wody. Nazwa gatunkowa "nigrofumosus" oznacza z łaciny czarno okopconego ptaka, pochodzi od słów "niger", czarny, i "fumosus", okopcony.
Zasięg występowania.
Trzęsiogon ciemny występuje w północnym i centralnym Chile na wybrzeżach, od prowincji Arica po prowincję Valdivia. Spotykany także na wyspach Isla de los Pájaros oraz Mocha. Jeden z nielicznych morskich przedstawicieli wróblowych, zasiedla skaliste plaże, w tym obszary wattowe.
Morfologia i anatomia.
Długość ciała wynosi 21–22 cm, zaś masa 63–67 g. U okazów z Muzeum Brytyjskiego skrzydła mierzą około 11,4 mm, zaś ogony 8,6 cm. Dziób stosunkowo krótki i mocny. Duży i ciemny, w porównaniu do innych trzęsiogonów. Obecna biała brew, kantarek i pokrywy uszne mają barwę czarną. Wierzch głowy i ciała czarniawobrązowy. Pokrywy skrzydłowe cechują nieco jaśniejsze obrzeżenia i końcówki. Lotki czarniawe z biało-rudymi obrzeżeniami u nasady. Ogon zaokrąglony, niemal czarny, trzy zewnętrzne pary sterówek posiadają przed zakończeniem białą plamę. Gardło i boki szyi białe. Spód ciała pokrywa barwa ciemnoszara, na górnej części piersi znajdują się białe plamki, dalej przechodzące w białe kreskowanie. Tęczówka brązowa do ciemnobrązowej. Dziób czarniawy, na żuchwie niekiedy występuje szara barwa nasady. Ptaka młodocianego nie opisano. Nie występuje dymorfizm płciowy.
Gruczoły solne.
Trzęsiogon ciemny jako jeden z nielicznych gatunków wróblowych ma stale kontakt ze słoną wodą; z racji zamieszkiwania obrzeży pustyń głównym źródłem wody jest ocean. Jako pierwszy gruczoły solne u tego gatunku opisał Raymond E. Paynter po zbadaniu dwóch samic złapanych na plaży León Dormido, około 85 km na południe od Limy. Ich gruczoły solne umieszczone były pod oczami, każdy miał długość około 18 mm, maksymalną szerokość 1,3 mm i grubość 0,3 mm. Były podobne rozmiarami, co u podobnego wielkością pluszcza ("Cinclus cinclus").
Zachowanie.
Pieśń trzęsiogona ciemnego stanowi długi trel. Pożywienie stanowią bezkręgowce, w tym robaki, kraby, mięczaki, jeżowce i ślimaki, oraz małe ryby. Żeruje zwykle pojedynczo lub parami, niekiedy przyłączając się do stad siewkowców. Swoim zachowaniem przypomina brzegowca ("Aphriza virgata"), omijając fale i szukając pożywienia wzdłuż kamieni i w piasku oraz w naniesionym przez morze materiale. Jednym z głównych składników jego diety są polimorficzne ślimaki "Scurria variabilis"; zjada najmniej zamaskowane osobniki.
Lęgi.
Okres lęgowy przypada prawdopodobnie na wiosnę i lato. Jaja znajdywano we wrześniu. Gniazdo utworzone z naniesionych przez wodę alg mieści się blisko wody, w szczelinie skalnej, innym zagłębieniu w skale lub na końcu tunelu w urwistym brzegu. Zniesienie liczy 3–4 jaja.
Status i zagrożenia.
Przez IUCN gatunek klasyfikowany jest jako najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny. Zamieszkiwane nadbrzeżne środowisko zdaje się być mało zmieniane przez człowieka.

</doc>
<doc id="3127536" url="https://pl.wikipedia.org/wiki?curid=3127536" title="Kino Pokój w Łodzi">
Kino Pokój w Łodzi

Kino Pokój – kino mieszczące się przy zbiegu ulic św. Kazimierza i Niciarnianej w Łodzi. Po zamknięciu kina w 1997 roku budynek przeznaczono na mieszkania.
Gmach kina zbudowano w 1929 roku jako dom parafialny. Inicjatorem budowy był ksiądz Romuald Brzeziński (ówczesny proboszcz parafii św. Kazimierza). Wynajmowanie głównej sali na przyjęcia i na projekcje filmowe umożliwiało zbieranie funduszy zasilających budowę pobliskiego kościoła parafialnego.
Do roku 1939 kino działało pod nazwą „Bratnia Strzecha”, a pokazywano w nim przede wszystkim filmy edukacyjne i dydaktyczne. Po II wojnie światowej wznowiło funkcjonowanie jako kino Pokój. Sala kina miała widownię z 203 miejscami (1957). Od roku 1960 podlegało Miejskiemu Zarządowi Kin w Łodzi. Kino było czynne do 1997 roku.
Modernistyczny budynek założony na planie prostokąta powstał blisko skrzyżowania ulic św. Kazimierza i Niciarnianej, z głównym wejściem od południowej strony (Kazimierza) i wyjściem ewakuacyjnym od wschodu (Niciarniana). Budynek dwukondygnacyjny składający się z członu głównego (z dwuspadowym dachem) i części bocznych, niższych o pół kondygnacji. Dekoracje architektoniczne to boniowane strefy przyziemia i fryzu, gzyms międzypiętrowy i koronujący. Charakterystyczny drobny krój okien.
Parafia sprzedała posesję w 2011 roku. Budynek kina po częściowej rozbiórce został wkomponowany w blok mieszkalny. Zachowana została dawna fasada kina.

</doc>
<doc id="3127537" url="https://pl.wikipedia.org/wiki?curid=3127537" title="Kurs 2008">
Kurs 2008

Kurs 2008 – system informatyczny służący do obsługi procesu sprzedaży biletów kolejowych i rezerwacji miejsc w przewozach pasażerskich wykorzystywany przez spółki PKP i Przewozy Regionalne.
Jest następcą wprowadzonego w połowie lat 90. XX wieku systemu Kurs'90. Poza standardowymi funkcjami związanymi z obsługą pasażerów, służy do kontroli biletów (również tych sprzedawanych przez Internet), rejestrację danych ze sprzedaży, legalizację biletów przejazdowych, sporządzanie zbiorczych dokumentów rozliczeniowych oraz wymianę danych ze zewnętrznymi systemami i fiskalizacji sprzedaży. Umożliwia także służbową wymianę korespondencji poprzez informowanie o zdarzeniach na sieci kolejowej: utrudnieniach w ruchu pociągów, remontach torów, wypadkach itp. Terminal dzięki wbudowanej bezprzewodowej komunikacji GSM/GPRS jest w stanie aktualizować swoją bazę danych.
Od 2009 roku terminal ten jest stopniowo wprowadzany.

</doc>
<doc id="3127538" url="https://pl.wikipedia.org/wiki?curid=3127538" title="Optimus Nexus">
Optimus Nexus



</doc>
<doc id="3127543" url="https://pl.wikipedia.org/wiki?curid=3127543" title="Samir Ménouar">
Samir Ménouar

Samir Ménouar – algierski lekkoatleta specjalizujący się w rzucie oszczepem.

</doc>
<doc id="3127545" url="https://pl.wikipedia.org/wiki?curid=3127545" title="Stepan Ghazarian">
Stepan Ghazarian

Stepan Ghazarian (orm. Ստեփան Ղազարյան, ur. 11 stycznia 1985) – ormiański piłkarz grający na pozycji bramkarza.
Kariera klubowa.
Profesjonalną karierę rozpoczął w Bananc Erywań, w którym występował aż do lata 2013 roku. Przed rozpoczęciem sezonu 2013/2014 przeniósł się do Araratu Erywań
Kariera reprezentacyjna.
W reprezentacji Armenii zadebiutował 25 maja 2010 roku w towarzyskim meczu przeciwko Uzbekistanowi. Na boisku przebywał przez pełne 90 minut.
Sukcesy.
Bananc

</doc>
<doc id="3127547" url="https://pl.wikipedia.org/wiki?curid=3127547" title="Wilczak (kynologia)">
Wilczak (kynologia)

Wilczak – mieszaniec wilka i psa.
Wilk i pies mają tak dużo wspólnego materiału genetycznego, że mogą się bez problemu krzyżować. Krzyżówki takie powstają w warunkach naturalnych pomiędzy wilkami i zdziczałymi psami (głównie w przypadku rozbicia watah i braku możliwości prokreacji w ramach gatunku) oraz w hodowlach psów – prowokowane przez człowieka. Powstałe osobniki cechują się wysoką potrzebą dominacji, terytorializmem i chęcią do polowań. W wyniku krzyżowania się z psami u wilków powstała ciemna okrywa włosowa. Nie została wyeliminowana przez dobór naturalny, lecz częstotliwość jej występowania stale rośnie. Prawdopodobnie ma to związek ze zmniejszaniem się habitatu arktycznego, co spowodowane jest ocieplaniem się klimatu. Drapieżniki o jasnym umaszczeniu występują rzadko poza obszarem tundry, ponieważ ich futro nie zapewnia im tam kamuflażu.
Mieszańce północnoamerykańskich odmian wilka z psami różnych ras, popularnie określane słowem "wolfdog" (ang.), są szczególnie popularne w Stanach Zjednoczonych. Trzymane w domach jako domowe pupile, wilczaki stanowią duże zagrożenie dla ludzi, którzy hodują je niewłaściwie. Źle hodowane mogą wziąć małe zwierzęta lub nawet dzieci za potencjalną ofiarę, a dorosłych ludzi i inne psy potraktować jako konkurentów. Są to psy z charakterem i mają duże wymagania względem właściciela i otoczenia. Zwierzęta te odczuwają typowo wilczą chęć do znakowania swego terenu moczem, kopania i niszczenia przedmiotów. Półwilki bywają też hodowane dla potrzeb rynku nielegalnych psich walk. 
Niektóre bastardy powstały na potrzeby wojska i służb, jako pies patrolujący granice, ratowniczy czy chroniący obiekty. Celem różnych programów hodowlanych było poprawienie kondycji fizycznej i zmysłów psów użytkowych. Większość eksperymentów zakończyła się niepowodzeniem z powodu niemożliwości wyeliminowania nabytych od wilków cech osobowościowych, takich jak ostrożność (lękliwość, ciągłe czuwanie) czy niezależność (nieprzewidywalność zachowań, brak pewności wykonania poleceń). Trwałe znaczenie hodowlane mają:

</doc>
<doc id="3127549" url="https://pl.wikipedia.org/wiki?curid=3127549" title="Beatrix von Storch">
Beatrix von Storch

Beatrix Amelie Ehrengard Eilika von Storch (ur. 27 maja 1971 w Lubece) – niemiecka prawniczka, lobbysta i polityk, działaczka Alternatywy dla Niemiec, posłanka do Parlamentu Europejskiego VIII kadencji, deputowana do Bundestagu.
Życiorys.
Kształciła się w zawodzie bankowca w hamburskim banku Vereins- und Westbank. Studiowała następnie prawo na uniwersytetach w Heidelbergu i Lozannie. Po zdaniu egzaminów zawodowych podjęła praktykę w zawodzie adwokata, specjalizując się w prawie upadłościowym.
Była organizatorką różnych organizacji i inicjatyw lobbingowych, angażowała się m.in. w działania na rzecz uznania za bezprawną komunistycznej reformy rolnej przeprowadzonej w NRD. W późniejszych latach stała się publicznym krytykiem polityki instytucji europejskich wobec kryzysu w strefie euro. Stworzona i kierowana przez nią sieć Zivile Koalition e.V. stała się jedną z najbardziej wpływowych konserwatywnych grup w kraju.
Była związana z Wolną Partią Demokratyczną. W 2013 wsparła nowo powstałą Alternatywę dla Niemiec, kandydując z jej listy w wyborach do Bundestagu.
W 2014 z ramienia AfD uzyskała mandat eurodeputowanej VIII kadencji. W wyborach w 2017 została natomiast wybrana w skład Bundestagu. W 2021 z powodzeniem ubiegała się o reelekcję.
Życie prywatne.
Beatrix von Storch pochodzi z rodu Oldenburgów, jej dziadkiem był Johann Ludwig Graf Schwerin von Krosigk, minister oraz ostatni przewodniczący rządu III Rzeszy. W 2010 zawarła związek małżeński ze Svenem von Storch.

</doc>
<doc id="3127552" url="https://pl.wikipedia.org/wiki?curid=3127552" title="Peugeot 208 R5">
Peugeot 208 R5

Peugeot 208 R5 (Peugeot 208 T16) – samochód rajdowy kategorii RC 2, klasy R5 (WRC2), który został pokazany na Salonie Samochodowym w Paryżu w roku 2012. Peugeot 208 R5 jest produkowany w fabryce Peugeot Sport w Veliz i zgodnie z wytycznymi FIA całkowity koszt auta nie może przekroczyć 180 tysięcy Euro. Jego debiut na trasach rajdowych planowany był w połowie roku 2013, lecz problemy z osiągami i niezawodnością spowodowały opóźnienie przyznania homologacji. Zadebiutował w marcu 2014 roku w rajdzie Rally Il Ciocco e Valle.
Sukcesy w rajdach.
Zwycięstwa w Rajdowych Mistrzostwach Europy (ERC)

</doc>
<doc id="3127554" url="https://pl.wikipedia.org/wiki?curid=3127554" title="Singapore Sevens 2013">
Singapore Sevens 2013

Singapore Sevens 2013 – pierwsza edycja wchodzącego w skład mistrzostw Azji turnieju Singapore Sevens przeznaczonego dla męskich reprezentacji narodowych w rugby 7. Odbyła się w dniach 9–10 listopada 2013 roku na Yio Chu Kang Stadium w Singapurze będąc czwartym turniejem sezonu 2013.
Informacje ogólne.
Rozegrany rok wcześniej Singapore Sevens 2012 wchodził w skład ARSS, jednak nie był turniejem rankingowym, lecz azjatycką kwalifikacją do Pucharu Świata.
Rozegrane na Yio Chu Kang Stadium zawody były czwartym turniejem sezonu 2013 i wzięło w nich udział dwanaście reprezentacji. Drużyny rywalizowały w pierwszym dniu systemem kołowym podzielone na cztery trzyzespołowe grupy, po czym w drugim dniu osiem najlepszych awansowało do ćwierćfinałów, a pozostała czwórka zmierzyła się w walce o "Bowl".
Reprezentacja Hongkongu do turnieju przystępowała ze stratą do Japonii jednego punktu w klasyfikacji generalnej, tak więc do końcowego triumfu przy założeniu ponownego spotkania w finale wystarczała im jakakolwiek wygrana nad rywalami, bowiem w bezpośrednich meczach stosunek małych punktów kształtował się na ich korzyść. Pomimo wolnego wejścia w turniej faworyzowanej dwójki, w pierwszym dniu nie oddali oni rywalom choćby punktu, a po gładkich zwycięstwach w fazie pucharowej po raz czwarty w tym sezonie spotkali się w finale. W obecności 1500 widzów Hongkong prowadził do przerwy 19–5, jednak kolejne dziewiętnaście punktów zdobyli reprezentanci Japonii zwyciężając tym samym zarówno w tym turnieju, jak i całym cyklu.
Najwięcej punktów w turnieju (41) zdobył Koreańczyk Jun Ki Hong, w klasyfikacji przyłożeń z siedmioma "ex aequo" zwyciężyli Rowan Varty i Sandun Herath, odpowiednio reprezentanci Hongkongu i Sri Lanki.
Bilety na oba dni kosztowały 10 dolarów, osobom do siedemnastego roku życia przysługiwał wstęp bezpłatny.

</doc>
<doc id="3127556" url="https://pl.wikipedia.org/wiki?curid=3127556" title="Francisco Camet">
Francisco Camet

Francisco Carmelo Camet Berterreche (ps. Eduardo, ur. 16 września 1876 w Buenos Aires, zm. 15 lipca 1931 w Miramar) – argentyński szermierz, specjalizujący się w szpadzie.
W 1900 wystartował na igrzyskach olimpijskich w szpadzie amatorów. W pierwszej rundzie zajął 2. miejsce w swojej grupie za Léonem Sée. W ćwierćfinale ponownie był 2. w swojej grupie, tym razem przegrywając z Edmondem Wallace’em. W półfinale uplasował się na 3. pozycji w swojej grupie, ulegając Georges'owi de la Falaise i Louisowi Perrée. W finale zajął 5. miejsce, wygrywając 2 walki i przegrywając 3. Był jedynym Argentyńczykiem na tych igrzyskach i jednocześnie pierwszym w historii olimpijczykiem z Ameryki Południowej.
Jego synem był Carmelo Camet, brązowy medalista olimpijski w florecie drużynowym z 1928.
Reprezentował klub Salles d'Armes du Palais et Sociétés Savantes.

</doc>
<doc id="3127558" url="https://pl.wikipedia.org/wiki?curid=3127558" title="Kolarstwo na Letnich Igrzyskach Olimpijskich 1952 - Wyścig ze startu wspólnego - indywidualnie">
Kolarstwo na Letnich Igrzyskach Olimpijskich 1952 - Wyścig ze startu wspólnego - indywidualnie



</doc>
<doc id="3127560" url="https://pl.wikipedia.org/wiki?curid=3127560" title="Ricardo Modrego">
Ricardo Modrego

Ricardo Modrego Vagaray (ur. 19 października 1934 w Madrycie, zm. 17 stycznia 2017) – hiszpański gitarzysta flamenco. Nagrał on trzy albumy z młodym Paco de Lucía, które były jego pierwszymi w karierze. Płyty, które wspólnie nagrali, to: "Dos guitarras flamencas" (1964), "12 canciones de García Lorca para guitarra" i "12 éxitos para 2 guitarras flamencas" (1965).

</doc>
<doc id="3127561" url="https://pl.wikipedia.org/wiki?curid=3127561" title="Eduardo Camet">
Eduardo Camet



</doc>
<doc id="3127566" url="https://pl.wikipedia.org/wiki?curid=3127566" title="Grigor Meliksetian">
Grigor Meliksetian

Grigor Meliksetian (orm. Գրիգոր Մելիքսեթյան, ur. 18 sierpnia 1986 w Erywaniu) – ormiański piłkarz występujący na pozycji bramkarza w ormiańskim klubie Gandzasar Kapan.
Kariera klubowa.
Profesjonalną karierę rozpoczął w klubie Piunik Erywań, w kolejnych latach reprezentował barwy Gandzasar Kapan i Impuls Diliżan. Na początku 2011 roku wyjechał do Iranu. Był graczem Padideh F.C., Paykan F.C. i Gahar Zagros F.C. Latem 2013 roku powrócił do rodzinnego kraju i został zawodnikiem klubu Ararat Erywań.
Kariera reprezentacyjna.
W reprezentacji Armenii zadebiutował 28 lutego 2012 roku w towarzyskim meczu przeciwko Serbii. Na boisku przebywał przez pełne 90 minut.
Sukcesy.
Piunik

</doc>
<doc id="3127567" url="https://pl.wikipedia.org/wiki?curid=3127567" title="Pałac w Adampolu">
Pałac w Adampolu

Pałac w Adampolu – pałac wybudowany po 1820 r. przez Michała Trzeciaka w stylu klasycystycznym.
Tak jak w wielu innych podobnych przypadkach, nie wiadomo, jaki architekt opracował projekt tej wielkiej rezydencji. W tradycji miejscowej przetrwało jedynie mniemanie, że był to ten sam nieznany z nazwiska Włoch, który budował pałac w niezbyt odległej Eliaszówce. Pałac adampolski nie został zresztą zrealizowany w całkowitej zgodzie z planem. Miał on być bowiem budowlą ściśle symetryczną, złożoną z połączonych ze sobą w jedną całość trzech członów, to jest korpusu głównego i dwóch oficyn bocznych. Całość zaprojektowano w kształcie podkowy tak rozwartej, że oficyna lewa, z powodu bliskości brzegu stawu i spadku terenu, nie miała już gdzie stanąć. Wobec tego zmieniono projekt i zamiast drugiej oficyny wybudowano skrzydło od tyłu domu. 
Według stanu z 1914 r. korpus główny pałacu był budowlą trzynastoosiową, murowaną z cegły, w całości parterową o dość wysokiej podmurówce i rzucie prostokąta. Jego pięcioosiową część środkową elewacji frontowej akcentował znacznie podwyższony portyk, złożony z sześciu, w jednakowej odległości ustawionych kolumn jońskich, wspartych na kwadratowych bazach, ustawionych na niskim tarasie. Taras ten służył równocześnie jako kryty podjazd. Od baz kolumn skrajnych wychodziły krótkie, wycinkiem koła zakreślone murki, stanowiące ramy dla podjazdu. Kolumny dźwigały belkowanie, pokryte od czoła fryzem ornamentalnym oraz otoczony profilowanym gzymsem trójkątny fronton (tympanon) z kartuszem herbowym fundatora Sas. Część portykowa elewacji rozczłonkowana była Hzenami, zamkniętymi górą także fryzem, podobnym jak w portyku. Nad nim znajdowało się jeszcze pięć niskich, poziomo ułożonych okien, oświetlających strych. Zarówno szerokie i wysokie, masywne, obite ukośnie ułożonymi drobnymi klepkami główne drzwi wejściowe, jak wszystkie okna prostokątne akcentowały naczółki, wsparte na bardzo mocno zarysowanych konsolkach wolutowych. Bezpośrednio przed wybuchem pierwszej wojny światowej, w czasie odnawiania całego pałacu, stolarka dwudzielnych dotąd okien jego korpusu głównego, złożonych z ośmiu kwater, zastąpiona została przez trójdzielną, bez podziału, co niekorzystnie wpłynęło na stylowy charakter budynku. Podobny wystrój jak frontowa otrzymała także elewacja ogrodowa, pozbawiona jednak portyku, a nawet pozornego ryzalitu. Wszystkie elewacje wieńczył bardzo wydatny gzyms profilowany. Główny korpus pałacu nakrywał wysoki, gładki dach gontowy, z trzema otynkowanymi kominami. Środkowy z nich miał kształt dość długiej, poprowadzonej równolegle do kalenicy ścianki. Dwa boczne, mniejsze, ustawiono do niej poprzecznie.
Od prawej elewacji bocznej wychodziła lekkim łukiem zakreślona galeria, łącząca korpus główny z oficyną. Galeria ta, od strony ogrodu zamknięta ścianą całkowicie, a od frontu tylko na osiach skrajnych, podkreślonych oknami ślepymi, miała dach schowany za attyką pełną. Od frontu wspierał się on na pięciu kolumnach toskańskich. Oficyna była nieco niższa od pałacu, dziewięcioosiowa, w części środkowej ozdobiona także podwyższonym, czterokolumnowym portykiem, zamkniętym gładkim belkowaniem i trójkątnym szczytem, przebitym niewielkim, półkolistym okienkiem. Niezbyt duże, prostokątne, dzielone na sześć kwater okna ożywiały poziome naczółki bez konsolek. Oficynę wieńczył gzyms także bardzo mocno zarysowany. Ponad gładkim dachem czterospadowym wznosiły się tylko dwa, symetrycznie wyprowadzone kominy.
Miejsce drugiej oficyny zajął późniejszy otwarty taras, osadzony na murowanych słupach, rozciągnięty wzdłuż całej lewej elewacji bocznej głównego korpusu pałacu. Nakryto go dachem dwuspadowym, wspartym na cienkich, drewnianych filarach. Skrzydło tylne, ustawione równolegle do prawej elewacji bocznej, było również parterowe, siedmioosiowe, nakryte dachem podobnym, jak korpus główny, ale o nieco skromniejszym wystroju zewnętrznym. Przed głównym wejściem wznosił się także czterokolumnowy, podwyższony portyk joński, ale tym razem zamknięty prostokątną ścianką attykową.
Wystrój wnętrz pałacu wyglądał stosunkowo skromnie, co mogłoby sugerować, że nie wszystkie pokoje wykończone zostały ostatecznie. Korpus główny, przeznaczony na cele reprezentacyjne, miał układ dwu-traktowy, ale nieregularny, wynikły częściowo z ostatniej przebudowy i modernizacji. Na szerokości portyku mieścił się hall, oświetlony dwoma oknami. Jego odpowiednik pośrodku traktu ogrodowego, wyposażony w dwa okna i drzwi wiodące do ogrodu, mieścił księgozbiór. Po stronie prawej znajdowała się wielka sala jadalna z oknami na przestrzał, trzema od frontu i trzema od ogrodu. Pokój narożny prawy, z dwoma oknami od frontu i jednym w ścianie bocznej, służył jako kredens, zaś usytuowany między nim a skrzydłem tylnym jako gabinet pana domu. Od strony lewej sąsiadował z hallem dwuokienny salon, zwany Zielonym, z którego wchodziło się do wielkiej sali balowej. Jej trzy okna wychodziły na dziedziniec frontowy, zaś poczwórne porte-entre na boczny taras. Te dwa pomieszczenia sięgały dość znacznie poza oś wzdłużną budynku. W lewym odcinku traktu frontowego mieściły się dwa pokoje gościnne, przedzielone łazienką i małym przedpokojem z drzwiami do ogrodu. Oba trakty miały układ amfiladowy. Z powodu braku w okolicy lasów, dom opalano słomą za pomocą pewnego rodzaju centralnego ogrzewania. Pod całym założeniem pałacowym, łącznie ze skrzydłem i oficyną, ciągnęły się sklepione korytarze z paleniskami. Specjalnymi kanałami przebitymi w ścianach gorące powietrze rozchodziło się stąd po całym domu. Codziennie zimą spalano pięć fur słomy, która na czarnoziemie podolskim rosła bardzo bujnie. 
Hall ze ścianami malowanymi na kolor jasny urządzony był skromnie. Na ścianie wisiało w nim duże lustro, a po bokach stały wieszaki i krzesła. Pokój biblioteczny miał ściany malowane farbą olejną na kolor ciemnobordowy, a posadzkę wykonaną z dębu. Dwie ściany przesłaniały dębowe, oszklone szafy, zawierające parotysięczny księgozbiór, głównie z zakresu prawa. Taki kierunek odpowiadał bowiem zainteresowaniom męża ostatniej właścicielki, Kazimierza Zaleskiego, absolwenta uniwersytetu paryskiego. Poza tym reprezentowana była astronomia, dziedzina wiedzy bliska synowi Kazimierza, Bohdanowi Zaleskiemu. Prócz edycji nowszych, głównie w językach polskim, francuskim i rosyjskim, w bibliotece adampolskiej znajdowały się też stare druki, oprawne w skórę cielęcą.
Bogatszy wystrój z posadzką również dębową gładką otrzymała sala jadalna, malowana olejno na kolor biały. Umieszczone pod sufitem srebrne drewniane listwy dowodziły, że ściany miały niegdyś obicie materiałowe lub tapetowe. Sufit dekorowały dwie rozety, z których zwisały duże żyrandole jakoby z kryształów górskich. Sale tę zdobiła kolekcja rycin Aleksandra Orłowskiego, oprawnych w wąskie, czarne ramy. Pośrodku stał wielki cedrowy stół rozsuwany, dokoła niego i przy ścianach krzesła, między oknami lustra „tremo" a w rogu, przed prostokątnym kominkiem, drugi stół, znacznie jednak mniejszy i mahoniowe fotele. Drzwi obok kominka wiodły do pomieszczeń w skrzydle.
Salon Zielony nazwę swą zawdzięczał ścianom malowanym na ten właśnie kolor w odcieniu jasnym. Całą posadzkę dębową zaścielał dywan. Urządzenie ruchome składało się z mebli nowszych, miękkich. Prócz foteli był tam jeszcze stół, lustro między oknami, podobne do tych w sali jadalnej i kilka przedmiotów drobniejszych. Na jednej ze ścian wisiało zwierciadło w owalnej oprawie złoconej, a na innych różne akwarele. Salę balową, utrzymaną w tonacji kremowej, obiegała górą listwa złocona. Z wielkiej rozety na suficie zwisał żyrandol identyczny jak w sali jadalnej. Nawiązywały do niego także jakoby z kryształów górskich wykonane kinkiety, umieszczone po obu stronach drzwi. Posadzkę tworzyła kompozycja w deseń z jasnego i czarnego dębu. Na umeblowanie składały się meble mahoniowe w stylu Empire. Pod jedną ze ścian stała długa kanapa z podnóżkiem. Nad nią wisiało wielkie zwierciadło w ramie złoconej. Dwa dalsze lustra „tremo" w ramach mahoniowych stały między oknami. Wśród szczególnie ciekawych i cennych przedmiotów, znajdujących się w sali balowej, na uwagę zasługiwał stolik inkrustowany masą perłową i kością słoniową w delikatne wzory i fotel mahoniowy, na którego oparciu umocowano szachownicę. Stał tu fortepian Blüthnera. Salę dekorowało kilka obrazów olejnych. Pokoje gościnne i gabinet urządzone były wygodnie, ale bez mebli szczególnie cennych.
Skrzydło tylne pałacu zawierało dziesięć różnej wielkości pomieszczeń w układzie również amfiladowym, dwutraktowym. Tylko w pokoju sypialnym, połączonym bezpośrednio z salą jadalną, malowanym na kolor bladoliliowy, zgromadzono kilka mebli zabytkowych. Należało do nich wielkie łoże palisandrowe, klęcznik, stylowa sekretera, biurko i stolik do robót ręcznych z wieloma szufladkami. Dziesięć zasadniczych pomieszczeń w układzie dwutraktowym miała także oficyna. Część pokoi służyła tam celom mieszkalnym, cześć gościnnym, a pozostałe jako gospodarcze. 
Było w Adampolu sporo dzieł sztuki i wyrobów przemysłu artystycznego, brak jednak na ich temat danych szczegółowych. Antoni Urbański wymienia następujące: „Pies i owce", „Bukiet róż" i „Bukiet georginii" ze szkoły flamandzkiej, „Uzdrowienie chorej niewiasty" i „Św. Magdalena pędzla Antonio Sacco ze szkoły włoskiej oraz „Chrystus z krzyżem" autora nie określonego. Do grupy tej należało też „Zdjęcie z krzyża", stara kopia Rubensa. Wśród obrazów nowszych były pastele Tytusa Maleszewskiego: „Głowa cyganki", „Zorza" i „Postać kobieca w kąpieli". Obrazy te wisiały prawdopodobnie w sali balowej i salonie Zielonym. W kolekcji porcelany znajdowały się wyroby Baranówki, petersburskiej fabryki cesarskiej, zastawa stołowa Sevres z czasów Ludwika Filipa, a także cały zestaw fajansów belwederskich. 
Pałac stał na niewielkim wzniesieniu. Na wprost głównego portyku usytuowana była główna brama wjazdowa, oddzielona od niego ogromnym, otwartym trawnikiem z klombami kwiatów, kępami krategusów oraz białych spirei. Gazon obiegała dokoła szeroka droga. Na prawo od paradnego dziedzińca ciągnęła się płaska część parku, zasadzona młodymi jeszcze świerkami. Dalej w tym samym kierunku leżał niewielki staw, a za nim na wzgórzu sąsiednim bielały chaty wsi Adampol, widoczne także z okien pałacu. Największa część ogrodu założona była po lewej stronie frontowego gazonu i domu. Na dwie części dzielił ją drugi, podłużny i znacznie większy staw, przez który w miejscach węższych przerzucono dwa mostki. Od strony domu teren opadał ku stawowi łagodnym stokiem. W ogrodzie typowo krajobrazowym rosły m.in. topole, świerki, sosny, stare dęby, tuje i wiele krzewów ozdobnych. Na jednym ze wzgórków parku stał pamiątkowy obelisk, postawiony ku czci jakiegoś Proskury. Na klombie, urządzonym pośrodku trawnika od tyłu domu, w rozwidleniu dwóch jego skrzydeł, ustawiano latem palmy. W tej stronie ogrodu mieściły się też cieplarnia i oranżeria, a nieco dalej na prawo zabudowania gospodarcze.

</doc>
<doc id="3127568" url="https://pl.wikipedia.org/wiki?curid=3127568" title="Stepan Ghazaryan">
Stepan Ghazaryan



</doc>
<doc id="3127569" url="https://pl.wikipedia.org/wiki?curid=3127569" title="Peugeot 208 T16">
Peugeot 208 T16



</doc>
<doc id="3127572" url="https://pl.wikipedia.org/wiki?curid=3127572" title="Samia Djémaa">
Samia Djémaa

Samia Djémaa (ur. 9 października 1963) – algierska lekkoatletka specjalizująca się w rzucie oszczepem.

</doc>
<doc id="3127577" url="https://pl.wikipedia.org/wiki?curid=3127577" title="Oddział specjalny">
Oddział specjalny

Oddział specjalny (ang. "Mighty Med", 2013-15) – amerykański serial komediowy stworzony przez Jima Bernsteina i Andy’ego Schwartza. Wyprodukowany przez It’s a Laugh Productions i Disney XD Original Productions.
Światowa premiera serialu miała miejsce 7 października 2013 roku na amerykańskim Disney XD. W Polsce premiera serialu odbyła się 29 marca 2014 roku na kanałach Disney Channel i Disney XD. Tytułowy utwór został zaśpiewany przez Adama Hicksa. 22 maja 2014 roku potwierdzono 2 sezon serialu. 9 lutego 2015 roku Kelli Berglund potwierdziła crossover z serialem Szczury laboratoryjne o nazwie Lab Rats vs. Mighty Med. 2 sezon jest ostatnim sezonem serialu.
Dnia 3 września 2015 roku został oficjalnie ogłoszony spin off z serialem Szczury laboratoryjne o nazwie , w którym główne role zagrają Jake Short, Bradley Steven Perry i Paris Berelc oraz z serialu Szczury laboratoryjne Kelli Berglund i Billy Unger. Produkcja rozpoczęła się pod koniec 2015 roku, a premiera zaplanowana jest na marzec 2016 roku.
Fabuła.
Serial opowiada o przygodach dwóch chłopców, Olivera (Jake Short) i Kaza (Bradley Steven Perry), którzy pewnego dnia odkrywają tajne skrzydło szpitala, który służy leczeniu superbohaterów, a także dowiadują się, że komiksy to prawdziwe historie superbohaterów. Kaz i Oliver postanawiają wykorzystać wiedzę o komiksach w ramach zajęć pozaszkolnych z historii.
Wersja polska.
Wersja polska: SDI Media Polska
Reżyseria: Agnieszka Zwolińska
Dialogi:
Montaż: Magdalena Waliszewska 
W wersji polskiej udział wzięli:
oraz:
i inni
Lektor: Artur Kaczmarski

</doc>
<doc id="3127584" url="https://pl.wikipedia.org/wiki?curid=3127584" title="Triumph Tiger 900">
Triumph Tiger 900



</doc>
<doc id="3127585" url="https://pl.wikipedia.org/wiki?curid=3127585" title="Bazylika Matki Bożej z Guadalupe w Meksyku">
Bazylika Matki Bożej z Guadalupe w Meksyku

Bazylika Matki Bożej z Guadalupe (hiszp. "Basílica de Nuestra Señora de Guadalupe") – rzymskokatolicki kościół, bazylika mniejsza i narodowe sanktuarium Meksyku położone w północnej części miasta Meksyk. Świątynia została zbudowana niedaleko wzgórza Tepeyac, gdzie jak głoszą przekazy, Matka Boża z Guadalupe objawiła się świętemu Juanowi Diego Cuauhtlatoatzinowi. To miejsce znane jest również jako "La Villa de Guadalupe", lub w bardziej popularnym znaczeniu, po prostu "La Villa", ponieważ posiada kilka kościołów i związanych z nimi budynków.
W nowej bazylice znajduje się oryginalna "tilma" (lub płaszcz) Juana Diego Cuauhtlatoatzina, który trzyma wizerunek Matki Bożej z Guadalupe. Jedno z najważniejszych miejsc pielgrzymkowych katolicyzmu, bazylika jest odwiedzana przez kilka milionów ludzi rocznie, zwłaszcza około 12 grudnia, dniu w którym przypada święto Matki Bożej z Guadalupe.
Obecna świątynia została zbudowana w latach 1974-1976 według projektu meksykańskiego architekta Pedro Ramíreza Vázqueza. Konsekrowana w dniu 12 października 1976 roku. Wysokość bazyliki to 42 metry. Jej okrągła struktura ma 100 metrów średnicy i może pomieścić do 50 tysięcy osób.

</doc>
<doc id="3127586" url="https://pl.wikipedia.org/wiki?curid=3127586" title="Partenope (ujednoznacznienie)">
Partenope (ujednoznacznienie)



</doc>
<doc id="3127587" url="https://pl.wikipedia.org/wiki?curid=3127587" title="Copa Libertadores Femenina">
Copa Libertadores Femenina

Puchar Wyzwolicieli Ameryki kobiet (hiszp. "Copa Libertadores Femenina") – coroczne klubowe rozgrywki piłkarskie kobiet pomiędzy najlepszymi klubami piłkarskimi Ameryki Południowej organizowane przez CONMEBOL (hiszp. "Confederación Sudamericana de Fútbol").
Historia.
Zapoczątkowany został w 2009 roku przez CONMEBOL jako "Copa Libertadores Femenina". W rozgrywkach uczestniczyły mistrzowie swoich krajów. Inauguracyjny turniej został rozegrany na brazylijskich stadionach Santosu i Guarujá od 3 października do 18 października 2009 przy udziale 10 zespołów. Drużyny zostały podzielone na 2 grupy, a potem czwórka najlepszych zespołów systemem pucharowym rozegrała miejsca na podium. Pierwszym zwycięzcą została drużyna Santos FC, która w finale pokonała 9:0 klub Universidad Autónoma.
Począwszy od 2011 roku dwanaście drużyn grały w turnieju, które zostały podzielone na trzy grupy po cztery drużyny. Zwycięzcy grup oraz najlepsza drużyna z drugiego miejsca awansowała do półfinału.
Od 2019 roku w Copa Libertadores Femenina występuje 16 drużyn.

</doc>
<doc id="3127588" url="https://pl.wikipedia.org/wiki?curid=3127588" title="Lockheed Martin Cormorant">
Lockheed Martin Cormorant

Lockheed Martin Cormorant – niezrealizowany projekt amerykańskiego bezzałogowego aparatu latającego o obniżonej skutecznej powierzchni odbicia radiolokacyjnego. Zaprojektowany w zakładach Skunk Works należących do Lockheed Martin dla United States Navy przy współudziale Defense Advanced Research Projects Agency (DARPA).
Historia.
Aparat miał być przenoszony na pokładach okrętów podwodnych typu Ohio. Umieszczony w silosie przeznaczonym dla pocisków balistycznych SLBM typu "Trident II" D-5 miał posiadać zdolność do startu z pokładu zanurzonego okrętu podwodnego. Wyniesienie na powierzchnie odbywałoby się dzięki startowemu silnikowi rakietowemu a po wynurzeniu i rozłożeniu skrzydeł, uruchamiany miał być marszowy silnik turbowentylatorowy. Po realizacji zadania aparat wracałby nad wyznaczony obszar przechwycenia, składał skrzydła, uszczelniał kadłub i lądował na spadochronie na morzu gdzie przechwytywany byłby przez wysłany z pokładu łodzi podwodnej pływając aparat bezzałogowy, który umieszczałby go na powrót w silosie pocisku balistycznego. W listopadzie 2006 roku Lockheed Martin pomyślnie przeprowadził próby startu i lądowania maszyny z wykorzystaniem zanurzonego modelu wyrzutni rakiet Trident. W 2008 roku DARPA zakończyła finansowanie dalszych prac i cały projekt został anulowany.

</doc>
<doc id="3127589" url="https://pl.wikipedia.org/wiki?curid=3127589" title="Partenope (mitologia)">
Partenope (mitologia)



</doc>
<doc id="3127591" url="https://pl.wikipedia.org/wiki?curid=3127591" title="Abzał Bejsebekow">
Abzał Bejsebekow

Abzał Talgatuły Bejsebekow (, ur. 30 listopada 1992 w Ałma-Ata) – kazaski piłkarz występujący na pozycji obrońcy w kazaskim klubie FK Astana. W trakcie swojej kariery reprezentował także barwy Kajratu Ałmaty, Wostoku Öskemen oraz Korony Kielce. Reprezentant Kazachstanu do lat 21.

</doc>
<doc id="3127596" url="https://pl.wikipedia.org/wiki?curid=3127596" title="Owczarki i inne psy pasterskie, z wyłączeniem szwajcarskich psów do bydła">
Owczarki i inne psy pasterskie, z wyłączeniem szwajcarskich psów do bydła

Wszystkie rasy psów według przepisów FCI zostały podzielone na 10 podstawowych grup ze względu na ich użytkowość, charakter, czy przeznaczenie. Do grupy 1 zaliczamy rasy psów użytkowych, wykorzystywanych w służbie człowieka jako :psy stróżujące, psy zaganiające, psy obronne, psy poszukiwawcze, jak również psy przewodnicy. 
I grupa FCI.
Owczarki i inne psy pasterskie z wyłączeniem szwajcarskich psów do bydła

</doc>
<doc id="3127597" url="https://pl.wikipedia.org/wiki?curid=3127597" title="Wodajo Bulti">
Wodajo Bulti

Wodajo Bulti (ur. 11 marca 1957) – etiopski lekkoatleta specjalizujący się w biegach długodystansowych oraz przełajowych.

</doc>
<doc id="3127600" url="https://pl.wikipedia.org/wiki?curid=3127600" title="Pinczery i sznaucery, molosy, szwajcarskie psy górskie i do bydła">
Pinczery i sznaucery, molosy, szwajcarskie psy górskie i do bydła

Wszystkie rasy psów według przepisów FCI zostały podzielone na 10 podstawowych grup ze względu na ich użytkowość, charakter, czy przeznaczenie. 
Do grupy 2 zaliczamy rasy psów używane głównie do obrony i stróżowania.
II grupa FCI.
Pinczery i sznaucery, molosy, szwajcarskie psy górskie i do bydła, pozostałe rasy 

</doc>
<doc id="3127601" url="https://pl.wikipedia.org/wiki?curid=3127601" title="Ellen Mirojnick">
Ellen Mirojnick

Ellen Mirojnick (ur. 7 lipca 1949 w Nowym Jorku) – amerykańska projektantka kostiumów filmowych.
Wybrana filmografia.
seriale
film
Nagrody i nominacje.
Została uhonorowana nagrodą Emmy, nagrodą CDG i nagrodą Saturna, a także otrzymała dwukrotnie nominację do nagrody BAFTA i dwukrotnie do nagrody CDG.

</doc>
<doc id="3127603" url="https://pl.wikipedia.org/wiki?curid=3127603" title="Grigor Meliksetyan">
Grigor Meliksetyan



</doc>
<doc id="3127605" url="https://pl.wikipedia.org/wiki?curid=3127605" title="Volvo Concept You">
Volvo Concept You

Volvo Concept You – samochód koncepcyjny marki Volvo Car Corporation zaprezentowany podczas Frankfurt Motor Show w 2011 roku. 
Auto otrzymało nowoczesny wygląd i funkcjonalne wnętrze pozbawione przycisków. W konsoli środkowej umieszczono duży dotykowy wyświetlacz za którego pośrednictwem sterować można wszystkimi systemami pokładowymi. Za pośrednictwem Head Up Display na szybie pojazdu wyświetlane są informacje na temat prędkości i zasięgu auta. Na pokładzie pojazdu zamontowano wysokiej klasy sprzęt grający Alpine. W zestawie tym znajduje się prototypowy subwoofer typu "FreshAir", korzystający z powietrza zasysanego z zewnątrz auta w celu dostarczenia wyjątkowych doznań muzycznych.

</doc>
<doc id="3127606" url="https://pl.wikipedia.org/wiki?curid=3127606" title="Kryterium genetyczne">
Kryterium genetyczne

Kryterium genetyczne – jedno z kryteriów człowieczeństwa, wiążące włączenie do wspólnoty moralnej na podstawie posiadania charakterystycznego dla człowieka rozumnego materiału genetycznego. Wiąże się ono z całkowitym odrzuceniem aborcji.
Postać.
Wedle kryterium genetycznego o istnieniu człowieka w sensie wartościującym świadczy połączenie się DNA pochodzącego z komórek rozrodczych jego rodziców. W związku z tym przyznaje się osobnikowi prawa osoby już od początku jego istnienia, a więc od zapłodnienia. Niekiedy mówi się o przypisaniu praw od chwili poczęcia. Od samego swego początku istotę ludzką włącza się więc do wspólnoty moralnej.
Przyjęcie tego kryterium oznacza "de facto" zrównanie normatywnej definicji człowieka z biologiczną (gatunek "Homo sapiens"), czyli utożsamienie osoby genetycznej z moralną.
Historia.
W przysiędze Hipokratesa zawarto sformułowanie: 
Część autorów uważa te słowa za świadectwo zakazu przeprowadzania aborcji w starożytnej Grecji, wedle innych świadczą tylko o osobistych poglądach ojca medycyny. Na poparcie tego drugiego poglądu podawane są teksty źródłowe omawiające sposoby przerywania ciąży przekazane przez Soronosa z Efezu czy Dioskuridesa. Również w starożytnym Rzymie dokonywano aborcji. Zarówno Grecy jak i Rzymianie uznawali płód za część organizmu ciężarnej, nie przyznawali mu praw osoby. Jako że mogła ona dysponować własnym ciałem, przyznawano jej również prawo i do tego zabiegu. Natomiast po porodzie prawa do potomka przejmował ojciec. Powszechne w starożytnej Grecji i Rzymie było też zabijanie lub porzucanie niechcianych, chorych lub kalekich noworodków dzieci, jako tzw. "res vacantes" (łac. – rzeczy, do których właściciel zrzekł się praw).
Inaczej na sprawę aborcji zapatrywali się chrześcijanie. Sobory w Elwirze i Ankyrze, zwołane w IV wieku, potępiły przerywanie ciąży. Pierwszy z wymienionych rozważał jedynie ciąże powstałe na skutek cudzołóstwa, kolejny objął już wszystkie przypadki ciąży. Pomimo tego aborcji nie zrównywano z zabójstwem. Augustyn z Hippony za zabójstwo uznawał jedynie zabicie płodu animowanego (kryterium animacji), nie precyzując czasu animacji. Potępienie aborcji wynikało raczej z klasyfikacji stosunku miłosnego bez chęci potomstwa jako grzechu z lubieżności, a nie zniszczenia istoty, której przypisuje się prawa ludzkie, nawet jeśli papież Grzegorz IX zrównał aborcję z zabójstwem. Również Tomasz z Akwinu, idąc za Arystotelesem, nie przyznawał zarodkowi ludzkiemu człowieczeństwa od początku jego istnienia (widział tu 40. bądź 90. dzień jego życia).
Dopiero w XIX wieku dyskusja pojawiła się ponownie, prowadząc tym razem do innych wniosków. Uznano, że animacja (uduchowienie) odbywa się w momencie połączenia gamet. Stanowisko to spowodowało odrzucenie możliwości przeprowadzenia aborcji na jakimkolwiek etapie ciąży.
Obecnie głównym zwolennikiem tego kryterium jest Kościół katolicki. W jego katechizmie znajduje się artykuł 2271, wedle którego:
W zaleceniach dla lekarzy zaobserwować można pewną ewolucję: początkowo podobne stanowisko przyjęła uchwalona w 1948 Deklaracja genewska:
Zdanie to Deklaracja z Oslo z 1979 uważa za „najważniejszą zasadę moralną” (punkt 1), dalej jednak stwierdza, że (punkt 4):
i (punkt 5):
Prawo polskie dopuszczając aborcję pod pewnymi warunkami przyjmuje inny punkt widzenia, zbliżony do ustawodawstwa europejskiego. W roku 2004 Europejski Trybunał Praw Człowieka w Strasburgu niejednogłośnie orzekł, że "nienarodzone dziecko nie jest uznawane za ‘osobę’ bezpośrednio chronioną art. 2 Konwencji [prawo do życia], a nawet jeśli nienarodzone ma ‘prawo’ do ‘życia’ to jest ono implicite ograniczane przez prawa i interesy matki". Wedle Brzezińskiego lekarze dokonujący aborcji w Polsce zazwyczaj nawet nie zastanawiają się nad omawianą tutaj kwestią, ratując życie matki. Jednakże w Polsce spotyka się braki w wiedzy pod względem wskazań do wykonania aborcji, co pociąga za sobą trudności w jej przeprowadzeniu nawet wtedy, gdy prawo na to pozwala.
Argumenty za.
Argument z jakościowej ciągłości embriogenezy.
Argument z jakościowej ciągłości embriogenezy zwraca uwagę na ciągłość rozwoju wewnątrzmacicznego, w wyniku którego przychodzi na świat noworodek, który może już żyć samodzielnie. Otóż nie można dopatrzyć się zerwania tej ciągłości, a obserwowane zmiany mają charakter ilościowy. Zwolennicy tego argumenty widzą w zapłodnieniu jedyną zmianę istotną moralnie, jako że status moralny istniejących przed połączeniem się gamet znacznie różni się od statusu organizmu po zapłodnieniu. Protagoniści kryterium genetycznego uznają wręcz, że ich pogląd popiera embriologia.
Argument ten stał się przedmiotem krytyki. Zwraca się uwagę, że z ciągłości embriogenezy w żadnym razie nie wynika konieczność uznania rozwijającego się organizmu za osobę już od samego początku tego procesu. Judith Jarvis Thomson zwraca uwagę, że podobnie ciągła jest przemiana żołędzia w dąb. Zygota ludzka tak ma się do człowieka, jak żołądź do dębu. Skoro więc nie nazywa się żołędzia dębem i przypisanie mu takiego miana nie byłoby właściwe, to również osobnik "Homo sapiens" na samym początku swego rozwoju nie jest człowiekiem.
Argument z genetycznej tożsamości rozwijającego się jaja płodowego.
Rzeczony argument to właściwie rozwinięcie z pewną modyfikacją argumentu poprzedniego, z jakościowej ciągłości embriogenezy. Bazuje on na fakcie tworzenia się wyjątkowej kombinacji genetycznej, niespotykanej u żadnych innych osobników. Wyposażenie to nie zmienia się w dalszym ciągu jej rozwoju. Dzięki tożsamemu DNA powstała w wyniku zapłodnienia zygota i przychodzący na świat noworodek stanowią ten sam organizm, choć nie jest on w żadnym razie taki sam. W związku z tym zwolennicy tego argumentu uznają, że genetyka potwierdza moralny status osoby już w przypadku zygoty.
Krytycy tego argumentu zwracają uwagę na problem bliźniąt jednojajowych. Bliźnięta takie powstają w wyniku podziału pojedynczej zapłodnionej komórki jajowej. Cechują się one w efekcie jednakowym zestawem genów. Istnieje też odwrotny przykład, gdy oddzielnie rozwijające się z początku 2 osobniki łączą się. W efekcie fuzji takiej powstaje pojedynczy osobnik. Część etyków uważa więc, że przez pierwsze 2 tygodnie trudno mówić o tożsamości człowieka.
Argument z moralnej ostrożności.
Zwolennicy argumentu z moralnej ostrożności zwracają uwagę na istnienie dyskusji na temat kryteriów człowieczeństwa, w której ścierają się różne racje. Uważają, że w takiej sytuacji należy przyjąć wyjście najbezpieczniejsze. Chodzi o to, by w razie niepewności co do statusu jakiegoś bytu zachowywać się tak, jakby przysługiwały mu stanowiące przedmiot niepewności prawa. Stanowi to wyraz moralnej ostrożności. W tym wypadku może to zapobiec ewentualnemu złu, jakim jest zabicie człowieka. Posługują się tutaj przykładem muru, zza którego dobywają się głosy dzieci. Mur ten uniemożliwia zajrzenie i sprawdzenie, czy rzeczywiście są tam dzieci, gdyż słyszane głosy mogą być odtwarzane z nagrania. Jednakże nawet w razie braku rozstrzygnięcia tej zagadki właściwie będzie na wszelki wypadek powstrzymanie się od działań, które mogłyby zaszkodzić ewentualnym dzieciom.
Zwolennicy tego argumentu obawiają się również efektu równi pochyłej. Widzą tu niebezpieczeństwo eugeniki pozytywnej, uprzedmiotowienia i instrumentalizacji życia człowieka.
Krytycy podkreślają natomiast niebezpieczeństwa stosowania kryterium genetycznego jako możliwej podstawy selekcji oraz krzywdę wyrządzaną tym, których nieszczęście i cierpienie jest niepotrzebnie wbrew ich woli przedłużane.
Argument z moralnej niepewności.
Argument z moralnej niepewności uważany bywa za bardziej wyrafinowaną formę argumentu z moralnej ostrożności. Zwraca on uwagę na brak pewności co do statusu płodu. Nie ma nawet pewności, czy kiedykolwiek ludzkość pozna odpowiedź na to pytanie. Zwolennicy tego argumentu rozpatrują następnie 2 możliwości, a w każdej z nich 2 działania. Jeśli płód ludzki rzeczywiście jest osobą, to w takim wypadku aborcja stanowić będzie zło moralne. Niedokonywanie jej nie będzie stanowiło zła. Jeśli zaś płód nie jest osobą, to zarówno wykonanie aborcji, jak i odstąpienie od niej nie będą złem moralnym. Ma to istotne znaczenie w praktyce. Jeśli więc odstąpi się od wykonania aborcji, czyn wedle protagonistów tego poglądu nie przyniesie zła bez względu na status moralny rozwijającego się organizmu. W przypadku jej wykonania zaś wymaga odmówienia temu organizmowi statusu osoby, by nie uznać przerwania ciąży za zło. Wobec tego niedokonywanie aborcji nigdy nie przynosi zła w przeciwieństwie do jej dokonywania, co przemawia za nieprzeprowadzaniem jej. Tak więc nie rozstrzygając o prawdziwym statusie moralnym zarodka czy płodu, postępuje się tak, jakby przynależał mu status osoby już od samego początku istnienia.
Krytycy tego rozumowania zarzucają mu nadmierne uproszczenie. Nie uwzględnia ono zła, które może spowodować kontynuowanie ciąży. Rachunek moralnej pewności wymagałby dodatkowo uznania, że następstwa kontynuowania ciąży stanowią mniejsze zło moralne, niż jej przerwanie. Lekarze przyjmowali też jednak stanowisko przeciwne. Brzeziński zwraca uwagę, że w takiej sytuacji konieczne bywa wybranie mniejszego zła.
Zasada świętości ludzkiego życia.
Podobne stanowisko wynika z zasady świętości ludzkiego życia. W ujęciu religijnym określa ona życie ludzkie „rzeczywistością świętą” (określenie Jana Pawła II), uznaje życie za dar od Boga, którym człowiek nie może dowolnie dysponować, wiąże się ze stwórczym działaniem Boga. Moralną wartość tego życia uznają też autorzy świeccy. W tym przypadku jednak przyznaje się wartość również życiu preosobowemu, to znaczy uznaje się wartość życia osobnika "H. sapiens" niezależnie od uznawania go za osobę (postać katolicka zasady świętości życia) lub nie (postać świecka).
Krytyka.
Przeciwnicy stosowania kryterium genetycznego dla przyznawania praw moralnych i określania człowieczeństwa, między innymi utylitaryści, wysuwają pytania, na które ich zdaniem jego zwolennicy nie potrafią udzielić przekonujących odpowiedzi, i kwestionują „świętość” czy też wyjątkowość, w porównaniu do innych istot, wartości życia ludzkiego. Dziwi ich, dlaczego to właśnie posiadanie ludzkiego materiału genetycznego ma być kryterium przyznawania moralnych praw (także prawa do życia) jego posiadaczowi? Zarzucają tym samym zwolennikom kryterium genetycznego szowinizm gatunkowy. Zauważają, że to nie posiadanie takiego czy innego genotypu decyduje o naszym statusie jako osoby i człowieczeństwie.
Na fundamentalny w jego ocenie błąd, związany z wykorzystaniem kryterium genetycznego w przyznawaniu praw moralnych zygocie ludzkiej, a wynikający z postępu nauk medycznych i embriologii – odkrycia technik klonowania i odróżnicowywania zróżnicowanych (dojrzałych) komórek, zwraca uwagę Prof. Stępień:
W poszukiwaniu lepszych kryteriów, istotnych dla moralności i orzekania o tym, czy istota (organizm) jest osobą w moralnym tego słowa znaczeniu, proponują oni zwracać uwagę na zdolność odczuwania bólu, cierpienia, świadomość i samoświadomość, z czym wiąże się rozszerzenie wspólnoty moralnej także na niektóre istoty inne, niż tylko przedstawiciele gatunku "Homo sapiens".
Krytyce podlega też używanie w dokumentach terminu „dziecko poczęte” na określenie osobnika ludzkiego w trakcie rozwoju wewnątrzmacicznego niezależnie od fazy rozwoju. Wedle Brzezińskiego nazewnictwo takie, oddziałując psychologicznie, urealnia uznanie aborcji za zabójstwo, zamiast za zabieg medyczny.

</doc>
<doc id="3127608" url="https://pl.wikipedia.org/wiki?curid=3127608" title="Pro Musica Antiqua">
Pro Musica Antiqua



</doc>
<doc id="3127609" url="https://pl.wikipedia.org/wiki?curid=3127609" title="Teriery">
Teriery

Wszystkie rasy psów według przepisów FCI zostały podzielone na 10 podstawowych grup ze względu na ich użytkowość, charakter, czy przeznaczenie. 
Do grupy 3 zaliczamy rasy psów używanych głównie w myślistwie jak i w przeszłości do walk. Teriery pierwotnie używane były w polowaniach na lisy i borsuki, dzisiaj część z nich należy do sekcji Toy ze względu na swoją urodę. 

</doc>
<doc id="3127611" url="https://pl.wikipedia.org/wiki?curid=3127611" title="Bębnówka Wielka">
Bębnówka Wielka

Bębnówka Wielka (ukr. Бубнівка) – wieś w rejonie wołoczyskim, w obwodzie chmielnickim.

</doc>
<doc id="3127613" url="https://pl.wikipedia.org/wiki?curid=3127613" title="Microsoft Office Seven">
Microsoft Office Seven



</doc>
<doc id="3127614" url="https://pl.wikipedia.org/wiki?curid=3127614" title="Jamniki (grupa FCI)">
Jamniki (grupa FCI)

Jamniki – grupa ras psów.
Wszystkie rasy psów według przepisów FCI zostały podzielone na 10 podstawowych grup ze względu na ich użytkowość, charakter, czy przeznaczenie. 
Do grupy 4 zaliczamy tzw norowce, czyli psy używane głównie w myślistwie. 
IV grupa FCI.
Jamniki

</doc>
<doc id="3127616" url="https://pl.wikipedia.org/wiki?curid=3127616" title="Szpice i psy w typie pierwotnym">
Szpice i psy w typie pierwotnym

Wszystkie rasy psów według przepisów FCI zostały podzielone na 10 podstawowych grup ze względu na ich użytkowość, charakter, czy przeznaczenie. 
Do grupy 5 zaliczamy rasy psów wykorzystywanych jako psy zaprzęgowe, do polowań, psy stróżujące i do towarzystwa.
V grupa FCI.
Szpice i psy w typie pierwotnym

</doc>
<doc id="3127617" url="https://pl.wikipedia.org/wiki?curid=3127617" title="András Temesi">
András Temesi

András Temesi (ur. 14 listopada 1950) – węgierski lekkoatleta specjalizujący się w rzucie oszczepem.

</doc>
<doc id="3127619" url="https://pl.wikipedia.org/wiki?curid=3127619" title="Linia kolejowa Andelot-en-Montagne – La Cluse">
Linia kolejowa Andelot-en-Montagne – La Cluse

Linia kolejowa Andelot-en-Montagne – La Cluse – linia kolejowa we Francji, łącząca Andelot-en-Montagne z La Cluse. Linia znajduje się w dwóch regionach: Burgundia-Franche-Comté i Owernia-Rodan-Alpy, biegnąc przez Champagnole, Morez, Saint Claude oraz Oyonnax.
Według klasyfikacji RFF posiada numer 878 000.

</doc>
<doc id="3127621" url="https://pl.wikipedia.org/wiki?curid=3127621" title="Volvo Concept Estate">
Volvo Concept Estate

Volvo Concept Estate – samochód koncepcyjny o napędzie hybrydowym marki Volvo Car Corporation, którego premiera odbyć się ma podczas targów motoryzacyjnych w Genewie w 2014 roku. Jest to ostatni z trzech modeli koncepcyjnych marki (Volvo Concept Coupé, Volvo XC Coupé) prezentujący kierunek stylistyczny marki jako koncept następcy Volvo C30.
Auto zostało zbudowane na nowej płycie podłogowej SPA (Scalable Product Architecture). Koncept z nadwoziem typu shooting brake nawiązuje do modeli z lat 70., szczególnie modelu Volvo P1800 ES .
Stylistyka.
Samochód charakteryzuje się agresywnym przodem z oryginalnymi reflektorami wykonanymi w technologii LED w kształcie położonej litery "T" oraz chromowaną atrapą chłodnicy. Pojazd posiada przeszklony dach. Z tyłu pojazd posiada reflektory w kształcie litery "C". Auto osadzono na 21-calowych felgach.
Wnętrze.
Wnętrze pojazdu otrzymało skórzaną tapicerkę, drewno oraz metal, trójramienną kierownicę oraz pomarańczowe pasy bezpieczeństwa. Na konsoli centralnej umieszczono duży ekran dotykowy, który zastąpił całkowicie przyciski w pojeździe, a steruje wszystkimi systemami pokładowymi auta. Ekran ten współpracuje z drugim ekranem, który zastąpił klasyczne zegary przed kierowcą. 
Silnik.
Pojazd wyposażony został w dwulitrowy silnik Drive-E o mocy ponad 300 KM, który wspierany jest silnikiem elektrycznym o mocy 70 KM.

</doc>
<doc id="3127623" url="https://pl.wikipedia.org/wiki?curid=3127623" title="Hinowice">
Hinowice

Hinowice – wieś na Ukrainie w rejonie tarnopolskim należącym do obwodu tarnopolskiego, położona nad rzeką Złota Lipa.
Miejsce zbrodni nacjonalistów ukraińskich.

</doc>
<doc id="3127624" url="https://pl.wikipedia.org/wiki?curid=3127624" title="Francois Bozize">
Francois Bozize



</doc>
<doc id="3127628" url="https://pl.wikipedia.org/wiki?curid=3127628" title="Kotów (rejon tarnopolski)">
Kotów (rejon tarnopolski)

Kotów – wieś na Ukrainie w rejonie tarnopolskim należącym do obwodu tarnopolskiego, położona nad rzeką Złota Lipa.
Miejsce zbrodni nacjonalistów ukraińskich.

</doc>
<doc id="3127629" url="https://pl.wikipedia.org/wiki?curid=3127629" title="Catherine Martin">
Catherine Martin

Catherine Martin (ur. 26 stycznia 1965 w Sydney) – australijska scenograf, kostiumograf i producent filmowy.
Otrzymała cztery Oscary; dwa za film "Moulin Rouge!" (2001) i dwa za "Wielkiego Gatsby’ego" (2013).
Filmografia.
kostiumy
scenograf
producent

</doc>
<doc id="3127630" url="https://pl.wikipedia.org/wiki?curid=3127630" title="Neckartalbrücke (Heilbronn)">
Neckartalbrücke (Heilbronn)

Neckartalbrücke – most autostradowy położony koło Heilbronnu, w miejscowości Neckarsulm. Ma długość 1350 metrów i jest najdłuższym obiektem budowlanym w ciągu autostrady A6 oraz najdłuższym mostem w Badenii-Wirtembergii. Znajduje się pomiędzy węzłami Heilbronn/Untereisesheim i Heilbronn/Neckarsulm. Rozciąga się nad doliną rzeki Neckar i Neckaraue. Pod wiaduktem biegnie również droga Neckartalstraße, na wschodnim brzegu droga powiatowa 2115 oraz linia kolejowa Frankenbahn.
Most został zbudowany w latach 1965–1967, a oddany został do ruchy w roku 1968.

</doc>
<doc id="3127632" url="https://pl.wikipedia.org/wiki?curid=3127632" title="Łapszyn">
Łapszyn

Łapszyn – wieś na Ukrainie w rejonie tarnopolskim należącym do obwodu tarnopolskiego.
Historia.
Przez pewien czas w XV wieku właścicielem wsi był Piotr Cebrowski z Żabokruków (herbu Hołobok).
Miejsce zbrodni nacjonalistów ukraińskich.

</doc>
<doc id="3127633" url="https://pl.wikipedia.org/wiki?curid=3127633" title="White Lodge">
White Lodge

White Lodge - zabytkowy gmach w Londynie, położony na terenie Richmond Park, w granicach administracyjnych London Borough of Richmond upon Thames. Dawna rezydencja królewska, obecnie należąca do Royal Ballet School. 
Historia.
XVIII wiek.
Budynek został wzniesiony w latach 1727-1730 na polecenie króla Jerzego II. Pierwotnie jego zasadniczą funkcją miało być goszczenie króla i jego świty w czasie polowań w Richmond Park, jednak szybko gmach stał się również ulubionym miejscem wypoczynku królowej Karoliny. W 1751 obiekt stał główną siedzibą najmłodszej córki Jerzego i Karoliny, księżniczki Amelii, która wiodła życie bezdzietnej panny. Amelia wywołała ogromne kontrowersje, uważając cały Richmond park za swoją prywatną własność i zamykając go dla osób postronnych. Ostatecznie decyzję tę uchylił sąd. W 1761 zarządzanie parkiem Richmond przejął od Amelii blisko związany z królem Jerzym III lord Bute, który zamieszkał w White Lodge i rezydował tam m.in. w latach 1762-1763, kiedy to pełnił urząd premiera Wielkiej Brytanii. Po śmierci Bute'a w 1792 rezydencja nie była konserwowana i jej stan systematycznie się pogarszał. 
XIX wiek.
W 1801 król Jerzy przekazał White Lodge w dożywotni użytek ówczesnemu premierowi Henry'emu Addingtonowi, od 1805 znanemu jako lord Sidmouth. Po jego śmierci w 1844 rezydencja wróciła pod zarząd królewski. Decyzją królowej Wiktorii została następnie przekazana jej ciotce, księżniczce Marii. Po śmierci Marii w 1857 rezydencja została wybrana przez małżonka Wiktorii, księcia Alberta, jako dogodna rezydencja dla małoletniego następcy tronu, księcia Edwarda, późniejszego króla Edwarda VII. Albert uważał, iż położona nieco na uboczu rezydencja będzie spokojnym miejscem, gdzie Edward, mający skłonności do hulaszczego trybu życia, będzie mógł poświęcić się nauce. 
Po wyjeździe Edwarda do Irlandii, gdzie kontynuował edukację, White Lodge zostało wybrane przez królową Wiktorię jako miejsce przeżywania żałoby po śmierci jej matki, księżnej Wiktorii. W 1869 Wiktoria, wówczas pogrążona już w głębokiej żałobie po śmierci męża, przekazała rezydencję w użytkowanie swej kuzynce, księżniczce Marii Adelajdzie i jej mężowi, księciu Franciszkowi. 
XX wiek.
Przez pierwsze ponad 20 lat XX wieku gmach pozostawał w rękach prywatnych, ale w 1923 wrócił do rodziny królewskiej i przez pierwsze dwa lata po ślubie był siedzibą książąt Yorku, rodziców królowej Elżbiety II: księcia Alberta (później panującego jako król Jerzy VI) oraz księżnej Elżbiety. Wkrótce jednak książęta uznali, że utrzymanie rezydencji jest zbyt drogie, a ponadto jej położenie w publicznym parku zanadto narusza ich prywatność. Przez kolejne trzydzieści lat rezydencja była wynajmowana przez Koronę prywatnym użytkownikom. W 1955 stała się szkołą baletową dla młodzieży w wieku 11-16 lat. Pełni tę funkcję do dziś, obecnie w strukturach Royal Ballet School (Królewskiej Szkoły Baletowej). 

</doc>
<doc id="3127636" url="https://pl.wikipedia.org/wiki?curid=3127636" title="Carl Kau">
Carl Kau

Carl Kau (ur. 24 kwietnia 1954 w Kolonii) – niemiecki prawnik, menedżer i polityk, poseł do parlamentu Wolnego Hanzeatyckiego Miasta Brema.
Życiorys.
W 1973 zdał egzamin maturalny, po czym pracował krótko w szpitalu w Kolonii. Studiował następnie prawo i nauki polityczne na uniwersytetach w Kolonii i w Bonn. Zdał prawnicze egzaminy państwowe pierwszego i drugiego stopnia. Od 1981 związany z sektorem bankowym, z przerwą w latach 1983–1985, kiedy to praktykował jako urzędnik sądowy. Pracował w WGZ Banku (1981–1983 i 1985–1988), a następnie w Commerzbanku (1988–2009), zajmując dyrektorskie stanowiska w różnych oddziałach. W 2009 został dyrektorem regionu w Oldenburgische Landesbank w Bremie. Był także prezesem bremeńskiego zrzeszenia bankierów (2005–2009).
Od 1970 działał w chadeckiej organizacji młodzieżowej. W 2005 wstąpił do Unii Chrześcijańsko-Demokratycznej w Bremie. W latach 2007–2011 był posłem do parlamentu Bremy (Bremische Bürgerschaft). Ponownie mandat deputowanego do landtagu objął w 2013, wykonując go do 2015.

</doc>
<doc id="3127637" url="https://pl.wikipedia.org/wiki?curid=3127637" title="Yugopolis 2">
Yugopolis 2

Yugopolis 2 – album muzyczny polskiej supergrupy o tej samej nazwie – Yugopolis. Płyta została wydana w Polsce 5 czerwca 2012 r. przez wytwórnie QM Music i EMI Music Poland Producent. Zawiera covery piosenek jugosłowiańskich zespołów z końca lat 70. i początku 80. XX wieku, wykonywane przez znanych polskich artystów. Album dotarł do 2. miejsca OLiS.

</doc>
<doc id="3127638" url="https://pl.wikipedia.org/wiki?curid=3127638" title="Baranówka (rejon tarnopolski)">
Baranówka (rejon tarnopolski)

Baranówka – wieś na Ukrainie w rejonie tarnopolskim należącym do obwodu tarnopolskiego.
Miejsce zbrodni nacjonalistów ukraińskich.

</doc>
<doc id="3127639" url="https://pl.wikipedia.org/wiki?curid=3127639" title="Rader Hochbrücke">
Rader Hochbrücke

Rader Hochbrücke (znany również jako Hochbrücke Rader Insel i Europabrücke) – most autostradowy koło Rendsburga, w kraju związkowym Szlezwik-Holsztyn, w Niemczech, w ciągu autostrady A7. Ma długość 1498 metrów i rozciąga się nad Kanałem Kilońskim. Jest drugim co do długości stalowym mostem drogowym w Niemczech za Mintarder Ruhrtalbrücke.

</doc>
<doc id="3127641" url="https://pl.wikipedia.org/wiki?curid=3127641" title="Luis Subercaseaux">
Luis Subercaseaux

Luis Subercaseaux Errázuriz (ur. 10 maja 1882 w Santiago, zm. w 1973) – chilijski dyplomata, lekkoatleta i piłkarz. Był pierwszym latynoamerykańskim sportowcem, który wystąpił na igrzyskach olimpijskich.
Urodził się w znanej i zamożnej rodzinie chilijskiej. Był drugim synem Ramóna Subercaseauxa i Amalii Errázuriz Urmenety. Był bratem Juana. Luis poślubił Margaritę Donoso Foster z którą miał pięcioro dzieci.
Według Chilijskiego Komitetu Olimpijskiego Subercaseaux brał udział w Letnich Igrzyskach Olimpijskich 1896 w wieku niespełna 14 lat w konkurencjach biegu na 100 m, 400 m i 800 m w lekkoatletyce, jednak wielu historyków sugeruje że sportowiec nie brał udziału w żadnym z tych wyścigów.
Subercaseaux studiował na "Colegio Benedictino" zlokalizowanej w prowincjach baskijskich we Francji, gdzie pobił swój rekord życiowy w skoku wzwyż. Był też jednym z założycieli chilijskiej drużyny piłkarskiej Club de Deportes Santiago Morning, gdzie sam był przez pewien okres piłkarzem.
Był ambasadorem Chile w Peru, Hiszpanii i Watykanie. Był również opiekunem biznesu chilijskiego w Belgii, Czechosłowacji, Grecji, Holandii, Norwegii, Polski i Jugosławii z konsulatu w Londynie.
W "Chilijskim Muzeum Olimpijskim" stoi pomnik Subercaseauxa.

</doc>
<doc id="3127643" url="https://pl.wikipedia.org/wiki?curid=3127643" title="Szybalin">
Szybalin

Szybalin (ukr. Шибалин, "Szybałyn") – wieś na Ukrainie w rejonie tarnopolskiego należącym do obwodu tarnopolskiego.
Geografia.
Wieś leży nad rzeką Ceniwką, we wschodniej części obwodu tarnopolskiego. Pomiędzy Brzeżanami a Szybalinem znajduje się rozległy las Zwiryneć i święta góra Łysonia, a we wsi mieści się szybaliński rezerwat botaniczny.
Klimat.
Charakteryzuje się klimatem umiarkowanie kontynentalnym. Szybalin, położony na tzw. „zimnym Podolu”, to najzimniejsze mniejsze obwodu tarnopolskiego.
Historia.
Pierwsza pisemna wzmianka pochodzi z 1475 roku. Wieś była kilkakrotnie niszczona przez wojny. Podczas oblężenia Brzeżan w 1626 r. przez Turków wieś została zniszczona w 84%.
Istnieją legendy, że na początku XIX wieku wokół Szybalina rosły duże, gęste lasy. Dzisiejsze pola, szczyty czy pastwiska: Hnybydiwka, Warczynka, Wiczkiwka, czy Cicora, porośnięte były lasami. Od północy rozciągały się nieprzebyte bagna, na co wskazuje współczesna nazwa pola – Topyliska.
Zaraza cholery, która szalała na terenach dzisiejszej Ukrainy w XIX wieku, nie minęła także Szybalina. Zginęła wtedy prawie połowa mieszkańców wsi. Jeszcze do niedawna raz w roku odbywała się procesja z cerkwi na wydzielony „cmentarz choleryków”, aby modlić się za dusze pochowanych tam w wielkim grobie współmieszkańców.
W czasie I wojny światowej wieś uległa znacznym zniszczeniom. W okolicy pozostały okopy, tysiące łusek po pociskach armatnich i wielu zabitych z obu stron frontu. Po wojnie tyfus plamisty zabił ponadto jedną trzecią populacji Szybalina.
Czytelnia „Proswita” oraz organizacja strażacka i gimnastyczna „Sicz” działają w Szybalinie od 1910 roku. W 1929 r. w centrum wsi wybudowano czytelnię. Funkcjonowała tam także: spółdzielnia spożywcza „Wyhoda”, stowarzyszenie „Silśkyj Hospodar z „Hliborobskim Wyszkolem”, „Krelytiwka”, „Sojuz Ukrainok” stowarzyszenie „Łuh”, grupa amatorska, chór kościelny, grupa oświatowa, gospodarstwo przetwórstwa mlecznego.
W latach 1932—1939 w Szybalinie działała żeńska szkoła handlowa z rocznym programem nauczania. Liczba uczennic stale wzrastała. Były wśród nich dziewczęta z Chełmszczyzny, Wołynia, Łemkowszczyzny i Podola. Szkolenie rozpoczęło się w styczniu, a zakończyło w grudniu. W czasie istnienia szkoły uczyli się w niej następujący nauczyciele: Stefa Dydykiwna, Neonilia Myhoćka-Terszakoweć, I. Iwanczuk. Marijka Huzar, Marijka Terlećka, Olga Kulmatyćka-Baran, Olympia Popowycz-Waśkiw, inż. agr. Bohdan Sobołta, agr. Ołaksandr Hudziak, Iwanna Basalśka-Samofał.
Szkoła przestała istnieć po kampanii wrześniowej w 1939 roku. W ciągu siedmiu lat istnienia ukończyło ją 160 dziewcząt ze wszystkich zakątków Galicji. Władze sowieckie nie pozwoliły na jej odbudowę. Była to jedyna żeńska ukraińska szkoła handlowa na zachodzie Ukrainy.
W lipcu 2004 roku w wyniku ulewy i burzy uszkodzonych zostało około 200 budynków.
Po likwidacji rejonu brzeżańskiego, 19 lipca 2020 wieś weszła w skład rejonu tarnopolskiego.

</doc>
<doc id="3127644" url="https://pl.wikipedia.org/wiki?curid=3127644" title="Skrzyżowanie pod Dębem">
Skrzyżowanie pod Dębem

Skrzyżowanie pod Dębem – duże skrzyżowanie dróg oraz główny węzeł szlaków w północnej części Wzgórz Strzelińskich. Potocznie zwane Trzy Dęby.
Przy skrzyżowaniu rosną 3 dęby szypułkowe, które dały nazwę temu miejscu.
Zagospodarowanie.
Na Skrzyżowaniu pod Dębem jest zagospodarowane miejsce odpoczynku z altaną, granitowymi stolami i ławkami. Z tylu za altaną znajduje się obudowane źródło. Popularne miejsce wycieczek mieszkańców Strzelina.
Szlaki turystyczne.
 Strzelin - Szańcowa - Gościęcice Średnie - Skrzyżowanie pod Dębem - Gromnik - Dobroszów - Kalinka - Skrzyżowanie nad Zuzanką - Źródło Cyryla - Ziębice - Lipa - Rososznica - Stolec - Cierniowa Kopa - Kolonia Bobolice - Kobyla Głowa - Karczowice - Podlesie - Ostra Góra - Starzec - Księginice Wielkie - Sienice - Łagiewniki - Oleszna - Przełęcz Słupicka - Sulistrowiczki - Ślęża - Sobótka
 Ząbkowice Śląskie - Bobolice - Cierniowa Kopa - Zameczny Potok - Muszkowicki Las Bukowy - Muszkowice - Henryków - Raczyce - Witostowice - Nowolesie - Nowoleska Kopa - Kalinka - Nowina - Dzierzkowa - Siemisławice - Przeworno – Krzywina – Garnczarek – Skrzyżowanie pod Dębem – Biały Kościół
 Kuropatnik – Skrzyżowanie pod Dębem – Skrzyżowanie nad Wąwozem Pogródki – Nowoleska Kopa

</doc>
<doc id="3127645" url="https://pl.wikipedia.org/wiki?curid=3127645" title="Western Union (film)">
Western Union (film)

Napad na Western Union – amerykański film fabularny z 1941 roku w reżyserii Fritza Langa.
Film nakręcono w Los Angeles, Kanionie House Rock (Arizona), Kanab (Utah) i Parku Narodowym Zion. 
Fabuła.
Vance Show chcąc skończyć z łajdactwami i przestępstwami zostaje telegrafistą. W tym czasie jego brat staje się przywódcą bandy, której członkowie podejmują decyzję o przeszkodzeniu w położeniu linii pomiędzy Omahą i Salt Lake City.
Obsada.
i inni

</doc>
<doc id="3127646" url="https://pl.wikipedia.org/wiki?curid=3127646" title="Juan Antonio Ríos Morales">
Juan Antonio Ríos Morales



</doc>
<doc id="3127647" url="https://pl.wikipedia.org/wiki?curid=3127647" title="Komarówka (rejon tarnopolski)">
Komarówka (rejon tarnopolski)

Komarówka – wieś na Ukrainie w rejonie tarnopolskim należącym do obwodu tarnopolskiego.
Położenie.
W XIX w. wieś położona 1,5 mili od Brzeżan i 1 milę austriacką od Kozowy. 

</doc>
<doc id="3127649" url="https://pl.wikipedia.org/wiki?curid=3127649" title="Niemiecka Partia Piracka">
Niemiecka Partia Piracka



</doc>
<doc id="3127650" url="https://pl.wikipedia.org/wiki?curid=3127650" title="Felix Reda">
Felix Reda

Felix Reda (ur. 30 listopada 1986 w Bonn jako Julia Reda) – niemiecki polityk związany z ruchem Partii Piratów, lider europejskiej federacji młodzieżowej Young Pirates of Europe, poseł do Parlamentu Europejskiego VIII kadencji.
Życiorys.
Po urodzeniu przypisano mu płeć żeńską. Studiował nauki polityczne i dziennikarstwo na Uniwersytecie Jana Gutenberga w Moguncji. W wieku 16 lat wstąpił do Socjaldemokratycznej Partii Niemiec, z której wystąpił w maju 2009, motywując to protestem przeciwko projektowi ustawy proponującemu blokowanie dostępu do serwisów internetowych ze względu na ich zawartość. Następnie dołączył do Niemieckiej Partii Piratów. W latach 2010–2012 pełnił funkcję przewodniczącego jej organizacji młodzieżowej Junge Piraten. W 2013 był wśród założycieli organizacji Young Pirates of Europe, pełnił funkcję jej przewodniczącej.
W 2013 macierzyste ugrupowanie nominowało go na pierwsze miejsce listy wyborczej w wyborach europejskich, w wyniku głosowania z maja 2014 uzyskał mandat eurodeputowanego VIII kadencji. W marcu 2019 wystąpił z Niemieckiej Partii Piratów.
W styczniu 2022 ujawnił się jako transmężczyzna.

</doc>
<doc id="3127652" url="https://pl.wikipedia.org/wiki?curid=3127652" title="Kuropatniki (obwód tarnopolski)">
Kuropatniki (obwód tarnopolski)

Kuropatniki (ukr. Куропатники) – wieś na Ukrainie w rejonie tarnopolskim należącym do obwodu tarnopolskiego.
Historia.
W 1462 Mikołaj z Dzierżanowa Pukowski herbu Grzymała za 150 grzywien nabył wieś i od tej pory pisał się z Kuropatnik.
Pod koniec XIX wieku częścią wsi była Wygnanka.
W 1937 urodził się tutaj Edward Skrętowicz.

</doc>
<doc id="3127653" url="https://pl.wikipedia.org/wiki?curid=3127653" title="Piotr Litwa">
Piotr Litwa

Piotr Leopold Litwa (ur. 29 marca 1964 w Katowicach) – polski ekspert z zakresu górnictwa i geologii, doktor nauk technicznych, w latach 2008–2014 prezes Wyższego Urzędu Górniczego, w latach 2014–2015 wojewoda śląski, prorektor, a w 2019 rektor Wyższej Szkoły Technicznej w Katowicach. Posiada stopień generalnego dyrektora górnictwa.
Życiorys.
W 1988 ukończył studia na Wydziale Górniczym Politechniki Śląskiej w Gliwicach w zakresie górnictwa i geologii w specjalności technika eksploatacji złóż. W 1997 ukończył dwuletnie studia podyplomowe z zakresu problemów prawnych górnictwa na Uniwersytecie Śląskim, a w 2000 studia doktoranckie na Wydziale Górniczym Akademii Górniczo-Hutniczej w Krakowie. Doktoryzował się na podstawie pracy pt. "Wpływ czynników geotechnicznych na kształtowanie się zagrożeń tąpaniami w wyrobiskach chodnikowych", specjalizując się w zakresie geomechaniki górniczej.
Początkowo pracował w Przedsiębiorstwie Robót Górniczych w Katowicach jako osoba dozoru ruchu. W 1992 został zatrudniony w Okręgowym Urzędzie Górniczym w Katowicach na stanowisku starszego inspektora i następnie nadinspektora. W 1995 przeszedł do Wyższego Urzędu Górniczego. W 2000 został dyrektorem Okręgowego Urzędu Górniczego w Bytomiu, a następnie w Gliwicach. Od 14 stycznia 2005 był wiceprezesem Wyższego Urzędu Górniczego, a 1 listopada 2008 został jego prezesem.
12 marca 2014 objął urząd wojewody śląskiego, zastępując Zygmunta Łukaszczyka. Funkcję tę pełnił do 8 grudnia 2015. W 2018 otwierał okręgową listę Wolnych i Solidarnych do sejmiku śląskiego.
Zaangażowany również w działalność naukową i dydaktyczną. W latach 2005–2009 był prezesem Koła Wydziałowego Stowarzyszenia Wychowanków Politechniki Śląskiej. Od 2010 do 2013 był przewodniczącym komitetu sterującego strategicznego projektu badawczego pt. "Poprawa bezpieczeństwa pracy w kopalniach" przy Narodowym Centrum Badań i Rozwoju. Prowadził zajęcia ze studentami wyższych uczelni oraz studiów podyplomowych na Politechnice Śląskiej w Gliwicach oraz Akademii Górniczo-Hutniczej. W 2018 został prorektorem Wyższej Szkoły Technicznej w Katowicach do spraw szkoleniowych. W 2019 pełnił funkcję rektora tej uczelni.
Autor publikacji naukowych z zakresu tematyki bezpieczeństwa w górnictwie. Powoływany w skład różnych komisji branżowych, w tym Komisji do spraw Zagrożeń w Zakładach Górniczych. Zasiadał w Komitecie Górnictwa Polskiej Akademii Nauk oraz w kolegium redakcyjnym miesięcznika Wyższego Urzędu Górniczego „Bezpieczeństwo Pracy i Ochrona Środowiska w Górnictwie”.

</doc>
<doc id="3127654" url="https://pl.wikipedia.org/wiki?curid=3127654" title="Laura Meozzi">
Laura Meozzi

Laura Meozzi (ur. 5 stycznia 1873 we Florencji, zm. 30 sierpnia 1951 w Pogrzebieniu) – włoska zakonnica, pierwsza przełożona prowincjalna Zgromadzenia Córek Maryi Wspomożycielki Wiernych (salezjanek) w Polsce oraz Czcigodna Służebnica Boża Kościoła katolickiego.
Życiorys.
Pochodziła z Włoch, gdzie się urodziła jako córka zamożnej, szlacheckiej rodziny Aleksandra i Angeli Mazzoni. Tuż po narodzeniu, w 1877 rodzina przeniosła się z Florencji do Rzymu. Tam skończyła kolegium Sacro Cuore prowadzone przez Zgromadzenie Sióstr św. Doroty, a następnie rozpoczęła studia medyczne. W lipcu 1895 razem ze swoją siostrą Ritą wstąpiła do Zgromadzenia Córek Maryi Wspomożycielki Wiernych, zwanych popularnie salezjankami. Trzy lata później (1898) złożyła pierwsze śluby zakonne.
Początkowo przez 23 lata pracowała we Włoszech, głównie na Sycylii jako nauczycielka w szkołach, będąc nawet dyrektorką jednej z nich. W 1922 postanowiła wraz z pięcioma innymi siostrami (Anną Juzek, Anną Walengą, Anną Ścisłowską, Marią Mazzolli i Franciszką Barucco) udać się do Polski, do Różanegostoku. Tutaj założyła pierwszy w Polsce prowadzony przez salezjanki sierociniec dla 80 dzieci, szkołę podstawowa i średnią. W latach 1922–1940 była przełożoną domu zakonnego. Zapoczątkowała liczne dzieła zgromadzenia (domy dziecka dla sierot, szkoły i kursy dla dziewcząt) oraz liczne placówki w: Wilnie (1924), Mysłowicach (1929), Łodzi (1930), Sokołowie Podlaskim (1931), Laurowie (1931), Komornikach (1936), Grabowie nad Prosną (1938) i Krakowie (1939). Podczas II wojny światowej była przynaglana przez konsula włoskiego do opuszczenia Polski. Nie godząc się z tą propozycją przebywała w Laurowie koło Wilna.
Po wojnie reaktywowała przerwaną działalność, otwierając w krótkim czasie 12 domów na zachodnich i północnych terenach Polski. Ostatnie lata swego życia spędziła w klasztorze w Pogrzebieniu. Zmarła w opinii świętości 30 sierpnia 1951 w Pogrzebieniu i tam została początkowo pochowana na tamtejszym cmentarzu. 26 kwietnia 1989 dokonano ekshumacji jej szczątków i przeniesiono je do grobowca pod krużgankami kościoła parafialnego św. Bartłomieja Apostoła w Pogrzebieniu.
Proces beatyfikacji.
Z inicjatywy Zgromadzenia Córek Maryi Wspomożycielki Wiernych w Polsce powstał pomysł wyniesienia jej na ołtarze. 3 maja 1986 w Kurii Diecezjalnej w Katowicach zostało otwarte dochodzenie kanoniczne dotyczące jej życia i cnót, po czym 1 października tegoż roku otwarty został proces na szczeblu diecezjalnym, który zakończył się 15 kwietnia 1989. Odtąd przysługiwał jej tytuł Służebnicy Bożej. Akta procesu zostały przekazane Stolicy Apostolskiej, która 16 grudnia 1994 wydała dekret o ważności postępowania diecezjalnego. Postulatorem generalnym został o. Pierluigi Cameroni SDB. Następnie w 1999 złożono tzw. "Positio" wymagane w dalszej procedurze beatyfikacyjnej. 27 czerwca 2011, papież Benedykt XVI, przyjął na prywatnej audiencji prefekta Kongregacji Spraw Kanonizacyjnych, salezjanina, kard. Angela Amato, którego upoważnił do promulgowania dekretu dotyczącego heroiczności jej cnót. Odtąd przysługuje jej tytuł Czcigodnej Służebnicy Bożej.
Upamiętnienie.
Jej imieniem nazwano kilka placówek oświatowo-wychowawczych: 

</doc>
<doc id="3127656" url="https://pl.wikipedia.org/wiki?curid=3127656" title="Pomnik Fryderyka Chopina w Krakowie">
Pomnik Fryderyka Chopina w Krakowie



</doc>
<doc id="3127660" url="https://pl.wikipedia.org/wiki?curid=3127660" title="Ester Ofarim">
Ester Ofarim

Ester Ofarim, z domu Zajid אסתר עופרים (ur. 13 czerwca 1941 w Safedzie) − izraelska wokalistka, reprezentantka Szwajcarii podczas 8. Konkursu Piosenki Eurowizji w 1963 roku.
Życiorys.
Urodziła się w rodzinie syryjskich Żydów w Safedzie. Zaczęła występować na scenie w dzieciństwie, wykonując hebrajskie piosenki folkowe. W 1959 poznała gitarzystę i tancerza Abiego Ofarima, którego później poślubiła. Rok później zagrała rolę w filmie "Exodus", a w 1961 roku wygrała konkurs piosenki organizowany w Tel Awiwie, gdzie zaśpiewała dwa utwory: „Saëni Imchá Bemachol” i „Naamah”.
W 1963 roku reprezentowała Szwajcarię podczas 8. Konkursu Piosenki Eurowizji, na którym zajęła ostatecznie drugie miejsce w finałowej klasyfikacji z utworem „T'en vas pas”.
Po udziale w konkursie, zaczęła występować w duecie z mężem. Para koncertowała po Europie oraz w Stanach Zjednoczonych. W 1968 roku ich utwór „Cinderella Rockefella” znalazł się na europejskich listach przebojów. Para rozwiodła się w 1970 roku w Niemczech.
Po rozwodzie, wokalistka rozpoczęła solową karierę, nagrała kilkanaście albumów i odbyła kilka tras koncertowych.

</doc>
<doc id="3127663" url="https://pl.wikipedia.org/wiki?curid=3127663" title="Gawroniec (powiat radziejowski)">
Gawroniec (powiat radziejowski)

Gawroniec – dawna wieś w Polsce położona w województwie kujawsko-pomorskim, w powiecie radziejowskim, w gminie Topólka.
W latach 1975–1998 miejscowość administracyjnie należała do województwa włocławskiego.
Nazwę zniesiono z 2023 r. Nazwa nie występowała w zestawieniu miejscowości PRNG z 2022 r.

</doc>
<doc id="3127664" url="https://pl.wikipedia.org/wiki?curid=3127664" title="Gajówka Gąsiorów">
Gajówka Gąsiorów



</doc>
<doc id="3127665" url="https://pl.wikipedia.org/wiki?curid=3127665" title="Chrzanówka">
Chrzanówka

Chrzanówka lub Chriniwka (ukr. Хрінівка) – wieś w rejonie ilinieckim obwodu winnickiego na Ukrainie.

</doc>
<doc id="3127669" url="https://pl.wikipedia.org/wiki?curid=3127669" title="Dane DeHaan">
Dane DeHaan

Dane William DeHaan (ur. 6 lutego 1986 w Allentown) – amerykański aktor filmowy i telewizyjny.
Życie prywatne.
Ojciec, Jeff, pracuje w branży IT, matka, Cynthia Boscie pracuje w kierownictwie w firmie Metlife. Dane ma starszą siostrę Meghann. Przez trzy lata uczęszczał do Emmaus High School w Emmaus (Pensylwania) po czym przeniósł się na University of North Carolina School of the Arts, gdzie w 2008 zdobył dyplom.
DeHaan poślubił aktorkę Annę Wood podczas prywatnej ceremonii 30 czerwca 2012. Para jest ze sobą od 2006, mieszkają w Williamsburg na Brooklinie, mają córkę – Bowie Rose DeHaan (ur. 2 kwietnia 2017). Oboje pojawili się w filmie Kronika (2012). W maju 2020 urodziło się ich drugie dziecko – syn Bert Apollo DeHaan.
W 2017, DeHaan zagrał razem z Carą Delevingne w filmie Luca Bessona "Valerian i Miasto Tysiąca Planet" opartym na francuskim komiksie "Valerian".
Zagrał też główną rolę w filmie "Tulipanowa gorączka" (2017).

</doc>
<doc id="3127670" url="https://pl.wikipedia.org/wiki?curid=3127670" title="Epithele">
Epithele

Epithele (Pat.) Pat. (bagnówka) – rodzaj grzybów z rodziny żagwiowatych ("Polyporaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Synonim naukowy: "Hypochnus" sect. "Epithele" Pat.
Polską nazwę nadał Władysław Wojewoda w 2003 r. 

</doc>
<doc id="3127671" url="https://pl.wikipedia.org/wiki?curid=3127671" title="BESTA Przedsiębiorstwo Budowlane sp. z o.o.">
BESTA Przedsiębiorstwo Budowlane sp. z o.o.



</doc>
<doc id="3127672" url="https://pl.wikipedia.org/wiki?curid=3127672" title="Bagnówka">
Bagnówka

Bagnówka – osiedle oraz część miasta Białystok w Polsce, w województwie podlaskim, w powiecie Białystok. Położona na wschodnich rubieżach miasta. Graniczy z osiedlami Wygoda, Jaroszówką oraz ze wsią Sowlany.
Historia.
Historyczna wieś rozpościera się wzdłuż ulicy Jana Krzysztofa Kluka. Na wschód od niej znajduje się osiedle domków jednorodzinnych i bloków.
Dawniej samodzielna wieś. Do 1954 roku w gminie Dojlidy, następnie 1954–1971 w gromadzie Grabówka, a w 1972 roku w gromadzie Zaścianki.
1 stycznia 1973 roku włączona do Białegostoku, do 2004 roku oddzielne osiedle. W latach 2004-2020 administracyjnie przyporządkowana do osiedli Wygoda i Jaroszówka.
25 stycznia 2021 roku została podjęta uchwała Rady Miasta o utworzeniu nowego osiedle Bagnówka. Zmiana weszła w życie w dniu 16 lutego 2021 roku.
Opis granic osiedla.
Ulicą Seweryna Nowakowskiego do ulicy płk Michała Ostrowskiego, ulicą płk Michała Ostrowskiego do ulicy Franciszka Malinowskiego, ulicą Franciszka Malinowskiego do ulicy Jakuba Szapiro, ulicą Jakuba Szapiro do ulicy Jana Krzysztofa Kluka, ulicą Jana Krzysztofa Kluka do ulicy Bagnówka-kolonia, ulicą Bagnówka-kolonia do granic administracyjnych miasta, granicą administracyjną miasta do ulicy 42 Pułku Piechoty, ulicą 42 Pułku Piechoty do wysokości wschodniej granicy działki 437/1 położonej w obrębie ewidencyjnym 16 – Wygoda, wschodnią, a następnie północną granicą działki 437/1 do działki 357/30, wschodnią granicą działki 357/30 przez ulicę Wojciecha Bogusławskiego do południowej granicy działki 358, południową, a następnie wschodnią granicą działki 358 do wysokości ulicy Jana Krzysztofa Kluka, przedłużeniem ulicy Jana Krzysztofa Kluka do przedłużenia ulicy Seweryna Nowakowskiego, przedłużeniem ulicy Seweryna Nowakowskiego do ulicy Seweryna Nowakowskiego.
Ulice i place znajdujące się w granicach osiedla.
42 Pułku Piechoty – nieparzyste od 119 do końca, Afrodyty, Bagnówka-Kolonia – nieparzyste, Baczyńskiego Kamila Krzysztofa, Białkowskiego Karola, Bogusławskiego Wojciecha – nieparzyste od 41 i parzyste od 72, Kantora Tadeusza, Kluka Jana Krzysztofa nieparzyste do 73 i parzyste, Kosińskiego Konstantego, Kossak Simony, Makuszyńskiego Kornela, Malinowskiego Franciszka – nieparzyste do nr 9 i parzyste, Marcinkiewicza Józefa, Mościckiego Ignacego, Nowakowskiego Seweryna – parzyste, płk Ostrowskiego Michała – parzyste, nieparzyste od ulicy Franciszka Malinowskiego w kierunku wschodniej granicy miasta, Puchalskiego Józefa Karola, Prus Łucji, Rećki Zbigniewa, Szapiro Jakuba – parzyste od ulicy Franciszka Malinowskiego w kierunku wschodniej granicy miasta (brak budynków), Szymańskiego Bolesława, Torańskiej Teresy, Wołkowa Wiktora.

</doc>
<doc id="3127673" url="https://pl.wikipedia.org/wiki?curid=3127673" title="Scurria variabilis">
Scurria variabilis

Scurria variabilis – gatunek morskiego ślimaka z rodziny Lottiidae.
Zasięg występowania.
Występuje na wybrzeżach Chile.
Charakterystyka.
Muszla "Scurria variabilis" osiąga średnicę 2-4 cm, choć u badanych w centralnym Chile osobników rozmiar nie przekraczał 1,2 cm. Cechuje ją owalny, wydłużony kształt. Wierzchołek muszli znajduje się za około ⅓ jej długości. Na powierzchni występuje gęste żeberkowanie; wgłębienia są niskie, żeberka w liczbie 12-14. Krawędź gładka lub nierówna, w zależności od wgłębień. 
Powierzchnia wewnętrzna muszli różna, od jednolicie jasnozielonej po prawie bezbarwną, niekiedy nieco brązowa.
Gatunek polimorficzny: można wyróżnić kilka form różniących się ubarwieniem i rzeźbą okolic wierzchołka muszli. Jedna z form kryptycznych tak dobrze naśladuje ubarwieniem wygląd wąsonogów (Cirripedia) z gatunku "Chthalamus cirratus", że trudno jest na pierwszy rzut oka je odróżnić.
Rola w ekosystemie.
"Scurria variabilis" stanowi główny składnik pokarmu trzęsiogona pacyficznego ("Cinclodes nigrofumosus"). Ptaki (oprócz "C. nigrofumosus" także brzegowiec "Aphriza virgata" i inne ptaki morskie) żerują wybiórczo na formach niekryptycznych, nie wiadomo jednak, czy selektywny odłów form niekryptycznych ma wpływ na strukturę genetyczną populacji ślimaka.

</doc>
<doc id="3127678" url="https://pl.wikipedia.org/wiki?curid=3127678" title="Abd al-Qadir al-Husajni">
Abd al-Qadir al-Husajni



</doc>
<doc id="3127685" url="https://pl.wikipedia.org/wiki?curid=3127685" title="Erythricium">
Erythricium

Erythricium J. Erikss. &amp; Hjortstam (różówka) – rodzaj grzybów z rodziny powłocznikowatych ("Corticiaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Corticiaceae, Corticiales, Incertae sedis, Agaricomycetes, Agaricomycotina, Basidiomycota, Fungi".
Takson ten po raz pierwszy opisali Jakob Eriksson i Kurt Hjortstam w 1970 r.
Polską nazwę nadał Władysław Wojewoda w 2003 r.

</doc>
<doc id="3127686" url="https://pl.wikipedia.org/wiki?curid=3127686" title="Ravi Zacharias">
Ravi Zacharias

Ravi Zacharias (ur. 26 marca 1946 w Madras, Indie, zm. 19 maja 2020 w Atlancie) – kanadyjsko-amerykański apologeta chrześcijański, związany z ewangelicznym nurtem protestantyzmu. Założyciel i prezes organizacji "Ravi Zacharias International Ministries" (RZIM). Autor ponad 30 książek w dziedzinie apologetyki. Przemawiał na wielu prestiżowych uniwersytetach, takich jak Harvard, Dartmouth, Johns Hopkins i Cambridge. Po jego śmierci okazało się, że prowadził podwójne życie, dopuszczając się przestępstw na tle seksualnym.
Biografia.
Ravi urodził się w Indiach i wychował w anglikańskiej rodzinie, został jednak ateistą. Jego nawrócenie na chrześcijaństwo nastąpiło podczas czytania Biblii w szpitalu, gdy jako nastolatek próbował popełnić samobójstwo. Wyemigrował do Kanady w wieku 20 lat. Tam rozpoczął swoją posługę w Chrześcijańskim i Misyjnym Sojuszu (CMA).
Ukończył licencjat z teologii na "Ontario Bible College" (obecnie Tyndale University) i uzyskał tytuł magistra na Trinity International University. W 1977 roku rozpoczął swoją posługę ewangelizacyjną dla Stanów Zjednoczonych. Został ordynowany przez CMA w roku 1980. W roku 1984 założył organizację RZIM, która rozrosła się do około 200 pracowników w 16 biurach na całym świecie, z 20 podróżującymi mówcami.
Jego najlepiej sprzedająca się książka – "Man Live Without God?" – sprzedała się w 1995 roku w 500 tys. egzemplarzy. Jego najnowsza książka – "The Logic of God: 52 Christian Essentials for the Heart and Mind", w roku 2020, zdobyła nagrodę Evangelical Christian Publishers Association, w kategorii studiów biblijnych. Występował w programach radiowych "Just Thinking" i "Let My People Think".
Stał się jednym z najsłynniejszych chrześcijańskich apologetów na świecie. Zmarł 19 maja 2020, zostawiając żonę Margaret i ich troje dzieci.
Po jego śmierci okazało się, że przez lata systematycznie dopuszczał się wykorzystywania seksualnego. Po raz pierwszy w 2017 r. kanadyjska pracowniczka RZIM, Lori Anne Thompson postawiła Raviemu zarzuty duchowego nadużycia władzy i molestowania seksualnego, ale zostały one rozstrzygnięte pozasądowo. W sierpniu 2020 r. trzy inne pracowniczki wniosły przeciwko niemu oskarżenia o wykroczenia na tle seksualnym. Zarząd RZIM nie zlecił zbadania tych incydentów przez niezależny zespół ekspertów aż do czasu po jego śmierci i po obalającym artykule w "Christianity Today" z 29 września 2020 r., który potwierdził wykroczenia seksualne i nadał im większy zakres niż się spodziewano. W oparciu o zeznania dziesiątek świadków oraz dane z jego czterech telefonów komórkowych wykazano również wykorzystywanie środków finansowych należących do organizacji RZIM w celu uciszenia i przekupiania ofiar. Na początku 2021 roku zarząd RZIM opublikował wyniki dochodzenia i wyraził żal, że wcześniej nie potraktował tych zarzutów wobec Raviego z należytą powagą. Ponadto zarząd oswiadczył, że mechanizmy kontroli, struktury organizacyjne poddano weryfikacji i poprawie. Dyrektorka Sarah Davis, córka Raviego, ogłosiła w marcu 2021 roku drastyczne zmiany w organizacji, polegające na rezygnacji z międzynarodowych wykładów apologetycznych, zwolnieniu 60 procent pracowników i zaprzestaniu zbierania datków. Działalność ograniczono do głoszenia Ewangelii, zapobiegania nadużyciom seksualnym i pomocy ofiarom nadużyć seksualnych. 

</doc>
<doc id="3127689" url="https://pl.wikipedia.org/wiki?curid=3127689" title="Różówka">
Różówka



</doc>
<doc id="3127693" url="https://pl.wikipedia.org/wiki?curid=3127693" title="Jürgen Brümmer">
Jürgen Brümmer

Jürgen Brümmer (ur. 8 grudnia 1964 w Stuttgarcie, zm. 25 lutego 2014 w Ostfildern) – niemiecki gimnastyk i fizjoterapeuta. 
W latach 80 XX wieku, należał do niemieckiej czołówki wśród gimnastyków artystycznych. Był dziewięciokrotnym mistrzem kraju, a także reprezentantem kraju podczas XXIV Letnich Igrzysk Olimpijskich w Seulu.
Po zakończeniu kariery sportowej pracował jako fizjoterapeuta i masażysta. W 2012 r., jego 13-letni syn Simon, został potrącony przez samochód i sparaliżowany. W wyniku kalectwa syna, Jürgen Brümmer przeszedł załamanie nerwowe. 26 lutego 2014 r., odnaleziono jego ciało pod jednym z pod stuttgarckich mostów. Przyczyną śmierci było prawdopodobnie samobójstwo. Jednocześnie w domu sportowca odnaleziono ciało jego syna. 

</doc>
<doc id="3127696" url="https://pl.wikipedia.org/wiki?curid=3127696" title="Taha al-Haszimi">
Taha al-Haszimi

Taha al-Haszimi (ur. 1898 w Bagdadzie, zm. 1961 w Londynie) – iracki wojskowy i polityk, premier Iraku w 1941.
Życiorys.
Oficer armii tureckiej.
Ukończył szkołę wojskową w Stambule, w latach 1908–1918 był oficerem armii osmańskiej. Walczył w wojnach bałkańskich oraz w I wojnie światowej przeciwko Wielkiej Brytanii. Był członkiem założonej przez arabskich oficerów armii tureckiej stowarzyszenia patriotycznego o nazwie Sprzysiężenie, ale nie przyłączył się do powstania arabskiego. W końcowej fazie I wojny światowej, w której dowodził siedmioma tureckimi dywizjami, dostał się do niewoli.
Działalność w Iraku do 1941.
W 1920 dołączył do otoczenia Fajsala I, który w tym samym roku koronował się na króla Wielkiej Syrii, i został w tym państwie szefem bezpieczeństwa. Gdy państwo syryjskie upadło, a na terytorium Syrii i Libanu został ustanowiony mandat francuski, wyjechał do Stambułu i objął posadę kierownika wydziału historii wojskowości na tamtejszej Akademii Wojskowej. W 1922 udał się do Iraku, królestwa pod mandatem Wielkiej Brytanii, i w roku następnym został szefem sztabu armii irackiej, jednak na stanowisku tym pozostał tylko przez rok. Po raz drugim został szefem sztabu w 1929. W 1935 umożliwił swojemu młodszemu bratu Jasinowi objęcie teki premiera. Odmówił użycia armii do stłumienia buntu plemiennego w prowincji ad-Diwanijja, co skłoniło szefa rządu Dżamila al-Midfa’ia do podania się do dymisji. Na czele nowego gabinetu stanął Jasin al-Haszimi, który – w znacznej mierze dzięki przekupieniu szejków plemiennych – zdołał powstrzymać rozwój powstania.
W październiku 1936 Taha al-Haszimi przebywał z wizytą w Turcji. Pod jego nieobecność wyznaczony na tymczasowego wodza naczelnego Bakr Sidki dokonał zamachu stanu, obalając rząd Jasina al-Haszimiego. Nowy gabinet Hikmata Sulajmana zabronił mu powrotu do kraju.
Al-Haszimi wrócił do Iraku po zabójstwie Sidkiego w 1937, został wybrany do parlamentu. Następnie był jednym z dwóch, obok Nuriego as-Sa’ida, kandydatów na urząd premiera przedstawionych królowi Ghaziemu przez wojsko. Al-Haszimi pozostawał w przyjaznych relacjach z wpływowymi oficerami tworzącymi złoty czworobok (Salah ad-Din as-Sabbagh, Kamil Szabib, Mahmud Salman, Fahmi Sa’id) ostatecznie jednak rząd utworzył Nuri as-Sa’id, a al-Haszimi został w nim ministrem obrony. Dążył do zmniejszenia wpływu oficerów na politykę, jednak nie udało mu się poróżnić ze sobą wojskowych tworzących złoty czworobok. Mimo to pozostał ministrem obrony w pięciu kolejnych gabinetach. Reprezentował poglądy panarabskie, podziwiał wojsko III Rzeszy i potęgę tego kraju. Równocześnie pozostawał pod silnym wpływem Nuriego as-Sa’ida i nierzadko realizował w praktyce jego probrytyjskie koncepcje, z którymi sam nie sympatyzował.
Premier Iraku.
W styczniu 1941, po upadku gabinetu Raszida Alego al-Kilaniego, regent Iraku Abd al-Ilah powierzył mu misję utworzenia nowego rządu. Początkowo al-Haszimi ponownie uzyskał poparcie oficerów. Postanowił jednak odsunąć ich od wpływu na władzę, czego wyrazem miało być przeniesienie jednego z członków złotego czworoboku Kamila Szabiba do prowincjonalnego garnizonu, za radą regenta. W odpowiedzi wojskowi zawiązali spisek i w kwietniu tego samego roku rząd al-Haszimiego obalony drogą zamachu stanu. Wskutek tego samego przewrotu kraj musiał opuścić regent.
Po 1941.
Na emigracji w Turcji al-Haszimi pozostał do 1946. W 1948 doradzał komitetowi kierującemu działaniami Arabów w wojnie domowej w Mandacie Palestyny. W 1951 utworzył Partię Frontu Narodowego. Od 1953 do rewolucji r. 1958 był wiceprzewodniczącym Rady Rozwoju Iraku.
Był członkiem korespondencyjnym Akademii Arabskiej w Damaszku, opublikował szereg prac na tematy związane z wojskowością (zagadnienia historyczne, mobilizacji, bieżących problemów armii irackiej), geografią Iraku oraz z Japonią.

</doc>
<doc id="3127701" url="https://pl.wikipedia.org/wiki?curid=3127701" title="Canon de 65 M (montagne) mle 1906">
Canon de 65 M (montagne) mle 1906



</doc>
<doc id="3127704" url="https://pl.wikipedia.org/wiki?curid=3127704" title="Alexandre Mohbat">
Alexandre Mohbat

Alexandre Mohbat (ur. 16 maja 1995 r. w Bejrucie) – libański narciarz alpejski.
W 2012 roku wystąpił na Zimowych Igrzyskach Olimpijskich Młodzieży w Innsbrucku i zajął w slalomie 28. miejsce.
Był chorążym swojego kraju na Zimowych Igrzyskach Olimpijskich 2014; startował w slalomie i slalomie gigancie.

</doc>
<doc id="3127707" url="https://pl.wikipedia.org/wiki?curid=3127707" title="Ulrike Müller">
Ulrike Müller

Ulrike Müller (ur. 7 grudnia 1962 w Augsburgu) – niemiecka polityk i działaczka samorządowa, posłanka do parlamentu Bawarii, deputowana do Parlamentu Europejskiego VIII i IX kadencji.
Życiorys.
Uzyskała wykształcenie średnie, zajmowała się gospodarstwem domowym. W 1987 zaangażowała się w działalność ruchów niezależnych wyborców Freie Wähler. W latach 1996–2008 była radną miejscowości Missen-Wilhams, od 2002 pełnią funkcję drugiego zastępcy burmistrza. Od 1996 wybierana również do rady powiatu Oberallgäu, w latach 2002–2008 zajmowała stanowisko wicestarosty w administracji powiatowej. W 2008 uzyskała mandat deputowanej do bawarskiego landtagu, z powodzeniem ubiegała się o reelekcję w 2013, kiedy to została wiceprzewodniczącą frakcji parlamentarnej swojego ugrupowania. W 2014 nominowana na pierwsze miejsce ogólnokrajowej listy wyborczej FW w wyborach europejskich.
W 2014 została głównym kandydatem Freie Wähler w wyborach europejskich, uzyskując w nich mandat eurodeputowanej VIII kadencji. W 2019 z powodzeniem ubiegała się o reelekcję.

</doc>
<doc id="3127709" url="https://pl.wikipedia.org/wiki?curid=3127709" title="Kangur parma">
Kangur parma



</doc>
<doc id="3127711" url="https://pl.wikipedia.org/wiki?curid=3127711" title="Reinhard Egger">
Reinhard Egger

Reinhard Egger (ur. 11 września 1989 w Wörgl) – austriacki saneczkarz, brązowy medalista mistrzostw świata juniorów w Lake Placid, dwukrotny srebrny medalista mistrzostw świata w Winterbergu.
Kariera.
W 2005 roku rozpoczął starty w Pucharze Świata juniorów, a także wziął udział w mistrzostwach świata juniorów w Winterbergu, na których zajął 18. miejsce w konkurencji jedynek. Rok później, na mistrzostwach świata juniorów w Altenbergu był trzynasty w konkurencji jedynek i osiemnasty w konkurencji dwójek (startował w niej z Davidem Schweigerem, który w tej konkurencji był jego stałym partnerem na zawodach tej rangi). W 2007 roku pojawił się na mistrzostwach świata juniorów w Cesanie, z których wrócił z 11. miejscem w konkurencji dwójek i 17. w konkurencji jedynek. Z rozgrywanych rok później mistrzostw świata juniorów w Lake Placid przywiózł brązowy medal za konkurencję sztafetową, a także 6. miejsce w dwójkach i 10. w jedynkach.
30 listopada 2008 roku miał miejsce jego debiut i zarazem zdobycie pierwszych punktów w Pucharze Świata, kiedy to na rozgrywanych w Igls zawodach sezonu 2008/2009 zajął 22. miejsce w konkurencji jedynek. Rok później wystartował w mistrzostwach świata juniorów w Nagano, na których zajął 4. miejsce w jedynkach, 7. w sztafecie i 8. w dwójkach. W 2010 roku, na mistrzostwach Europy w Siguldzie zajął 15. miejsce w konkurencji jedynek. W następnym roku pojawił się na mistrzostwach świata w Cesanie, na których był jedenasty w jedynkach. W 2012 roku wziął udział zarówno w mistrzostwach świata w Altenbergu, jak i w mistrzostwach Europy w Paramonowie. Na tym pierwszym wydarzeniu zajął 21. miejsce w konkurencji jedynek, z kolei z tego drugiego wrócił z jedynkowym 19. miejscem. W 2013 roku, na mistrzostwach Europy w Oberhofie był osiemnasty w konkurencji jedynek, z kolei na mistrzostwach świata w Whistler zajął 21. miejsce w jedynkach. W tym samym roku, 7 grudnia zaliczył pierwsze podium w Pucharze Świata, kiedy to na rozgrywanych w Whistler zawodach sezonu 2013/2014, zajął 3. miejsce w konkurencji sztafetowej. Jego sztafeta, w której startował z Niną Reithmayer, Andreasem Lingerem i Wolfgangiem Lingerem przegrała tylko z ekipami z Niemiec i Kanady.
W 2014 roku wziął udział w mistrzostwach Europy w Siguldzie, na których zajął 11. miejsce w konkurencji jedynek, a także w igrzyskach olimpijskich w Soczi, na których był ósmy w jedynkach. Rok później, na mistrzostwach świata w Siguldzie zajął 26. miejsce w konkurencji jedynek, z kolei na mistrzostwach Europy w Soczi rywalizację w jedynkach zakończył na 12. miejscu. W 2016 roku pojawił się na mistrzostwach świata w Königssee, na których zajął 17. miejsce w konkurencji jedynek, a także na mistrzostwach Europy w Altenbergu, z których wrócił z 13. miejscem w jedynkach. Na rozgrywanych rok później mistrzostwach Europy w Königssee zajął 14. miejsce w konkurencji jedynek.
W 2018 roku pojawił się na igrzyskach olimpijskich w Pjongczangu, na których zajął 15. miejsce w konkurencji jedynek, a także po raz pierwszy stanął na podium Pucharu Świata w jedynkach, kiedy to na rozgrywanych 30 listopada w Whistler zawodach sezonu 2018/2019 zajął 3. miejsce przegrywając tylko ze swoim rodakiem Wolfgangiem Kindlem i Niemcem Felixem Lochem. 6 stycznia 2019 roku odniósł pierwsze zwycięstwo w Pucharze Świata, kiedy to na rozgrywanych w Königssee zawodach wyprzedził reprezentanta Włoch Dominika Fischnallera i Niemca Sebastiana Bleya. W tym samym roku wziął udział w mistrzostwach świata w Winterbergu, na których zajął 6. miejsce w konkurencji sprintu, a także zdobył srebrny medal w konkurencji jedynek plasując się za Felixem Lochem i przed Rosjaninem Siemionem Pawliczenką oraz w konkurencji sztafetowej, w której jego sztafeta, współtworzona przez Hannę Prock, Thomasa Steua i Lorenza Kollera rozdzieliła na podium ekipy z Rosji i Niemiec.

</doc>
<doc id="3127713" url="https://pl.wikipedia.org/wiki?curid=3127713" title="Prywatne Muzeum Podkarpackich Pól Bitewnych">
Prywatne Muzeum Podkarpackich Pól Bitewnych

Prywatne Muzeum Podkarpackich Pól Bitewnych – prywatna placówka muzealna ustanowiona 19 marca 2003 w Krośnie. Zbiory prezentowane są w formie ekspozycji stałych w budynku mieszczącym muzeum, wystawie półplenerowej i największym w Krośnie schronie przeciwlotniczym z okresu II wojny światowej.
Charakterystyka.
Muzeum odsłania tajemnice wojennej przeszłości Podkarpacia – ziemi, która w okresie I i II wojny światowej stała się areną największych w tej części Europy, krwawych bitew niosących bezmiar cierpień i ekonomiczną ruinę zamieszkałej tu ludności. Przypomina również o polskich żołnierzach broniących we wrześniu 1939 r. południowej granicy II RP, a także o walczących na terenie Podkarpacia w zbrojnym podziemiu niepodległościowym w czasie okupacji niemieckiej, jak i w okresie późniejszym.
Historia.
Założycielami i organizatorami placówki są Dorota i Piotra Kiełtyka oraz Lesław Wilk. Zbiory muzealne stanowią kolekcje założycieli, gromadzone ponad 30 lat. Z dniem 19 marca 2003 roku zostało wpisane do wykazu muzeów prywatnych, prowadzonego przez Ministerstwo Kultury i Dziedzictwa Narodowego. Zbiory udostępniono do zwiedzania w listopadzie 2013 roku.
Ekspozycje stałe.
Ponad 1 i pół tysiąca eksponatów związanych z tymi wydarzeniami tworzą wystawy stałe:
Do najcenniejszych eksponatów należą:

</doc>
<doc id="3127716" url="https://pl.wikipedia.org/wiki?curid=3127716" title="Mahmud Salman">
Mahmud Salman

Mahmud Salman (, ur. 1889 w Bagdadzie, zm. 1942) – iracki wojskowy.
Życiorys.
Sunnita, pochodził z Bagdadu, był oficerem armii tureckiej, następnie dołączył do sił Wielkiej Syrii skupionych wokół króla Fajsala. Od 1925 służył w wojskach mandatowej monarchii irackiej. Dowodził w niej pułkiem kawalerii, następnie, przed 1940, przeszedł do sił powietrznych. 
Należał do grupy siedmiu oficerów, która w 1937 zorganizowała zamach na Bakra Sidkiego, doprowadzając do obalenia rządu Hikmata Sulajmana, a następnie zdominowała krajową politykę na kolejne kilka lat. Podobnie jak pozostali oficerowie, reprezentował poglądy panarabskie. Razem z Salah ad-Dinem as-Sabbaghem, Kamilem Szabibem i Fahmim Sa'idem tworzył najbardziej wpływową grupę wojskowych znaną jako złoty czworobok. Współorganizował zamach stanu z 1 kwietnia 1941, który obalił rząd Tahy al-Haszimiego i zmusił do emigracji regenta Abd al-Ilaha, ustanawiając rząd Raszida Alego al-Kilaniego. Gdy jego rząd obaliła interwencja brytyjska, zbiegł do Persji. Za sprawą działań nowego probrytyjskiego premiera Iraku Nuriego as-Sa’ida został – razem z pozostałymi oficerami tworzącymi złoty czworobok – skazany na śmierć "in absentia". Objęty ekstradycją, w 1942 został wydany władzom irackim i w tym samym roku stracony.

</doc>
<doc id="3127718" url="https://pl.wikipedia.org/wiki?curid=3127718" title="Lekkoatletyka na Letnich Igrzyskach Olimpijskich 1928 - bieg na 100 metrów mężczyzn">
Lekkoatletyka na Letnich Igrzyskach Olimpijskich 1928 - bieg na 100 metrów mężczyzn



</doc>
<doc id="3127722" url="https://pl.wikipedia.org/wiki?curid=3127722" title="Lekkoatletyka na Letnich Igrzyskach Olimpijskich 1928 - bieg na 200 metrów mężczyzn">
Lekkoatletyka na Letnich Igrzyskach Olimpijskich 1928 - bieg na 200 metrów mężczyzn



</doc>
<doc id="3127724" url="https://pl.wikipedia.org/wiki?curid=3127724" title="Ursus seria H">
Ursus seria H

Ursus seria H - ciągniki rolnicze Hattat A sprzedawane od 2012 roku pod marką Ursus, produkowane przez turecką firmę Hattat Tarım w Çerkezköy. Uprzednio sprzedawane od roku 2009 pod marką POL-MOT H. Zastosowano w nich silniki marki Perkins. Moc tych ciągników waha się między 82 KM, a 102 KM.
Ciągniki mają układ przeniesienia napędu firmy Hema Industries produkowany od 2004 roku na licencji fińskiej firmy Valtra serii "100" i "A", wyposażony jest w pełni zsynchronizowaną skrzynię biegów z rewersem oraz układ automatycznego dołączania napędu 4x4. W bogatszej wersji mogą mieć m.in. klimatyzację, przednie obciążniki, okno w przedniej części dachu ułatwiające pracę z ładowaczem czołowym, reflektory robocze w dachu kabiny (przednie i tylne), dwuobwodową instalację pneumatyczną, obrotowe światło ostrzegawcze i inne.
W 2014 r. na targach Agrotech Kielce zaprezentowano Ursusa 11014H z nową 4-słupkową kabiną produkowaną w Lublinie.

</doc>
<doc id="3127726" url="https://pl.wikipedia.org/wiki?curid=3127726" title="Dramat współczesny (album)">
Dramat współczesny (album)

Dramat Współczesny – czwarty album studyjny polskiej grupy muzycznej Kabanos. Jego premiera odbyła się 28 lutego 2014 roku. Płyta jest utrzymana w stylistyce metalu alternatywnego.
Album, podobnie jak poprzednie, jest wydawany przez zespół niezależnie, jednak dystrybucją po raz pierwszy zajęła się firma Jawi. Zdjęcia do okładki wykonał Adrian Mirgos.

</doc>
<doc id="3127738" url="https://pl.wikipedia.org/wiki?curid=3127738" title="Glinki (województwo opolskie)">
Glinki (województwo opolskie)

Glinki – kolonia w Polsce położona w województwie opolskim, w powiecie oleskim, w gminie Rudniki.
W latach 1975–1998 miejscowość położona była w województwie częstochowskim.

</doc>
<doc id="3127740" url="https://pl.wikipedia.org/wiki?curid=3127740" title="Historia reprezentacji Polski w piłce nożnej mężczyzn">
Historia reprezentacji Polski w piłce nożnej mężczyzn

Historia reprezentacji Polski w piłce nożnej mężczyzn
Lata 1921–1939 – początki i debiuty.
Koncepcja utworzenia piłkarskiej reprezentacji Polski pojawiła się 20 grudnia 1919, podczas założycielskiego zgromadzenia Polskiego Związku Piłki Nożnej, które odbyło się w Warszawie. Szczegóły zaczęto omawiać od stycznia 1920 r. bowiem, jako jeden ze swoich głównych celów na początku działalności, władze PZPN postawiły sobie udział męskiej kadry narodowej w turnieju piłkarskim Letnich Igrzysk Olimpijskich w Antwerpii (1920). W marcu 1920 r. obowiązki trenera powierzono, sprowadzonemu na tę okoliczność, George’owi „Chrisowi” Burfordowi, zaś w kwietniu 1920 r. Polski Komitet Olimpijski (wówczas pod nazwą „Komitet Udziału Polski w Igrzyskach Olimpijskich”) zorganizował w Krakowie pierwsze zgrupowanie szkoleniowe całej reprezentacji olimpijskiej, w tym również futbolowej. Specjalnie powołany wydział Komitetu wyselekcjonował najlepszych wówczas polskich piłkarzy, dzieląc ich na dwie drużyny: olimpijską (zwaną „teamem olimpijskim”) i rezerwową. W ich skład wchodzili przede wszystkim zawodnicy czołowych klubów lwowskich oraz krakowskich, uzupełnieni o graczy z Warszawy, Łodzi i Poznania. Początkowo ograniczano się wyłącznie do treningów oraz wewnętrznych gier kontrolnych, jednak w dniach 2–3 maja 1920 r. zespół olimpijski rozegrał dwa nieoficjalne mecze sparingowe przeciwko reprezentacji Lwowa (którą tworzyli zawodnicy klubów z tego miasta, niepowołani do kadry narodowej), ogrywając ją 6:2 i 12:1. Dodatkowo, na lipiec i sierpień 1920 r. zaplanowano oficjalne spotkania towarzyskie przeciw kadrom: Austrii, Czechosłowacji oraz Węgier, mające stanowić międzynarodowe „przetarcie” przed olimpijskim debiutem. Wszelkie plany pokrzyżowała jednak postępująca coraz bardziej agresja bolszewicka na ziemie polskie, dlatego 12 lipca 1920 władze Komitetu Udziału Polski w Igrzyskach Olimpijskich podjęły decyzję o rezygnacji ze startu w Igrzyskach VII Olimpiady. Niektóre źródła podają, że w związku tym piłkarską reprezentację Polski ominął – zaplanowany na 28 sierpnia 1920 – mecz I rundy turnieju olimpijskiego przeciwko Belgii, a rywalom przyznano walkowera 2:0. Nie jest to jednak zgodne z faktami, bowiem losowanie I rundy turnieju olimpijskiego przeprowadzono dopiero 20 sierpnia 1920, a Belgowie jeszcze przed jego rozpoczęciem otrzymali wolny los ze względu na nieparzystą liczbę uczestniczących drużyn. Do skutku nie doszedł również zaplanowany na 3 lipca 1921 towarzyski pojedynek z Austrią w Krakowie, z uwagi na rezygnację gości.
Swój inauguracyjny pojedynek międzypaństwowy piłkarska reprezentacja Polski rozegrała zatem dopiero po zakończeniu drugiej edycji mistrzostw Polski. W ramach przygotowań do tego spotkania kadrowicze rozegrali trzy zwycięskie sparingi z drużynami krajowymi, stanowiącymi reprezentacje miast: Bielska (4 grudnia, wygrana 3:1), Krakowa (8 grudnia, wygrana 7:1) i Lwowa (11 grudnia, wygrana 9:1). Oficjalny debiut nastąpił 18 grudnia 1921 na stadionie Hungária körúti w Budapeszcie, w towarzyskim meczu przeciwko Węgrom, zakończonym porażką 0:1 (0:1). Jedyną bramkę zdobył Jenő Szabó w 18 minucie. Cztery minuty później Wacław Kuchar mijając bramkarza Węgier przypadkiem go uderzył. Polak stał już przed pustą bramką, lecz zostawił piłkę i pomógł Károlyemu Zsákowi wstać. W tym czasie obrońca wrócił się i wybił piłkę na aut. W 41 minucie meczu Károly Fogl przestrzelił rzut karny i wynik do końca nie uległ zmianie. Do rewanżu doszło 14 maja 1922 na Stadionie Cracovii w Krakowie. Było to zarazem premierowe spotkanie biało-czerwonych rozegrane przed własną publicznością – również towarzyskie i przegrane, tym razem 0:3 (0:2). Sędzią obydwu pojedynków z Węgrami był czechosłowacki arbiter Karl Grätz z Pragi.
Na pierwsze zwycięstwo przyszło poczekać do 28 maja 1922, gdy to w towarzyskiej potyczce Polacy ograli na Stadionie Olimpijskim w Sztokholmie Szwecję 2:1 (1:0), zdobywając przy tym swego premierowego gola. Przy stanie 0:0 historyczną bramkę uzyskał – z rzutu karnego – Józef Klotz w 23. minucie spotkania. Drugiego gola – pierwszą bramkę dla Polski zdobytą z akcji – zdobył Józef Garbień w 74 minucie meczu. Sędzią tego spotkania był Hugo Meisl, który zasłynął stworzeniem austriackiej reprezentacji niepokonanej na początku lat 30 i nazwanej przez to "Wunderteamem".
26 maja 1924 reprezentacja Polski zadebiutowała na wielkiej światowej imprezie – Letnich Igrzyskach Olimpijskich. W Paryżu Polacy rozegrali zaledwie jedno spotkanie, ulegając w rundzie eliminacyjnej na Stade Bergeyre Węgrom 0:5 (0:1). Polska kadra wystąpiła w składzie: Wiśniewski – Cyl, Fryc – Spoida, Cikowski, Styczeń – W. Kuchar, Batsch, Kałuża, Reyman, Sperling, a jej trenerem był Węgier Gyula Bíró.
15 października 1933, „biało-czerwoni” po raz pierwszy w historii przystąpili do walki o mistrzostwa świata (MŚ). Los przydzielił im faworyzowaną Czechosłowację, która w pierwszym spotkaniu eliminacyjnego dwumeczu – rozegranego na warszawskim Stadionie Wojska Polskiego – okazała się lepsza 1:2 (0:1). Bramkę dla Polski zdobył Henryk Martyna z karnego w 52 minucie, a dla Czechosłowacji Josef Silný w 37 i František Pelcner w 78 minucie. 11 kwietnia 1934, na cztery dni przed rewanżem, polskie Ministerstwo Spraw Zagranicznych – z nie do końca jasnych przyczyn – wydało zakaz wyjazdu na rewanż do Pragi, więc na włoskie finały pojechali Czechosłowacy, wywalczając tam później wicemistrzostwo.
W eliminacjach mistrzostw świata 1938 Polaków dolosowano do Jugosławii. Pierwszy mecz – rozegrany 10 października 1937 w Warszawie – zakończył się wysokim zwycięstwem gospodarzy 4:0 (2:0), po 2 bramkach Leonarda Piątka oraz Jerzego Wostala i Ernesta Wilimowskiego. Mimo porażki 1:0 w rewanżu (3 kwietnia 1938 w Belgradzie) po raz pierwszy w historii Polska uzyskała kwalifikację do turnieju finałowego MŚ. Mundialowy debiut nastąpił 5 czerwca 1938 na Stade de la Meinau w Strasburgu, podczas przegranego po dogrywce 5:6 (1:3, 4:4, 4:6) spotkania I rundy (1/8 finału) przeciw Brazylii, w którym aż cztery gole zdobył Ernest Wilimowski.
W międzyczasie "biało-czerwoni" pod wodzą Józefa Kałuży (choć de facto kadrę trenował Niemiec Kurt Otto) wywalczyli 4 miejsce turnieju piłkarskiego Igrzysk Olimpijskich Berlin 1936. Kałuża okazał się twórcą pierwszych – i zarazem największych – sukcesów polskiej reprezentacji futbolowej okresu międzywojennego, bowiem w awansie do MŚ 1938 również posiadał swój znaczący udział. Niekwestionowaną „gwiazdą” przedwojennej kadry stał się natomiast Ernest Wilimowski. Zdobywca 21 bramek w 22 meczach międzypaństwowych, na arenie światowej zasłynął przede wszystkim strzeleniem 4 goli podczas wspomnianego boju z Brazylią, co do 1994 było niepobitym rekordem MŚ.
Sezon 1939 "biało-czerwoni" rozpoczęli 22 stycznia 1939 od porażki z Francją 0-4. W kolejnym meczu 27 maja 1939 z Reprezentacją Belgii uzyskali remis 3-3, a 4 czerwca zremisowali 1:1 z reprezentacją Szwajcarii. Jednak w opinii wielu historyków futbolu, największym sukcesem polskiej reprezentacji w okresie międzywojennym było pokonanie 27 sierpnia 1939 na stadionie Wojska Polskiego w Warszawie ówczesnych wicemistrzów świata i jednocześnie jednej z najmocniejszych reprezentacji w tym czasie – Węgrów. Przegląd Sportowy w wydaniu czwartkowym z 24 sierpnia 1939, zawarł artykuł pod znamiennym tytułem „Bez szans, ale z wolą walki, stajemy do rozprawy z drużyną wicemistrzów świata”. Okazało się, że pesymizm polskich dziennikarzy był nieuzasadniony. Józef Kałuża wybrał na ten mecz następujących graczy:
Bramkarze: Adolf Krzyk (Brygada Częstochowa), Marian Jankowiak (Warta Poznań)
Obrońcy: Władysław Szczepaniak (Polonia Warszawa), Edmund Giemsa (Ruch Chorzów), Michał Dusik (KPW Poznań)
Pomocnicy: Wilhelm Góra (Cracovia), Piotr Danielak (Warta), Edward Jabłoński (Cracovia), Ewald Dytko (Dąb Katowice)
Napastnicy: Henryk Jaźnicki (Polonia Warszawa), Leonard Piątek (AKS Chorzów), Jerzy Wostal (AKS Chorzów), Ewald Cebula (Śląsk Świętochłowice), Ernest Wilimowski (Ruch Chorzów), Paweł Cyganek (Fablok Chrzanów), Franciszek Pytel (AKS Chorzów)
Strona tytułowa poniedziałkowego wydania tej gazety z 28 sierpnia 1939 tłumaczyła wszystko: „30 minut depresji – godzina przewagi. Wspaniały był duch drużyny”, co mogło oznaczać tylko jedno – Polacy pokonali renomowanych rywali. Biało-czerwoni wystąpili w następującym składzie: Krzyk – Giemsa, Szczepaniak – Góra, Jabłoński, Dytko – Jaźnicki, Piątek, Cebula, Wilimowski, Cyganek. Polacy przegrywali 0-2, gdy, głównie dzięki doskonalej dyspozycji dwóch graczy – Dytki oraz Wilimowskiego, zdołali strzelić 4 gole. Trzy bramki strzelił sam Wilimowski, czwartą z karnego dołożył Piątek.
Na pomeczowym bankiecie szef PZPN, pułkownik Kazimierz Glabisz powiedział: „Piłkarstwo polskie zaczęło swą historię powojenną od meczu z Węgrami. Kto wie, czy dzisiejszy mecz nie jest ostatni przed wojną?”
3 września 1939 Polska miała rozegrać w Warszawie kolejny mecz towarzyski, tym razem z Bułgarią. Trener Józef Kałuża powołał na to spotkanie następujących piłkarzy:
W rezerwie pozostali: Adolf Krzyk (Brygada Częstochowa), Władysław Szczepaniak i Stanisław Filipek (obaj Polonia Warszawa), Edmund Białas (KPW Poznań). Jednak w ostatnich dniach sierpnia 1939 Bułgarzy, o czym doniósł „Przegląd Sportowy”, nie podając przyczyn odwołali to spotkanie. Natomiast 6 września 1939 Polska miała spotkać się w Belgradzie z Jugosławią, a mieli w nim wystąpić ci sami piłkarze, którzy 27 sierpnia w Warszawie pokonali Węgrów, z jedną różnicą – Schreier miał zastąpić Henryka Jaźnickiego z Polonii Warszawa. W rezerwie pozostawiono: Broma, Pytela, Białasa i Pieca.
Kolejne mecze zaplanowano na 24 września 1939 roku. W Helsinkach rezerwowa drużyna Polski miała grać z Finlandią, a w Bukareszcie – pierwsza reprezentacja z Rumunią.
„Przegląd Sportowy” z 15 czerwca 1939 informował o planach PZPN na rok 1940. 3 grudnia 1939 reprezentacja Polski miała grać albo z Belgią w Brukseli, lub też (gdyby Belgowie się nie zgodzili) planowano tournée po Palestynie i Syrii. 26 maja 1940 zaplanowano w Warszawie mecz z Francją, a tydzień później Polacy mieli jechać do Sztokholmu, wyjazd ten być może miał być połączony z meczem z Norwegią w Oslo. Z powodu ataku Niemiec i ZSRR na Polskę we wrześniu 1939 żadne z zaplanowanych spotkań się nie odbyło.
Lata 1947–1971.
Pierwszy mecz po zakończeniu II wojny światowej reprezentacja rozegrała 11 czerwca 1946 roku w Oslo przegrywając 1:3 z Norwegią w składzie: Brom – Szczepaniak, Flanek – Jabłoński I E., Parpan, Kazimierczak (Filek) – Baran, Gracz, Świcarz, Cieślik, Smulski.
Największym sukcesem w pierwszych latach powojennych było zwycięstwo nad czołową wtedy jedenastką europejską, reprezentacją Czechosłowacji. 18 kwietnia 1948 roku na wypełnionym (40 tys.) stadionie "Wojska Polskiego" w Warszawie; na trybunie honorowej po raz drugi w historii zasiadł prezydent Bolesław Bierut, reprezentacja pokonała faworyzowanego i dużo wyżej notowanego przeciwnika 3:1 (2:0). Skład tamtego, legendarnego zespołu: Werner "Antoni" Janik – Henryk Janduda, Tadeusz Parpan, Antoni Barwiński – Tadeusz Waśko, Henryk Gajdzik – Jan Przecherka, Mieczysław Gracz, Edward Cebula (Henryk Spodzieja), Gerard Cieślik, Henryk Bobula (Edmund Białas). Bohaterem tego spotkania był bramkarz Janik (AKS Chorzów, Pogoń Katowice), którego kibice po zakończonym meczu na ramionach znieśli z boiska.
Wkrótce później, 26 czerwca 1948 r. w Kopenhadze reprezentacja Polski doznała najwyższej porażki w swojej historii, przegrywając z Danią 0:8. W tym meczu jedyny występ w narodowych barwach zaliczył Kazimierz Górski. Doznał jednak kontuzji jeszcze w pierwszej połowie i musiał opuścić boisko przy stanie 0:1. Polskiego bramkarza Henryka Skromnego dwukrotnie pokonywali Karl Aage Hansen i John Hansen oraz trzykrotnie Karl Aage Præst. Jedną bramkę dołożył Johannes Pløger. Polacy wystąpili w składzie: Henryk Skromny – Henryk Janduda, Tadeusz Parpan (k), Antoni Barwiński – Tadeusz Waśko, Marian Jabłoński – Jan Przecherka, Mieczysław Gracz, Kazimierz Górski (Józef Kohut), Gerard Cieślik, Henryk Bobula.
Do połowy lat 50. polska reprezentacja narodowa rozegrała zaledwie jedno spotkanie o wyższą stawkę. Doszło do niego na Igrzyskach Olimpijskich Helsinki 1952 (choć mecz rozegrany został w Turku) przeciw Danii i zakończył porażką "biało-czerwonych" 0:2 (0:1). Wcześniej w rundzie wstępnej polska drużyna pokonała amatorski zespół z Francji (gole Trampisza i Krasówki). Kadrę na turniej olimpijski stanowili:
Trenerem był Michał Matyas.
Wyróżniającym się piłkarzem w składzie kadry w tamtych latach był Gerard Cieślik, często uznawany za najlepszego polskiego piłkarza lat 40. i 50. Cieślik zaliczył 46 występów w reprezentacji, zdobywając przy tym 27 bramek. Jest jedynym zawodnikiem, który nie rozegrał 60 spotkań w drużynie narodowej, a mimo to jest członkiem Klubu Wybitnego Reprezentanta.
W przeciągu 10 opisywanych tu lat Polacy dwukrotnie kończyli piłkarski rok z dodatnim bilansem zwycięstw, były to lata 1954 i 1955, kiedy to odpowiednio w 2 i 3 meczach nie przegrali ani razu.
Polska przystąpiła do eliminacji mundialu '54 rozegranego w Szwajcarii, ale gdy wylosowanym przeciwnikiem okazał się zespół Węgier, wycofała się. Prawdopodobnie powodem była obawa kierownictwa przed kompromitującą porażką z o wiele potężniejszym rywalem.
Pod koniec 1956 Polacy dwukrotnie pokonywali swych rywali. Najpierw 28 października w Warszawie pokonali Norwegów 5:3, by tydzień później w Krakowie strzelić Finom 5 bramek, nie tracąc przy tym żadnej.
Wówczas też zaczął grać w kadrze Ernest Pohl, uznany wtedy przez obserwatorów za nową gwiazdę piłki w Polsce. W głównej mierze Pol przyczynił się do zwycięstwa z Norwegami, strzelając w polskiej stolicy 4 bramki.
W 1957 drużyna prowadzona m.in. przez Henryka Reymana stoczyła zaciętą batalię o awans do finałów Mistrzostw Świata rozgrywanych rok później w Szwecji. Dwukrotnie wygrała z Finami (3:1 i 4:0). W czerwcu tego samego roku Polaków w meczu w Moskwie, ZSRR pokonał kadrę Polski 3:0. W rewanżu Polacy zwyciężyli wynikiem 2:1 dla Polski (dwie bramki Gerarda Cieślika i dwie asysty Lucjana Brychczego). Taki rezultat nakazywał też rozegranie decydującego meczu na neutralnym terenie w Lipsku. Tam Polacy przegrali 0:2 i w związku z tym nie mogli wystąpić na MŚ.
W 1959 roku Polacy dwukrotnie przystąpili do eliminacji, w których zwycięstwo premiowane było grą w imprezach wysokiej rangi. Dwumecz z Hiszpanią był debiutem polskiej reprezentacji w eliminacjach do Mistrzostw Europy. Polska reprezentacja przegrała najpierw 2:4, a następnie 0:3, przez co nie dostała się do tej imprezy. Jednakże jesienne eliminacje do Igrzysk Olimpijskich zakończyły się sukcesem Polski, która dwukrotnie pokonała reprezentację Finlandii 3:1 i 6:2 oraz amatorską reprezentację NRF (mecze uznawane za nieoficjalne) 3:0 i 3:1.
Rok później pod przewodnictwem Francuza Jeana Prouffa piłkarze rozegrali dwa spotkania na Igrzyskach Olimpijskich w Rzymie. Pierwsze spotkanie zakończyło się wysokim zwycięstwem Polaków 6:1 z zespołem Tunezji. Ernest Pol strzelił w tym meczu 5 bramek. Po porażkach 1:2 z Duńczykami i 0:2 z olimpijską reprezentacją Argentyny (mecz uznawany za nieoficjalny) Polacy odpadli z dalszej rywalizacji.
W roku 1961 reprezentacja Polski wzięła udział w eliminacjach do MŚ 1962, mających się odbyć w Chile. Polacy po dwumeczu z Jugosławią (1:1 i 1:2) nie awansowali do turnieju finałowego imprezy.
Rok później Polacy dwukrotnie przegrali 0:2 z Irlandią Północną i nie wywalczyli awansu do Mistrzostw Europy.
4 września 1963 w Szczecinie Polacy pokonali Norwegów 9:0, co przez następne 45 lat było najlepszym wynikiem reprezentacji, a swego pierwszego gola w reprezentacji strzelił wtedy Włodzimierz Lubański.
W kolejnych latach w kadrze wyróżniał się Lubański. Polska przegrała kolejne eliminacje do mundialu rozgrywanego w 1966 roku w Anglii. Dzięki wysokiemu zwycięstwu nad Finlandią 7:0 (4 bramki Lubańskiego) Polacy na mecz przed zakończeniem rozgrywek mieli równe szanse na awans, co ich ostatni rywal Włosi. Porażka 1:6 w Rzymie pozbawiła jednak Polaków awansu i uniemożliwiła start w tej imprezie.
Lata 1966–1968 to, pomimo niektórych korzystnych wyników, kolejne przegrane eliminacje, tym razem do Mistrzostw Europy oraz Igrzysk Olimpijskich.
W roku 1969 w kadrze pojawił się Kazimierz Deyna. Mimo kilku wyróżniających się graczy, Polska nie poradziła sobie w eliminacjach. Do awansu na mundial 1970 nie wystarczyło zwycięstwo nad Holendrami 2:1 czy też nad Luksemburgiem 8:1 (5 bramek Lubańskiego i 2 Deyny). W grupie tej Luksemburg przegrał wszystkie mecze, a w spotkaniach między Bułgarią, Polską i Holandią wygrywali za każdym razem gospodarze; jednak Bułgaria zdołała zremisować mecz z Holandią na wyjeździe i to zapewniło jej awans.
Lata 1971–1986 – złota era polskiej piłki nożnej.
Lata 1971–1976 – Kazimierz Górski.
Przełom lat 60. i 70. stał się początkiem serii sukcesów polskiego futbolu. W sezonie 1969–1970 Legia Warszawa dotarła do półfinału Pucharu Mistrzów (w którym przegrała z Feyenoordem), zaś Górnik Zabrze do finału Pucharu Zdobywców Pucharów (w którym lepsi okazali się zawodnicy Manchester City F.C.). Występ Górnika to największy dotychczas sukces polskiego klubu w europejskich pucharach.
Jesienią 1970 ze stanowiskiem selekcjonera kadry narodowej pożegnał się Ryszard Koncewicz. 1 grudnia 1970 władze PZPN powierzyły tę funkcję Kazimierzowi Górskiemu.
Pierwszym poważnym sprawdzianem dla drużyny Górskiego były rozgrywane równolegle eliminacje Mistrzostw Europy i Igrzysk Olimpijskich. W tych pierwszych Polacy zanotowali, oprócz odniesionego jeszcze pod kierunkiem Koncewicza zwycięstwa z Albanią, jedną wygraną (z Turcją), dwa remisy (z Albanią i RFN) i dwie porażki (z RFN i Turcją). Szczególnie dotkliwa była przegrana z przyszłymi triumfatorami europejskiego czempionatu, Niemcami, doznana na własnym terenie. W rozgrywanym 10 października 1971 na warszawskim Stadionie Dziesięciolecia meczu zawodnicy RFN pokonali biało-czerwonych 3:1. Po meczu krytyka spotkała zwłaszcza debiutującego bramkarza Jana Tomaszewskiego, który po tym występie na półtora roku wypadł z drużyny narodowej. Tym meczem występy w biało-czerwonych barwach zakończył również Stanisław Oślizło.
1972 – złoty medal Igrzysk Olimpijskich.
Znacznie lepiej wiodło się Polakom w meczach o awans do Igrzysk w Monachium. Po pokonaniu olimpijskiej reprezentacji Grecji "Biało-czerwoni" zmierzyli się w kolejnej rundzie eliminacji z Bułgarami i Hiszpanami. Reprezentacja Polski dwukrotnie pokonała Hiszpanię, zaś w pierwszym meczu z Bułgarami przegrała 1:3. Z meczu zapamiętano kontrowersyjną postawę rumuńskiego sędziego Victora Pădureanu, który podjął kilka decyzji na korzyść podopiecznych Wasyla Spasowa. Rumun przyznał Bułgarom problematycznego karnego, usunął z boiska sprzeczającego się z nim Lubańskiego, a później nie uznał drugiej bramki strzelonej przez Polaków, za to uznał gola dla Bułgarii zdobytego z wyraźnego spalonego. W rewanżowej grze z Bułgarami zawodnicy kadry Górskiego okazali się lepsi od przeciwników, pokonując ich 3:0 i to oni awansowali do finałowego turnieju Igrzysk Olimpijskich. Awans zapewniła Polakom amatorska reprezentacja Hiszpanii, która w ostatnim meczu eliminacji zremisowała z Bułgarią i odebrała jej potrzebny do zwycięstwa w grupie punkt.
Kadra olimpijska oparta została o sprawdzonych zawodników: Huberta Kostkę, Zygmunta Anczoka, Zygfryda Szołtysika i Włodzimierza Lubańskiego (wszyscy Górnik Zabrze), Kazimierza Deynę i Roberta Gadochę (obaj Legia Warszawa) oraz Zygmunta Maszczyka (Ruch Chorzów). Wsparli ich młodsi: obrońcy Antoni Szymanowski (Wisła Kraków) i Jerzy Gorgoń (Górnik Zabrze) czy pomocnicy Lesław Ćmikiewicz (Legia Warszawa) i Jerzy Kraska (Gwardia Warszawa). Poza kadrą na Igrzyska znalazł się napastnik Górnika Jan Banaś, którego dwie bramki w rewanżu z Bułgarią przesądziły o awansie Polaków. Z uwagi na wcześniejsze wydarzenia („samowolny” wyjazd do Niemiec do ojca) nie pozwalano mu wyjeżdżać z reprezentacją do Niemiec; sytuacja powtórzyła się podczas mistrzostw świata dwa lata później.
W pierwszej rundzie Igrzysk Polacy odnieśli komplet zwycięstw, pokonując 5:1 Kolumbię, 4:0 Ghanę i 2:1 NRD. W drugiej rundzie zawodnicy Górskiego trafili na Danię, ZSRR i Maroko. Po remisie 1:1 kluczowe stało się spotkanie ze "Sborną". Mecz ze Związkiem Radzieckim rozgrywany 5 września 1972 odbywał się w cieniu dramatu związanego z porwaniem członków izraelskiej ekipy olimpijskiej przez palestyńskich terrorystów. Strzelony w 21. minucie meczu gol Błochina dawał prowadzenie drużynie ZSRR. W 69. minucie Górski wprowadził na boisko Zygfryda Szołtysika. Dziesięć minut później w polu karnym sfaulowany został Lubański. Rzut karny wykorzystał Deyna wyrównując wynik meczu. W 87. minucie wprowadzony wcześniej Szołtysik przesądził o końcowym rezultacie, wykorzystując podanie Gadochy i strzelając zwycięską bramkę. 8 września Polacy wysoko (5:0) ograli Marokańczyków i awansowali do finału.
10 września 1972 na Olympiastadion w Monachium reprezentacja Polski zmierzyła się z drużyną Węgier. Polacy wyszli na boisko w składzie: Kostka – Gut, Ćmikiewicz, Gorgoń, Anczok – Szołtysik, Deyna, Maszczyk, Kraska – Lubański, Gadocha. Po bramce Béli Váradiego w 42. minucie prowadzili Węgrzy. Tuż po rozpoczęciu drugiej połowy Kazimierz Deyna otrzymał podanie od Szołtysika i po minięciu węgierskich obrońców strzelił na 1:1. W 68. minucie, po akcji z udziałem Ćmikiewicza, Maszczyka, Anczoka i Lubańskiego w posiadaniu piłki znów znalazł się Deyna i po raz kolejny pokonał Istvána Gécziego. Mecz zakończył się wynikiem 2:1 i zdobyciem złotego medalu przez Polskę. Kazimierz Deyna z 9 bramkami został królem strzelców turnieju.
Po powrocie do kraju wszyscy piłkarze kadry i trenerzy zostali odznaczeni Złotymi Odznakami PZPN, a władze centralne związku podjęły uchwałę o ustanowieniu 10 września „Dniem Polskiego Piłkarza”.
Ponad miesiąc po zwycięstwie olimpijskim, w rozegranym w Bydgoszczy towarzyskim meczu z Czechosłowacją z reprezentacją pożegnali się Kostka i Szołtysik. Kilku zawodników ze zwycięskiego składu z Monachium miało jednak dalej stanowić o sile drużyny narodowej. Dodatkowo Górski wprowadził do zespołu kilku mniej doświadczonych zawodników. Do bramki wrócił Jan Tomaszewski, jego klubowy kolega z ŁKS Łódź Mirosław Bulzacki dołączył w środku obrony do Gorgonia, coraz ważniejszą rolę odgrywali obrońcy Wisły Kraków Antoni Szymanowski i Adam Musiał, zaś do ataku selekcjoner coraz częściej delegował rezerwowego z Monachium, młodego napastnika mieleckiej Stali, Grzegorza Latę. W tym czasie debiutował inny gracz z Mielca, Henryk Kasperczak.
1974 – 3. miejsce na Mistrzostwach Świata.
W marcu 1973 Polacy przystąpili do eliminacji Mistrzostw Świata. O awans mieli rywalizować z Walijczykami i Anglikami, w składzie których wciąż grało kilku mistrzów świata z 1966. 28 marca w Cardiff Polacy ponieśli porażkę z gospodarzami. 6 czerwca na Stadionie Śląskim w Chorzowie wywalczyli jednak cenne zwycięstwo z faworyzowanymi zawodnikami "Trzech Lwów", przedłużając szanse na awans do turnieju w Niemczech. Polacy pokonali Anglików 2:0. Pierwsza bramka padła z rzutu wolnego wykonywanego przez Roberta Gadochę, przy czym autorstwo bramki przypisuje się także Janowi Banasiowi i kapitanowi Anglików Bobby’emu Moore’owi, którzy po strzale Gadochy wyskoczyli do piłki. Drugą bramkę, parę minut po rozpoczęciu drugiej połowy strzelił Włodzimierz Lubański wykorzystując pomyłkę Moore’a. Kilka minut później kapitan "Biało-czerwonych" zderzył się z Royem McFarlandem (wbrew powszechnej opinii McFarland nie faulował Lubańskiego) i musiał zostać zniesiony z boiska. Dotkliwa kontuzja wyeliminowała Lubańskiego z gry na dwa lata. W roli kapitana drużyny narodowej Lubańskiego zastąpił Kazimierz Deyna, zaś w kolejnych meczach na pozycji środkowego napastnika występował zwykle Jan Domarski, rzadziej młodszy kolega Lubańskiego z Górnika, Andrzej Szarmach.
Jesienią 1973 Polacy rozegrali decydujące spotkania eliminacji Mistrzostw Świata. 26 września pokonali 3:0 w Chorzowie Walijczyków. W październiku rozpoczęli zaś przygotowania do kluczowego meczu z Anglią. Podopieczni Sir Alfa Ramseya do awansu potrzebowali zwycięstwa, podczas gdy Polakom wystarczał remis. Atmosfera przed zaplanowanym na 17 października meczem była gorąca. Brytyjskie media oczekiwały od angielskiej drużyny narodowej wysokiego zwycięstwa. Emocje dawały się zauważyć w przedmeczowych wypowiedziach – znany angielski trener Brian Clough nazwał Jana Tomaszewskiego "clownem". 17 października Polacy wyszli na murawę stadionu Wembley w składzie: Tomaszewski – Szymanowski, Bulzacki, Gorgoń, Musiał – Ćmikiewicz, Deyna, Kasperczak – Lato, Domarski, Gadocha. W 57. minucie akcja zawodników Stali Mielec dała Polsce prowadzenie. Grzegorz Lato podał do niepilnowanego Jana Domarskiego, który lekkim strzałem pokonał Petera Shiltona. Kilka minut później Allan Clarke wyrównał z rzutu karnego. Kolejne ataki Anglików nie przyniosły rezultatu, skutecznie bronił wspomagany przez obrońców Jan Tomaszewski. Postawa bramkarza reprezentacji Polski przyniosły mu miano "bohatera z Wembley", wzbudzając szacunek także angielskich kibiców. Pod koniec spotkania Roy McFarland brutalnie zatrzymał wychodzącego na czystą pozycję Latę, otrzymując za to zagranie jedynie żółtą kartkę. Mecz zakończył się zwycięskim remisem 1:1. Polacy awansowali do Mistrzostw Świata, zaś Anglicy na kilka lat pożegnali się z międzynarodowymi turniejami. Do dymisji podał się słynny Alf Ramsey. Mecz z Anglią rozsławił Polaków, których zaczęto uznawać za jedną z najciekawiej grających drużyn europejskich.
Na etapie przygotowań do "Weltmeisterschaft 1974" Kazimierz Górski dokonał pewnych zmian w zespole narodowym, jednak trzon drużyny pozostał nienaruszony. Liderem zespołu był kapitan Kazimierz Deyna (Legia Warszawa), a pewne miejsce w bramce miał Jan Tomaszewski (ŁKS Łódź). Najpoważniejszą zmianą było wprowadzenie na środek obrony, w miejsce Mirosława Bulzackiego (ŁKS Łódź), młodego zawodnika warszawskiej Gwardii Władysława Żmudy. W obronie towarzyszyli mu Antoni Szymanowski (Wisła Kraków), Jerzy Gorgoń (Górnik Zabrze) i Adam Musiał (Wisła Kraków). W drugiej linii do Henryka Kasperczaka (Stal Mielec) dołączył Zygmunt Maszczyk (Ruch Chorzów), który zastąpił Lesława Ćmikiewicza (Legia Warszawa). Miejsce Jana Domarskiego (Stal Mielec) w ataku zajął Andrzej Szarmach (Górnik Zabrze), wspomagany przez skrzydłowych Grzegorza Latę (Stal Mielec) i Roberta Gadochę (Legia Warszawa). W takim ustawieniu Polacy rozegrali większość spotkań Mistrzostw Świata. Dla "Biało-czerwonych" zaczęły się one 15 czerwca 1974 meczem z Argentyną. Już w tym meczu podopieczni Górskiego potwierdzili swą wysoką formę wygrywając 3:2, a wysoko ogrywając Haiti (7:0) zapewnili sobie awans do kolejnej rundy. Na zakończenie tego etapu rozgrywek pokonali Włochów 2:1. W drugiej rundzie pokonali kolejno Szwedów (1:0) i Jugosłowian (2:1). W spotkaniu ze Szwecją Tomaszewski obronił rzut karny wykonywany przez Staffana Tappera.
Ostatni mecz drugiej rundy miał zadecydować o awansie do finału (z tego względu często jest nazywany "półfinałem"). 3 lipca 1974 na Waldstadion we Frankfurcie "Biało-czerwoni" zmierzyli się z drużyną gospodarzy. Jedyną zmianą w stosunku do "żelaznego" składu Polaków była wymiana kontuzjowanego Szarmacha na Domarskiego. Mecz toczył się w trudnych warunkach, po ulewnym deszczu boisko było całkowicie mokre – z tego względu spotkanie to przeszło do historii jako „Mecz na wodzie” (niem. "Wasserschlacht von Frankfurt"). Przez kilkadziesiąt minut utrzymywał się bezbramkowy remis. W 53. minucie Jan Tomaszewski obronił drugi na tych Mistrzostwach rzut karny, tym razem wykonywany przez Uliego Hoeneßa. W 76. minucie Gerd Müller pokonał Tomaszewskiego, strzelając jedyną bramkę tego meczu. Polacy tym samym odpadli z rywalizacji o złoto, ustępując miejsca Niemcom. 6 lipca na Olympiastadion w Monachium, tym samym, na którym dwa lata wcześniej zdobyli olimpijskie złoto, piłkarze reprezentacji Polski pokonali w grze o 3. miejsce drużynę Brazylii, wówczas wciąż jeszcze aktualnych mistrzów świata. Jedyną bramkę strzelił w 76. minucie Grzegorz Lato. On też, z 7 bramkami, został królem strzelców turnieju. Do najlepszych zawodników Mistrzostw zaliczali się również Deyna i Gadocha, zaś słynny Brazylijczyk Pelé uznał Tomaszewskiego za najlepszego bramkarza świata. Trenerom, piłkarzom i innym członkom ekipy przyznano wysokie odznaczenia państwowe.
1976 – srebrny medal Igrzysk Olimpijskich.
Opromieniona sukcesem w Mistrzostwach Świata reprezentacja Polski przystąpiła do eliminacji czempionatu starego kontynentu. W silnie obsadzonej grupie o awans miała rywalizować z drugą drużyną globu – Holandią, a także Włochami i Finlandią. Rozgrywane jesienią 1974 mecze z Finami rozstrzygnęła na własną korzyść (2:1 w Helsinkach i 3:0 w Poznaniu). W kwietniu 1975 na Stadio Olimpico w Rzymie padł bezbramkowy remis. Kolejny historyczny mecz reprezentacji Polski odbył się 10 września 1975 na Stadionie Śląskim. W spotkaniu drugiej i trzeciej drużyny Mistrzostw Świata lepsi okazali się Polacy wygrywając z Holandią 4:1. "Biało-czerwoni" (którzy w tym meczu wystąpili z czerwonymi orzełkami na białych koszulkach) wystąpili w składzie niemal takim samym jak podczas "Weltmeisterschaft 1974": w wyjściowej jedenastce zabrakło Gorgonia i Musiała (który zakończył karierę reprezentacyjną), grali zaś Bulzacki oraz Henryk Wawrowski (Pogoń Szczecin). Wysoka wygrana z Holendrami rozbudziła nadzieje na pierwszy w historii awans do Mistrzostw Europy. Jednak w rewanżu lepsi okazali się gracze "Pomarańczowych", wygrywając w Amsterdamie 3:0. Szanse na awans Polacy stracili w Warszawie w spotkaniu z Włochami, powtarzając remisowy wynik z Rzymu.
W tym czasie po raz pierwszy pozwolono polskiemu piłkarzowi legalnie wyjechać do klubu zagranicznego. Był nim Robert Gadocha. W 1975 opuścił Legię i zasilił francuskie FC Nantes. Wkrótce jednak wypadł ze składu kadry narodowej. Mimo to w kolejnych latach wielu polskich graczy poszło w jego ślady i również opuściło polską ligę.
Polacy rozpoczęli zatem przygotowania do Igrzysk w Montrealu, w których jako obrońcy tytułu mieli zapewniony udział. 24 marca 1976 w Chorzowie w towarzyskim meczu z Argentyną przegrali 1:2. W spotkaniu tym zadebiutowali m.in. Zbigniew Boniek, Paweł Janas i Janusz Kupcewicz, którzy w przyszłości mieli odgrywać główne role w drużynie narodowej. W kolejnych czterech towarzyskich meczach (z Francją, Grecją, Szwajcarią i Irlandią) Polacy także ponieśli porażki. Wygrali dopiero w nieoficjalnym spotkaniu z olimpijską drużyną Brazylii.
Większość zawodników uczestniczących w Mistrzostwach Świata znalazła się także w kadrze olimpijskiej. Zabrakło m.in. Musiała, Domarskiego i Gadochy, którzy już wcześniej pożegnali się z drużyną narodową. Pojawili się natomiast tacy zawodnicy jak Kazimierz Kmiecik (rezerwowy na Mistrzostwach Świata, Wisła Kraków) czy wspomniany Henryk Wawrowski. 18 lipca 1976 bezbramkowo zremisowanym meczem z Kubą reprezentacja Polski rozpoczęła udział w Igrzyskach. Potem pokonało kolejno Iran (3:2), Koreę Północną (5:0), a w półfinale nieoficjalną kadrę narodową Brazylii. 31 lipca na Stade Olympique w Montrealu drużyna Polski rozegrała finałowe spotkanie z NRD. Po kwadransie gry Niemcy prowadzili już 2:0. Kilka minut później kiepsko dysponowanego Tomaszewskiego zastąpił w bramce Piotr Mowlik (Legia Warszawa), ale i on, w ostatnich minutach, dał sobie strzelić bramkę. Na trzy trafienia Niemców Polacy odpowiedzieli tylko jedną bramką Laty w 59. minucie. Polacy zdobyli srebrny medal, a Andrzej Szarmach z 6 bramkami został królem strzelców.
Lata 1976–1978 – Jacek Gmoch.
Drugie miejsce na Igrzyskach uznano w kraju raczej za porażkę niż sukces, mimo że z trzeciej kolejnej imprezy międzynarodowej Polacy wracali z medalem i że po raz kolejny polski zawodnik zdobył tytuł najlepszego strzelca. Tym razem jednak postawa piłkarzy rozminęła się z oczekiwaniami kibiców. Wobec atmosfery panującej po powrocie z Igrzysk Kazimierz Górski postanowił ustąpić ze stanowiska.
1978 – druga runda Mistrzostw Świata.
W sierpniu 1976 na stanowisko selekcjonera powołano młodego, 37-letniego Jacka Gmocha, który wcześniej, do zakończenia Mistrzostw Świata w RFN, współpracował z Górskim jako jego asystent i twórca tzw. "banku informacji". Funkcję selekcjonera Gmoch obejmował po powrocie z USA, gdzie prowadził polonijną drużynę Polish Eagles Philadelphia. 16 października 1976 w premierowym spotkaniu pod wodzą nowego trenera Polacy pokonali 2:0 Portugalię w meczu eliminacji Mistrzostw Świata. "Biało-czerwoni" wygrywali kolejne mecze eliminacyjne, w tym z najsłabszym w grupie Cyprem (5:0 u siebie i 3:1 na wyjeździe), ale przede wszystkim kluczowe mecze z Danią: 2:1 w maju 1977 w Kopenhadze i 4:1 we wrześniu 1977 w Chorzowie. Remisem 1:1 w październikowym spotkaniu z Portugalią przypieczętowali awans do Mistrzostw Świata w Argentynie. W drużynie nie brakowało bohaterów poprzedniego światowego czempionatu: Deyny, Żmudy, Kasperczaka, Laty i Szarmacha. Grał także Tomaszewski, choć w dwóch pierwszych meczach eliminacji polskiej bramki bronił Zygmunt Kukla (Stal Mielec). Znaczącym wydarzeniem był powrót do kadry Włodzimierza Lubańskiego. 31 października 1976 zagrał w spotkaniu z Cyprem po ponad trzyletnim rozstaniu z drużyną narodową. Był już wówczas zawodnikiem belgijskiego KSC Lokeren. Mimo powrotu Lubańskiego kapitanem drużyny pozostał Deyna. W obronie grał także doświadczony Wawrowski. W eliminacjach uczestniczyli też obrońcy Henryk Maculewicz (Wisła Kraków) i Wojciech Rudy (Zagłębie Sosnowiec) oraz pomocnik Bohdan Masztaler (Odra Opole). Z młodych zawodników wyróżniali się Zbigniew Boniek (Widzew Łódź), Adam Nawałka (Wisła Kraków) czy Stanisław Terlecki (ŁKS Łódź). W kadrze pojawił się także obrońca Marek Dziuba (ŁKS Łódź).
Polacy wygrali wszystkie towarzyskie sparingi przed Mistrzostwami i na turniej finałowy do Argentyny jechali z medalowymi aspiracjami. W kadrze znalazła się większość graczy, którzy uczestniczyli w eliminacjach, zabrakło m.in. Terleckiego i Wawrowskiego. Po ponad półtorarocznej przerwie powrócił Gorgoń. Do starszych kolegów dołączył także napastnik Andrzej Iwan (Wisła Kraków).
Turniej w Argentynie rozpoczął się meczem między obrońcami tytułu – piłkarzami RFN, a Polakami. Mecz otwarcia zakończył się bezbramkowym remisem. W wyjściowej jedenastce polskiego zespołu znalazło się sześciu uczestników "Meczu na wodzie" (Tomaszewski, Gorgoń, Żmuda, Szymanowski, Deyna i Lato), a w końcówce spotkania dołączył do nich Kasperczak. W Buenos Aires wystąpił także nieobecny na boisku we Frankfurcie Szarmach. W meczach argentyńskiego mundialu brązowym medalistom z RFN towarzyszyli: Lubański, Nawałka, Boniek, Iwan, Maculewicz i Masztaler. Po nie najlepszym spotkaniu ze znacznie niżej notowaną Tunezją, wygranym zaledwie 1:0 po bramce Laty, podopieczni Gmocha pokonali 3:1 Meksyk i awansowali do drugiej rundy Mistrzostw. Trafili do silnie obsadzonej grupy z gospodarzami turnieju oraz Peru i Brazylią. 14 czerwca 1978 Argentyńczycy podjęli w Rosario "Biało-czerwonych". Od 16. minuty, po strzale głową Mario Kempesa, prowadzili zawodnicy Césara Luisa Menottiego. W 38. minucie przed Polakami stanęła szansa na wyrównanie, jednak Kazimierz Deyna (według ówczesnych nieprecyzyjnych wyliczeń rozgrywający setny mecz w drużynie narodowej) nie wykorzystał rzutu karnego. W drugiej połowie Kempes po raz drugi pokonał Tomaszewskiego. Po tym meczu w bramce stanął Zygmunt Kukla. Polacy wygrali co prawda 1:0 drugi mecz z Peru, jednak w trzecim ulegli 1:3 Brazylijczykom i zakończyli występy w mundialu, pozostając poza strefą medalową.
Lata 1978–1980 – Ryszard Kulesza.
Występ w Argentynie oznaczał koniec selekcjonerskiej kadencji Jacka Gmocha, którego obarczono odpowiedzialnością za słaby (względem wysokich oczekiwań) występ reprezentacji. Z drużyną narodową pożegnali się także trzej brązowi medaliści poprzedniego mundialu: Deyna, Gorgoń i Kasperczak, którzy wkrótce opuścili Polskę w celu kontynuowania kariery zawodniczej za granicą. Jacek Gmoch poprowadził jeszcze reprezentację w towarzyskim meczu z Finlandią i otwierającym eliminacje kolejnych Mistrzostw Europy spotkaniu z Islandią, wygranym przez Polaków 2:0.
Kolejnym selekcjonerem reprezentacji władze PZPN wybrały Ryszarda Kuleszę, szkoleniowca od kilku lat związanego zawodowo z krajową federacją, jako trener zespołów młodzieżowych U-21 i U-23, a także jako asystent Górskiego i Gmocha. Za jego sprawą w kadrze pojawili się debiutanci: obrońca Stefan Majewski (Zawisza Bydgoszcz), napastnik Włodzimierz Ciołek (Stal Mielec) oraz bramkarz Józef Młynarczyk (Odra Opole). Kariery reprezentacyjne zakończyli natomiast Masztaler, Maculewicz, a kilka miesięcy później Leszek Ćmikiewicz.
Pod kierunkiem Kuleszy Polacy przystąpili do eliminacji Mistrzostw Europy. Oprócz Islandii rywalami byli Szwajcarzy, Niemcy Wschodni i Holendrzy. W listopadzie Polacy pokonali 2:0 Szwajcarów, a kolejne mecze eliminacyjne rozegrali wiosną 1979. 18 kwietnia ulegli w Lipsku 1:2 NRD, ale już 2 maja pokonali, tak jak cztery lat wcześniej występujących w roli wicemistrzów świata Holendrów. Na Stadionie Śląskim w Chorzowie padł wynik 2:0, a bramki strzelili Zbigniew Boniek i Włodzimierz Mazur. Do rundy rewanżowej jesienią 1979 Polacy przystąpili z dużymi nadziejami na awans, przedłużanymi korzystnymi wynikami ze Szwajcarią (2:0), NRD (1:1) i Islandią (2:0). W ostatnim spotkaniu w Amsterdamie długo utrzymywał się korzystny dla Polski wynik 1:0, po bramce Wojciecha Rudego. Jednak w 66. minucie gol Huuba Stevensa wyrównał stan meczu. Nadzieje Polaków na awans rozwiały się w połowie listopada, gdy Holendrzy pokonali 3:2 NRD, zdobywając promocję do finałów Mistrzostw Europy. Przez całe eliminacje Kulesza delegował do gry w miarę stabilny skład. Rolę lidera reprezentacji po Kazimierzu Deynie przejmował powoli Zbigniew Boniek. Oprócz niego wszystkie mecze eliminacyjne za kadencji Kuleszy rozegrali Zygmunt Kukla, Antoni Szymanowski, Adam Nawałka i Grzegorz Lato. Niemal równie często pojawiali się na boisku Marek Dziuba, Paweł Janas, Wojciech Rudy, Roman Ogaza i Stanisław Terlecki, a wspomagani byli m.in. przez Władysława Żmudę, Stefana Majewskiego, Leszka Lipkę czy Włodzimierza Mazura. W 1980 reprezentacja Polski wystąpiła w serii meczów towarzyskich, w których debiutowali m.in. Andrzej Buncol, Andrzej Pałasz, Włodzimierz Smolarek i Waldemar Matysik. Z kadrą żegnali się zaś tacy zawodnicy jak Antoni Szymanowski, Kazimierz Kmiecik i Adam Nawałka. 24 września 1980 w spotkaniu z Czechosłowacją po raz ostatni jako reprezentant Polski zagrał Włodzimierz Lubański.
7 grudnia 1980 na stadionie w Gżira rozpoczęły się dla reprezentacji Polski eliminacje Mistrzostw Świata w Hiszpanii. Przeciwnikiem była drużyna Malty. W 77. minucie, z powodu zamieszek na trybunach, sędzia przerwał spotkanie przy wyniku 2:0 dla Polski. Był to, jak się później okazało, ostatni mecz pod wodzą Kuleszy. W dniach poprzedzających mecz doszło bowiem do tzw. afery na Okęciu. Według późniejszych relacji bramkarz Józef Młynarczyk pojawił się na lotnisku w stanie nietrzeźwym. Kulesza postanowił zostawić go w kraju, jednak po stronie Młynarczyka opowiedzieli się Zbigniew Boniek, Stanisław Terlecki i Władysław Żmuda. Cała czwórka udała się wraz z resztą kadry na przedmeczowe zgrupowanie we Włoszech, jednak po interwencjach władz PZPN, już z Rzymu wróciła do kraju. 22 grudnia 1980 Kulesza został zdymisjonowany, zaś czterej bohaterowie afery na Okęciu zostali zdyskwalifikowani. Wkrótce jednak wszyscy, z wyjątkiem Terleckiego, mieli wrócić do składu reprezentacji.
Lata 1981–1986 – Antoni Piechniczek.
Na przełomie stycznia i lutego 1981 na tournée do Japonii udała się drużyna młodzieżowa prowadzona przez Waldemara Obrębskiego. W czterech meczach młodzieżowcy odnieśli cztery zwycięstwa nad swoimi japońskimi rówieśnikami. Jak się później okazało spotkania drużyny Obrębskiego były oficjalnymi meczami pierwszej reprezentacji. To właśnie w tych pojedynkach jako pełnoprawni reprezentanci Polski debiutowali m.in. Jacek Kazimierski i Marek Ostrowski, zaś występ w dorosłej drużynie narodowej miał już za sobą Waldemar Matysik.
1982 – 3. miejsce na Mistrzostwach Świata.
Po dymisji Kuleszy kierownictwo PZPN powierzyło funkcję selekcjonera Antoniemu Piechniczkowi, który kilka tygodni wcześniej podjął pracę w chorzowskim Ruchu. W 1981 zawodnicy kadry narodowej wznowili grę w eliminacjach hiszpańskiego mundialu. 2 maja w Chorzowie "biało-czerwoni" pokonali 1:0 zespół NRD. W emocjonującym spotkaniu rewanżowym 10 października w Lipsku ponownie Polacy okazali się lepsi wygrywając 3:2, przy czym już w 5. minucie prowadzili 2:0. Pewni awansu do gier finałowych zawodnicy Piechniczka pod koniec października pokonali 2:1 w towarzyskim spotkaniu w Buenos Aires obrońców tytułu, Argentyńczyków, a dwa tygodnie później zakończyli rozgrywki eliminacyjne ogrywając Maltę 6:0. W ciągu roku zrehabilitowano trzech uczestników afery na Okęciu – Bońka, Młynarczyka i Żmudę, którzy wrócili do kadry i szybko zaczęli odgrywać w niej wiodące role. Boniek wyrósł na prawdziwą gwiazdę drużyny, Młynarczyk zastąpił w bramce Tomaszewskiego, zaś Żmuda stał się filarem obrony, by wreszcie stać się kapitanem "biało-czerwonych". Ostatnie w 1981 spotkanie reprezentacji, towarzyski mecz z gospodarzami nadchodzącego mundialu, był zarazem ostatnim występem w kadrze Jana Tomaszewskiego, który jednocześnie po raz pierwszy i jedyny wystąpił w roli kapitana. Po przerwie został zastąpiony przez Piotra Mowlika, który również po raz ostatni zagrał w reprezentacji, choć znalazł się jeszcze jako rezerwowy w kadrze na Mistrzostwa.
13 grudnia 1981 wprowadzono w Polsce stan wojenny. Z tego względu wiosną 1982 drużyna narodowa nie rozegrała żadnego meczu. Jednocześnie jednak szczególne były oczekiwania względem zespołu reprezentacyjnego, zarówno ze strony władz, jak i społeczeństwa.
Na turniej finałowy w Hiszpanii Piechniczek zabrał w większości zawodników, którzy wywalczyli awans. Zabrakło m.in. młodego Dariusza Dziekanowskiego (Gwardia Warszawa), który debiutował w rewanżowym spotkaniu z Maltą. Trzeci mundial w karierze miał zaliczyć nie tylko Władysław Żmuda, ale i utrzymujący wciąż wysoką formę Grzegorz Lato i Andrzej Szarmach. W innej roli jechał na mistrzostwa Marek Kusto, który zarówno w 1974, jak i w 1978 był zaledwie rezerwowym, ani razu nie wchodząc na boisko. Wyjściowa jedenastka reprezentacji Polski niewiele odbiegała od składów z gier eliminacyjnych. Do premierowego pojedynku z Włochami, 14 czerwca 1982 w Vigo, Piechniczek delegował Józefa Młynarczyka (Widzew Łódź) w bramce, Stefana Majewskiego (Legia Warszawa), Władysława Żmudę (Widzew Łódź), Pawła Janasa (Legia Warszawa) i Jana Jałochę (Wisła Kraków) w obronie, Grzegorza Latę (KSC Lokeren), Waldemara Matysika (Górnik Zabrze), Zbigniewa Bońka (Widzew Łódź) i Andrzeja Buncola (Legia Warszawa) w pomocy oraz Andrzeja Iwana (Wisła Kraków) i Włodzimierza Smolarka (Widzew Łódź) na ataku. W drugiej połowie, zmieniając Iwana, w finałach mistrzostw zadebiutował po ośmiu latach oczekiwania Marek Kusto (Legia Warszawa). Mecz z Włochami zakończył się bezbramkowym remisem, podobnie jak następne spotkanie z Kamerunem. Aby awansować do dalszych gier, Polacy potrzebowali zwycięstwa w meczu z Peru. Piechniczek dokonał zmian w składzie, delegując do gry w pierwszej jedenastce Janusza Kupcewicza (Arka Gdynia). Z powodu kontuzji doznanej w meczu z Kamerunem wypadł ze składu Iwan, który więcej w Hiszpanii nie zagrał. Boniek został przesunięty do ataku, gdzie stworzył skuteczny duet z klubowym kolegą Smolarkiem. Ostatecznie Polacy ograli Peru 5:1 po golach Smolarka, Laty, Bońka, Buncola i wprowadzonego po przerwie Włodzimierza Ciołka (Stal Mielec).
W drugiej rundzie tym razem grupy liczyły po trzy drużyny, a zwycięzcy grup kwalifikowali się do półfinałów. Przeciwnikami Polaków byli Belgowie i ZSRR. Rozegrany 28 czerwca 1982 mecz z Belgami był popisem umiejętności strzeleckich lidera drużyny – Zbigniew Boniek strzelił wszystkie trzy bramki, podczas gdy Belgowie nie byli w stanie ani razu pokonać Młynarczyka. I tym razem selekcjoner dokonał korekt w wyjściowym składzie, zastępując kontuzjowanego Jałochę Markiem Dziubą (ŁKS Łódź), który zamienił się stronami z występującym dotychczas na prawej obronie Stefanem Majewskim. Jak zawsze, choć tym razem szczególny (z racji panującego wciąż w Polsce stanu wojennego) dodatkowy kontekst społeczno-polityczny miało spotkanie z ZSRR, decydujące o awansie do półfinału. I tym razem, podobnie jak na Igrzyskach w Monachium, górą byli Polacy, którzy osiągnęli korzystny dla nich bezbramkowy remis. Do historii polskiej piłki nożnej przeszła gra na czas Włodzimierza Smolarka, który w końcowych minutach przetrzymywał piłkę tuż przy linii końcowej boiska.
Włosi mieli być przeciwnikami Polaków w walce o finał planowanej na 8 lipca na stadionie Camp Nou w Barcelonie. Zespół Piechniczka musiał jednak do niej przystąpić osłabiony, gdyż limit żółtych kartek wyczerpał Zbigniew Boniek. Selekcjoner nie zdecydował się przy tym delegować w miejsce Bońka Andrzeja Szarmacha (AJ Auxerre), co później krytykowano jako błąd Piechniczka. W pierwszej jedenastce wyszedł natomiast Ciołek w roli pomocnika, zaś do ataku przesunięty został Lato. "Biało-czerwoni" nie byli jednak w stanie zatrzymać Włochów, przyszłych mistrzów świata, a zwłaszcza świetnie dysponowanego tego dnia Paolo Rossiego, który dwukrotnie pokonał Młynarczyka. 10 lipca w Alicante drużyna Piechniczka zmierzyła się z Francuzami w spotkaniu o 3. miejsce. Tym razem Andrzej Szarmach zdobył zaufanie selekcjonera i wyszedł w pierwszym składzie, w miejsce Smolarka. Popularny "Diabeł" był też strzelcem pierwszej bramki dla Polaków, wyrównując stan meczu na 1:1. Tuż przed przerwą bramkę głową zdobył Majewski, a zaraz po wznowieniu trzeciego gola dołożył Kupcewicz. Na niecałe 20 minut przed końcem jednym golem odpowiedzieli Trójkolorowi i mecz zakończył się zwycięstwem Polski 3:2.
Jedną z największych gwiazd, nie tylko reprezentacji, ale i całego turnieju był Zbigniew Boniek, który po Mistrzostwach przeniósł się z Widzewa do Juventusu, gdzie podobnie jak w zespole reprezentacyjnym miał odgrywać wiodącą rolę. Z kadrą pożegnał się natomiast na stałe Andrzej Szarmach, zaś Grzegorz Lato miał wrócić do niej po dwóch latach na swój pożegnalny występ. Dymisję ze stanowiska selekcjonera złożył Antoni Piechniczek, jednak władze PZPN uznały, że powinien on kontynuować pracę z kadrą.
1986 – 1/8 finału Mistrzostw Świata.
Drużyna polska słabo spisała się w eliminacjach Mistrzostw Europy wygrywając jedynie na wyjeździe z Finlandią 3:2. Dwukrotnie uległa Portugalczykom (1:2 na wyjeździe i 0:1 we Wrocławiu). Z zespołem ZSRR wpierw zremisowała (1:1 w Chorzowie), a następnie przegrała (0:2 na moskiewskich Łużnikach). Zremisowała również 1:1 w rewanżowym meczu z Finami w Warszawie. Z eliminacji tych do historii przeszedł ostatni mecz z Portugalią we Wrocławiu, w trakcie którego kibice głośno wspierali Portugalię i chcieli porażki Polaków, ponieważ tylko zwycięstwo Portugalczyków dawało szansę wyeliminowania nielubianego zwłaszcza po stanie wojennym zespołu ZSRR. Portugalia istotnie wygrała, w następnym meczu pokonała ZSRR i wywalczyła awans.
W 1983 po raz ostatni zagrał Kupcewicz, a w kolejnym roku ten sam los spotkał Janasa i Kustę. 17 kwietnia 1984 odbył się w Warszawie mecz z Belgią, w którym z reprezentacją pożegnał się Grzegorz Lato. W ciągu dwóch lat od zakończenia Mistrzostw Świata w Hiszpanii Piechniczek dokonał wielu znaczących zmian w składzie. Jacek Kazimierski (Legia Warszawa) coraz częściej zastępował w bramce Józefa Młynarczyka. Stałym punktem obrony reprezentacji został Roman Wójcicki (Widzew Łódź), a w przednich formacjach do głosu dochodził utalentowany Dariusz Dziekanowski (Widzew Łódź). Jednocześnie jednak wiodąca rola takich zawodników jak Boniek, Buncol, Majewski czy Smolarek wydawała się niepodważalna. Piechniczek wprowadził również do reprezentacji kilku debiutantów, m.in. Dariusza Kubickiego, Krzysztofa Pawlaka, Waldemara Prusika, Krzysztofa Warzychę, Jana Furtoka, Jana Karasia, Ryszarda Tarasiewicza i Dariusza Wdowczyka.
17 października 1984 rozpoczęły się drugie dla Piechniczka eliminacje Mistrzostw Świata. W Zabrzu Polacy pokonali 3:1 Greków po bramce Smolarka i dwóch golach Dziekanowskiego. Remis 2:2 w spotkaniu z Albanią ostudził nadzieje kibiców. W maju 1985 Polacy rozegrali serię trzech wyjazdowych meczów eliminacyjnych. Zaczęli od porażki 0:2 z Belgią. Później wygrali 4:1 z Grekami by na koniec pokonać 1:0 Albańczyków. Jedyną bramkę tego spotkania strzelił Zbigniew Boniek, który dzień wcześniej w barwach Juventusu uczestniczył w tragicznym finale Pucharu Mistrzów na stadionie Heysel w Brukseli. 11 września 1985 Polacy w meczu z Belgią na Stadionie Śląskim odnotowali bezbramkowy remis, premiujący ich awansem do finałów mundialu. 16 listopada w towarzyskim spotkaniu "biało-czerwoni" wygrali 1:0 z mistrzami świata Włochami po golu Dariusza Dziekanowskiego (wówczas już gracza Legii).
Przed turniejem finałowym Polacy rozegrali trzy mecze towarzyskie, w których raz zremisowali, a dwukrotnie przegrali. Do Meksyku Piechniczek zabrał zaufanych zawodników, którzy uczestniczyli w większości gier eliminacyjnych. Mimo rosnącej konkurencji ze strony Kazimierskiego w bramce niezastąpiony pozostał Józef Młynarczyk (FC Porto). W obronie grali Krzysztof Pawlak (Lech Poznań) lub Kazimierz Przybyś (Widzew Łódź) oraz Roman Wójcicki (Widzew Łódź), Stefan Majewski (1. FC Kaiserslautern) i Marek Ostrowski (Pogoń Szczecin). W przednich formacjach Piechniczek postawił na Dziekanowskiego oraz sprawdzony na poprzednim mundialu duet Boniek-Smolarek. Większa rotacja miała miejsce w środku, gdzie grali m.in. Waldemar Matysik, Ryszard Komornicki (obaj Górnik Zabrze) i Jan Karaś (Legia Warszawa). Meksykański turniej zaczął się od bezbramkowego remisu z Marokiem. Jedyna bramka strzelona przez Polaków na tej imprezie padła w kolejnym meczu. Gol Włodzimierza Smolarka dał jednocześnie drużynie zwycięstwo nad Portugalią. W ostatnim meczu grupowym Polacy przegrali 0:3 z Anglią, przy czym wszystkie bramki dla Anglików strzelił Gary Lineker. Mimo zajęcia 3. miejsca w grupie reprezentacji Polski dzięki korzystnemu bilansowi udało się uzyskać awans do gier 1/8 finału. Jednak wysoka porażka (0:4) z Brazylią zakończyła występy Polaków w Meksyku. W 84. minucie tego spotkania na boisku pojawił się Władysław Żmuda (US Cremonese), zaliczając tym samym występ na czwartym mundialu. Było to jednocześnie jego pożegnanie z kadrą narodową, podobnie jak w przypadku Józefa Młynarczyka i Stefana Majewskiego. Andrzej Buncol, który po Mistrzostwach wyjechał do RFN i przyjął zachodnioniemieckie obywatelstwo także nie zagrał więcej w polskiej drużynie narodowej. Antoni Piechniczek, tak jak cztery lata wcześniej podał się do dymisji, która tym razem została przyjęta.
Lata 1986–2000.
Lata 1986–1989 – Wojciech Łazarek.
Po dymisji Piechniczka stanowisko selekcjonera zostało po raz pierwszy w historii obsadzone w drodze konkursu. Jego zwycięzcą został Wojciech Łazarek, mający za sobą sukcesy w poznańskim Lechu. Bez sukcesu prowadził on kadrę w eliminacjach Euro 1988, w których Polacy musieli uznać wyższość nie tylko Holendrów (0:0 i 0:2), ale także Greków (2:1 i 0:1) i Węgrów (3:5 i 3:2). Niżej od Polski uplasował się jedynie Cypr, któremu jednak udało się w kwietniu 1987 wywalczyć w meczu z "biało-czerwonymi" niespodziewany bezbramkowy remis.
Mimo porażki w eliminacjach Mistrzostw Europy Łazarek pozostał na stanowisku i poprowadził kadrę w meczach o awans do mundialu we Włoszech. Podopiecznym Łazarka udało się jedynie pokonać na początku eliminacji Albanię (1:0). Po wyjazdowych porażkach ze Szwecją (1:2) w maju i z Anglią (0:3) w czerwcu 1989 selekcjoner złożył dymisję.
Reprezentacja Polski za kadencji Łazarka nie miała ustabilizowanego składu, selekcjoner dokonywał częstych zmian w kadrze, wprowadzając do niej nowych zawodników, podejmując przy tym wiele zaskakujących decyzji personalnych. Kilku znanych piłkarzy – uczestników Mistrzostw Świata, pożegnało się wówczas z kadrą. Byli to m.in. Jacek Kazimierski, Krzysztof Pawlak, Kazimierz Przybyś, Andrzej Iwan, Marek Ostrowski, Jan Karaś, Roman Wójcicki i Waldemar Matysik. Po raz ostatni przed czteroletnią przerwą wystąpił w reprezentacji Włodzimierz Smolarek. 23 marca 1988 w towarzyskim spotkaniu z Irlandią Północną po raz ostatni w roli reprezentanta Polski, a także kapitana drużyny narodowej wystąpił jej wieloletni lider Zbigniew Boniek. Podobnej roli co Boniek nie udało się w tym okresie odegrać żadnemu piłkarzowi, choć na jego następców jako liderów kadry kreowano m.in. Dariusza Dziekanowskiego, Ryszarda Tarasiewicza czy Andrzeja Rudego, a później także Romana Koseckiego. O miejsce w bramce rywalizowali zaś m.in. Józef Wandzik i Jarosław Bako, a wśród graczy z pola istotną rolę odgrywali Dariusz Kubicki, Dariusz Wdowczyk, Waldemar Prusik, Krzysztof Warzycha, Jan Furtok czy Jan Urban. Kadencja Łazarka była także czasem debiutu dla takich zawodników jak wspomniani Rudy i Kosecki, a także Marek Leśniak, Robert Warzycha czy Jacek Ziober.
Lata 1989–1993 – Andrzej Strejlau.
Jesienią 1989 Polacy mieli jeszcze szanse na awans do mundialu. Przed grami eliminacyjnymi stanowisko selekcjonera objął Andrzej Strejlau. Nie udało mu się jednak wywalczyć awansu – "biało-czerwoni" najpierw bezbramkowo zremisowali z Anglią, a następnie przegrali 0:2 ze Szwecją, a na zakończenie pokonali 2:1 Albanię. Tym samym pierwszy raz od 1974 Polaków zabrakło na światowym czempionacie. Rok później prowadzeni przez Strejlaua zawodnicy przystąpili do eliminacji Mistrzostw Europy. Po raz kolejny rywalem reprezentacji Polski byli Anglicy, a oprócz nich Irlandczycy i Turcy. I tym razem Polakom nie udało się wywalczyć awansu do turnieju finałowego. Wygrali jedynie dwa mecze z Turkami (1:0 i 3:0), a w meczach z silniejszymi rywalami wywalczyli tylko trzy punkty, przegrywając z Anglikami na wyjeździe 0:2, a następnie remisując 0:0 i 3:3 z Irlandią i, na zakończenie eliminacji, 1:1 z Anglią.
W przeciwieństwie do Łazarka Strejlau dysponował bardziej ustabilizowanym składem, choć zaostrzyła się rywalizacja Wandzika i Baki o miejsce w bramce. Jednocześnie trzon kadry stanowili Dariusz Kubicki, Piotr Czachowski, Zbigniew Kaczmarek, Dariusz Wdowczyk, Robert Warzycha, Ryszard Tarasiewicz, Jacek Ziober, Krzysztof Warzycha i Roman Kosecki, zaś w eliminacjach Euro 1992 ważną rolę odgrywali także Piotr Soczyński, Jan Furtok i Jan Urban. W tym samym czasie z kadrą pożegnał się Dariusz Dziekanowski, a wraz z niepowodzeniem w eliminacjach Mistrzostw Europy dołączyli do niego Kubicki, Tarasiewicz, Urban i Wdowczyk.
W 1992 odbyły się Igrzyska Olimpijskie w Barcelonie. Po raz pierwszy w historii na Igrzyskach wystawiane były składy młodzieżowe (do lat 23). Polscy piłkarze, prowadzeni przez Janusza Wójcika dotarli do finału, przegranego 2:3 z gospodarzami. Sukces polskiej młodzieżówki jest warty odnotowania, m.in. dlatego, iż srebrni piłkarze z Barcelony mieli w kolejnych latach decydować o sile polskiej reprezentacji. Do czołowych graczy tego pokolenia należeli: Tomasz Łapiński, Marek Koźmiński, Tomasz Wałdoch, Piotr Świerczewski, Dariusz Adamczuk, Jerzy Brzęczek, Andrzej Juskowiak, Ryszard Staniek i Wojciech Kowalczyk.
W eliminacjach do World Cup 1994 rywalami Polaków byli znów Anglicy i Turcy. Skład silnie obsadzonej grupy uzupełniały reprezentacje Holandii, Norwegii i San Marino. Polacy zaczęli od zwycięstwa 1:0 z Turcją, a następnie zremisowali 2:2 z Holandią (prowadząc do 44. minuty 2:0). W spotkaniu z podopiecznymi Dicka Advocaata do kadry powrócił po czterech latach nieobecności gracz ligi holenderskiej Włodzimierz Smolarek. Był to jednak jego ostatni mecz w reprezentacji. W kwietniu 1993 Polska wygrała 1:0 z San Marino po kuriozalnej bramce strzelonej przez Jana Furtoka ręką. W rewanżu biało-czerwoni wygrali 3:0, by kilka dni później wywalczyć punkt w meczu z Anglią po remisie 1:1. Kluczowe mecze wyjazdowe z Anglią i Norwegią we wrześniu 1993 Polacy przegrali kolejno 0:3 i 0:1, praktycznie tracąc szansę awansu. Andrzej Strejlau przegrywając już trzecie z rzędu eliminacje do turnieju rangi mistrzowskiej podał się do dymisji.
Przez ten czas Polacy grali już mniej ustabilizowanym składem niż we wcześniejszych latach. Z kadry wypadł Wandzik, a Bako rywalizował tym razem z Adamem Matyskiem. Trzon zespołu ograniczał się zaś do Piotra Czachowskiego, Romana Szewczyka, Roberta Warzychy, Jerzego Brzęczka, Romana Koseckiego, Jacka Ziobera i kończącego reprezentacyjną karierę Jana Furtoka. Po kilkuletniej przerwie wrócili do reprezentacji Andrzej Rudy i Marek Leśniak. Starszych kolegów wspomagali srebrni medaliści z Barcelony: poza Brzęczkiem m.in. Marek Koźmiński, Piotr Świerczewski i Dariusz Adamczuk.
Jesienią 1993 w trzech ostatnich meczach eliminacji w roli tymczasowego selekcjonera wystąpił Lesław Ćmikiewicz, dotychczasowy asystent Strejlaua. Występujący w przebudowanym składzie Polacy przegrali wszystkie mecze: z Norwegią 0:3, z Turcją 1:2 i Holandią 1:3. Jarosław Bako, Piotr Czachowski, Jacek Ziober i Robert Warzycha zakończyli grę w reprezentacji.
Lata 1993–1995 – Henryk Apostel.
Następcą Strejlaua i Ćmikiewicza został w listopadzie Henryk Apostel, przed którym postawiono zadanie przygotowania piłkarzy do eliminacji Mistrzostw Europy. Udział w kwalifikacjach do Euro 1996 Polacy rozpoczęli we wrześniu 1994 od wyjazdowej porażki z Izraelem (1:2). W spotkaniu tym z reprezentacją pożegnał się Roman Szewczyk. W dwóch kolejnych meczach Polacy zdobyli cztery punkty wygrywając 1:0 z Azerbejdżanem i bezbramkowo remisując z Francją. Wiosną 1995 piłkarze Apostela przegrali 1:2 z Rumunią (wynik ustaliła samobójcza bramka Wandzika), a następnie pokonali 4:3 Izrael. Po samobójczej bramce z Rumunią i wpuszczeniu trzech goli z Izraelem Wandzik zakończył występy w reprezentacji. Nadzieje na awans do Euro 1996 przedłużyła wysoka (5:0) wygrana ze Słowacją. W decydującej rundzie gier eliminacyjnych Andrzej Woźniak wygrał z Maciejem Szczęsnym rywalizację o schedę po Wandziku. W sierpniowym meczu z Francją na paryskim Parc des Princes obronił rzut karny wykonywany przez Bixente Lizarazu i dobitkę Vincenta Guérina. Mecz zakończył się wynikiem 1:1, a postawę Woźniaka porównywano z występem Tomaszewskiego na Wembley. Polski bramkarz zyskał przydomek "księcia Paryża" (od nazwy stadionu). Po bezbramkowo zremisowanym meczu z Rumunią Polacy wciąż mieli szansę na zajęcie w grupie miejsca premiowanego awansem. O przegranej w eliminacjach zdecydowała porażka 1:4 ze Słowacją w Bratysławie. Mecz uznano za kompromitację polskiej drużyny, także dlatego, że za niesportowe zachowanie czerwone kartki otrzymali Roman Kosecki i Piotr Świerczewski, przy czym dla tego pierwszego, kapitana drużyny narodowej, oznaczało to koniec występów w polskiej kadrze. Po tym meczu Henryk Apostel złożył dymisję. Reprezentację poprowadził jeszcze w ostatnim meczu eliminacji. W rewanżowym spotkaniu z Azerbejdżanem, rozgrywanym na neutralnym terenie w tureckim Trabzonie padł bezbramkowy remis, przez co ostatecznie w eliminacjach do Euro 1996 reprezentacja Polski uplasowała się na 4. miejscu za Rumunią, Francją oraz Słowacją.
I tym razem w składzie polskiej kadry brakowało stabilizacji, choć kilku zawodnikom udało się zachować miejsce w wyjściowej jedenastce w większości meczów eliminacyjnych. Trzon drużyny stanowili Tomasz Wałdoch, Waldemar Jaskulski, Piotr Świerczewski, Marek Koźmiński i Andrzej Juskowiak. Do niesławnego meczu ze Słowacją liderem drużyny był Roman Kosecki. W kilku meczach pokazali się także tacy zawodnicy jak Sylwester Czereszewski, Krzysztof Bukalski, Henryk Bałuszyński, Marek Świerczewski, Piotr Nowak, Jacek Zieliński i Tomasz Iwan, a także olimpijczycy z Barcelony: Tomasz Łapiński, Tomasz Wieszczycki i Wojciech Kowalczyk.
Lata 1996–1997 – Władysław Stachurski i Antoni Piechniczek.
W pierwszej połowie 1996 cztery towarzyskie mecze bez zwycięstwa rozegrała reprezentacja pod wodzą Władysława Stachurskiego. Nowy selekcjoner został zdymisjonowany po remisie 1:1 z Białorusią. Wcześniej, w przegranym 0:5 spotkaniu z Japonią zadebiutował Marek Citko, a w pożegnalnej dla Stachurskiego grze z Białorusinami po raz pierwszy w drużynie narodowej pojawił Marek Saganowski, debiutujący w wieku 17 lat jako drugi najmłodszy piłkarz w historii polskiej drużyny narodowej (młodszy był jedynie Włodzimierz Lubański).
Po dymisji Stachurskiego funkcję selekcjonera powierzono Antoniemu Piechniczkowi. Jego drugie podejście do pracy z kadrą nie było już jednak tak udane jak w latach 80. Swoją drugą selekcjonerską kadencję rozpoczął od porażki 0:2 w meczu towarzyskim z Rosją w Moskwie. Wówczas w drużynie narodowej po raz pierwszy pojawił się Jerzy Dudek, który jednak nie wszedł na boisko i na debiut musiał czekać do 1998. Po tym meczu z występów w reprezentacji zrezygnowali natomiast Tomasz Iwan, Andrzej Juskowiak i Wojciech Kowalczyk, obrażeni na selekcjonera po tym, gdy ten zdjął ich po pierwszej połowie z boiska.
Jesienią 1996 Polacy przystępowali do eliminacji mundialu 1998 mając za sobą 12 meczów bez zwycięstwa, a na otwarcie gier eliminacyjnych przegrali 1:2 z Anglią w Londynie. Po 23 latach od bramki Jana Domarskiego polski piłkarz strzelił gola na Wembley. Strzelcem był Marek Citko. Jego występ przeciwko Anglikom przyniósł mu sławę i uznanie nie tylko w Polsce. W przerwie zimowej piłkarz Widzewa bliski był przejścia do angielskiego Blackburn Rovers, jednak nie zdecydował się na przenosiny do Premier League, a wkrótce potem doznał poważnej kontuzji, która zakończyła jego reprezentacyjną karierę. W międzyczasie Polacy odnieśli pierwsze od prawie półtora roku zwycięstwo, pokonując 2:1 Mołdawię w drugim meczu eliminacji Mistrzostw Świata. Po słabym występie na Wembley Andrzej Woźniak stracił miejsce w reprezentacyjnej bramce. Wcześniej, niezadowolony z roli rezerwowego w meczu z Anglią, z występów w kadrze zrezygnował Maciej Szczęsny. Wobec tego pierwszym bramkarzem reprezentacji został 20-letni Grzegorz Szamotulski. Na decydujące mecze eliminacji w 1997 do drużyny powrócił jednak Woźniak. Po Romanie Koseckim funkcję lidera wraz z opaską kapitana przejął Piotr Nowak. W drużynie znów znalazł się Krzysztof Warzycha, by po kilku meczach ostatecznie pożegnać się z kadrą narodową. Po przymusowej banicji związanej z karą za czerwoną kartkę w Bratysławie do reprezentacji powrócił również Piotr Świerczewski. Ponownie znaleźli się w niej pogodzeni z selekcjonerem Andrzej Juskowiak i Wojciech Kowalczyk. Jednak ten drugi, wciąż nie mogąc pogodzić się z rolą rezerwowego na powrót popadł w konflikt z Piechniczkiem i został odsunięty od drużyny. Do najbardziej zaufanych zawodników selekcjonera należeli natomiast Paweł Wojtala, Jacek Zieliński, Marek Jóźwiak, Tomasz Hajto, Tomasz Wałdoch, Henryk Bałuszyński, a w kolejnych meczach także Adam Ledwoń i Radosław Kałużny. Wiosenne mecze zdecydowały o przegranej w eliminacjach. W kwietniu 1997 "biało-czerwonym" dwukrotnie nie udało się pokonać Włochów. Pierwszy mecz w Chorzowie zakończył się bezbramkowym remisem, a jego bohaterem obwołano obrońcę Pawła Skrzypka, który wyłączył z gry słynnego Gianfranco Zolę. Zawodnik ten jednak wkrótce wypadł z kadry pierwszej reprezentacji. W rewanżowym meczu w Neapolu Polacy przegrali 0:3. 31 maja 1997 zakończyła się druga kadencja Antoniego Piechniczka. Tego dnia Polacy przegrali w Chorzowie z Anglią 0:2, tracąc szansę na awans. Karierę reprezentacyjną zakończyli Woźniak i Nowak.
Tymczasowo funkcję selekcjonera powierzono asystentowi Piechniczka Krzysztofowi Pawlakowi. Pod jego wodzą występujący w eksperymentalnym składzie Polacy pokonali 4:1 Gruzję w kolejnym meczu eliminacji Mistrzostw Świata.
Lata 1997–1999 – Janusz Wójcik.
Pod koniec lipca 1997 władze PZPN ogłosiły decyzję o powierzeniu funkcji selekcjonera Januszowi Wójcikowi. Szkoleniowiec ten od czasu zdobycia srebrnego medalu w Barcelonie wielokrotnie był faworytem mediów do objęcia stanowiska trenera dorosłej kadry. Pierwszym zadaniem nowego selekcjonera było dokończenie eliminacji Mistrzostw Świata. W drużynie dominowali dawni podopieczni Wójcika z drużyny olimpijskiej. Podobnie jak 5 lat wcześniej w Barcelonie w bramce stanął Aleksander Kłak, obroną kierował Tomasz Łapiński, wspomagany przez Tomasza Wałdocha i Marka Koźmińskiego, rozgrywającym i kapitanem zespołu został Jerzy Brzęczek a atak tworzyli Wojciech Kowalczyk i Andrzej Juskowiak. Swoją kadencję selekcjonerską rozpoczął od zwycięstwa w meczu z Węgrami w Warszawie 1:0 po bramce Krzysztofa Ratajczyka. Po hat tricku Andrzeja Juskowiaka Polacy pokonali w Kiszyniowie Mołdawię 3:0. Kilka dni później takim samym stosunkiem bramek przegrali jednak w Tbilisi z Gruzją.
Po serii meczów towarzyskich Polacy rozpoczęli udział w eliminacjach Mistrzostw Europy. Po wysokich wygranych po 3:0 w Burgasie z Bułgarią i w Warszawie z Luksemburgiem wzrosły nadzieje na awans do finałów. Zostały one jednak ostudzone wiosną 1999 po dwóch porażkach: 1:3 z Anglią na Wembley i 0:1 ze Szwecją w Chorzowie. W meczu w Londynie jedyną bramkę dla Polski strzelił Jerzy Brzęczek, podczas gdy hat trickiem dla Anglików popisał się Paul Scholes. Polacy zachowali jednak szansę na odniesienie sukcesu w eliminacjach wygrywając w czerwcu 2:0 z Bułgarią i 3:2 z Luksemburgiem. Po bezbramkowym remisie z Anglią we wrześniu "biało-czerwoni" walczyli już tylko o drugie miejsce umożliwiające grę w barażach. Do tego potrzebne było zdobycie co najmniej 1 punktu w ostatnim, wyjazdowym meczu z pewnymi już awansu Szwedami. Polacy przegrali jednak 0:2, a wkrótce po tym władze PZPN zrezygnowały z usług Wójcika.
W meczach eliminacyjnych selekcjoner zaufał stosunkowo niewielkiej grupie zawodników. W drużynie Wójcika pierwszym bramkarzem był Adam Matysek, który wygrał rywalizację z Kazimierzem Sidorczukiem. Filarami bloku obronnego byli Jacek Zieliński i Tomasz Łapiński. W środku pola w roli kapitana grał Jerzy Brzęczek, a w ataku Mirosław Trzeciak. Pewne miejsce w składzie mieli także grający w obronie i pomocy Rafał Siadaczka i Tomasz Hajto oraz ofensywny Tomasz Iwan. Do ataku często delegowany był Andrzej Juskowiak. W decydujących meczach wystąpili zaś Tomasz Wałdoch, Krzysztof Nowak i Artur Wichniarek. Przez całe eliminacje pomagali im Radosław Michalski, Jacek Bąk, Piotr Świerczewski i Tomasz Kłos. Po udanych meczach na początku eliminacji miejsce w drużynie stracił Sylwester Czereszewski (strzelec dwóch bramek w grze z Bułgarią), by odzyskać je w ostatnim meczu ze Szwecją. W meczach z Anglią i Szwecją wiosną 1999 dwukrotnie na boisko został wprowadzony Wojciech Kowalczyk, jednak były to jego ostatnie występy w reprezentacji. Po zakończeniu eliminacji w kadrze więcej nie pojawili się także Sidorczuk, Łapiński, Siadaczka, Brzęczek, Trzeciak i Czereszewski. Z reprezentacją pożegnał się także Krzysztof Nowak, który wkrótce na skutek poważnej choroby musiał zakończyć piłkarską karierę, a kilka lat później zmarł. Za kadencji Wójcika debiutowali natomiast tacy piłkarze jak Mirosław Szymkowiak, Tomasz Kłos, Jerzy Dudek, Bartosz Karwan, Jacek Krzynówek, Maciej Żurawski, Tomasz Frankowski, Michał Żewłakow czy Paweł Kryszałowicz, jednak wiodące role mieli oni odegrać dopiero pod kierunkiem kolejnych selekcjonerów.
Po 2000 roku – ponownie na mistrzostwach świata i debiut na mistrzostwach Europy.
Lata 2000–2002 – Jerzy Engel.
Faworytem do objęcia stanowiska selekcjonera był Franciszek Smuda, mający za sobą szereg sukcesów z Widzewem Łódź i Wisłą Kraków. Nie został jednak zatrudniony przez PZPN, ponieważ obowiązywał go kontrakt z Legią, z którego nie chciał rezygnować. Wobec tego władze federacji podjęły współpracę z Jerzym Engelem. Pierwszym meczem Engela w roli selekcjonera było towarzyskie spotkanie z Hiszpanią rozegrane 26 stycznia 2000, a zakończone przegraną 0:3. Choć nowy selekcjoner rozpoczął pracę pod hasłem "futbol na tak", pierwsze miesiące jego działalności wzbudziły pesymizm kibiców. W sześciu kolejnych meczach towarzyskich Polacy ani razu nie wygrali. Trwała zapoczątkowana jeszcze w czasie kadencji Wójcika seria meczów bez strzelonego gola. Między towarzyskim meczem z Hiszpanią w sierpniu 1999 (1:2), a także towarzyskim spotkaniem z Holandią w czerwcu 2000 (1:3) polscy piłkarze w sześciu meczach ani razu nie pokonali bramkarzy drużyn przeciwnych. W kadrze pojawiło się w tym czasie kilku nowych zawodników, jednak najbardziej efektownym debiutem był występ naturalizowanego Nigeryjczyka Emmanuela Olisadebe, który już w pierwszym meczu w polskich barwach (16 sierpnia 2000, Rumunia – Polska 1:1) strzelił bramkę. Olisadebe, który w przyśpieszonym trybie uzyskał polskie obywatelstwo wkrótce stał się podstawowym zawodnikiem kadry Engela.
2002 – runda grupowa Mistrzostw Świata.
Rozegrany 2 września 2000 mecz z Ukrainą w Kijowie, który otworzył eliminacje kolejnych Mistrzostw Świata (mających odbyć się w Japonii i Korei Południowej), jednocześnie zakończył kiepską passę Polaków. Podopieczni Jerzego Engela nieoczekiwane pokonali rywali 3:1 po dwóch bramkach Olisadebe i jednej Kałużnego. Na początku października Polacy pokonali 3:1 Białoruś (hat trick Kałużnego), a następnie bezbramkowo zremisowali 0:0 z Walią. Udane występy w eliminacjach piłkarze polscy kontynuowali w 2001. 24 marca pokonali w Oslo Norwegów 3:2, po dwóch bramkach Olisadebe i decydującym trafieniu Karwana. Cztery dni później w Warszawie Polska wygrała 4:0 z Armenią. Na początku czerwca reprezentanci zdobyli kolejne punkty pokonując 2:1 Walię w Cardiff i remisując 1:1 z Armenią w Erywaniu. 1 września 2001 w Chorzowie odbył się mecz z Norwegią. Wysoka wygrana "biało-czerwonych" 3:0 (bramki: Kryszałowicz, Olisadebe, Marcin Żewłakow) zapewniła im historyczny, pierwszy od 16 lat awans do Mistrzostw Świata. Zawodnicy Jerzego Engela wywalczyli promocję do finałów jako pierwsza drużyna z Europy. Pewni awansu Polacy cztery dni później w Mińsku zostali pokonani 4:1 przez walczących o możliwość gry w barażach Białorusinów. 6 października, na zakończenie eliminacji reprezentacja Polski zremisowała w Chorzowie 1:1 z Ukrainą.
Mecze eliminacyjne polska drużyna narodowa rozgrywała w dość ustabilizowanym składzie, w którym wiodące role grali Jerzy Dudek w bramce, obrońcy Tomasz Kłos i Michał Żewłakow, pomocnik Radosław Kałużny i napastnik Emmanuel Olisadebe, a także mogący grać w obronie i pomocy Tomasz Hajto czy Marek Koźmiński. Grę drużyny prowadził Piotr Świerczewski. W pierwszych meczach podstawowymi zawodnikami byli również Jacek Zieliński, Tomasz Iwan i Andrzej Juskowiak, a także Tomasz Wałdoch, który powrócił do gry w decydujących spotkaniach w finale eliminacji. Z czasem miejsce w drużynie wywalczyli Bartosz Karwan, Paweł Kryszałowicz i Arkadiusz Bąk. Role kluczowych rezerwowych odgrywali Jacek Krzynówek i Marcin Żewłakow.
Okres przygotowań do azjatyckiego mundialu polscy piłkarze spędzili rozgrywając spotkania towarzyskie. Po dwóch porażkach wiosną 2002 (0:2 z Japonią i 1:2 z Rumunią) coraz częściej zaczęto kwestionować metody przygotowawcze, krytykowano zaangażowanie trenera i piłkarzy w kampanie reklamowe. W kraju panował jednak nastrój oczekiwania na pierwszy od wielu lat międzynarodowy sukces reprezentacji Polski. Powołując kadrę Engel postawił na zawodników sprawdzonych w grach eliminacyjnych. Zabrakło m.in. Juskowiaka i kontuzjowanego Karwana. Poza kadrą znalazł się także Tomasz Iwan, co uznano za jedną z najbardziej zaskakujących decyzji selekcjonera. Także wyjściowa jedenastka miała niewiele różnić się od tej, którą zwykle delegował do gry Engel. Dominowali w niej zawodnicy klubów zagranicznych: Jerzy Dudek (Liverpool), Tomasz Hajto i Tomasz Wałdoch (obaj Schalke 04 Gelsenkirchen), Jacek Bąk (RC Lens), Michał Żewłakow (Excelsior Mouscron), Marek Koźmiński (Ancona Calcio), Radosław Kałużny (Energie Cottbus), Piotr Świerczewski (Olympique Marsylia), Jacek Krzynówek (1. FC Nürnberg) i Emmanuel Olisadebe (Panathinaikos AO). Jedynym graczem polskiej ekstraklasy był w tym zestawieniu Maciej Żurawski (Wisła Kraków).
Dwa pierwsze mundialowe mecze zawiodły jednak oczekiwania kibiców. 4 czerwca 2002 w Pusanie współgospodarze mistrzostw – Koreańczycy pokonali Polaków 2:0, przez cały mecz dominując, przede wszystkim pod względem szybkości. 10 czerwca w Chŏnju "biało-czerwoni" ponieśli dotkliwą porażkę (0:4, w tym trzy bramki Paulety) z Portugalią, tracąc jednocześnie szanse awansu do kolejnej rundy. W porównaniu z pierwszym meczem, w grze z Portugalią zabrakło jedynie kontuzjowanego Jacka Bąka. Do jedenastki wszedł natomiast Paweł Kryszałowicz (Eintracht Frankfurt), który dołączył do Olisadebe i Żurawskiego w trzyosobowym ataku. Znacznie poważniejszych zmian dokonał Engel przed mającym już wyłącznie znaczenie prestiżowe spotkaniem z USA. 14 czerwca w Daejeon w wyjściowej jedenastce pojawiło się aż pięciu zawodników, którzy do tej pory nie grali na Mistrzostwach: Radosław Majdan (Pogoń Szczecin), Arkadiusz Głowacki (Wisła Kraków) oraz Maciej Murawski, Jacek Zieliński i Cezary Kucharski (wszyscy Legia Warszawa). Z podstawowego dotychczas zestawienia w składzie pozostali Koźmiński, Krzynówek, Żurawski, Olisadebe i Kryszałowicz oraz mający za sobą wejście z ławki rezerwowych w meczu z Koreą Tomasz Kłos (1. FC Kaiserslautern). Grająca w rezerwowym składzie reprezentacja okazała się lepsza od Amerykanów, pokonując ich 3:1, po bramkach Olisadebe, Kryszałowicza i Marcina Żewłakowa (Excelsior Mouscron), który wszedł w drugiej połowie. Udział w mundialu zaliczyli także – w meczu z Portugalią – Arkadiusz Bąk (Widzew Łódź) i Tomasz Rząsa (Feyenoord) oraz – w meczu z USA – Paweł Sibik (Odra Wodzisław). Tomasz Wałdoch, który wszedł do gry w końcówce meczu ze Stanami Zjednoczonymi, zakończył tym meczem reprezentacyjną karierę.
Po powrocie do kraju drużynę i selekcjonera poddano mocnej krytyce, domagano się dymisji Engela. Część mediów zgłaszała poważne propozycje zatrudnienia szkoleniowca z zagranicy. Jerzy Engel tymczasem odpierał zarzuty i zgłaszał chęć kontynuowania pracy z kadrą. Władze krajowej federacji zdecydowały się jednak zakończyć z nim współpracę.
Lata 2002–2006 – Zbigniew Boniek i Paweł Janas.
Po porażce na mistrzostwach do pracy z reprezentacją zatrudniono Zbigniewa Bońka. Sięgnięcie po wybitnego piłkarza, który nie miał jednak większego doświadczenia w pracy szkoleniowej było sporym zaskoczeniem. Tym razem faworytem mediów był raczej opiekun krakowskiej Wisły Henryk Kasperczak, a chęć pracy z polską kadrą wyraził nawet były selekcjoner Hiszpanii Javier Clemente.
Zbigniew Boniek w roli selekcjonera zadebiutował 21 sierpnia 2002 meczem towarzyskim z Belgią w Szczecinie (1:1). Pierwszym poważnym sprawdzianem dla jego drużyny miały być mecze eliminacji Euro 2004. 7 września w Serravalle reprezentacja Polski pokonała 2:0 zespół San Marino. 12 października w Warszawie Polacy ponieśli niespodziewaną porażkę 0:1 z niżej notowaną Łotwą. Kilka dni później w towarzyskim meczu pokonali w Ostrowcu Świętokrzyskim 2:0 Nową Zelandię, a ponad miesiąc później, także w towarzyskim spotkaniu, ulegli 0:2 Duńczykom w Kopenhadze. W tym czasie działalność Bońka w roli szkoleniowca reprezentacji zaczęła być coraz częściej krytykowana przez media i kibiców. 3 grudnia przebywający za granicą Boniek ogłosił swoją dymisję, niecałe pół roku po nominacji.
W pięciu meczach Boniek skorzystał z usług aż 37 zawodników. Większość z nich miała już za sobą debiut w pierwszej reprezentacji, jednak nie należeli do podstawowych graczy drużyny Engela. Z filarów poprzedniego składu w ekipie Bońka zabrakło Koźmińskiego, Wałdocha, którzy zakończyli reprezentacyjne kariery, a także Krzynówka. W dwóch meczach pokazali się Dudek, Kałużny, Olisadebe i Zieliński, a tylko w jednym Karwan, Kryszałowicz, Hajto i Świerczewski. Podstawowymi graczami drużyny Bońka byli natomiast Jacek Bąk i Michał Żewłakow, a także rezerwowi wcześniej Mariusz Lewandowski, Kamil Kosowski i Maciej Żurawski oraz wracający do składu po kilkuletniej przerwie Krzysztof Ratajczyk i Artur Wichniarek. Natomiast w pierwszym meczu przeciwko Belgii wystąpił Radosław Majdan dla którego był ostatni mecz w kadrze narodowej.
Pod koniec grudnia zapadła we władzach piłkarskiej federacji decyzja o zatrudnieniu na stanowisku selekcjonera Pawła Janasa. Nowy szkoleniowiec objął obowiązki na początku stycznia 2003, z zadaniem walki o awans do Euro 2004. Udział w eliminacjach polscy zawodnicy wznowili na przełomie marca i kwietnia, remisując 0:0 z Węgrami w Chorzowie i pokonując 5:0 San Marino w Ostrowcu Świętokrzyskim. 11 czerwca podopieczni Janasa przegrali 0:3 w Sztokholmie ze Szwedami. We wrześniu piłkarze reprezentacji Polski zachowywali jeszcze szansę awansu. Po wygraniu 2:0 w Rydze z Łotwą ponieśli jednak porażkę 0:2 ze Szwecją na własnym boisku, w Chorzowie. W ostatniej kolejce spotkań eliminacyjnych ostateczny sukces Polaków był uzależniony nie tylko od wyniku wyjazdowej gry z Węgrami, ale także od rezultatu meczu Łotyszy ze Szwedami w Sztokholmie. "Biało-czerwoni" pokonali co prawda Węgrów 2:1, jednak w tym samym czasie Łotysze nieoczekiwanie wygrali 1:0 z pewnymi już bezpośredniego awansu Szwedami i tym samym wywalczyli sobie prawo gry w barażu, spychając Polaków na trzecie miejsce w grupie.
W porównaniu z kadencją Bońka w składzie drużyny narodowej zaszły istotne zmiany. Podstawowymi graczami na powrót stali się Jerzy Dudek, Tomasz Hajto i Jacek Bąk, a później także Tomasz Kłos, Jacek Krzynówek i Michał Żewłakow. Z reprezentacją pożegnali się natomiast Piotr Świerczewski, Krzysztof Ratajczyk i Artur Wichniarek. Ze składu kadry wypadł także jej niedawny czołowy strzelec Emmanuel Olisadebe, który powrócił w 2004 tylko na jedno spotkanie towarzyskie. Miejsce w pierwszej jedenastce wywalczyli sobie także Mirosław Szymkowiak, Kamil Kosowski i Maciej Żurawski. Selekcjoner dał również szansę Mariuszowi Lewandowskiemu, Pawłowi Kryszałowiczowi czy Markowi Saganowskiemu, jak również nowemu w kadrze Radosławowi Sobolewskiemu. Spośród mniej doświadczonych graczy coraz częściej w reprezentacji zaczęli pojawiać się debiutujący jeszcze u Jerzego Engela Marcin Baszczyński, Arkadiusz Głowacki i Grzegorz Rasiak oraz wprowadzeni przez Janasa Arkadiusz Radomski, Sebastian Mila, Ireneusz Jeleń czy Mariusz Jop.
Brak sukcesu w eliminacjach Mistrzostw Europy nie oznaczał końca pracy Pawła Janasa z reprezentacją. Jeszcze w listopadzie 2003 odbył się towarzyski mecz z Włochami w Warszawie. Polacy niespodziewanie pokonali aktualnych jeszcze wicemistrzów Europy 3:1. Mecz ten był jednocześnie oficjalnym pożegnaniem wieloletniego gracza, a także kapitana reprezentacji Jacka Zielińskiego.
2006 – runda grupowa Mistrzostw Świata.
Od początku 2004 reprezentacja ze zmiennym szczęściem brała udział w meczach towarzyskich, by od września zacząć eliminacje Mistrzostw Świata 2006. Po raz kolejny eliminacyjnymi rywalami Polaków byli Anglicy. Zanim jednak "biało-czerwoni" podjęli podopiecznych Svena-Görana Erikssona, udali się do Belfastu na eliminacyjny mecz z Irlandią Północną. Piłkarze Janasa wygrali 3:0. Cztery dni później ulegli Anglikom 1:2. W październiku reprezentacja Polski rozegrała w eliminacjach dwa mecze wyjazdowe. W Wiedniu pokonała Austrię 3:1, a w Cardiff Walię 3:2. W obu spotkaniach Polacy wychodzili na prowadzenie w ostatnim kwadransie gry. Wiosenną rundę meczów eliminacyjnych Polacy rozpoczęli od ogrania 8:0 drużyny Azerbejdżanu i zwycięstwa 1:0 nad Irlandią Północną. W czerwcu w rewanżowym spotkaniu z Azerbejdżanem padł wynik 3:0 dla Polski. Do wrześniowych meczów podopieczni Janasa przystępowali zatem z dużymi szansami na awans. A po zwycięstwach 3:2 z Austrią w Chorzowie i 1:0 z Walią w Warszawie wzrosły szanse na bezpośredni awans bez konieczności rozgrywania barażu. W październiku Polacy zmierzyli się na Old Trafford w Manchesterze z Anglią w spotkaniu decydującym o pierwszym miejscu w grupie. Przegrali co prawda 1:2, ale dzięki korzystnym rezultatom w innych grupach, już wcześniej zapewnili sobie bezpośredni awans z drugiego miejsca.
W meczach eliminacyjnych wzięło ponad 30 zawodników. Wykrystalizował się jednak trzon zespołu, w skład którego wchodzili doświadczeni w większości gracze, przede wszystkim kapitan Jacek Bąk, Jacek Krzynówek oraz Maciej Żurawski. Obok nich podstawowymi zawodnikami byli piłkarze również doświadczeni, ale którzy wcześniej musieli się zwykle zadowalać rolą rezerwowych: obrońcy Marcin Baszczyński i Tomasz Rząsa oraz pomocnicy Kamil Kosowski, Mirosław Szymkowiak i Radosław Sobolewski. Z zawodników będących filarami kadry Engela Janas dawał również szansę Tomaszowi Kłosowi, Radosławowi Kałużnemu i Michałowi Żewłakowowi, a także Tomaszowi Hajcie. W kadrze pojawiali się także mniej doświadczeni Mariusz Lewandowski i Sebastian Mila. Rolę pierwszego rezerwowego spełniał Arkadiusz Radomski. Na kluczowe eliminacje do składu na stałe trafił Euzebiusz Smolarek, który choć debiutował jeszcze u Jerzego Engela, z różnych powodów (kontuzje, brak zaufania selekcjonerów) nie był dotąd podstawowym zawodnikiem reprezentacji. W ataku partnerem Żurawskiego był zwykle często krytykowany przez kibiców Grzegorz Rasiak, a selekcjoner długo nie obdarzał zaufaniem Tomasza Frankowskiego. Napastnik Wisły i hiszpańskiego Elche CF częściej wchodził na boisko jako rezerwowy niż gracz pierwszej jedenastki. Nie przeszkodziło mu to strzelić 7 bramek i stać się wraz z Żurawskim najlepszym strzelcem drużyny. Podstawowym bramkarzem drużyny narodowej w większości meczów eliminacyjnych był zaś Jerzy Dudek. W sezonie 2005–2006 stracił jednak miejsce w składzie swojego klubu (Liverpool F.C.). Spowodowało to także utratę pozycji w reprezentacji, w której w trzech ostatnich meczach eliminacyjnych w roli bramkarza wystąpił Artur Boruc.
Przed mistrzostwami Polska rozegrała kilka słabszych meczów, między innymi przegrała wiosną 2006 roku 0:1 z USA, 0:1 z Litwą czy 1:2 z Kolumbią. Paweł Janas wprowadził do reprezentacji kilka nowych twarzy, m.in. Seweryna Gancarczyka czy Łukasza Fabiańskiego, ale także podjął kilka kontrowersyjnych decyzji – w drużynie jadącej na mundial nie znaleźli się Jerzy Dudek, Tomasz Kłos, Tomasz Rząsa i Tomasz Frankowski.
Mundial rozgrywany w 2006 w Niemczech został uznany za nieudany. 9 czerwca w swym pierwszym meczu Polska musiała uznać wyższość reprezentacji Ekwadoru, z którym przegrała 0:2. Kolejne spotkanie na mundialu Polacy zagrali 14 czerwca z gospodarzami turnieju – Niemcami. Był to zacięty i wyrównany pojedynek, w którym jednak Niemcy w ostatniej minucie zdobyli gola na 1:0. Jedyne zwycięstwo Polacy odnieśli 20 czerwca w ostatnim meczu przeciwko Kostaryce (2:1). Honor tej reprezentacji uratował obrońca Bartosz Bosacki, strzelając oba gole.
Podopieczni Pawła Janasa na Mistrzostwach grali w ustabilizowanym składzie – we wszystkich trzech spotkaniach zagrali: Artur Boruc w bramce, Marcin Baszczyński, Jacek Bąk i Michał Żewłakow w obronie, Jacek Krzynówek i Arkadiusz Radomski w pomocy oraz atakujący Euzebiusz Smolarek i Maciej Żurawski. Trzon zespołu uzupełniali m.in. Radosław Sobolewski, Mirosław Szymkowiak, Ireneusz Jeleń oraz jedyny strzelec w drużynie – Bosacki.
Lata 2006–2009 – Leo Beenhakker i Stefan Majewski.
Po porażce w Niemczech kierownictwo PZPN postanowiło zwolnić Pawła Janasa i zatrudnić na stanowisku selekcjonera polskiej reprezentacji Holendra Leo Beenhakkera. Trener ten podpisał dwuletni kontrakt, którego głównym celem był awans do Mistrzostw Europy w 2008 w Austrii i Szwajcarii.
W swej nowej roli Holender zadebiutował 16 sierpnia 2006 w towarzyskiej potyczce przeciwko reprezentacji Danii w Odense. "Biało-czerwoni" ulegli wówczas 0:2. Kwalifikacje do Mistrzostw Europy Polacy rozpoczęli od porażki 1:3 z Finami. W kolejnym meczu, w którym rywalem polskiej reprezentacji była Serbia, trener zdecydował się na wprowadzenie kilku istotnych zmian w składzie, co zaowocowało lepszą grą i ostatecznie doszło do podziału punktów (1:1).
W następnych trzech spotkaniach rozegranych w październiku i listopadzie 2006 Polacy zdobyli komplet punktów, najpierw pokonując reprezentację Kazachstanu 1:0, 4 dni później wygrywając z Portugalczykami 2:1, a następnie odnosząc zwycięstwo nad Belgią 1:0. Szczególnie zwycięstwo ze znacznie wyżej notowaną Portugalią w meczu rozegranym 11 października w Chorzowie poprawiło wizerunek reprezentacji oraz trenera Leo Beenhakkera. Oba gole zdobył Euzebiusz Smolarek (którego ojciec Włodzimierz strzelił zwycięskiego gola Portugalczykom na mundialu w 1986).
Po serii meczów towarzyskich pod koniec 2006 i na początku 2007 reprezentacja wznowiła grę w eliminacjach Mistrzostw Europy. 24 marca 2007 w Warszawie Polska wygrała 5:0 z Azerbejdżanem, a cztery dni później w Kielcach zwyciężyła 1:0 z Armenią, umacniając się na pozycji lidera grupy eliminacyjnej. W meczach rewanżowych Polacy grali ze zmiennym szczęściem – 2 czerwca 2007 w Baku "biało-czerwoni" pokonali gospodarzy 3:1, a kilka dni później w Erywaniu ulegli Armenii 0:1.
Decydującą rundę meczów eliminacyjnych zawodnicy kadry Beenhakkera rozpoczęli 8 września 2007 w Lizbonie na stadionie Estádio da Luz, gdzie podjęła ich reprezentacja Portugalii. Mimo prowadzenia gospodarzy 2:1, Polakom udało się zdobyć cenny remis 2:2 po wyrównującym golu Jacka Krzynówka w ostatnich minutach meczu. Mecz z Finlandią rozegrany 12 września w Helsinkach zakończył się bezbramkowym remisem. Miesiąc później Polska pokonała w Warszawie Kazachstan 3:1, a Euzebiusz Smolarek skompletował klasycznego hat tricka.
17 listopada 2007 na Stadionie Śląskim w Chorzowie polska reprezentacja pokonała Belgię 2:0 po dwóch golach Smolarka. W ten sposób Polacy zapewnili sobie po raz pierwszy w historii awans do Mistrzostw Europy. 21 listopada grająca w rezerwowym składzie reprezentacja Polski zremisowała z Serbią 2:2 w ostatnim meczu eliminacji Euro 2008.
25 listopada odbyło się losowanie grup eliminacyjnych do Mistrzostw Świata 2010. Polska trafiła do grupy 3, gdzie o udział w finałach rywalizowała z Czechami, Irlandią Północną, Słowacją, Słowenią i San Marino.
2 grudnia w Lucernie rozlosowano grupy Mistrzostw Europy 2008. Polska trafiła do grupy B obok reprezentacji Austrii – współgospodarza imprezy, Niemiec oraz Chorwacji.
W trakcie eliminacji do Euro 2008 wykrystalizował się trzon zespołu reprezentacyjnego. Na początku kadencji Beenhakkera z drużyną narodową pożegnało się kilku znanych zawodników, m.in. Tomasz Frankowski oraz Mirosław Szymkowiak a miejsce w bramce ostatecznie stracił Jerzy Dudek. Rywalizację o pozycję golkipera wygrał Artur Boruc, konkurujący m.in. z Wojciechem Kowalewskim. W zespole pozostało wielu doświadczonych graczy. Pewnymi punktami drużyny byli Jacek Bąk, Jacek Krzynówek, Euzebiusz Smolarek, Michał Żewłakow oraz cieszący się niezmiennym zaufaniem selekcjonera mimo wahań formy Maciej Żurawski. Miejsce w składzie udało się wywalczyć Mariuszowi Lewandowskiemu i Dariuszowi Dudce. Selekcjoner wprowadził do składu także wielu mniej doświadczonych graczy – Jakuba Błaszczykowskiego, Grzegorza Bronowickiego, Radosława Matusiaka, Marcina Wasilewskiego, a także Łukasza Gargułę, Pawła Golańskiego czy Wojciecha Łobodzińskiego. Do kadry na decydujące spotkanie powoływani byli także bardziej zaawansowani Mariusz Jop, Marek Saganowski, a także Radosław Sobolewski, który jednak zdecydował się na rozstanie z reprezentacją. Miejsca w składzie nie udało się natomiast wywalczyć m.in. Pawłowi Brożkowi i Ireneuszowi Jeleniowi. Ponadto zagraniczny szkoleniowiec zrezygnował z usług Arkadiusza Głowackiego, Arkadiusza Radomskiego i Grzegorza Rasiaka. Za kadencji Beenhakkera w kadrze nie zagrał powoływany przez selekcjonera Marcin Baszczyński przez co ostatecznie wypadł z kadry.
Pierwsze półrocze 2008 przebiegło pod znakiem przygotowań do finałów Mistrzostw Europy i meczów towarzyskich, w których Polacy odnieśli cztery zwycięstwa, dwa razy zremisowali i ponieśli jedną porażkę. 28 maja 2008 ogłoszona została kadra na finały Euro 2008. Znaleźli się w niej niemal wszyscy zawodnicy odgrywający główne role w eliminacjach, z wyłączeniem m.in. Bronowickiego i Matusiaka. Leo Beenhakker nie wahał się powołać mniej znanych zawodników z ligi polskiej, w tym Adama Kokoszkę, Rafała Murawskiego, Michała Pazdana, Jakuba Wawrzyniaka i Tomasza Zahorskiego, jak również naturalizowanego Brazylijczyka Rogera Guerreiro.
2008 – runda grupowa Mistrzostw Europy.
Przed rozpoczęciem Mistrzostw Europy ze składu z powodu kontuzji wyłączony został Jakub Błaszczykowski, a kilka dni później z tego samego powodu kadrę opuścił Tomasz Kuszczak.
W samym turnieju Polacy zawiedli. Przegrali pierwszy mecz z Niemcami 0:2 (obie bramki strzelił Lukas Podolski), a następnie zremisowali mecz z Austrią 1:1. "Biało-czerwoni" objęli prowadzenie po bramce Rogera Guerreiro. Wyrównujący gol dla Austrii padł w doliczonym czasie gry z rzutu karnego podyktowanego za faul Mariusza Lewandowskiego. W trzecim meczu Polacy przegrali z Chorwacją 0:1, tym samym kończąc udział w turnieju na rundzie grupowej.
2008–2009 – eliminacje do Mistrzostw Świata 2010.
Po nieudanych Mistrzostwach Europy Polacy przystąpili do eliminacji do mistrzostw świata w Południowej Afryce. Polacy trafili do grupy eliminacyjnej 3. razem z Czechami, Słowacją, Słowenią, San Marino i Irlandią Północną. Pierwszy mecz został rozegrany 6 września 2008 ze Słowenią we Wrocławiu kończąc się remisem 1:1. Bramkę dla Polaków zdobył z rzutu karnego Michał Żewłakow. 10 września 2008 Polska rozegrała mecz z San Marino na wyjeździe, zakończony zwycięstwem 2:0 po bramkach Smolarka i Roberta Lewandowskiego. 11 października 2008 roku na Stadionie Śląskim w Chorzowie Polacy pokonali Czechów 2:1, a bramki strzelali Paweł Brożek i Jakub Błaszczykowski. Jednak cztery dni później Polska uległa Słowacji w Bratysławie 1:2 tracąc 2 gole w ostatnich minutach spotkania.
19 listopada 2008 roku w Dublinie Polacy rozegrali towarzyskie spotkanie z reprezentacją Irlandii. Udało się zwyciężyć 3:2 po bramkach Mariusza Lewandowskiego, Rogera oraz Roberta Lewandowskiego. Na zgrupowaniu w Turcji w grudniu 2008 roku Polacy pokonali Serbię 1:0 a jedyną bramkę zdobył Rafał Boguski.
28 marca 2009 Polska zmierzyła się z Irlandią Północną. Kadra przegrała 3:2 po niefortunnym golu samobójczym Michała Żewłakowa. Dla Polski bramki strzelili Ireneusz Jeleń i Marek Saganowski.
1 kwietnia 2009 w Kielcach Polska pokonała 10:0 reprezentację San Marino. Było to najwyższe zwycięstwo w historii Polski. Bramki zdobyli: Rafał Boguski (dwie), Euzebiusz Smolarek (cztery), Robert Lewandowski, Ireneusz Jeleń, Mariusz Lewandowski, Marek Saganowski.
Po remisie 1:1 w meczu w Chorzowie z Irlandią Północną i porażką 0:3 w Mariborze ze Słowenią 17 września 2009 Zarząd PZPN zastąpił dotychczasowego selekcjonera Stefanem Majewskim trenerem tymczasowym na dwa ostatnie mecze eliminacyjne.
Reprezentacja prowadzona przez Stefana Majewskiego 10 października 2009 przegrywając 0:2 z Czechami w Pradze utraciła matematyczne szanse na awans. W ostatnim meczu 14 października 2009 w Chorzowie po samobójczej bramce reprezentacja uległa Słowacji 0:1, kończąc eliminacje i nie uzyskując awansu do mistrzostw świata. Bezpośredni awans z pierwszego miejsca zapewniła sobie Słowacja, z którą Polska przegrała oba mecze.
Udział w eliminacjach do MŚ 2010 w RPA polska drużyna narodowa zakończyła na fazie grupowej, nie uzyskując awansu do dalszych rozgrywek. Reprezentacja wygrała 3 mecze (dwukrotnie z San Marino, z Czechami), 2 zremisowała (Słowenia, Irlandia Północna) i 5 przegrała (Słowacja x2, Słowenia, Czechy, Irlandia Północna) zdobywając 11 punktów i 19 goli przy 14 straconych, co pozwoliło wyprzedzić amatorską ekipę z San Marino i zająć 5. pozycję w 6-drużynowej grupie.
Lata 2009–2012 – Franciszek Smuda.
Po dokończeniu eliminacji Mistrzostw Świata 2010 w roli tymczasowego selekcjonera przez Stefana Majewskiego, kierownictwo PZPN postanowiło wybrać nowego trenera. Wyboru miano dokonać spośród kilkunastu kandydatów pochodzących z Polski i zagranicy. Większość kibiców uważała, iż selekcjonerem kadry spośród przedstawionych kandydatów, powinien zostać polski trener. Faworytami według mediów byli Franciszek Smuda i Henryk Kasperczak. 29 października 2009 na posiedzeniu zarządu PZPN odbyło się głosowanie, w wyniku którego selekcjonerem kadry został wybrany przez PZPN Franciszek Smuda. Decyzja spotkała się z przychylnością zarówno kibiców, jak również środowiska piłkarskiego w Polsce, które pozytywnie przyjęło tę decyzję. Cel jaki został postawiony kadrze prowadzonej przez Franciszka Smudę to osiągnięcie sukcesu oraz przygotowanie i poprowadzenie reprezentacji w Mistrzostwach Europy w 2012 roku, których współorganizatorem jest Polska.
W dwóch pierwszych meczach pod wodzą nowego trenera, reprezentacja Polski przegrała 0:1 z Rumunią oraz pokonała Kanadę 1:0. Na początku 2010 roku kadra rozegrała trzy spotkania w ramach towarzyskiego turnieju o Puchar Króla Tajlandii. Reprezentacja mając w składzie zawodników tylko z polskiej ligi zajęła w nim drugie miejsce, przegrywając z Danią 1:3 oraz pokonując Tajlandię 3:1 i Singapur 6:1. Tytuł króla strzelców zdobyli razem Robert Lewandowski i Patryk Małecki. W marcu drużyna rozegrała jeszcze jeden mecz pokonując w Warszawie Bułgarię 2:0 po trafieniach Lewandowskiego i Jakuba Błaszczykowskiego. Tuż przed MŚ 2010 kadra Smudy rozegrała trzy mecze w odstępie 11 dni. W pierwszym z nich zremisowali bezbramkowo z Finlandią. 4 dni później taki sam wynik padł w meczu z finalistą Mistrzostw Świata – Serbią. 8 czerwca 2010 przegrali jednak z późniejszym triumfatorem mundialu – Hiszpanią aż 0:6, a 11 sierpnia z Kamerunem 0:3. We wrześniu reprezentacja Polski rozegrała dwa mecze towarzyskie: z Ukrainą (zremisowany 1:1) oraz z Australią (przegrany 1:2).
W październiku kadra brała udział w wyjeździe do USA, gdzie również spotkała się z dwoma rywalami: ze Stanami Zjednoczonymi oraz Ekwadorem, oba mecze remisując 2:2. 17 listopada na otwarcie pierwszego gotowego stadionu na Mistrzostwa Europy w Piłce Nożnej 2012 w Poznaniu Polska rozegrała mecz z Wybrzeżem Kości Słoniowej, zwyciężając 3:1 po dwóch bramkach Lewandowskiego i jednej Ludovica Obraniaka. Na koniec roku reprezentacja Polski zremisowała na zgrupowaniu w Turcji z Bośnią i Hercegowiną 2:2.
Rok 2011 Polacy rozpoczęli od dwóch meczów podczas zgrupowania w Portugalii, gdzie rywalami były reprezentacje Mołdawii i Norwegii. Oba mecze zakończyły się zwycięstwami Polaków 1:0. Kolejne dwa mecze reprezentacja rozgrywała w marcu. W meczu z kadrą Litwy Polacy przegrali 0:2, natomiast mecz z Grecją zakończył się remisem 0:0.
Pierwszego czerwca reprezentacja polski rozpoczęła zgrupowanie przed meczami z Argentyną oraz z Francją. W kadrze znalazł się debiutant Mateusz Klich, który to pojawił się w 90. minucie wygranego 2:1 meczu z "Albicelestes".
Mecz z "Les Bleus" zakończył się przegraną polskiej reprezentacji 0:1, po samobójczej bramce Tomasza Jodłowca w 11. minucie.
2 września Polska stoczyła mecz towarzyski z Meksykiem. Pojedynek zakończył się wynikiem 1:1. Bramkę dla polskiej reprezentacji zdobył w 27. minucie Paweł Brożek, a 8 minut później wyrównał Javier Hernández. Od 70. minuty Polska grała w "10", gdyż czerwoną kartkę zobaczył Obraniak. W meczu towarzyskim rozgrywanym z Niemcami na PGE Arenie w Gdańsku 06.09. padł remis 2:2 po golach Roberta Lewandowskiego i Jakuba Błaszczykowskiego dla Polski, oraz Toniego Krossa i Cacau dla Reprezentacji Niemiec. W następnych dziewięciu meczach Polska przegrała tylko raz – 11.11.2011 z Włochami we Wrocławiu (0:2). W pozostałych ośmiu zremisowała dwa razy – 10 października 2011 (2:2) z Koreą Południową w Seulu i 29.02.2012 w Warszawie z Portugalią 0:0 i wygrała sześć razy (2:0 z Białorusią, 2:1 z Węgrami, po 1:0 z Bośnią i Hercegowiną, Słowacją i Łotwą, oraz 4:0 z Andorą).
Przed Mistrzostwami Europy w Piłce Nożnej 2012 kadra przeprowadziła obóz treningowy w Austrii, a trener reprezentacji Franciszek Smuda zaplanował następujące spotkania sparingowe przed Mistrzostwami Europy w 2012, które zostały rozegrane przez Reprezentację Polski
Euro 2012.
Franciszek Smuda wyłonił 23 zawodników, którzy zostali powołani bezpośrednio po zgrupowaniu w Austrii, opierając reprezentację na młodych zawodnikach grających głównie w zachodnich klubach piłkarskich. Do kadry na turniej finałowy Mistrzostw Europy 2012, zostało powołanych "3 bramkarzy": 22-letni Grzegorz Sandomierski (Jagiellonia Białystok), 22-letni Wojciech Szczęsny (Arsenal F.C.), 25-letni Przemysław Tytoń (PSV Eindhoven); "7 obrońców": 25-letni Sebastian Boenisch (Werder Brema), 20-letni Marcin Kamiński (Lech Poznań), 28-letni Damien Perquis (Sochaux), 27-letni Łukasz Piszczek (Borussia Dortmund), 32-letni Marcin Wasilewski (RSC Anderlecht), 28-letni Jakub Wawrzyniak (Legia Warszawa), 28-letni Grzegorz Wojtkowiak (TSV 1860 Monachium); "10 pomocników": 26-letni Jakub Błaszczykowski (Borussia Dortmund), 28-letni Dariusz Dudka (AJ Auxerre), 24-letni Kamil Grosicki (Sivasspor), 23-letni Adam Matuszczyk (Fortuna Düsseldorf), 25-letni Adrian Mierzejewski (Trabzonspor), 30-letni Rafał Murawski (Lech Poznań), 27-letni Ludwik Obraniak (Girondins Bordeaux), 26-letni Eugen Polanski (1. FSV Mainz 05), 22-letni Maciej Rybus (Terek Grozny), 19-letni Rafał Wolski (Legia Warszawa); "3 napastników": 23-letni Robert Lewandowski (Borussia Dortmund), 21-letni Artur Sobiech (Hannover 96), 29-letni Paweł Brożek (Celtic FC). Łukasz Fabiański (Arsenal F.C.), który był w kadrze na MŚ 2006 i Mistrzostwa Europy w Piłce Nożnej 2008, będący w doskonałej dyspozycji powołany na kampus treningowy w Austrii doznał kontuzji i został zastąpiony przez Grzegorza Sandomierskiego. Z piłkarzy pamiętających Mistrzostwa Europy w Piłce Nożnej 2008, do kadry zostali powołani Dariusz Dudka, Paweł Brożek, Jakub Wawrzyniak, Marcin Wasilewski (jedyny zawodnik, który przekroczył 30 lat w kadrze) i Łukasz Piszczek. Za kadencji Smudy z miejscem w bramce pożegnał się Artur Boruc (AC Fiorentina) ze względu na brak dyscypliny w kadrze. Jego miejsce zajął Wojciech Szczęsny z Arsenalu. O sile polskiego zespołu w meczach towarzyskich stanowiło głównie trio z Borussii Dortmund – grający na pozycji pomocnika kapitan kadry Jakub Błaszczykowski, obrońca Łukasz Piszczek i najlepszy strzelec Borussii Dortmund w sezonie 2011/2012 Robert Lewandowski.
Mecz otwarcia Mistrzostw Europy został poprzedzony ceremonią otwarcia na której artyści w polsko-ukraińskiej choreografii prezentowali figury taneczne, następnie węgierski pianista Ádám György zagrał etiudę a-moll opus Fryderyka Chopina. Mecz został rozegrany przy zamkniętym dachu na Stadionie Narodowym w Warszawie w obecności prezydentów Polski i Ukrainy oraz prezydenta UEFA Michaela Platiniego. Skład wyjściowej jedenastki Reprezentacji Polski wyglądał następująco: Szczęsny; (od lewej strony) Boenisch, Perquis, Wasilewski, Piszczek; Polanski, Murawski; Rybus, Obraniak, Błaszczykowski (kapitan), Lewandowski. Skład Grecji: Chalkias, Maniatis, A. Papadopoulos, Torosidis, Papastathopoulos, Holebas, Karangunis (kapitan), Ninis, Katsouranis, Samaras, Gekas. Pierwsza groźna sytuacja korzystna dla Reprezentacja Grecji nastąpiła po rzucie wolnym, w 10 minucie pierwszej połowy po faulu Perquisa, Karangunis dośrodkował i w polu karnym główkował Gekas. W 13. minucie spotkania Błaszczykowski dośrodkował do Lewandowskiego, jednak ten minął się z piłką o kilka centymetrów. W 17. minucie Obraniak przejął piłkę, podał Błaszczykowskiemu, ten dośrodkował Lewandowskiemu, który główką wbił piłkę do siatki. W 43. minucie Sokratis popchnął wychodzącego do ataku Murawskiego, za co otrzymał od sędziego Velasco Carballo drugą żółtą kartkę, w konsekwencji otrzymując czerwoną. W drugiej połowie osłabieni Grecy grający w 10, ruszyli do ataku. W 50. minucie spotkania po błędzie Boenischa i Wasilewskiego, Szczęsny nie złapał piłki, którą to dobił Salpingidis, zdobywając gola wyrównującego. W 67. minucie po drugim poważnym błędzie obrony – Boenischa i Perquisa, Szczęsny znalazł się w sytuacji sam na sam z greckim napastnikiem, lecz zachował czyste konto. Szczęsny otrzymał czerwoną kartkę, na jego miejsce Smuda wystawił Tytonia, który nie miał wcześniej szans się rozgrzać. Tytoń obronił rzut karny i wynik spotkania 1:1 utrzymał się do końca spotkania.
12 czerwca w Warszawie reprezentacja Polski zagrała z Rosją, mecz skończył się wynikiem 1:1 – gola dla Rosji zdobył Ałan Dzagojew, po dośrodkowaniu z rzutu wolnego w 37. minucie, dla Polski strzałem z dystansu wyrównał w 57. Jakub Błaszczykowski. Prócz wymuszonej zmiany w bramce (Wojciecha Szczęsnego, który pauzował za kartki zastąpił Przemysław Tytoń), zamiast Macieja Rybusa wystąpił Dariusz Dudka. Biało-czerwoni zachowywali jeszcze szansę na awans, ale musieli wygrać z reprezentacją Czech. 16 czerwca 2012 na stadionie Miejskim we Wrocławiu reprezentacja Polski (w mocno defensywnym ustawieniu 4-2-3-1) zmierzyła się z reprezentacją Czech, która grała bez swojego najlepszego napastnika Tomáša Rosickiego. Reprezentacja Czech wygrała 1:0 po bramce Petra Jiracka w 72 minucie. Reprezentacja zajęła ostatnie miejsce w najsłabszej grupie mistrzostw, nazywanej też grupą marzeń. Bezpośrednio po meczu z Czechami trener Franciszek Smuda podał się do dymisji.
Lata 2012–2013 – Waldemar Fornalik.
Po zakończeniu Mistrzostw Europy, 10 lipca komisja techniczna PZPN z Antonim Piechniczkiem jako przewodniczącym, wybrała nowego selekcjonera reprezentacji. W postępowaniu kwalifikacyjnym nie był brany pod uwagę żaden zagraniczny trener. Trenerem kadry narodowej został Waldemar Fornalik – trener Ruchu Chorzów. Zadebiutował on w meczu z Estonią, który skończył się porażką 0:1.
7 września w pierwszym meczu eliminacyjnym MŚ 2014 reprezentacja Polski zmierzyła się z Czarnogórą w Podgoricy. Mecz skończył się remisem 2:2. Cztery dni później na stadionie miejskim we Wrocławiu, Polacy rozegrali kolejny mecz, tym razem z Mołdawią, który skończył się wynikiem 2:0 dla Polaków. PZPN postanowił, że 12 października reprezentacja zmierzy się w meczu towarzyskim z Reprezentacją RPA na stadionie w Bydgoszczy, jednakże nie wyraziła na to zgody policja, dlatego mecz został rozegrany przy udziale 43 000 kibiców na Stadionie Narodowym, na którym Reprezentacja po raz pierwszy zwyciężyła wygrywając 1:0. 16 października na tym samym stadionie miała rozegrać z Reprezentacją Anglii kolejny mecz w eliminacjach do Mistrzostw Świata 2014, jednak z powodu zalegającej na murawie wody, nieodprowadzonej przez nieodpowiedni drenaż, spotkanie po raz pierwszy w historii po godzinie ustalania terminu przez PZPN i The FA, zostało przełożone na 17 października i zakończyło się remisem 1:1. 14 listopada w Gdańsku Polacy przegrali 1:3 z mistrzami Ameryki Południowej – Reprezentacją Urugwaju. Następne mecze towarzyskie: 14 grudnia 2012 Polska reprezentacja wygrała z Macedonią rezultatem 4:1 na stadionie Mardan Stadium w Antalyi. 2 lutego 2013 roku reprezentacja Polski w piłce nożnej wygrała z Rumunią wynikiem 4:1, ale wynik oficjalnie został unieważniony. 6 lutego 2013 z Irlandią na stadionie w Dublinie mecz zakończył się porażką polskiej reprezentacji 0:2. 22 marca reprezentacja Polski w piłce nożnej zagrała z Ukrainą w ramach el. do MŚ 2014, przegrywając 1:3. Kilka dni później 26 marca Polska grała z drużyną San Marino (el. MŚ 2014) i wygrała 5:0 (oba mecze na Stadionie Narodowym w Warszawie). 4 czerwca reprezentacja Polski rozegrała towarzyski mecz z reprezentacją Liechtensteinu na stadionie Cracovii, który zakończył się wynikiem 2:0 (0:0) dla biało-czerwonych – bramki zdobyli Artur Sobiech oraz Maciej Rybus (1300. bramka reprezentacji Polski w historii). W tym meczu ostatecznie z reprezentacją Polski pożegnał Jerzy Dudek, który rozegrał swój 60. mecz w kadrze, dołączając tym samym do Klubu Wybitnego Reprezentanta. W 34. minucie został zmieniony przez Artura Boruca. Swój kolejny mecz eliminacji mistrzostw świata Polska rozegrała z reprezentacją Mołdawii 7 czerwca 2013 roku. Mecz zakończył się wynikiem 1:1. Bramkę dla Polski zdobył w 7 minucie Jakub Błaszczykowski, a w 37 minucie wyrównał Eugen Sidorenko. 6 września reprezentacja Polski rozegrała mecz przeciwko reprezentacji Czarnogóry. Piłkarze Waldemara Fornalika zremisowali na Stadionie Narodowym w Warszawie 1-1, jedyną bramkę dla „biało-czerwonych” zdobył Robert Lewandowski. Kilka dni później odbył się mecz przeciwko reprezentacji San Marino. Podopieczni trenera Waldemara Fornalika wygrali 5:1, a bramki w barwach narodowych zdobyli Piotr Zieliński, Jakub Błaszczykowski, Waldemar Sobota oraz Adrian Mierzejewski. Fornalik został skrytykowany za powtórne powołanie Boenisha, który to podczas rzutu wolnego miał zbić piłkę, czego nie zrobił, a w efekcie reprezentacja San Marino zdobyła po raz pierwszy w tych eliminacjach bramkę. 11 października 2013 polscy piłkarze ostatecznie utracili szanse awansu na MŚ po porażce z Ukrainą 0:1 w Charkowie. Kwalifikacje do Mistrzostw Świata 2014 Polacy zakończyli 15 października 2013 roku przegranym meczem na Wembley z Anglią 0:2. Ostatecznie eliminacje polscy piłkarze zakończyli na 4. miejscu w swojej grupie, zdobywając 13 punktów, odnosząc 3 zwycięstwa (2x San Marino, 1x Mołdawia), 4 remisy (2x Czarnogóra, 1x Anglia, 1x Mołdawia) i 3 porażki (2x Ukraina, 1x Anglia). Następnego dnia po meczu z Anglią prezes PZPN Zbigniew Boniek zdymisjonował Waldemara Fornalika.
Według FIFA Polska jest jedynym krajem ze strefy europejskiej, który nie zakwalifikował się do baraży lub finałów mistrzostw świata w 2014 r. z populacją powyżej 20 milionów mieszkańców. W rankingu wskazano, iż jedynie Kazachstan z populacją wynoszącą niecałe 17 mln nie zakwalifikował się do rozgrywek.
Adam Nawałka.
2013–2015.
26 października 2013 Prezes PZPN Zbigniew Boniek poinformował, że nowym selekcjonerem kadry zostanie szkoleniowiec Górnika Zabrze – Adam Nawałka. Kontrakt nowego szkoleniowca obowiązywać będzie przez dwa lata. 15 listopada w swoim debiucie przegrał w spotkaniu towarzyskim 0:2 ze Słowacją.18 listopada w swoim drugim meczu zremisował z Irlandią 0:0. 18 stycznia 2014 Polska w ligowym składzie wygrała z Norwegią 3:0, po bramkach Tomasza Brzyskiego, Michała Kucharczyka i Karola Linettego. W kadrze zadebiutował bramkarz pierwszoligowego Dolcanu – Rafał Leszczyński. Dwa dni później biało – czerwoni wygrali z Mołdawią 1:0, strzelcem jedynej bramki był piłkarz Wisły Kraków – Paweł Brożek.
23 lutego odbyło się losowanie do eliminacji ME 2016, biało – czerwoni trafili do grupy D wraz z Niemcami (aktualni mistrzowie świata), Irlandią, Szkocją, Gruzją i Gibraltarem. 5 marca 2014 biało – czerwoni przegrali swój trzeci oficjalny mecz pod wodzą Adama Nawałki, ze Szkocją. Mecz zakończył się porażką 0:1 Polaków. W maju Polacy zagrali mecz towarzyski z Niemcami, który zakończył się bezbramkowym remisem. Kilka tygodni później selekcjoner przekazał opaskę kapitańską Robertowi Lewandowskiemu, który przez kilka miesięcy miał zastępować w tej roli kontuzjowanego – Jakuba Błaszczykowskiego. 6 czerwca 2014, polskie orły wygrały z Litwą 2:1. Mecz odbył się na PGE Arenie w Gdańsku. Bramki dla Polski zdobyli Arkadiusz Milik i Robert Lewandowski (z rzutu karnego).
7 września 2014 biało-czerwoni rozegrali pierwszy mecz eliminacji Euro 2016 z Gibraltarem. Podopieczni Adama Nawałki zagrali systemem 4-4-2 z Robertem Lewandowskim i Arkadiuszem Milikiem w ataku. W roli podstawowego bramkarza wystąpił Wojciech Szczęsny. W meczu zadebiutował Filip Starzyński z Ruchu Chorzów. Polacy rozgromili Gibraltar 7:0. Bramki zdobyli Robert Lewandowski (4 gole), Kamil Grosicki (2 gole) i Łukasz Szukała (1 gole). 11 października 2014 r. za kadencji Adama Nawałki w drugim meczu eliminacyjnym reprezentacja Polski pierwszy raz w historii pokonała Niemcy w meczu oficjalnym, po bramkach Arkadiusza Milika oraz Sebastiana Mili.
3 dni później Polska rozegrała mecz ze Szkocją, kontuzje wykluczyły ze składu Tomasza Jodłowca i Jakuba Wawrzyniaka. Trener Adam Nawałka zdecydował się postawić na Artura Jędrzejczyka i Krzysztofa Mączyńskiego. Biało – czerwoni ponownie zagrali formacją 4-4-2. Jednak tym razem reprezentacja nie dała rady Szkocji mecz zakończył się remisem 2:2. Bramki dla Polski zdobyli Krzysztof Mączyński i Arkadiusz Milik.
14 listopada Polska zmierzyła się z Gruzją, trener postanowił zrezygnować z systemu 4-4-2. Reprezentacja zagrała z Milikiem na lewym skrzydle, natomiast Sebastian Mila grał na pozycji wysuniętego pomocnika. W drugiej połowie ze stałych fragmentów gry bramki zdobyli: Kamil Glik i Grzegorz Krychowiak. Sebastian Mila popisał się strzałem z dystansu, który zakończył się golem. Po podaniu Roberta Lewandowskiego do bramki po raz trzeci w eliminacjach trafił Arkadiusz Milik. W tabeli Grupy D eliminacji Euro 2016 Polska prowadzi z dorobkiem 10 punktów, przed Irlandią, Szkocją, Niemcami, Gruzją i Gibraltarem.
4 dni później, kadra zmierzyła się ze Szwajcarią. Polska zagrała w rezerwowym składzie w bramce w pierwszej połowie wystąpił Artur Boruc, a drugiej Łukasz Fabiański. W roli środkowego pomocnika wystąpił zawodnik Empoli FC – Piotr Zieliński. Biało-czerwoni stracili gola już w 4 minucie, kiedy do bramki Artura Boruca trafił Josip Drmić. W 45 minucie wyrównał strzałem głową Artur Jędrzejczyk. W 61 minucie strzał z rzutu wolnego na bramkę zamienił Arkadiusz Milik. W 89 minucie wynik wyrównał Fabian Frei, który zaskoczył Fabiańskiego precyzyjnym strzałem. Mecz zakończył się remisem 2:2.
9 grudnia 2014 selekcjoner reprezentacji Polski – Adam Nawałka – rozstrzygnął, kto będzie kapitanem kadry po powrocie do gry Jakuba Błaszczykowskiego. Mimo że skrzydłowy Borussii Dortmund jest najbardziej doświadczonym reprezentantem, to opaskę zachowa Robert Lewandowski.
29 marca 2015 Polska rozegrała mecz z Irlandią w Dublinie. W doliczonym czasie gry gospodarze wyrównali i mecz zakończył się wynikiem 1:1.Gola dla Polski strzelił Sławomir Peszko.
13 czerwca 2015 "biało-czerwoni" rozegrali mecz z Gruzją na Stadionie Narodowym w Warszawie. Adam Nawałka na to spotkanie powołał ostatnio kontuzjowanych zawodników – Sebastiana Milę, Arkadiusza Milika oraz Jakuba Błaszczykowskiego. Polska wygrała 4:0.Gole dla polski strzelili Robert Lewandowski 3 gole i Arkadiusz Milik 1 gol.
Po meczu z Gruzją Lewandowski w klasyfikacji strzelców wszech czasów reprezentacji Polski zajął siódmą pozycję, wyprzedzając o dwa gole Zbigniewa Bońka i tracąc jedną bramkę do Gerarda Cieślika.
Trzy dni później Polska rozegrała mecz z Grecją. Mecz zakończył się wynikiem 0:0. Mecz był również jubileuszem Artura Boruca, który rozegrał swój 60 mecz w barwach reprezentacji. Został zmieniony w 46 minucie przez Wojciecha Szczęsnego.
Po zremisowanym meczu z reprezentacją Grecji, biało-czerwoni byli jedyną reprezentacją w Europie niepokonaną od 15 miesięcy.
4 września 2015 "biało-czerwoni" rozegrali mecz z Niemcami. Mecz zakończył się wynikiem 3:1 dla Niemiec i był pierwszą porażką od 17 miesięcy. Gola dla Polski strzelił Robert Lewandowski.
Trzy dni później Polska wygrała z Gibraltarem 8:1. W meczu zadebiutował 19-letni Bartosz Kapustka i strzelił jedną z bramek. Bramki zdobyli też: Kamil Grosicki (2 gole), Robert Lewandowski (2 gole), Arkadiusz Milik (2 gole), Jakub Błaszczykowski (1 gol – karny). Przedostatni mecz w tych eliminacjach reprezentacja Polski zagrała ze Szkocją który zremisowała 2:2 tak jak w pierwszym meczu.Gole dla Polski strzelił Robert Lewandowski w 3 min. i w 90+4 minucie.
Ćwierćfinał Euro 2016.
Pierwszy mecz Polska rozegrała z Irlandią Północną. Mecz zakończył się zwycięstwem Polski 1:0.
Kolejny mecz Polska rozegrała z reprezentacją Niemiec. Spotkanie zakończyło się remisem 0:0.
Następnym spotkaniem był mecz z reprezentacją Ukrainy, która nie zdobyła punktu w żadnym spotkaniu. Spotkanie zakończyło się wynikiem 1:0 dla Polski.
W 1/8 finału "biało-czerwoni" zmierzyli się ze Szwajcarią. W regulaminowym czasie gry i po dogrywce był remis 1:1. Bramki strzelili Jakub Błaszczykowski oraz Xherdan Shaqiri. O awansie Polaków do najlepszej ósemki turnieju zadecydowała seria rzutów karnych. Dla reprezentacji Polski „jedenastki” wykonali Robert Lewandowski, Arkadiusz Milik, Kamil Glik, Jakub Błaszczykowski i Grzegorz Krychowiak. Dla Szwajcarów trafiali Stephan Lichtsteiner, Xherdan Shaqiri, Fabian Schär i Ricardo Rodriguez. Jedynym, który się pomylił, był Granit Xhaka – jego strzał w drugiej serii rzutów karnych był mocno niecelny.
W ćwierćfinale Polacy zmierzyli się z reprezentacją Portugalii. Polski napastnik Robert Lewandowski w starciu Euro 2016 z Portugalią zdobył gola w 1 minucie i 40 sekundzie spotkania. Była to druga najszybciej strzelona bramka w historii turniejów o mistrzostwo Europy. Mecz ćwierćfinałowy Euro 2016 Polska – Portugalia zakończył się remisem 1:1. Rzuty karne lepiej wykonywali piłkarze Fernando Santosa, którzy wygrali 5:3. "Biało-czerwoni" w końcowej klasyfikacji zajęli siódme miejsce za Włochami oraz Belgami, którzy również odpadli w 1/4 finału.
Kilkoro Polaków znalazło się w jedenastkach turnieju prezentowanych przez różne serwisy sportowe, jednak w oficjalnej skompletowanej przez UEFA nie znalazł się ani jeden.
Od 2016 – Eliminacje i Mistrzostwa Świata 2018.
7 lipca 2016 po sukcesie polskiej kadry PZPN przedłużył kontrakt z trenerem Adamem Nawałką na czas eliminacji do Mistrzostw Świata 2018. W eliminacjach biało-czerwoni zajęli pierwsze miejsce w grupie, wygrywając z Danią (3:2), Armenią (2:1 i 6:1), Rumunią (3:0 i 3:1), Kazachstanem (3:0) i Czarnogórą (2:1 i 4:2), remisując z Kazachstanem (2:2) i przegrywając z Danią (0:4). Najlepszym strzelcem kadry był Robert Lewandowski, który zdobył 16 bramek. Po awansie na Mundial w Rosji kontrakt trenera Adama Nawałki automatycznie został przedłużony do końca rozgrywek.
1 grudnia 2017 w Moskwie odbyło się losowanie grup Mistrzostw Świata 2018. Polacy ostatecznie znaleźli się w grupie H razem z Senegalem, Kolumbią, oraz Japonią. Po losowaniu, a przed mistrzostwami Polska rozegrała cztery mecze towarzyskie, wszystkie na własnym terenie. Ostatni mecz, na tydzień przed inauguracją mistrzostw (wygrana 4:0 z Litwą) rozbudził nadzieje, ale na mistrzostwach Polska zagrała znacznie słabiej niż w eliminacjach. W pierwszym meczu przegrała z Senegalem 1:2, przy czym bramkę Grzegorz Krychowiak strzelił dopiero w 86. minucie przy stanie 0:2. W drugim gładko przegrała z Kolumbią 0:3 i straciła szansę awansu, odpadła z mistrzostw jako pierwszy zespół z Europy. W trzecim meczu, grając „o honor”, wygrała 1:0 z Japonią po golu Jana Bednarka w 59 minucie, przy czym porażka w tym rozmiarze dawała Japonii awans, a przy stanie 1:0 dla Polski już ani jeden, ani drugi zespół nie wykazywał większej chęci gry, co zostało powszechnie dostrzeżone. Po nieudanych mistrzostwach krytykowany za ich przebieg trener Adam Nawałka złożył rezygnację. Ze znanych piłkarzy, karierę reprezentacyjną po mistrzostwach zakończył Łukasz Piszczek.
Jerzy Brzęczek.
Liga Narodów 2018 i Mistrzostwa Europy 2020.
12 lipca 2018 r. ogłoszono dość niespodziewanie, że nowym trenrem reprezentacji od sierpnia zostanie Jerzy Brzęczek, który jako trener miał za sobą tylko dwukrotne prowadzenie klubu w ekstraklasie, a w chwili powołania był trenerem Wisły Płock. Pod jego kierownictwem Polska zagrała w nowo utworzonych rozgrywkach Ligi Narodów UEFA, w której występowała w najwyższej dywizji A, w grupie z Włochami i Portugalią. Rozgrywki toczyły się od września do listopada 2018 r. i zakończyły się niepowodzeniem, Polska przegrała oba mecze u siebie (0:1 z Włochami i 2:3 z Portugalią), oba wyjazdowe zremisowała 1:1, zajęła ostatnie miejsce w grupie i spadła do dywizji B.
Dzięki korzystnym dla Polski wynikom innych grup Ligi Narodów, reprezentacja utrzymała się jednak (na ostatnim miejscu) w pierwszym koszyku losowania Mistrzostw Europy 2020, zatem była jedną z 10 rozstawionych drużyn. Trafiła do grupy G z Austrią, Izraelem, Słowenią, Macedonią Północną i Łotwą. Awans z grupy uzyskiwały dwie pierwsze drużyny. Eliminacje zaplanowano na okres od marca do listopada 2019 r., a baraże na marzec 2020 r. Polacy zwyciężyli w 8 meczach, zremisowali w Warszawie z Austrią 0:0 i przegrali na wyjeździe ze Słowenią 0:2. Zajęli pierwsze miejsce w grupie i tym samym zakwalifikowali się do Mistrzostw Europy w Piłce Nożnej 2020.
Znaczące mecze.
Debiut
Najwyższe zwycięstwo Polski
Najwyższa porażka Polski
Najlepszy rezultat podczas mistrzostw świata – 3. miejsce
Najlepszy rezultat podczas mistrzostw Europy – ćwierćfinał
Najlepszy rezultat podczas igrzysk olimpijskich – złoty medal
Pierwszy mecz w Polsce
Pierwsze zwycięstwo
Pierwszy gol dla Polski
Najszybszy gol dla Polski
Pierwsze zwycięstwo w Polsce
Pierwszy mecz eliminacyjny do mistrzostw świata
Pierwszy mecz na mistrzostwach świata
Pierwszy wygrany mecz na mistrzostwach świata
Pierwszy mecz eliminacyjny do mistrzostw Europy
Pierwszy mecz na mistrzostwach Europy
Pierwszy wygrany mecz na mistrzostwach Europy
Pierwszy mecz eliminacyjny do igrzysk olimpijskich
Pierwszy mecz na igrzyskach olimpijskich
Pierwszy wygrany mecz na igrzyskach olimpijskich
Ostatni mecz przed wojną
Pierwszy mecz po wojnie

</doc>
<doc id="3127741" url="https://pl.wikipedia.org/wiki?curid=3127741" title="Głębokie (powiat gryfiński)">
Głębokie (powiat gryfiński)

Głębokie – osada leśna w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój.
W latach 1975–1998 miejscowość należała administracyjnie do województwa szczecińskiego.

</doc>
<doc id="3127742" url="https://pl.wikipedia.org/wiki?curid=3127742" title="Lucjan Józef Kępiński">
Lucjan Józef Kępiński

Lucjan Józef Kępiński (ur. 9 marca 1892 w Dmeninie k. Radomska, zm. 14 czerwca 1979 w Łodzi) – uczestnik I wojny światowej, wojny polsko-bolszewickiej, dowódca batalionu „Łużki” Korpusu Ochrony Pogranicza, uczestnik kampanii wrześniowej.
Życiorys.
Lucjan Józef Kępiński urodził się 9 marca 1892 roku w Dmeninie k. Radomska, w rodzinie Bronisława, sędziego, i Marcjanny z Wójcików. Miał trzech braci i cztery siostry o imionach: Bolesław, Bronisław, Mieczysław, Helena, Janina, Zofia i Stefania. Mieczysław, był kapitanem Wojska Polskiego, pełniącym służbę w kwaterze głównej 1 Dywizji Pancernej. Jego braćmi stryjecznymi byli: pułkownik Józef Lucjan Kępiński i profesor Felicjan Kępiński.
Lucjan Kępiński ukończył Gimnazjum im. Bolesława Chrobrego w Piotrkowie Trybunalskim i studia nauczycielskie.
Powołany w 1913 r. do armii rosyjskiej, został skierowany w 1914 r. do Mikołajewskiej Szkoły Wojennej w Kijowie, którą ukończył w stopniu porucznika w 1915 r. W 9 Zaamurskim pogranicznym pułku piechoty (armia rosyjska) odznaczony Orderem św. Włodzimierza z mieczami i kokardą (nr 1113) oraz Krzyżem św. Jerzego 3. stopnia (nr 166139) za zasługi w boju pod Brzeżanami 18 czerwca 1917 r. Wstąpił do I Korpusu Polskiego gen. Józefa Dowbor-Muśnickiego, sformowanego z żołnierzy polskich w armii rosyjskiej w oparciu o 3 Dywizję Strzelców Polskich.
Jesienią 1918 r. zgłosił się do Wojska Polskiego. Rozkazem dowódcy 3 Dywizji Strzelców Polskich gen. Wacława Iwaszkiewicza w listopadzie 1918, skierowany do rozbrojenia Niemców w Skierniewicach.
Przyjęty formalnie 24 grudnia 1918 r. w szeregi Wojska Polskiego z byłego I Korpusu Polskiego z zatwierdzeniem posiadanego stopnia porucznika. Rozkazami Szefa Sztabu Generalnego skierowany z dniem 18.12. 1918 r. do Piotrkowa Trybunalskiego pod rozkazy pułkownika Jana Rządkowskiego formującego 26 pułk piechoty (piotrkowski). Kompania szturmowej, którą dowodził, po wyszkoleniu wyszła ze składu pułku z początkiem lutego i już więcej do pułku nie wróciła. W Wielkopolsce uczestniczył w tworzeniu przez Józefa Dowbor-Muśnickiego regularnych jednostek 4 Dywizji Strzelców Wielkopolskich, formowanych przez płk. Stanisława Wilhelma Skrzyńskiego. Pod dowództwem gen. Edwarda Rydza-Śmigłego, brał udział w ofensywie letniej 1919 r. Frontu Litewsko-Białoruskiego w walkach o wyzwolenie Inflant i ziemi po prawej stronie Dźwiny (Łotwa). Służył w 66 Kaszubskim pułku strzelców, którego szefostwo 24 października 1919 r. objął Józef Piłsudski.
W wojnie z bolszewikami w 1920 r. dowodził III batalionem 66 Kaszubskiego pułku piechoty im. Marszałka Józefa Piłsudskiego. Wspierał grupę mjr. Jaworskiego w obronie Kalenkowicz. Pod Bobrujkami uczestniczył w rozbiciu bolszewickiego 216 pułku piechoty im. Lenina. Ranny w walce na linii Bugu 5 sierpnia 1920 r. Gen. Broni Józef Haller w wykonaniu rozkazu Naczelnego Wodza nadał mu Krzyż Wojenny Virtuti Militari kl. V (Nr 265) „(…) za akcję pod Szumakami, gdzie porucznik Kępiński, dowiedziawszy się, iż połowa 10-tej Kompanji dostała się do niewoli, zebrał resztę tej Kompanji i mimo braku amunicji w walce na białą broń po zaciętej bitwie uwolnił z niewoli zebranych towarzyszów broni, pozostając mimo otrzymanej rany w szeregu. (…)”. W bitwie warszawskiej walczył pod komendą Naczelnego Wodza. Dowodził III baonem 66 pp w zaczepnym manewrze znad Wieprza (16 sierpnia 1920 r.) pod Okrzeją, Łysobykami. W gwałtownej utarczce pod Seroczynem (17 sierpnia 1920 r.) batalion zniósł oddział piechoty rosyjskiej, wziął do niewoli szefa oddziału wywiadowczego dywizji, wielu jeńców i liczny tabor. Po wkroczeniu do Wyszkowa, mimo skrajnego zmęczenia i entuzjastycznego powitania mieszkańców, rzucił się w pościg za bolszewikami, dopadł ich i po krótkiej wymianie strzałów oraz uderzeniu na bagnety rozbił wroga pod Pierzchałami. W morderczym szturmie Twierdzy Horodec dniach 14–24 września 1920 r. bez pomocy ciężkiej artylerii i niezbędnych do tego środków technicznych (nieustanne uderzenia i kontrataki, walka na kolby, bagnety, karabiny ręczne i maszynowe pod ostrzałem artylerii i kartaczy pociągów pancernych „Moskwa” i „Trockij”, wysadzanie mostów i unieszkodliwianie pancerek, okopywanie, forsowanie drutów i zasieków, okrążanie i wychodzenie z okrążenia) jako dowódca III batalionu i żołnierz odznaczył się męstwem i nieustępliwością w najcięższych i najkrwawszych walkach. Marszałek Józef Piłsudski na wniosek dowódcy pułku ppłk. Jarnuszkiewicza osobiście odznaczył go Krzyżem Walecznych (1246). 
Po zakończeniu wojny polsko-bolszewickiej dowodził stacjonującym w Grudziądzu batalionem III/66 pp. (kaszubskim) w składzie 16 Dywizji Piechoty (Pomorskiej) – dowódca gen. Kazimierz Ładoś. W sierpniu 1923 roku powierzono mu pełnienie obowiązków dowódcy batalionu sztabowego 64 pułku piechoty. W następnym miesiącu został przesunięty na stanowisko pełniącego obowiązki komendanta kadry batalionu zapasowego. W następnym roku został przesunięty na stanowisko komendanta składnicy wojennej. 3 maja 1926 roku awansował na majora ze starszeństwem z dniem 1 lipca 1925 roku i 68. lokatą w korpusie oficerów piechoty. W latach 1927–1929 był komendantem Rejonu Przysposobienia Wojskowego i Wychowania Fizycznego 16 DP. Na tym stanowisku propagował aktywność i sprawność fizyczną młodzieży oraz wspierał działalność Przysposobienia Wojskowego Kobiet. W lipcu 1929 roku został przeniesiony do 65 pułku piechoty na stanowisko dowódcy II batalionu detaszowanego w Gniewie. Był członkiem Związku Żołnierzy I Polskiego Korpusu Wschodniego. 
W marcu 1932 roku został przeniesiony do Korpusu Ochrony Pogranicza i wyznaczony na stanowisko dowódcy batalionu KOP „Łużki”. 
21 marca 1935 roku został przeniesiony z KOP do Powiatowej Komendy Uzupełnień Skierniewice celem odbycia praktyki poborowej z zachowaniem dotychczasowego dodatku służbowego. W 1937 roku został wyznaczony na stanowisko komendanta PKU Skierniewice. 1 września 1938 roku dowodzona przez niego jednostka została przemianowana na Komendę Rejonu Uzupełnień Kraków Powiat, a zajmowane przez niego stanowisko otrzymało nazwę „komendant rejonu uzupełnień”. W 1939 roku w dalszym ciągu pełnił służbę na tym stanowisku. 1 września 1939 roku był komendantem garnizonu Skierniewice. 
W planie mobilizacyjnym 1939 r. przewidziany na dowódcę 18 pułku piechoty w II rzucie. Ośrodkiem zapasowym mobilizowania pułku miał być Łowicz. Szybki rozwój wypadków i rozkaz d-cy OK Łódź z 3 września 1939 r. skierowały wojsko z placu Skierniewice (rezerwiści i pozostałości pułków 26 DP Skierniewickiej) przez Grójec na Garwolin. W nocy 6/7 września 1939 r. po walce i silnym bombardowaniu ppłk Lucjan Kępiński (ostatni z wojskowych) opuścił m. Skierniewice, udając się z wojskiem na Grójec. W walce z niemiecką 1 DPanc., ośrodek ten został rozproszony w rejonie Góry Kalwarii (wieś Drwalew) w dniach 8/9 września 1939 r. Ranny Lucjan Kępiński został wzięty do niewoli .
Przebywał w sześciu obozach jenieckich, w tym w trzech karnych: Oflag II A Prenzlau – Angermunde numer jeniecki: 1385/II A, Stalag XXI A Schildberg (Ostrzeszów – do 15.12.1940 r.), Oflag VIII B Silberberg (Srebrna Góra w Górach Sowich – do 20.03.1940 r.), Oflag X A Sandbostel k. Hanoweru (do 06.07.1941 r.), Oflag XII A Hadamar k. Limburga (od 06 07.1941 r.), Oflag VII A Murnau (najpóźniej od września 1942 r.). Należał do starszyzny i uczestniczył w konspiracji obozowej.
Lucjan Kępiński powrócił do Polski we wrześniu 1945 r. Wstąpił do Ludowego Wojska Polskiego. Od 19 października do 10 listopada 1945 roku był dowódcą 2 Oddziału Ochrony Pogranicza w Poznaniu. Do 1947 roku był szefem Wydziału Wojsk Ochrony Pogranicza Poznańskiego Okręgu Wojskowego, a następnie dowódcą 13 pułku piechoty. W latach 1947–1949 pełnił służbę w Akademii Sztabu Generalnego w Rembertowie na stanowisku starszego wykładowcy taktyki. W 1949 roku wraz z napływem do Polski oficerów sowieckich zmuszony został do opuszczenia szeregów wojska. Był nauczycielem w Łodzi.
Zmarł 14 czerwca 1979 roku w Łodzi. Pochowany został na Cmentarzu Wojskowym w Łodzi.
Pułkownik Lucjan Kępiński był żonaty z Marią Konstancją z Białostockich h. Jastrzębiec (1900–1982), z którą miał syna Jerzego Zbigniewa (1919–2001) oraz córki Halinę (ur. 1923) i Danutę Aleksandrę (ur. 1928).
Jerzy Kępiński był kapitanem Armii Krajowej, odznaczonym Orderem Virtuti Militari z nadania prezydenta RP w Londynie, dwukrotnie Krzyżem Walecznych, Złotym Krzyżem Zasługi i Krzyżem Partyzanckim.
Halina Kępińska-Bazylewicz ps. „Kora” – doktor nauk medycznych, podpułkownik Armii Krajowej, odznaczona Krzyżem Walecznych, Złotym Krzyżem Zasługi i Krzyżem Partyzanckim.
Linki zewnętrzne.
 

</doc>
<doc id="3127743" url="https://pl.wikipedia.org/wiki?curid=3127743" title="Historia występów reprezentacji Polski w piłce nożnej mężczyzn w rozgrywkach międzynarodowych">
Historia występów reprezentacji Polski w piłce nożnej mężczyzn w rozgrywkach międzynarodowych

Historia występów reprezentacji Polski w piłce nożnej w rozgrywkach międzynarodowych – występy reprezentacji w rozgrywkach międzynarodowych.

</doc>
<doc id="3127746" url="https://pl.wikipedia.org/wiki?curid=3127746" title="Twoim jest serce me">
Twoim jest serce me

Twoim jest serce me (W hołdzie Richardowi Tauberowi) (edycja polska), Heart's Delight: The Songs of Richard Tauber (edycja międzynarodowa), Mein ganzes Herz: Richard Taubers grosse Erfolge (edycja niemiecka) – album polskiego tenora Piotra Beczały nagrany razem z Royal Philharmonic Orchestra pod dyrekcją Łukasza Borowicza. Płyta została wydana w 2013 roku przez Deutsche Grammophon / Universal Music Polska. To recital Beczały w hołdzie austriackiemu śpiewakowi Richardowi Tauberowi, z najpopularniejszymi melodiami z wiedeńskich operetek Franza Lehára, Imre Kálmána, Roberta Stolza i Johanna Straussa II. 4 września 2013 album osiągnął status złotej płyty. Płyta otrzymała nominację do nagrody Fryderyk 2014 w kategorii muzyki poważnej "Najlepszy Album Polski Za Granicą".

</doc>
<doc id="3127750" url="https://pl.wikipedia.org/wiki?curid=3127750" title="Max Martini">
Max Martini

Max Martini, właśc. Maximilian Carlo Martini (ur. 11 grudnia 1969 w Woodstock) – amerykański aktor filmowy, teatralny i telewizyjny, reżyser, scenarzysta i producent filmowy. Jest nie tylko obywatelem Stanów Zjednoczonych, ale także Kanady i Włoch.
Życiorys.
Urodził się w Woodstock, w stanie Nowy Jork jako syn Patricii (z domu Dunne), prywatnej detektyw i oficera ds. zwolnień warunkowych, i Raffaelle’a Martiniego Pandozy, urodzonego w Rzymie rzeźbiarza i reformatora. Wychowywał się z bratem Christopherem i siostrą Michelle. Jego ojczym, Stuart Margolin, był reżyserem i aktorem. Gdy był dzieckiem, jego rodzina często się przemieszczała. Uczęszczał do Santa Monica High School, St. Michaels University School w Victorii (1981–1982), w Kanadzie. Studiował aktorstwo w Neighborhood Playhouse School of the Theatre i Michael Howard Studios. Zapisał się do School of Visual Arts na Manhattanie i uzyskał dyplom z rzeźby i malarstwa.
Po studiach zaczął pracować nad filmami i projektami telewizyjnymi, a także w teatrze. Jedną z pierwszych ważnych ról był kapral Fred Henderson w filmie "Szeregowiec Ryan" ("Saving Private Ryan", 1998) z Tomem Hanksem i Mattem Damonem.
Współzałożył Theatre North Collaborative w Nowym Jorku (zespół teatralny aktorów amerykańskich i kanadyjskich, którzy zajmują się wyłącznie produkcją nowych dzieł z Ameryki i Kanady). Napisał także scenariusz do filmu "Desert Son" (1999), który współreżyserował ze swoim młodszym bratem Christopherem Martini. Jego siostra Michelle Martini wykonała projekty kostiumów do filmu.
W 1997 ożenił się z Kim Restell, mają dwoje dzieci.

</doc>
<doc id="3127754" url="https://pl.wikipedia.org/wiki?curid=3127754" title="Andrzej Zbyszewski">
Andrzej Zbyszewski

Andrzej Marian Kazimierz Zbyszewski (ur. 10 kwietnia 1914 w Krakowie, zm. 28 lipca 1994 w Warszawie) – pułkownik Wojska Polskiego, publicysta wojskowy, pisarz.
Życiorys.
Syn Włodzimierza i Kazimiery z domu Stamirowskiej. Po I wojnie światowej przyjechał z rodziną do Przecławia, a następnie przeprowadził się do Borowej. Ukończył Państwowe Gimnazjum im. Stanisława Konarskiego w Mielcu, maturę zdał w 1932. W okresie szkolnym był sekretarzem i drużynowym II Drużyny Harcerzy im. ks. Józefa Poniatowskiego. W 1932 rozpoczął studia matematyczne na UJ w Krakowie. Nadal działał w harcerstwie, w 1933 został mianowany przybocznym Komendanta Chorągwi Krakowskiej. We wrześniu 1934 zgłosił się do odbycia jednorocznej ochotniczej służby wojskowej. Przez pierwszych dziesięć miesięcy uczył się w Szkole Podchorążych Rezerwy Artylerii we Włodzimierzu Wołyńskim, a następnie odbył dwumiesieczną praktykę w jednostce artylerii. W tym czasie mieszkał w Borowej. W 1935 został przyjęty do Szkoły Podchorążych Artylerii w Toruniu. Na stopień podporucznika został mianowany ze starszeństwem z 1 października 1937 i 9. lokatą w korpusie oficerów artylerii. W marcu 1939 pełnił służbę w 2 Pułku Artylerii Lekkiej Legionów w Kielcach na stanowisku dowódcy plutonu 3. baterii. 
W przededniu II wojny światowej oficer (dowódca 9 baterii) 55 pułku artylerii lekkiej. W kampanii wrześniowej 1939 brał udział w bitwie pod Kockiem jako oficer ogniowy i zwiadowczy w Samodzielnej Grupie Operacyjnej „Polesie” (był dwukrotnie ranny). Po kapitulacji był jeńcem Oflagu II C Woldenberg (nr obozowy 1854/II B). Podczas ewakuacji obozu 24 stycznia 1945 uciekł i przedostał się do Krakowa. 
W kwietniu 1945 wstąpił do Ludowego Wojska Polskiego. Pełnił szereg funkcji sztabowych, w szkolnictwie wojskowym, w tym w Centralnej Szkole Oficerów Polityczno-Wychowawczych i Akademii Sztabu Generalnego WP. Służył również w Gabinecie Ministra Obrony Narodowej marszałka Polski Mariana Spychalskiego, a następnie na stanowisku szefa Gabinetu Wojskowego przewodniczącego Rady Państwa PRL. Przez wiele lat był pracownikiem redakcji gazety codziennej LWP "Żołnierz Wolności" oraz publicystą miesięcznika kadry zawodowej LWP "Wojsko Ludowe".
W 1966 opublikował wspomnienia ze służby w artylerii przed II wojną światową oraz walk we wrześniu 1939 "Odwroty", która doczekała się 5 wznowień nakładem wydawnictwa MON.
Był członkiem PZPR, działaczem środowisk kombatanckich oraz byłych żołnierzy zawodowych, członkiem Rady Naczelnej ZBoWiD, członkiem Głównej Komisji Historycznej oraz Komisji Odznaczeniowej Zarządu Głównego ZBoWiD. Wieloletni działacz Towarzystwa Przyjaźni Polsko-Radzieckiej, m.in. członek Komisji Braterstwa Broni Zarządu Głównego TPPR. W latach 1988–1990 był członkiem Rady Ochrony Pamięci Walk i Męczeństwa.
W maju 1985 rozkazem Nr 26/MON został wyróżniony wpisem do Honorowej Księgi Czynów Żołnierskich.
Był żonaty z Wandą Zbyszewską z domu Świetlik (1930-2012). Pochowany na Cmentarzu Wojskowym na Powązkach w Warszawie (kwatera G-2-56).

</doc>
<doc id="3127755" url="https://pl.wikipedia.org/wiki?curid=3127755" title="Flaga powiatu augustowskiego">
Flaga powiatu augustowskiego



</doc>
<doc id="3127756" url="https://pl.wikipedia.org/wiki?curid=3127756" title="Yamaha XVS 1300A Midnight Star">
Yamaha XVS 1300A Midnight Star



</doc>
<doc id="3127758" url="https://pl.wikipedia.org/wiki?curid=3127758" title="Igors Kazanow">
Igors Kazanow



</doc>
<doc id="3127759" url="https://pl.wikipedia.org/wiki?curid=3127759" title="Igors Kazanov">
Igors Kazanov



</doc>
<doc id="3127762" url="https://pl.wikipedia.org/wiki?curid=3127762" title="Święty Benild">
Święty Benild



</doc>
<doc id="3127763" url="https://pl.wikipedia.org/wiki?curid=3127763" title="Św. Benild">
Św. Benild



</doc>
<doc id="3127765" url="https://pl.wikipedia.org/wiki?curid=3127765" title="Święty Benwenut">
Święty Benwenut



</doc>
<doc id="3127766" url="https://pl.wikipedia.org/wiki?curid=3127766" title="Św. Benwenut">
Św. Benwenut



</doc>
<doc id="3127767" url="https://pl.wikipedia.org/wiki?curid=3127767" title="Puchar Świata w skokach narciarskich 2012/2013 – Wisła">
Puchar Świata w skokach narciarskich 2012/2013 – Wisła

Szóste zawody Pucharu Świata w skokach narciarskich w sezonie 2012/2013 odbyły się w Wiśle na Malince. Były to pierwsze w historii zawody Pucharu Świata rozegrane na tym obiekcie. Kwalifikacje do konkursu indywidualnego zostały rozegrane 8 stycznia, a konkurs indywidualny 9 stycznia.

</doc>
<doc id="3127770" url="https://pl.wikipedia.org/wiki?curid=3127770" title="Roy Thinnes">
Roy Thinnes

Roy Thinnes (ur. 6 kwietnia 1938 w Chicago w stanie Illinois) – amerykański aktor telewizyjny i filmowy.

</doc>
<doc id="3127772" url="https://pl.wikipedia.org/wiki?curid=3127772" title="Leopold (książę Anhalt-Köthen)">
Leopold (książę Anhalt-Köthen)

Leopold (ur. 29 listopada 1694 w Köthen, zm. 19 listopada 1728 tamże) – książę Anhalt-Köthen z dynastii askańskiej (jego władztwo było częścią Świętego Cesarstwa Rzymskiego Narodu Niemieckiego).
Był synem księcia Anhalt-Köthen Emanuela Lebrechta i jego żony księżnej Gizeli Agnieszki. Karol Jerzy Lebrecht na tron wstąpił po śmierci ojca 30 maja 1704. Do 1715 regencję w jego imieniu sprawowała matka. W latach 1717-1723 kapelmistrzem na dworze księcia Leopolda był Johann Sebastian Bach.
11 grudnia 1721 w Bernburgu poślubił księżniczkę Anhalt-Bernburg Fryderykę Henriettę. Para miała jedną córkę:
Jego drugą żoną była księżniczka Nassau-Siegen Szarlotta Fryderyka. Ich ślub odbył się 28 listopada 1780 w Rodzie. Para miała dwoje dzieci:
Po śmierci księcia Leopolda jego następcą został młodszy brat August Ludwik.

</doc>
<doc id="3127773" url="https://pl.wikipedia.org/wiki?curid=3127773" title="Supergromady w Rybach-Wielorybie">
Supergromady w Rybach-Wielorybie

Supergromady w Rybach-Wielorybie – zespół supergromad lub struktura typu włókno, 
który dawniej był uważany, że zawiera Supergromadę Lokalną (w skład której wchodzi Grupa Lokalna Galaktyk zawierająca Drogę Mleczną). Aktualnie uważa się za oddzielną grupę w stosunku do supergromady Laniakea.
Jest to jedna z największych znanych wielkoskalowych struktur Wszechświata – jej wielkość szacuje się na około 1 mld × 150 mln lat świetlnych. Większa jest tylko Wielka Ściana Sloan (1,37 mld ly), Huge-LQG (4 mld ly) i Wielka Ściana w Herkulesie-Koronie Północnej (10 mld ly).
Składa się z około 60 gromad galaktyk, a całkowita masa wynosi około 1018 mas Słońca; w porównaniu masa Supergromady Lokalnej, zaliczanej wcześniej do tej gromady, stanowi około 0,1% jej masy (1015 mas Słońca).
Zespół supergromad został odkryty przez astronoma R.B. Tully’ego z Uniwersytetu Hawajskiego w 1987 roku.

</doc>
<doc id="3127778" url="https://pl.wikipedia.org/wiki?curid=3127778" title="La fabulosa guitarra de Paco de Lucía">
La fabulosa guitarra de Paco de Lucía

La fabulosa guitarra de Paco de Lucía (Fantastyczna gitara Paco de Lucíi) – pierwsza solowa płyta studyjna w wykonaniu Paco de Lucíi.
Tytuły utworów zebranych na ten album ukazują Paco przywiązanie do jego Ojczyzny. Muzyka zawarta na płycie przemierza przez fundamentalne dla nurtu Flamenco tereny Półwyspu Iberyjskiego: "Triana", "Cádiz", "Punta Umbría", "Jerez", "La Unión", "La Caleta" i "El Tajo". Artysta nagrał krążek, gdy miał jedynie 19 lat, używając wtedy już technik gry na gitarze flamenco (pogłos, echo, itp.).
Personel.
Paco de Lucía – gitara flamenco
Mario Escudero Valero Jiménez Valverde – kompozytor
José Luis Torregrosa – kompozytor

</doc>
<doc id="3127784" url="https://pl.wikipedia.org/wiki?curid=3127784" title="Ímpetu">
Ímpetu

Ímpetu (pol. Pęd) – kompozycja na gitarę flamenco, tzw. bulerías (szybki rytm flamenco). Utwór został skomponowany przez Mario Escudero. "Ímpetu" ukazało się na płycie "La fabulosa guitarra de Paco de Lucía" autorstwa Paco de Lucíi (1967).
Covery.
W 2004 roku Gerardo Núñez nagrał album "Andando el tiempo", na którym znalazł się utwór "Ímpetu", zamykający płytę.

</doc>
<doc id="3127797" url="https://pl.wikipedia.org/wiki?curid=3127797" title="Roszpunka (film 2009)">
Roszpunka (film 2009)

Roszpunka (niem. "Rapunzel") – niemiecki film familijny z 2009 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni braci Grimm pt. "Roszpunka".
Treść.
Roszpunka to piękna dziewczyna, która jako dziecko została uwieziona przez złą czarownicę w wieży bez schodów i drzwi. Jedynie wiedźma może dostać się do Roszpunki, wspinając się po jej długich włosach. Pewnego dnia pod więzienie Roszpunki trafia przypadkowo książę.

</doc>
<doc id="3127798" url="https://pl.wikipedia.org/wiki?curid=3127798" title="Exidiopsis">
Exidiopsis

Exidiopsis (Bref.) Möller (łojówka) – rodzaj grzybów z rodziny uszakowatych ("Auriculariaceae"). 
Charakterystyka.
Grzyby o płasko rozpostartym owocniku i miąższu o konsystencji woskowatej lub galaretowatej. Saprotrofy.
Systematyka i nazewnictwo.
Pozycja w klasyfikacji według Index Fungorum: "Auriculariaceae, Auriculariales, Auriculariomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 1977 r. Synonim naukowy: "Exidia" subgen. "Exidiopsis" Bref. 

</doc>
<doc id="3127799" url="https://pl.wikipedia.org/wiki?curid=3127799" title="Katya Crema">
Katya Crema

Katya Crema (ur. 2 sierpnia 1988 w Melbourne) – australijska narciarka dowolna, specjalizująca się w skicrossie, która starty w Pucharze Świata rozpoczęła w 2008 r. Występowała także w zawodach FIS Race, Pucharu Australijsko-nowozelandzkiego oraz Pucharu Europy. Była uczestniczką ogrzysk olimpijskich w Vancouver w 2010 r. oraz igrzysk w Soczi cztery lata później.

</doc>
<doc id="3127800" url="https://pl.wikipedia.org/wiki?curid=3127800" title="Łojówka">
Łojówka



</doc>
<doc id="3127801" url="https://pl.wikipedia.org/wiki?curid=3127801" title="Siemion Sidorczuk">
Siemion Sidorczuk

Siemion Julianowicz Sidorczuk, ros. Семён Юлианович Сидорчук (ur. 14 września 1882 w Kobryniu, zm. wiosną 1932 w Polsce) - rosyjski architekt
W 1900 ukończył szkołę realną w Wilnie, zaś w 1907 Instytut Inżynierski w Sankt Petersburgu. Od 1909 pracował jako zastępca architekta, a następnie technik budowlany i drogowy w zarządzie pałacowym w Carskim Siole, gdzie zaprojektował wiele budynków. W 1913 objął obowiązki laboranta w petersburskim instytucie inżynierskim. W 1914 został jednocześnie technikiem 1 carskosielskiej wojskowej komisji budowlanej. Od 1915 nadzorował kanalizację Carskiego Sioła. W poł. 1917 został zmobilizowany do armii rosyjskiej, ale nie trafił na front. Skierowano go do Woroneża, gdzie w charakterze inżyniera wojskowego zaprojektował fabrykę materiałów wybuchowych. W 1918 wyjechał do Kijowa, gdzie został inżynierem specjalistą 5 klasy w oddziale techniki sanitarnej ukraińskiego ministerstwa zdrowia publicznego. Jesienią 1919 powrócił w rodzinne strony. Na początku 1920 otrzymał pracę w starostwie kobryńskim jako inżynier okręgowy. Podczas ofensywy wojsk bolszewickich na Warszawę wstąpił do Wojska Polskiego. Służył w pododdziale drogowo-mostowym, a następnie 1 grupie inżynieryjnej 4 Armii. Od pocz. stycznia 1921 pełnił funkcję architekta rejonowego w Brześciu nad Bugiem. W 1923 został starszym referentem w Poleskiej Dyrekcji Okręgowej Robót Publicznych (m.in. opracował regulację miasteczek Domaczewo i Szereszów). W listopadzie 1925 objął funkcję architekta miejskiego w Brześciu nad Bugiem. Zaprojektował wiele publicznych i prywatnych budynków. W lutym 1928 został zmuszony do rezygnacji z tego stanowiska. W kolejnych latach pracował jako miejski architekt w Równem, a potem Kowlu.

</doc>
<doc id="3127802" url="https://pl.wikipedia.org/wiki?curid=3127802" title="Głodowo (powiat wejherowski)">
Głodowo (powiat wejherowski)

Głodowo – osada w Polsce położona w województwie pomorskim, w powiecie wejherowskim, w gminie Szemud.
W latach 1975–1998 miejscowość administracyjnie należała do województwa gdańskiego.

</doc>
<doc id="3127803" url="https://pl.wikipedia.org/wiki?curid=3127803" title="Julija Liwinska">
Julija Liwinska

Julija Anatoljewna Liwinska (ros. Юлия Анатольевна Ливинская; ur. 31 lipca 1990 w Triochgornym) – rosyjska narciarka dowolna, specjalizująca się w skicrossie, która starty w Pucharze Świata rozpoczęła w 2009 r. Występowała także w zawodach FIS Race, Pucharu Australijsko-nowozelandzkiego, Pucharu Północnoamerykańskiego, Pucharu Południowoamerykańskiego oraz Pucharu Europy. Była uczestniczką igrzysk olimpijskich w Vancouver w 2010 roku oraz rozgrywanych cztery lata później igrzysk w Soczi.

</doc>
<doc id="3127804" url="https://pl.wikipedia.org/wiki?curid=3127804" title="Kogutek Kosmołowski">
Kogutek Kosmołowski



</doc>
<doc id="3127806" url="https://pl.wikipedia.org/wiki?curid=3127806" title="Głuche (województwo zachodniopomorskie)">
Głuche (województwo zachodniopomorskie)

Głuche – osada w Polsce położona w województwie zachodniopomorskim, w powiecie sławieńskim, w gminie Sławno.
W latach 1975–1998 miejscowość administracyjnie należała do województwa słupskiego.

</doc>
<doc id="3127808" url="https://pl.wikipedia.org/wiki?curid=3127808" title="Muzeum Paleontologiczne w Lisowicach">
Muzeum Paleontologiczne w Lisowicach

Muzeum Paleontologiczne w Lisowicach – muzeum położone we wsi Lisowice (powiat lubliniecki). Placówka powstała przy współudziale: Gminy Pawonków, Instytutu Paleobiologii PAN w Warszawie, Stowarzyszenia Rozwoju Sołectwa Lisowice oraz Sołectwa Lisowice. 
Muzeum powstało w 2008 roku w związku z odkryciem w latach 2006-2007 na terenie miejscowej cegielni skamieniałości dinozaurów: archozaura z gatunku „smok wawelski”, przedstawiciela dicynodontów, dinozauromorfa, pterozaura oraz rauizucha. Ponadto odkryto tu szczątki kopalnej fauny (ryby, owady, skorupiaki) oraz roślin. Eksponaty te stanowią kolekcję, prezentowaną w muzeum.&lt;br&gt;
W 2012 roku muzeum wzbogaciło się o pierwszą na świecie rekonstrukcje szkieletu „smoka wawelskiego”, wykonaną przez plastyczkę Martę Szubert.
Muzeum jest obiektem czynnym w sezonie letnim (maj-październik) od wtorku do piątku oraz w niedziele. W pozostałym okresie muzeum czynne jest po uprzednim uzgodnieniu.

</doc>
<doc id="3127809" url="https://pl.wikipedia.org/wiki?curid=3127809" title="Golica (powiat pucki)">
Golica (powiat pucki)

Golica – osada w Polsce położona w województwie pomorskim, w powiecie puckim, w gminie Puck.
W latach 1975–1998 miejscowość położona była w województwie gdańskim.

</doc>
<doc id="3127810" url="https://pl.wikipedia.org/wiki?curid=3127810" title="Lázaro Betancourt">
Lázaro Betancourt



</doc>
<doc id="3127811" url="https://pl.wikipedia.org/wiki?curid=3127811" title="Lázaro Betancourt (trójskoczek)">
Lázaro Betancourt (trójskoczek)

Lázaro Betancourt (ur. 18 marca 1963) – kubański lekkoatleta specjalizujący się w trójskoku. 

</doc>
<doc id="3127812" url="https://pl.wikipedia.org/wiki?curid=3127812" title="Fibroporiaceae">
Fibroporiaceae

Fibroporiaceae Audet – rodzina grzybów z rzędu żagwiowców ("Polyporales"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Fibroporiaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Według "Dictionary of the Fungi" jest to takson monotypowy z jednym tylko rodzajem:

</doc>
<doc id="3127813" url="https://pl.wikipedia.org/wiki?curid=3127813" title="Andrea Zemanová">
Andrea Zemanová

Andrea Zemanová (ur. 17 stycznia 1993 we Vrchlabí) – czeska narciarka dowolna, specjalizująca się w skicrossie. W 2014 roku wystartowała na igrzyskach olimpijskich w Soczi, gdzie zajęła 21. miejsce. Była też między innymi czternasta na mistrzostwach świata w Kreischbergu w 2015 roku. Najlepsze wyniki w Pucharze Świata, osiągnęła w sezonie 2014/2015, kiedy to zajęła 41. miejsce w klasyfikacji generalnej, a w klasyfikacji skicrossu była jedenasta.

</doc>
<doc id="3127815" url="https://pl.wikipedia.org/wiki?curid=3127815" title="Goławice (osada leśna)">
Goławice (osada leśna)

Goławice – osada leśna w Polsce położona w województwie mazowieckim, w powiecie nowodworskim, w gminie Pomiechówek.
W latach 1975–1998 miejscowość administracyjnie należała do województwa warszawskiego.

</doc>
<doc id="3127816" url="https://pl.wikipedia.org/wiki?curid=3127816" title="Fibulomyces">
Fibulomyces

Fibulomyces Jülich (spinkowiec) – rodzaj grzybów z rodziny błonkowatych ("Atheliaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Atheliaceae, Atheliales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 2003 r.

</doc>
<doc id="3127817" url="https://pl.wikipedia.org/wiki?curid=3127817" title="Spinkowiec">
Spinkowiec



</doc>
<doc id="3127818" url="https://pl.wikipedia.org/wiki?curid=3127818" title="Lázaro Betancourt (płotkarz)">
Lázaro Betancourt (płotkarz)

Lázaro Arístides Betancourt Mella (ur. 30 lipca 1936 w Matanzas) – kubański lekkoatleta specjalizujący się w krótkich biegach płotkarskich, uczestnik letnich igrzysk olimpijskich w Tokio (1964).

</doc>
<doc id="3127819" url="https://pl.wikipedia.org/wiki?curid=3127819" title="Anastasija Czircowa">
Anastasija Czircowa

Anastasija Stanisławowna Czircowa (ros. Анастасия Станиславовна Чирцова; ur. 17 lutego 1990 w Kungurze) – rosyjska narciarka dowolna, specjalizująca się w skicrossie.
W zawodach Pucharu Świata zadebiutowała 17 grudnia 2011 roku w Innichen, gdzie zajęła 35. miejsce. Pierwsze punkty wywalczyła dzień później w tej samej miejscowości, zajmując 23. miejsce. W sezonie 2020/2021 zajęła 13. miejsce w klasyfikacji skicrossu.
Podczas igrzysk olimpijskich w Soczi w 2014 roku zajęła 26. miejsce. Na rozgrywanych cztery lata później igrzyskach w Pjongczangu była szesnasta. Brała także udział w igrzyskach olimpijskich w Pekinie w 2022 roku, zajmując 15. pozycję. Była też między innymi siódma na mistrzostwach świata w Idre Fjäll w 2021 roku.
Osiągnięcia.
Puchar Świata.
Pozycje w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="3127821" url="https://pl.wikipedia.org/wiki?curid=3127821" title="Lazaro Betancourt">
Lazaro Betancourt



</doc>
<doc id="3127822" url="https://pl.wikipedia.org/wiki?curid=3127822" title="Henry B. Walthall">
Henry B. Walthall

Henry B. Walthall (ur. 16 marca 1878 w Shelby City, Alabama, zm. 17 czerwca 1936 w Monrovii, Kalifornia) – amerykański aktor filmowy.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3127823" url="https://pl.wikipedia.org/wiki?curid=3127823" title="Christina Staudinger">
Christina Staudinger

Christina Staudinger (ur. 23 lutego 1987) – austriacka narciarka dowolna, specjalizująca się w skicrossie, która starty w Pucharze Świata rozpoczęła w 2012 r. Występowała także w zawodach FIS Race oraz Pucharu Europy. Była ona uczestniczką Zimowych Igrzysk Olimpijskich w Soczi, w 2014 r.

</doc>
<doc id="3127824" url="https://pl.wikipedia.org/wiki?curid=3127824" title="Esther Wojcicki">
Esther Wojcicki

Esther Wojcicki z domu Hochman (ur. 1941 w Nowym Jorku) – amerykańska dziennikarka i nauczycielka.
Życiorys.
Urodziła się w Nowym Jorku jako córka Philipa i Rebekki Hochmanów, żydowskich imigrantów z Rosji. Po jej narodzinach rodzina przeniosła się do Kalifornii. Zdobyła licencjat z politologii i języka angielskiego na Uniwersytecie Kalifornijskim w Berkeley, a tytuł magistra w Wyższej Szkole Dziennikarstwa w Berkeley. Oprócz tego ukończyła język francuski i historię Francji na Sorbonie oraz technologię w Stanowym Uniwersytecie San Jose.
Od 1984 jest nauczycielką w szkole średniej w Palo Alto, gdzie uczy dziennikarstwa i języka angielskiego. Jako dziennikarka pracuje m.in. w "The Huffington Post".
Wojcicki została uznana za nauczycielkę roku 1990 Północnej Kalifornii, a w 2002 California Commission on Teacher Credentialing uznała ją za nauczycielkę roku Kalifornii.
Jest żoną profesora fizyki Stanleya Wojcickiego, z którym ma troje dzieci: Susan Wojcicki, prezes YouTube, Anne Wojcicki, biologa oraz dziennikarkę Janet Wojcicki.

</doc>
<doc id="3127825" url="https://pl.wikipedia.org/wiki?curid=3127825" title="Filobasidium">
Filobasidium

Filobasidium L.S. Olive (nitkopodstawkowiec) – rodzaj grzybów z rodziny nitkopodstawkowcowatych ("Filobasidiaceae"). Znane są dwa gatunki, w Polsce występuje jeden. 
Systematyka i nazewnictwo.
Pozycja w klasyfikacji według Index Fungorum: "Filobasidiaceae, Filobasidiales, Incertae sedis, Tremellomycetes, Agaricomycotina, Basidiomycota, Fungi".
Polską nazwę zaproponował Władysław Wojewoda w 2003 r.

</doc>
<doc id="3127826" url="https://pl.wikipedia.org/wiki?curid=3127826" title="Lázaro Balcindes">
Lázaro Balcindes

Lázaro Balcindes (ur. 8 lutego 1963) – kubański lekkoatleta specjalizujący się w trójskoku. 

</doc>
<doc id="3127828" url="https://pl.wikipedia.org/wiki?curid=3127828" title="Lazaro Balcindes">
Lazaro Balcindes



</doc>
<doc id="3127830" url="https://pl.wikipedia.org/wiki?curid=3127830" title="Nitkopodstawkowiec">
Nitkopodstawkowiec



</doc>
<doc id="3127832" url="https://pl.wikipedia.org/wiki?curid=3127832" title="Pavlína Danková">
Pavlína Danková

Pavlína Danková (ur. 24 października 1963 w Czeskim Cieszynie) – czeska osobowość telewizyjna, a także pisarka dramatyczna.
Życiorys.
Wykształcenie.
Pochodzi z Hawierzowa, gdzie chodziła do szkoły podstawowej, a potem ukończyła gimnazjum i uczęszczała do średniej szkoły muzycznej imienia Jaroslava Ježeka. W 2007 rozpoczęła studia na uniwersytecie imienia Jana Komenskiego, który ukończyła z dyplomem magistra.
Kariera.
Pracowała w Czeskiej Telewizji. W latach 1998–2011 była zatrudniona w stacji TV Nova. Po odejściu z telewizji została rzecznikiem prasowym szpitala na Motolu.
Życie prywatne.
Jest rozwódką, ma syna Tomasza. W latach 2009–2011 jej partnerem był czeski polityk, członek Obywatelskiej Partii Demokratycznej. W wieku 48 lat musiała zmierzyć się z nowotworem piersi i od tej pory kontynuuje leczenie.

</doc>
<doc id="3127833" url="https://pl.wikipedia.org/wiki?curid=3127833" title="Sami Kennedy-Sim">
Sami Kennedy-Sim

Samantha "Sami" Kennedy-Sim (ur. 26 maja 1988 w Mona Vale) – australijska narciarka dowolna, specjalizująca się w skicrossie. W 2014 roku wystąpiła na igrzyskach olimpijskich w Soczi, gdzie zajęła 28. miejsce w skicrossie. Podczas igrzysk w Pjongczangu w 2018 roku uplasowała się na ósmej pozycji. Była też między innymi dwunasta na mistrzostwach świata w Kreischbergu w 2015 roku i rozgrywanych dwa lata później mistrzostwach świata w Sierra Nevada. W zawodach Pucharu Świata pierwsze podium wywalczyła 11 lutego 2017 roku w Idre, gdzie zajęła drugie miejsce. Rozdzieliła tam Szwedkę Sandrę Näslund i Katrin Ofner z Austrii. Najlepsze wyniki w osiągnęła w sezonie 2011/2012, kiedy to zajęła 37. miejsce w klasyfikacji generalnej, a w klasyfikacji skicrossu była jedenasta.
Jej mężem jest australijski biegacz narciarski, Ben Sim.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="3127834" url="https://pl.wikipedia.org/wiki?curid=3127834" title="Pavlina Dankova">
Pavlina Dankova



</doc>
<doc id="3127837" url="https://pl.wikipedia.org/wiki?curid=3127837" title="Francisco Orlich Bolmarcich">
Francisco Orlich Bolmarcich

Francisco José Orlich Bolmarcich (ur. 10 marca 1907 w San Ramón w Alajueli, zm. 29 października 1969 w San Jose) – kostarykański polityk socjaldemokratyczny i posiadacz ziemski (plantator kawowy), działacz Partii Wyzwolenia Narodowego.
Jako zwolennik i jeden z bliższych przyjaciół Jose Figueresa Ferrera wspomógł go w jego rewolucji antyrządowej w 1948, dowodząc siłami powstańczymi, a następnie wchodził w skład jego rządów - od 1948 do 1949 oraz od 1953 do 1956 sprawował urząd ministra robót publicznych. W 1958 wystartował w wyborach prezydenckich, lecz pokonał go Mario Echandi Jimenez. Ostatecznie funkcję tę sprawował od 8 maja 1962 do 8 maja 1966.

</doc>
<doc id="3127839" url="https://pl.wikipedia.org/wiki?curid=3127839" title="Paul Emordi">
Paul Emordi

Paul Azuka Emordi (ur. 25 grudnia 1965) – nigeryjski lekkoatleta specjalizujący się w skoku w dal oraz trójskoku, uczestnik letnich igrzysk olimpijskich w Los Angeles (1984)

</doc>
<doc id="3127841" url="https://pl.wikipedia.org/wiki?curid=3127841" title="Andrij Parubij">
Andrij Parubij

Andrij Wołodymyrowycz Parubij, ukr. Андрій Володимирович Парубій (ur. 31 stycznia 1971 w Czerwonogrodzie) – ukraiński działacz polityczny i samorządowy, deputowany do Rady Najwyższej Ukrainy, a w latach 2016–2019 jej przewodniczący, komendant Euromajdanu i koordynator Samoobrony Majdanu.
Życiorys.
Od 1988 zaangażowany w działalność antysowiecką, w 1989 został aresztowany za organizację nielegalnego wiecu. W 1991 wszedł w skład rady regionalnej obwodu lwowskiego. W tym samym roku wraz z Ołehem Tiahnybokiem współtworzył Socjal-Narodową Partię Ukrainy (później przemianowaną na Ogólnoukraińskie Zjednoczenie „Swoboda”).
W 1994 ukończył historię na Lwowskim Uniwersytecie Narodowym im. Iwana Franki, odbył aspiranturę w katedrze nauk politycznych i socjologicznych na Politechnice Lwowskiej. Od 1994 do 1998 był radnym miejskim we Lwowie. Od 1996 kierował paramilitarną grupą Patriot Ukrajiny powiązaną z SNPU, w 2004 wystąpił z tych organizacji. W 1999 został redaktorem naczelnym politycznego czasopisma „Orijentyry”.
W 2004 brał udział w pomarańczowej rewolucji jako komendant Ukraińskiego Domu. W 2005 stanął na czele ugrupowania Związek Ludowy „Ukraińcy!”, przekształconego w organizację społeczną. W 2006 z ramienia Naszej Ukrainy został radnym rady obwodowej. W wyborach w 2007 uzyskał mandat posła do Rady Najwyższej Ukrainy z listy Naszej Ukrainy-Ludowej Samoobrony. W 2012 ponownie wybrany do parlamentu, tym razem z listy jednoczącej środowiska opozycyjne Batkiwszczyny.
Od listopada 2013 do lutego 2014 należał do przywódców antyrządowych protestów – był tzw. komendantem Euromajdanu i koordynatorem Samoobrony Majdanu, zapewniającej ochronę demonstrantów i bezpieczeństwo w mieście. Po ucieczce prezydenta Wiktora Janukowycza został mianowany sekretarzem Rady Bezpieczeństwa Narodowego i Obrony Ukrainy, pełnił tę funkcję do 7 sierpnia 2014. W tym samym miesiącu później wystąpił z Batkiwszczyny razem z m.in. stojącym na czele rządu Arsenijem Jaceniukiem. Znalazł się następnie w gronie założycieli Frontu Ludowego, na czele którego stanął urzędujący premier. W wyborach z października tegoż roku uzyskał mandat posła VIII kadencji.
14 kwietnia 2016 zastąpił Wołodymyra Hrojsmana na funkcji przewodniczącego ukraińskiego parlamentu. W 2019 wybrany do parlamentu na kolejną kadencję z listy ugrupowania Europejska Solidarność. 29 sierpnia zakończył pełnienie funkcji przewodniczącego parlamentu.

</doc>
<doc id="3127842" url="https://pl.wikipedia.org/wiki?curid=3127842" title="Kim Jae-kyu">
Kim Jae-kyu

Kim Jae-kyu (; ur. 6 marca 1926, zm. 24 maja 1980) – południowokoreański generał, szef wywiadu Korei Południowej (KCIA) w latach 1976–1979, jeden z najbliższych współpracowników dyktatora Park Chung-hee, którego 26 października 1979 zastrzelił w trakcie obiadu.
Podczas procesu zeznał, że zabił, gdyż Park stanowił „zagrożenie dla demokracji i społeczeństwa”. Ostatecznym sprowokowaniem do zamachu były stwierdzenia dyktatora podczas owego obiadu, że pozabija wszystkich protestujących (kilka dni wcześniej doszło do dwóch dużych manifestacji przeciwko jego rządom). Pytanie, w jaki sposób Kyu był w stanie zastrzelić w krótkim czasie sześć osób, w tym dwukrotnie strzelając do prezydenta, z sześciostrzałowego, półautomatycznego pistoletu, pozostaje dotychczas bez odpowiedzi. Za dokonanie tego czynu Kim Jae-kyu został skazany na karę śmierci i powieszony w następnym roku.

</doc>
<doc id="3127843" url="https://pl.wikipedia.org/wiki?curid=3127843" title="Stephanie Joffroy">
Stephanie Joffroy

Stephanie Joffroy (ur. 12 września 1991 r.) – chilijska narciarka dowolna, specjalizująca się w skicrossie, która starty w Pucharze Świata rozpoczęła w 2012 r. Występowała także w zawodach FIS Race, Pucharu Południowoamerykańskiego oraz Pucharu Europy. Była uczestniczką Zimowych Igrzysk Olimpijskich w Soczi, w 2014 r.

</doc>
<doc id="3127845" url="https://pl.wikipedia.org/wiki?curid=3127845" title="Witalij Jarema">
Witalij Jarema

Witalij Jarema, ukr. Віталій Григорович Ярема (ur. 14 października 1963 w m. Strokowa) – ukraiński milicjant i polityk, generał porucznik milicji w stanie spoczynku, poseł do Rady Najwyższej VII kadencji, pierwszy wicepremier (2014), prokurator generalny Ukrainy (2014–2015).
Życiorys.
W 1987 ukończył szkołę milicyjną w Kaliningradzie, a w 1991 studia w Narodowej Akademii Spraw Wewnętrznych Ukrainy w Kijowie. Od 1983 funkcjonariusz ukraińskiej milicji, w której doszedł do stopnia generała porucznika. Był m.in. zastępcą i pierwszym zastępcą dyrektora departamentu śledczego w ukraińskim MSW, a w międzyczasie dyrektorem wydziały spraw wewnętrznych w Kolei Lwowskiej. W latach 2005–2010 stał na czele kijowskiej milicji.
Jednocześnie angażował się w działalność polityczną. W latach 2006–2008 zasiadał w kijowskiej radzie miejskiej z ramienia Naszej Ukrainy. W latach 2012–2014 sprawował mandat posła do Rady Najwyższej VII kadencji z listy Batkiwszczyny.
27 lutego 2014, po wydarzeniach Euromajdanu, objął stanowisko pierwszego wicepremiera do spraw resortów siłowych w rządzie Arsenija Jaceniuka. 19 czerwca 2014 Rada Najwyższa zwolniła go z funkcji wicepremiera i na wniosek prezydenta Ukrainy Petra Poroszenki wybrała na stanowisko prokuratora generalnego Ukrainy. Odwołano go z tej funkcji 10 lutego 2015.

</doc>
<doc id="3127847" url="https://pl.wikipedia.org/wiki?curid=3127847" title="Polimorf">
Polimorf



</doc>
<doc id="3127848" url="https://pl.wikipedia.org/wiki?curid=3127848" title="Albright-Knox Art Gallery">
Albright-Knox Art Gallery

Albright-Knox Art Gallery (w skrócie AK) – muzeum sztuki w Buffalo, w stanie Nowy Jork, założone w 1862 roku, jako Buffalo Fine Arts Academy. Jest jedną z najstarszych, publicznych instytucji artystycznych w Stanach Zjednoczonych. Kolekcja muzeum liczy ponad 6 500 eksponatów obejmujących dzieła sztuki nowoczesnej i współczesnej, amerykańskiej i europejskiej.
W 1971 roku neoklasycystyczny, zaprojektowany przez Edwarda Brodheada Greena budynek Albright-Knox Art Gallery został wpisany na listę National Register of Historic Places pod nr #71000538.
Historia.
W grudniu 1862 roku powołano do życia Buffalo Fine Arts Academy. Obok Corcoran Gallery of Art, Pennsylvania Academy of the Fine Arts, Wadsworth Atheneum i Yale University Art Gallery była ona jedną z najstarszych, publicznych instytucji artystycznych w Stanach Zjednoczonych. W 1900 roku przedsiębiorca John J. Albright (1848–1931) przekazał fundusze w wysokości 300 000 dolarów na budowę nowej siedziby galerii. Budynek w stylu neoklasycznym zaprojektował Edward Brodhead Green, a jego otwarcie, jako Albright Art Gallery, miało miejsce 31 maja 1905 roku.
W połowie XX wieku największego wsparcia muzeum udzielił Seymour H. Knox, Jr. (1898–1990). W 1926 roku wszedł on w skład zarządu Albright Art Gallery. Przyczynił się też do wzbogacenia zbiorów muzeum przekazując na jego rzecz prawie 160 dzieł sztuki. Był promotorem sztuki współczesnej w Buffalo. Przez 60 lat czynnie wspierał muzeum. Dzięki jego funduszom stało się możliwe zbudowanie nowego skrzydła galerii, zaprojektowanego przez Gordona Bunshafta. Nowe skrzydło oddano do użytku w 1962 roku, a muzeum, w uznaniu zasług Knoxa, przyjęło nową nazwę, Albright-Knox Art Gallery.
Zbiory.
Niewielka, ale reprezentatywna kolekcja sztuki nowoczesnej i współczesnej w Albright-Knox Art Gallery należy do znaczących w świecie. Kolekcja ta jest szczególnie bogata w dzieła sztuki powojennej, amerykańskiej i europejskiej, nabyte głównie dzięki hojności Seymoura H. Knoxa, Jr. Reprezentowane są tu prace twórców ekspresjonizmu abstrakcyjnego (Arshile Gorky, Jackson Pollock), pop-artu (Andy Warhol i Jasper Johns) i sztuki powstałej w okresie od lat 70. do końca XX wieku.
Wiek XIX reprezentują tacy artyści jak Paul Gauguin i Vincent van Gogh. Kubizm, surrealizm, konstruktywizm i inne postępowe tendencje lat 20. i 30. dokumentują znaczące dzieła Pabla Picassa, Georgesa Braque'a, Henriego Matisse'a, André Deraina, Joana Miró, Pieta Mondriana, Aleksandra Rodczenkio i innych.
Kupowane są też prace odzwierciadlające nowe trendy w sztuce współczesnej w XXI wieku, w tym znaczące dzieła takich artystów, jak: Matthew Barney, Mark Bradford, Tara Donovan, Teresita Fernandez, Liam Gillick, Félix González-Torres, Mona Hatoum, Jim Lambie, Catherine Opie, Jennifer Steinkamp i Philip Taaffe. 
Wiele kontrowersji i protestów wywołała w marcu 2007 roku sprzedaż przez muzeum kolekcji ponad 20 cennych antyków, za które uzyskano ponad 18 milionów dolarów. Według wyjaśnień dyrektora i rady zarządu muzeum, podjęto starania o sprzedaż tego eksponatów, ponieważ ich posiadanie kłóci się z profilem placówki, który wyznacza głównie sztuka nowoczesna i współczesna. To na potrzeby zakupu dzieł z tych dziedzin miały pójść uzyskane w wyniku sprzedaży środki.
W 2013 roku dyrektorem muzeum (11. z kolei) został Fin Janne Sirén, dr Institute of Fine Arts New York University (2001), od 2007 roku dyrektor Muzeum Sztuki w Helsinkach (fiń. Helsingin taidemuseo), które również specjalizuje się w gromadzeniu dzieł sztuki nowoczesnej i współczesnej. Jego pierwszym znaczącym posunięciem był zakup latem tego samego roku wielkoformatowego (3 × 6 m) płótna "Morgenthau Plan", namalowanego w 2012 roku niemieckiego malarza Anselma Kiefera. Dzieło to zostało udostępnione publiczności 17 listopada w ramach zaplanowanej na cały rok ekspozycji, do której dołączono inny, zakupiony w 1988 roku, wielkoformatowy obraz Kiefera, "Droga mleczna". Obok prezentacji zorganizowano również zbieranie opinii i reakcji publiczności na temat nowego nabytku.

</doc>
<doc id="3127849" url="https://pl.wikipedia.org/wiki?curid=3127849" title="Andrij Deszczycia">
Andrij Deszczycia

Andrij Bohdanowycz Deszczycia, (ukr. Андрій Богданович Дещиця, ur. 22 września 1965 w Spasowie) – ukraiński politolog i dyplomata, w 2014 pełniący obowiązki ministra spraw zagranicznych, w latach 2008–2012 ambasador Ukrainy w Finlandii i Islandii, w latach 2014–2022 ambasador Ukrainy w Polsce.
Życiorys.
Z wykształcenia politolog, absolwent Lwowskiego Uniwersytetu Narodowego im. Iwana Franki (1989). Doktoryzował się w 1995 na University of Alberta w Edmonton. Zawodowo związany głównie z ukraińską dyplomacją, w drugiej połowie lat 90. pracował m.in. w przedstawicielstwach dyplomatycznych Ukrainy w Polsce, zaś od 2006 do 2008 był rzecznikiem prasowym Ministerstwa Spraw Zagranicznych. W latach 2008–2012 sprawował urząd ambasadora w Finlandii (z jednoczesną akredytacją w Islandii). Następnie był specjalnym przedstawicielem przewodniczącego Organizacji Bezpieczeństwa i Współpracy w Europie.
27 lutego 2014, po wydarzeniach Euromajdanu, został pełniącym obowiązki ministra spraw zagranicznych w rządzie Arsenija Jaceniuka. Funkcję tę sprawował do 19 czerwca 2014. Został odwołany wkrótce po publicznym wykonaniu wulgarnej przyśpiewki „Putin chujło”. Oficjalnie zdementowano, by było to powodem dymisji, określając to zbiegiem okoliczności w związku z wcześniej planowanymi zmianami w rządzie.
W październiku 2014 został mianowany na stanowisko ambasadora Ukrainy w Polsce. W listopadzie 2014 złożył listy uwierzytelniające prezydentowi RP Bronisławowi Komorowskiemu i oficjalnie rozpoczął misję w Warszawie. W lutym 2022 miał zakończyć pełnienie tej funkcji, a na jego następcę wyznaczono Wasyla Zwarycza. Jego kadencja została jednak przedłużona w związku z inwazją Rosji na Ukrainę. Ostatecznie zakończył urzędowanie w czerwcu 2022.
Biegle mówi w języku polskim, angielskim oraz rosyjskim.

</doc>
<doc id="3127850" url="https://pl.wikipedia.org/wiki?curid=3127850" title="Eugene Meyer">
Eugene Meyer

Eugene Isaac Meyer (ur. 31 października 1875 w Los Angeles, zm. 17 lipca 1959 w Mount Kisco) – amerykański finansista, przedsiębiorca, urzędnik, publicysta i wydawca prasowy pochodzenia żydowskiego, doradca Thomasa Woodrowa Wilsona, od 16 września 1930 do 10 maja 1933 5. przewodniczący Rady Gubernatorów Systemu Rezerwy Federalnej Stanów Zjednoczonych, od 1933 do 1959 właściciel dziennika "The Washington Post", od czerwca do grudnia 1946 prezes Banku Światowego.
Był ojcem dwóch córek: Katharine Graham i fotograf Florence Meyer.

</doc>
<doc id="3127852" url="https://pl.wikipedia.org/wiki?curid=3127852" title="Joshua Oppenheimer">
Joshua Oppenheimer

Joshua Lincoln Oppenheimer (ur. 23 września 1974 w Austin) – amerykański reżyser i producent filmowy żydowskiego pochodzenia.
Zasiadał w jury konkursu głównego na 73. MFF w Wenecji (2016).
Filmografia.
producent
reżyser
Nagrody i nominacje.
Za film "Scena zbrodni" został uhonorowany Nagrodą BAFTA oraz Nagrodą Jury Ekumenicznego i Nagrodą Publiczności w sekcji "Panorama" na 63. MFF w Berlinie. Dokument ten zdobył również Grand Prix Dolnego Śląska - Nagrodę Marszałka Województwa Dolnośląskiego, Nagrodę Gotham i Europejską Nagrodę Filmową za najlepszy dokument roku. Film był nominowany do Oscara za najlepszy pełnometrażowy film dokumentalny, otrzymał też nominacje do Nagrody Millennium, Nagrody DGA i Nagrody Independent Spirit.

</doc>
<doc id="3127853" url="https://pl.wikipedia.org/wiki?curid=3127853" title="Jehor Sobolew">
Jehor Sobolew

Jehor Wiktorowycz Sobolew, ukr. Єгор Вікторович Соболєв (ur. 26 lutego 1977 w Krasnodarze) – ukraiński dziennikarz i działacz społeczny, szef komitetu lustracyjnego, deputowany do Rady Najwyższej.
Życiorys.
Podjął nieukończone studia w instytucie pedagogicznym w Jużnosachalińsku, w 1995 wyjechał do swojej babki na Ukrainę. Pracował krótko w agencji reklamowej, po czym zajął się dziennikarstwem prasowym i telewizyjnym. Od 2003 był korespondentem czasopism „Dzerkało tyżnia” i „Korrespondent”. W 2004 podjął współpracę ze stacją telewizyjną 5 kanał, był wysłannikiem w sztabie wyborczym Wiktora Janukowycza, następnie w latach 2005–2008 pracował w tej telewizji, będąc m.in. prowadzącym program "Czas". Jehor Sobolew odszedł z 5 kanału po konflikcie z jego właścicielem Petrem Poroszenką.
W marcu 2008 objął kierownictwo ekonomicznego portalu delo.ua. W lipcu tegoż roku został redaktorem naczelnym jednego z programów na kanale telewizyjnym Ukraina kontrolowanym faktycznie przez Rinata Achmetowa, jednak kilka godzin po podpisaniu umowy przyszły pracodawca zerwał kontrakt. W 2008 powołała dziennikarskie biuro śledcze „Swidomo”, a w 2011 organizację społeczną o takiej nazwie.
Był jednym z aktywistów Euromajdanu, 27 lutego 2014 został przewodniczącym nowo powołanego komitetu lustracyjnego, który jednak nie stał się formalnie częścią administracji państwowej, funkcjonując jako organizacja obywatelska.
W czerwcu 2014 współtworzył partię polityczną Wola. W przedterminowych wyborach parlamentarnych w październiku tego samego roku z listy krajowej Samopomocy uzyskał mandat posła VIII kadencji.

</doc>
<doc id="3127855" url="https://pl.wikipedia.org/wiki?curid=3127855" title="Faouzi Lahbi">
Faouzi Lahbi

Faouzi Lahbi (ur. 2 marca 1960) – marokański lekkoatleta specjalizujący się w biegach średniodystansowych, dwukrotny uczestnik letnich igrzysk olimpijskich (Los Angeles 1984, Seul 1988).

</doc>
<doc id="3127857" url="https://pl.wikipedia.org/wiki?curid=3127857" title="Hernán Büchi">
Hernán Büchi

Hernán Alberto Büchi Buc (ur. 6 marca 1949) - chilijski polityk, doradca i ekonomista pochodzenia szwajcarsko-niemiecko-chorwackiego, członek tzw. grupy Chicago Boys, minister gospodarki od 1979 do 1980, minister planowania od 1983 do 1985, minister finansów od 1985 do 1989, w 1989 kandydat prawicy na urząd prezydenta Chile popierany przez Augusto Pinocheta.

</doc>
<doc id="3127858" url="https://pl.wikipedia.org/wiki?curid=3127858" title="Muzeum Ziemi Buskiej w Busku-Zdroju">
Muzeum Ziemi Buskiej w Busku-Zdroju

Muzeum Ziemi Buskiej w Busku-Zdroju – muzeum położone w Busku-Zdroju. Placówka powstała z inicjatywy Społecznego Komitetu Organizacji Muzeum Ziemi Buskiej w 1990 roku. Jej siedzibą jest odrestaurowana, przedwojenna willa "Polonia", w której podczas II wojny światowej mieścił się niemiecki sąd doraźny oraz siedziba policji bezpieczeństwa. Oprócz muzeum w budynku mieści się Galeria Sztuki „Zielona”. 
Na zbiory muzeum składają się wystawy poświęcone historii Buska i okolic: począwszy od ekspozycji archeologicznych, skończywszy na okresie II wojny światowej i zbiorach poświęconych więźniom niemieckich obozów koncentracyjnych i sowieckich łagrów. Ponadto w placówce znajduje się zbiór pamiątek związanych z wybitnymi postaciami związanymi z miastem: Krystyną Jamroz, Wojciechem Belonem i Markiem Sikorą.
Muzeum jest obiektem całorocznym, czynnym od wtorku do piątku.

</doc>
<doc id="3127859" url="https://pl.wikipedia.org/wiki?curid=3127859" title="Rząd Tymczasowy Republiki Francuskiej (1944–1946)">
Rząd Tymczasowy Republiki Francuskiej (1944–1946)

Rząd Tymczasowy Republiki Francuskiej – rząd francuski utworzony pod koniec II wojny światowej, istniejący w latach 1944–1946.
Historia.
Francuski Komitet Wyzwolenia Narodowego 3 czerwca 1944 przekształcił się w Rząd Tymczasowy Republiki Francuskiej. 6 czerwca 1944 zaczęło się wyzwalanie Francji spod trwającej od 1940 okupacji III Rzeszy. Na północy Francji rozpoczęła się operacja Overlord, alianckie lądowanie w Normandii. 15 sierpnia 1944 na południu Francji wylądowały siły amerykańskie i francuskie (operacja Dragoon). 19 sierpnia 1944 wybuchło francuskie, zwycięskie powstanie w Paryżu – stolicy Francji, wciąż okupowanej przez Niemców. Niemieckie dowództwo Paryża było już opanowane przez defetyzm i 24 sierpnia francuska dywizja pancerna gen. Philippe’a Leclerca wjechała do miasta. Następnego dnia przybył do Paryża Charles de Gaulle i zainstalował swój rząd. Wyzwolona stolica uniknęła zniszczenia. Wycofujący się Niemcy zabrali do Rzeszy szefa Państwa Francuskiego (reżimu Vichy) Philippe’a Pétaina i premiera Państwa Francuskiego Pierre’a Lavala, którzy uznali się za jeńców i nie podjęli czynności politycznych. 23 października 1944 nastąpiło oficjalne uznanie Rządu Tymczasowego Republiki Francuskiej przez USA, Wielką Brytanię i Związek Socjalistycznych Republik Radzieckich. W listopadzie większość terytorium Francji było wyzwolone, poza kilkoma portami atlantyckimi oraz nad kanałem La Manche i częścią Alzacji. 26 grudnia Francja przystąpiła do Deklaracji Narodów Zjednoczonych, należała też do założycieli ONZ. Po wojnie Pétain został skazany na śmierć, jednak de Gaulle zamienił mu karę na dożywotne uwięzienie. Laval został rozstrzelany w październiku 1945. Był jedynym francuskim premierem, który został stracony. II wojna światowa kosztowała Francję łącznie 625 tys. zabitych.
W okresie międzywojennym francuscy komuniści nie mieli wielkiego poparcia ze względu na skojarzenia z polityką rewolucyjną i panującym w ZSRR stalinizmem. W czasie II wojny światowej poprawiło się nastawienie społeczeństwa wobec nich, ponieważ komuniści aktywnie uczestniczyli w ruchu oporu przeciw Niemcom. W powojennej Francji, pomimo pozorów jedności, brakowało politycznej unifikacji. Główny wewnętrzny konflikt toczył się między centroprawicowymi zwolennikami de Gaulle’a, a siłami lewicowymi, z których najbardziej potężnymi byli Francs-Tireurs Partisans (FTP). Oddziaływanie lewicy groziło jednak wojną domową i interwencją zbrojną Anglosasów. Po wyzwoleniu jednym z pierwszych zadań de Gaulle'a było osłabienie, skłócenie i odsunięcie od wpływu politycznego członków Ruch Oporu, a ustanowienie gaullistowskiej administracji.
Olbrzymie emocje wywoływała kwestia rozliczenia kolaborantów we Francji. Rozmiary kolaboracji w minionych latach były olbrzymie, jednak zastosowane represje były łagodne. Wydano niewiele wyroków śmierci i kar więzienia. M.in. skonfiskowano na rzecz państwa zakłady Renault kolaboranta Louisa Renault. Część zakładów przemysłowych zostało poddanych nacjonalizacji. Został utworzony system zasiłków rodzinnych, ponieważ de Gaulle był zwolennikiem przełamania stagnacji demograficznej.
Wojsko francuskie otrzymało sektory okupacyjne w Niemczech, Berlinie i Austrii. De Gaulle od dawna był zwolennikiem twardego kursu wobec Niemiec. Proponował rozbicie ich scentralizowanej struktury państwowej (m.in. szeroka autonomia dla Nadrenii).
Nowa konstytucja.
Wraz z wyborami parlamentarnymi 21 października 1945 odbyło się referendum konstytucyjne, w którym większość Francuzów opowiedziała się za nadaniem parlamentowi roli Konstytuanty. Zamknęło to drogę powrotu do instytucji sprzed II wojny światowej i została utworzona IV Republika. Wyzwolony naród francuski odrzucił ideę kontynuowania III Republiki, która była utożsamiana ze współpracującym od 1940 z Niemcami rządem Vichy. W wyborach parlamentarnych w listopadzie 1946 komuniści zdobyli 28,8% głosów, co uczyniło ich największą siłą polityczną w kraju. 24 grudnia 1946 weszła w życie nowa konstytucja Francji.

</doc>
<doc id="3127860" url="https://pl.wikipedia.org/wiki?curid=3127860" title="Pawło Petrenko">
Pawło Petrenko

Pawło Dmytrowycz Petrenko, ukr. Павло Дмитрович Петренко (ur. 17 lipca 1979 w Czerniowcach) – ukraiński polityk oraz prawnik, od 2014 do 2019 minister sprawiedliwości.
Życiorys.
Absolwent prawa na Czerniowieckim Uniwersytecie Narodowym im. Jurija Fedkowycza, kształcił się również w zakresie zarządzania. W 2014 otrzymał stopień kandydata nauk prawnych.
W latach 2001–2005 pracował w departamencie prawnym jednego z banków państwowych, następnie zaczął prowadzić własną praktykę prawniczą. W 2009 dołączył do Frontu Zmian, w którym kierował działem prawnym. W latach 2010–2012 zasiadał w radzie miejskiej Kijowa. W 2012 został wybrany do Rady Najwyższej VII kadencji z ramienia jednoczącej środowiska opozycyjne Batkiwszczyny. W 2013 został jednym z wiceprzewodniczących tej partii, gdy doszło do jej połączenia z Frontem Zmian.
27 lutego 2014, po wydarzeniach Euromajdanu, Pawło Petrenko objął urząd ministra sprawiedliwości w rządzie Arsenija Jaceniuka. We wrześniu 2014 znalazł się w gronie założycieli Frontu Ludowego, na czele którego stanął urzędujący premier. W wyborach z października tegoż roku uzyskał mandat posła VIII kadencji. Pozostał również na dotychczasowym stanowisku rządowym w drugim gabinecie dotychczasowego premiera powołanym 2 grudnia 2014, a także w utworzonym 14 kwietnia 2016 rządzie Wołodymyra Hrojsmana. Funkcję tę pełnił do 29 sierpnia 2019.

</doc>
<doc id="3127862" url="https://pl.wikipedia.org/wiki?curid=3127862" title="Ramón Villeda Morales">
Ramón Villeda Morales

Adolfo Villeda José Ramón Morales (ur. 26 listopada 1909, zm. 8 października 1971) – honduraski polityk, z zawodu lekarz.
Od 1949 stał na czele Liberalnej Partii Hondurasu. W 1954 wystartował w wyborach prezydenckich i zwyciężył, lecz ówczesny dyktator Julio Lozano Díaz nie dopuścił go do władzy, lecz gdy w 1957 sam został obalony przez przewrót wojskowy, Villeda objął urząd prezydenta 21 grudnia 1957. Dążył do realizowania umiarkowanych reform takich jak demokratyzacja kraju wprowadzenie świadczeń socjalnych i uchwalenie nowego kodeksu pracy, lecz 3 października 1963 utracił urząd prezydencki na skutek kolejnego przewrotu wojskowego. Był on spowodowany tym, iż decyzje polityczne Villedy spotykały się z aprobatą najbiedniejszych warstw, ale nie z zadowoleniem klas wyższych i wojskowych. W 1965 jeszcze raz ubiegał się o urząd prezydenta, lecz nie wygrał.
Jego imieniem nazwano m.in. jedną z sześciu gmin departamentu Gracias a Dios oraz port lotniczy San Pedro Sula. Miał sześciu synów, z których czwarty, Mauricio Villeda, startował w 2008 w wyborach prezydenckich.

</doc>
<doc id="3127865" url="https://pl.wikipedia.org/wiki?curid=3127865" title="Alice Baker">
Alice Baker

Alice Baker – amerykańska scenograf filmowa.
Nagrody i nominacje.
Za scenografię do filmu "Zniewolony. 12 Years a Slave" została nominowana do nagrody BAFTA, nagrody Critics’ Choice i Oscara.

</doc>
<doc id="3127868" url="https://pl.wikipedia.org/wiki?curid=3127868" title="José Duaso y Latre (obraz Goi)">
José Duaso y Latre (obraz Goi)

José Duaso y Latre – obraz olejny wykonany przez hiszpańskiego malarza Francisca Goyę (1746–1828). Obecnie znajduje się w Muzeum Sztuk Pięknych w Sewilli.
Okoliczności powstania.
Po zakończeniu hiszpańskiej wojny niepodległościowej toczonej przeciwko Napoleonowi i przywróceniu monarchii absolutnej, w Hiszpanii zapanował terror i prześladowania liberałów, zwolenników konstytucji i popierających Francuzów (tzw. "afrancesados" – sfrancuziałych), z którymi sympatyzował Goya. Obawiając się konfiskaty majątku i poważniejszych represji Goya rozważał emigrację. Pierwsze miesiące 1824 roku spędził ukrywając się w domu swojego przyjaciela jezuity José Duaso y Latre, którego sportretował w dowód wdzięczności. Inskrypcja w prawym dolnym rogu głosi: "D. Jose Duaso / Goya w wieku 78 lat". Goya skńczył 78 lat 30 marca 1824 roku, a 2 maja tego samego roku złożył u króla prośbę o pozwolenie na wyjazd do Francji, dlatego portret powstał najprawdopodobniej w kwietniu. W tym samym roku Ferdynand VII ogłosił powszechną amnestię, a Goya otrzymał pozwolenie na wyjazd do Francji. Latem 1824 wyjechał do Bordeaux, miasta skupiającego hiszpańską burżuazję na emigracji.
José Duaso y Latre.
José Duaso y Latre (1775-1849) był hiszpańskim uczonym; studiował filozofię, prawo i matematykę. W 1799 roku został duchownym jezuitą. Był wikariuszem generalnym wojska Kastylii, Asturii i Galicji w czasie wojny o niepodległość. Uratował klejnoty oraz srebra z Pałacu Królewskiego przed grabieżą francuskiego wojska, za co otrzymał od króla Order Karola III. W 1813 roku został mianowany deputowanym w Aragonii. Był dobrze zorientowany w sprawach politycznych i gospodarczych, został także mianowany bibliotekarzem Hiszpańskiej Akademii Królewskiej. W 1824 roku został mianowany dyrektorem Muzeum Nauki, a w 1826 roku opiekunem Kaplicy Królewskiej i generałem broni – obie pozycje piastował aż do swojej śmierci. W swoim domu chronił i ukrywał wielu znajomych prześladowanych za liberalne poglądy.
Analiza.
Goya przedstawił José Duaso ubranego w czarne szaty z piuską na głowie. Na stroju wyróżniają się insygnia Orderu Karola III. W lewej ręce trzyma otwarty brewiarz; twarz wyraża skupienie na lekturze. Kompozycja jest prosta, ograniczona do niezbędnych elementów ukazujących życzliwą osobowość modela. Portret jest przykładem końcowego stylu Goi pozbawionego elementów anegdotycznych. Możliwe, że trudy ostatnich lat życia Goi odzwierciedliły się w bardziej wyrazistym i oszczędnym stylu malarskim.
Sposób przedstawienia postaci i niektóre elementy portretu, takie jak trudne do malowania ręce, znacznie wpływały na cenę obrazu. Z tego powodu na licznych portretach pędzla Goi ręce modeli są ukryte w połach kamizelki, za plecami modela, lub w inny sposób.
Historia obrazu.
Obraz został zidentyfikowany w 1954 w Madrycie przez historyka sztuki Sancheza Cantona, który zobaczył go w domu rodziny Rodríguez Bavé, krewnych José Duaso y Latre. Kilka miesięcy później obraz trafił do Muzeum Sztuk Pięknych w Sewilli.

</doc>
<doc id="3127869" url="https://pl.wikipedia.org/wiki?curid=3127869" title="Pleiades (satelita)">
Pleiades (satelita)

Pleiades (Plejady) – konstelacja dwóch wysokorozdzielczych satelitów optycznych. Pléiades 1A i Pléiades 1B dostarczają zobrazowania pokrywające całą kulę ziemską w cyklu 26-dniowym. Należy do francuskiej organizacji Centre National d'Études Spatiales (CNES). Pleiades tworzą system do zastosowań cywilnych i militarnych spełniając jednocześnie europejskie wymogi dotyczące obronności, jak i odpowiadając na potrzeby powszechnego i komercyjnego wykorzystania.
Pierwszy satelita – Pléiades-HR 1A – został wystrzelony na orbitę 17 grudnia 2011, a drugi – Pléiades-HR 1B – 2 grudnia 2012.
Masa statku wynosi 970 kg. Zaopatrzony jest on w trzy rozkładane panele baterii słonecznych, które są w stanie dostarczyć ok. 1000 W mocy. Zakładany czas pracy satelitów to 5 lat.

</doc>
<doc id="3127870" url="https://pl.wikipedia.org/wiki?curid=3127870" title="Schufa">
Schufa

Schufa Holding AG (dawniej "SCHUFA e.V." od "Schutzgemeinschaft für allgemeine Kreditsicherung") – niemiecka prywatna wywiadownia gospodarcza prowadzona w formie spółki akcyjnej, z siedzibą w Wiesbaden, której akcjonariat tworzą instytucje kredytowe oraz inne przedsiębiorstwa. Jej celem jest dostarczanie partnerom biznesowym informacji dotyczących sytuacji finansowej przedsiębiorstw i osób prywatnych.

</doc>
<doc id="3127871" url="https://pl.wikipedia.org/wiki?curid=3127871" title="Wolfdog">
Wolfdog



</doc>
<doc id="3127873" url="https://pl.wikipedia.org/wiki?curid=3127873" title="Lekkoatletyka na Letnich Igrzyskach Olimpijskich 1924 – bieg na 10 000 m mężczyzn">
Lekkoatletyka na Letnich Igrzyskach Olimpijskich 1924 – bieg na 10 000 m mężczyzn

Bieg na 10000 metrów mężczyzn był jedną z konkurencji lekkoatletycznych na Letnich Igrzyskach Olimpijskich 1924. Zawody odbyły się w dniu 6 lipca. W zawodach uczestniczyło 33 lub 36 zawodników z 16 państw.

</doc>
<doc id="3127874" url="https://pl.wikipedia.org/wiki?curid=3127874" title="Adam Stockhausen">
Adam Stockhausen

Adam Stockhausen (ur. 30 listopada 1972) – amerykański scenograf filmowy.

</doc>
<doc id="3127876" url="https://pl.wikipedia.org/wiki?curid=3127876" title="Muzeum Regionalne w Pińczowie">
Muzeum Regionalne w Pińczowie

Muzeum Regionalne w Pińczowie – muzeum położone w Pińczowie. Placówka jest miejską jednostką organizacyjną.
Muzeum powstało w 1963 roku, natomiast działalność wystawienniczą rozpoczęło w 1970 roku. Od początku mieści się w budynku dawnego, popaulińskiego zespołu klasztorny, którego początki sięgają lat 1431-1449, a zachowaną do chwili obecnej formę czterobocznej bryły z wirydarzem pośrodku, otrzymał podczas przebudowy w latach 1630-1642. 
Zbiory 
Zbiory muzeum pochodzą głównie z Ponidzia i dokumentują tradycje, historię i kulturę regionu od czasów najdawniejszych po współczesne. W kolekcji znajdują się m.in. zabytki archeologiczne, dokumenty, rękopisy, obrazy, militaria i judaika. Najważniejsza cześć zbiorów muzeum stanowią rękopisy i pamiątki związane z Adolfem Dygasińskim. Kolekcja muzeum nieustannie się rozwija np. w 2022 roku muzeum wzbogaciło się o pamiątki po Józefie Kwietniu, żołnierzu, który zginął w obronie warszawskiego zamku podczas II wojny światowej. 
Wystawy stałe 
Wystawy stałe zajmują 5 pomieszczeń oraz korytarz. Są to wystawy:
Wystawy czasowe 
W muzeum organizowane są także wystawy czasowe. M.in. w 2021 roku odbyła się wystawa „Propius ad Deum- Sztuka Sakralna na Ponidziu" na której zaprezentowane zostały eksponaty z sześciu kościołów znajdujących się w Gminie Pińczów. W tym samy roku muzeum zaprezentowało również cykl wystaw poświęconych etnografii. W 2022 roku otwarto wystawę „Dygasiński- Malczewski- Relacje”. Zostały na niej pokazane m.in. 4 oryginalne prace słynnego symbolisty ze zbiorów Muzeum Podlaskiego. W 2023 roku otwarto to dużą wystawę monograficzną Krzysztofa Buckiego, znanego malarza urodzonego w tym mieście 
Oddziały muzeum
Placówka posiada dwa swoje oddziały są to:
Muzeum jest obiektem całorocznym, czynnym z wyjątkiem poniedziałków. Wstęp jest płatny, z wyjątkiem wtorków (wstęp wolny, nie dotyczy synagogi).

</doc>
<doc id="3127880" url="https://pl.wikipedia.org/wiki?curid=3127880" title="Kazimierz Kowalec">
Kazimierz Kowalec

Kazimierz Kowalec (ur. 3 października 1933 w Łodzi) – polski piłkarz występujący na pozycji napastnika.
Wychowanek ŁKS Łódź, z którym w 1957 wywalczył Puchar Polski, a w 1958 cieszył się ze zdobycia mistrzostwa kraju. Obecnie na stałe mieszka w Australii.

</doc>
<doc id="3127881" url="https://pl.wikipedia.org/wiki?curid=3127881" title="Piotr Miętkiewicz">
Piotr Miętkiewicz

Piotr Miętkiewicz (ur. 4 listopada 1891 w Mieczkowie, zm. 14 listopada 1957) – polski pedagog, pierwszy prezydent Bytomia w latach 1945–1948.
Ukończył Seminarium Nauczycielskie w Kcyni w 1913 roku. Studiował język francuski, angielski i niemiecki oraz historię sztuki, początkowo studiował od 1916 roku w Królewskiej Akademii Niemieckiej, po I wojnie światowej na Uniwersytecie Poznańskim. W kwietniu 1919 roku powołany został na nauczyciela Państwowego Gimnazjum im. K. Marcinkowskiego. W roku 1927 uzyskał stopień magisterski, a w 1931 tytuł profesora pracując w Gimnazjum w Poznaniu, Ostrowie Wielkopolskim i Lesznie. Z początkiem marca 1933 roku został powołany na profesora wykładowcę i wychowawcę w I Gimnazjum Polskim w Bytomiu, jedynej wówczas szkoły średniej dla polskiej młodzieży Ziem Zachodnich w Niemczech, uczył języka niemieckiego. 2 marca 1937 roku Miętkiewicz został ostatnim dyrektorem szkoły i prowadził ją do chwili jej zlikwidowania przez Gestapo w 1939 roku. 24 sierpnia 1939 przeniósł się do Krakowa, gdzie związał się z konspiracyjną organizacją Nowe Ziemie.
Oprócz pracy naukowej i zawodowej brał czynny udział w ruchu społeczno-narodowym i kulturalno-oświatowym wśród Polaków w Niemczech. Był przewodniczącym grupy Związku Polaków Rzeszy dla Ziem Odzyskanych, kierownikiem okręgu szkolnego, organizatorem tajnego nauczania w Komórce Śląskiej. Od 1945 roku do marca 1948 roku piastował urząd prezydenta Bytomia. Później pracował w oświacie, m.in. w bibliotece. Należał do Polskiej Partii Socjalistycznej. Był prezesem honorowym Komitetu Obywatelskiego Polaków Śląska Opolskiego. Został odznaczony Złotym Krzyżem Zasługi (1948) i Krzyżem Orderu Odrodzenia Polski (1957). 
Zmarł 14 listopada 1957 roku, został pochowany na cmentarzu Mater Dolorosa w Bytomiu. Jest patronem Zespołu Szkół Ogólnokształcących nr 1 w Bytomiu.

</doc>
<doc id="3127884" url="https://pl.wikipedia.org/wiki?curid=3127884" title="Ojciec José de La Canal">
Ojciec José de La Canal

Ojciec José de La Canal (hiszp. "El padre José de La Canal") – obraz olejny wykonany przez hiszpańskiego malarza Francisca Goyę (1746–1828), przedstawia duchownego augustiana. Obecnie znajduje się w zbiorach Museo Lázaro Galdiano w Madrycie, został zakupiony przez José Lázaro Galdiano w 1900 roku.

</doc>
<doc id="3127885" url="https://pl.wikipedia.org/wiki?curid=3127885" title="CodeLite">
CodeLite

CodeLite – wieloplatformowe zintegrowane środowisko programistyczne (IDE) o otwartym kodzie źródłowym przeznaczone do programowania w językach: C, C++, Rust, Python, PHP oraz JavaScript. Rozpowszechniane jest na licencji GPL.
Funkcje.
CodeLite oferuje m.in. edytor kodu źródłowego (bazujący na Scintilli), interaktywny debugger (pracujący w oparciu o GDB), możliwość zarządzania projektami, podświetlanie składni, autouzupełnianie kodu, refaktoryzację, przeglądanie źródeł, integrację z biblioteką wxWidgets, SVN, Git, SFTP, cscope, UnitTest++, wsparcie dla GCC, Clang, VC++, LLDB i Xdebug.
Historia.
W sierpniu 2006 Eran Ifrah rozpoczął projekt o nazwie "CodeLite". Chodziło o stworzenie biblioteki autouzupełniania kodu w oparciu o ctags, SQLite (stąd nazwa "CodeLite") i parser bazujący na Yacc, która mogłaby być wykorzystywana przez inne IDE. Później Clang stał się opcjonalnym parserem, co znacznie poprawiło funkcjonalność projektu.
Aplikacja demonstracyjna nazwana "LiteEditor" została opracowana w celu wykazania funkcjonalności CodeLite'a. Ostatecznie LiteEditor przekształcił się w CodeLite.

</doc>
<doc id="3127886" url="https://pl.wikipedia.org/wiki?curid=3127886" title="Jan Władysław Hozakowski">
Jan Władysław Hozakowski

Jan Władysław Hozakowski (ur. 9 stycznia 1869, zm. 6 kwietnia 1934) – doktor habilitowany nauk teologicznych, kapłan Kościoła Katolickiego, Kanonik metropolitalny Archidiecezji poznańskiej, Wikariusz sądowy w latach 1920–1933 oraz Protonotariusz apostolski w latach 1929–1934, biblista, historyk, działacz polityczny.
Narodziny.
Jan Władysław Hozakowski urodził się w Poznaniu, a jego rodzicami byli Władysław Hodakowski, z zawodu Nauczyciel oraz Wiktoria z domu Świątkowska.
Edukacja.
Uczęszczał do gimnazjum Marii Magdaleny, które ukończył w 1889, a następnie był na studiach teologicznych w Münster, Poznaniu i Gnieźnie. Po otrzymaniu święceń kapłańskich w 1893, dalej kontynuował w Münster studia biblijne po skończeniu których otrzymał w 1896 tytuł doktora. Od 1896 profesor nauk biblijnych w poznańskim seminarium duchownym. Na Uniwersytecie Warszawskim habilitował się w 1924.
Działalność publicystyczna i praca redakcyjna.
Od 1902 do 1907 współpracował z "Przeglądem Kościelnym", a od 1904 z "Podręczną Encyklopedią Kościelną". W latach 1907-1912 redagował 2 pisma - w 1907 „Głosy na czasie” a w latach 1909–1912 „Miesięcznik Kościelny–Unitas”.
Funkcje kościelne i działalność kapłańsko-dydaktyczna.
Od 1915 kanonik metropolitalny poznański. Oficjał od 1920 do 1933, a protonotariusz apostolski w 1929. Zwalczał nacjonalistyczne hasła, które głosiła endecja. Wydana przez niego w 1913 broszura "O katolickie podstawy narodowej demokracji" spowodowała między innymi wystąpienie polemiczne Mariana Seydy. Hozakowski domagał się w niej, by podporządkować egoizm narodowy etyce chrześcijańskiej. W 1915 współuczestniczył w wydaniu kazań pt. "Powstanie naród przeciw narodowi", potępiające I wojnę światową. W 1919 jeden z założycieli Uniwersytetu Poznańskiego, organizując na nim dwa wydziały: Teologii oraz Medyczny. Pozostawił w swoim dorobku naukowym prace biblistyczne oraz kilka rozpraw z dziejów Kościoła w Wielkopolsce. W 1916 w Poznańskim Towarzystwie Przyjaciół Nauk był założycielem Wydziału Teologicznego i kierował nim do 1921, a następnie zorganizował Komisję Teologiczną, przewodnicząc jej. W uznaniu zasług został członkiem honorowym PTPN i Polskiego Towarzystwa Teologicznego. Zmarł w Poznaniu 6 kwietnia 1934. Pochowany w podziemiach katedry poznańskiej.

</doc>
<doc id="3127890" url="https://pl.wikipedia.org/wiki?curid=3127890" title="Dawit Grikorian">
Dawit Grikorian

Dawit Grikorian (orm. Դավիթ Գրիգորյան; ur. 28 grudnia 1982 w Erywaniu) – ormiański piłkarz grający na pozycji pomocnika.
Kariera klubowa.
Profesjonalną karierę rozpoczął w Jerewan FA. W 1999 roku przeniósł się do Dwin Artaszat, gdzie spędził zaledwie kilka miesięcy. Od 2000 roku przez pięć sezonów reprezentował barwy klubu Mika Asztarak. W 2005 roku wyjechał do Kazachstanu i przez trzy lata występował w drużynie Jesil Bogatyr Petropawł. W 2008 roku powrócił do Miki, już rok później przeniósł się jednak do Ulis Erywań, w którym spędził 4,5 roku. Latem 2013 roku podpisał umowę z Araratem Erywań.
Kariera reprezentacyjna.
W reprezentacji Armenii zadebiutował 18 lutego 2004 roku w towarzyskim meczu przeciwko Węgrom. Na boisku pojawił się w 61 minucie meczu.
Sukcesy.
Mika
Ulis

</doc>
<doc id="3127891" url="https://pl.wikipedia.org/wiki?curid=3127891" title="Kimmy Sharp">
Kimmy Sharp

Kimmy Sharp (ur. 24 października 1989 r.) – amerykańska narciarka dowolna, specjalizująca się w halpipie, która starty w Pucharze Świata rozpoczęła w 2009 r. Występowała także w zawodach FIS Race oraz Pucharu Północnoamerykańskiego. Była ona uczestniczką Mistrzostw Świata w Voss, w 2013 r.

</doc>
<doc id="3127892" url="https://pl.wikipedia.org/wiki?curid=3127892" title="Gare d’Aurec">
Gare d’Aurec

Gare d’Aurec – stacja kolejowa w Aurec-sur-Loire, w departamencie Górna Loara, w regionie Owernia-Rodan-Alpy, we Francji.
Została otwarta w 1863 przez Compagnie des chemins de fer de Paris à Lyon et à la Méditerranée (PLM). Jest przystankiem kolejowym Société nationale des chemins de fer français (SNCF), obsługiwanym przez pociągi TER Auvergne i TER Rhône-Alpes.
Położenie.
Znajduje się na wysokości 432 m n.p.m., na km 113,748 linii Saint-Georges-d’Aurac – Saint-Étienne, pomiędzy przystankami Bas-Monistrol i Fraisses - Unieux.

</doc>
<doc id="3127893" url="https://pl.wikipedia.org/wiki?curid=3127893" title="Agamedes">
Agamedes

Agamedes (gr.: Ἀγαμήδης, "Agamedes") – syn króla Arkadii Stymfalosa, słynny budowniczy. Postać z mitologii greckiej.
Życie.
Agamedes był synem Stymfalosa, a prawnukiem Arkasa. Poślubił Epikaste, która miała już ze związku z Apollonem syna Trofoniosa. Epikaste urodziła Agamedesowi syna Kerkyona. Agamedes wspólnie z synem i pasierbem wzniósł wiele słynnych budowli. Do najsłynniejszych należą: komnata weselna Alkmeny w Tebach, świątynia Apollona w Delfach, świątynia Posejdona w Arkadii, przy drodze z Mantinei do Tegei i skarbiec króla Hyrii, Hyrieusa, w Beocji. Budując skarbiec dla Hyrieusa, Agamedes i Trofonios tak zręcznie podobno ustawili skałę, że bez trudu mogli ją odsunąć. W nocy okradli więc króla. Hyrieus, spostrzegłszy szkodę, poprosił o pomoc Dedala, który przygotował zasadzkę. Agamedes wpadł do niej, a Trofonios, obawiając się, że mógłby on wyjawić imię swego wspólnika, odciął mu głowę. Zaraz też rozstąpiła się ziemia i pochłonęła Trofoniosa. W gaju Lebadei istniała potem wyrocznia Trofoniosa, gdzie przynoszono dary i wzywano imienia Agamedesa.
Według innej wersji mitu Agamedes i Trofonios zażądali od Apollona zapłaty za wybudowaną dla niego świątynię. Ten obiecał uiścić zapłatę po ośmiu dniach. Tymczasem poradził im, by korzystali z życia. Ósmego dnia Agamedes i Trofonios zmarli. Była to najlepsza zapłata, jaką mógł im dać bóg.
Rodowód.
Agamedes pochodził od Arkasa, syna Zeusa i Kallisto.
Rodowód Agamedesa

</doc>
<doc id="3127894" url="https://pl.wikipedia.org/wiki?curid=3127894" title="Góry (województwo lubuskie)">
Góry (województwo lubuskie)

Góry – osada leśna w Polsce położona w województwie lubuskim, w powiecie sulęcińskim, w gminie Torzym.
W latach 1975–1998 miejscowość administracyjnie należała do województwa zielonogórskiego.

</doc>
<doc id="3127895" url="https://pl.wikipedia.org/wiki?curid=3127895" title="Elizawetta Czesnkowa">
Elizawetta Czesnkowa



</doc>
<doc id="3127896" url="https://pl.wikipedia.org/wiki?curid=3127896" title="Dawit Grigorian">
Dawit Grigorian

Dawit Grigorian (ur. 17 lipca 1989 w Erywaniu) – ormiański piłkarz grający na pozycji pomocnika.
Kariera klubowa.
Grigorian od początku profesjonalnej kariery związany jest z klubem Ararat Erywań, w którym jednak większość czasu grywał w zespole rezerw.
Kariera reprezentacyjna.
W reprezentacji Armenii zadebiutował 12 sierpnia 2009 roku w towarzyskim meczu przeciwko Mołdawii. Na boisku przebywał do 85 minuty meczu.

</doc>
<doc id="3127898" url="https://pl.wikipedia.org/wiki?curid=3127898" title="Gare de La Mothe-Achard">
Gare de La Mothe-Achard

Gare de La Mothe-Achard – przystanek kolejowy w La Mothe-Achard, w departamencie Wandea, w regionie Kraj Loary, we Francji.
Został otwarty w 1866 przez Compagnie du chemin de fer de Paris à Orléans (PO). Jest przystankiem kolejowym Société nationale des chemins de fer français (SNCF), obsługiwanym przez pociągi TER Pays de la Loire.
Położenie.
Znajduje się na wysokości 52 m n.p.m., na 16,860 km linii Les Sables-d’Olonne – Tours, pomiędzy stacjami Olonne-sur-Mer i La Roche-sur-Yon.

</doc>
<doc id="3127901" url="https://pl.wikipedia.org/wiki?curid=3127901" title="Gare de Joigny">
Gare de Joigny

Gare de Joigny – stacja kolejowa w Joigny, w departamencie Yonne, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi TER Bourgogne.
Położenie.
Znajduje się na wysokości 82 m .n.p.m., 145,456 km linii Paryż – Marsylia, pomiędzy stacjami Saint-Julien-du-Sault i Laroche - Migennes.
Historia.
Stacja została otwarta w 1849 roku.

</doc>
<doc id="3127902" url="https://pl.wikipedia.org/wiki?curid=3127902" title="Daniela Bauer">
Daniela Bauer

Daniela Bauer (ur. 11 lutego 1986 r.) – austriacka narciarka dowolna, specjalizująca się w halpipie, która starty w Pucharze Świata rozpoczęła w 2009 r. Występowała także w zawodach Pucharu Północnoamerykańskiego. Była ona uczestniczką Mistrzostw Świata w Park City, w 2011 r. oraz w Voss, w 2013 r.

</doc>
<doc id="3127903" url="https://pl.wikipedia.org/wiki?curid=3127903" title="Natalia Makagonowa">
Natalia Makagonowa



</doc>
<doc id="3127904" url="https://pl.wikipedia.org/wiki?curid=3127904" title="Marika Pertakina">
Marika Pertakina



</doc>
<doc id="3127905" url="https://pl.wikipedia.org/wiki?curid=3127905" title="Gare de Paulhaguet">
Gare de Paulhaguet

Gare de Paulhaguet – przystanek kolejowy w Paulhaguet, w departamencie Górna Loara, w regionie Owernia-Rodan-Alpy, we Francji.
Jest przystankiem kolejowym Société nationale des chemins de fer français (SNCF), obsługiwanym przez pociągi TER Auvergne.
Położenie.
Znajduje się na wysokości 521 m n.p.m., na km 507,009 linii Saint-Germain-des-Fossés – Nîmes, pomiędzy przystankami Brioude i Saint-Georges-d’Aurac.

</doc>
<doc id="3127906" url="https://pl.wikipedia.org/wiki?curid=3127906" title="Jung-Hwa Seo">
Jung-Hwa Seo



</doc>
<doc id="3127907" url="https://pl.wikipedia.org/wiki?curid=3127907" title="Elena Muratowa">
Elena Muratowa



</doc>
<doc id="3127908" url="https://pl.wikipedia.org/wiki?curid=3127908" title="Qin Ning">
Qin Ning



</doc>
<doc id="3127909" url="https://pl.wikipedia.org/wiki?curid=3127909" title="Regina Rachimowa">
Regina Rachimowa



</doc>
<doc id="3127910" url="https://pl.wikipedia.org/wiki?curid=3127910" title="Jee-Won Seo">
Jee-Won Seo



</doc>
<doc id="3127911" url="https://pl.wikipedia.org/wiki?curid=3127911" title="Gare de Cérons">
Gare de Cérons

Gare de Cérons – przystanek kolejowy w Cérons, w departamencie Żyronda, w regionie Nowa Akwitania, we Francji.
Został otwarty w 1855 przez Compagnie des chemins de fer du Midi et du Canal latéral à la Garonne. Jest przystankiem kolejowym Société nationale des chemins de fer français (SNCF), obsługiwaną przez pociągi TER Aquitaine.
Położenie.
Znajduje się na 29,854 km linii Bordeaux – Sète, pomiędzy stacjami Podensac i Barsac.
Historia.
Przystanek Cérons został oddany do użytku 31 maja 1855 roku przez Compagnie des chemins de fer du Midi et du Canal latéral à la Garonne, kiedy otwarto odcinek z Bordeaux do Langon.
Usługi.
Przystanek jest obsługiwany przez pociągi TER Aquitaine, kurujące pomiędzy Bordeaux i Agens lub Langon.

</doc>
<doc id="3127914" url="https://pl.wikipedia.org/wiki?curid=3127914" title="Gare des Échets">
Gare des Échets

Gare des Échets – przystanek kolejowy w Miribel, w departamencie Ain, w regionie Owernia-Rodan-Alpy, we Francji.
Został otwarty w 1866 r. przez Compagnie des chemins de fer de Paris à Lyon et à la Méditerranée (PLM). Dziś jest przystankiem kolejowym Société nationale des chemins de fer français (SNCF), obsługiwanym przez pociągi TER Rhône-Alpes.
Położenie.
Znajduje się na km 20,727 linii Lyon – Bourg-en-Bresse, pomiędzy stacjami Sathonay - Rillieux i Mionnay.

</doc>
<doc id="3127916" url="https://pl.wikipedia.org/wiki?curid=3127916" title="Władimir Graudyń">
Władimir Graudyń

Władimir Graudyń, ros. Владимир Владимирович Граудынь (ur. 4 października 1963 w Moskwie) – rosyjski lekkoatleta specjalizujący się w biegach średniodystansowych, uczestnik letnich igrzysk olimpijskich w Seulu (1988). W czasie swojej kariery reprezentował również Związek Socjalistycznych Republik Radzieckich.

</doc>
<doc id="3127917" url="https://pl.wikipedia.org/wiki?curid=3127917" title="Thief (gra komputerowa 2014)">
Thief (gra komputerowa 2014)

Thief – gra komputerowa z gatunku skradanek wyprodukowana przez firmę Eidos Montreal i wydana przez Square Enix 25 lutego 2014 roku. Gra jest czwartą częścią serii "Thief" i jest tzw. rebootem – nie kontynuuje wydarzeń z poprzedniej odsłony, ale opowiada historię na nowo.
Gracz wciela się w Garretta, mistrza złodziei, okradającego bogatych mieszkańców miasta. Podobnie jak w poprzednich grach z serii, bohater musi działać w ukryciu aby osiągnąć swoje cele, ograniczając do minimum używanie przemocy.
Fabuła.
Akcja gry toczy się w świecie inspirowanym stylistyką steampunku i epoki wiktoriańskiej, świecie rewolucji technicznej. Mistrz złodziei, Garrett, po długiej nieobecności powraca do miasta znanego z poprzednich części serii. Na miejscu okazuje się, że władzę przejął okrutny władca zwany "Baronem". Dodatkowo w mieście szaleje zaraza. Przy tym bogaci mieszkańcy żyją w izolacji, a biedni organizują się w grupy w celu obalenia tyrana. Główny bohater planuje wykorzystać zamieszanie dla własnych celów.

</doc>
<doc id="3127919" url="https://pl.wikipedia.org/wiki?curid=3127919" title="Abzał Biejsiebiekow">
Abzał Biejsiebiekow



</doc>
<doc id="3127921" url="https://pl.wikipedia.org/wiki?curid=3127921" title="Andrij Deszczyca">
Andrij Deszczyca



</doc>
<doc id="3127922" url="https://pl.wikipedia.org/wiki?curid=3127922" title="Władimir Graudyn">
Władimir Graudyn



</doc>
<doc id="3127924" url="https://pl.wikipedia.org/wiki?curid=3127924" title="Davit Grigoryan">
Davit Grigoryan



</doc>
<doc id="3127928" url="https://pl.wikipedia.org/wiki?curid=3127928" title="Ołeksandr Szłapak">
Ołeksandr Szłapak

Ołeksandr Witalijowycz Szłapak, ukr. Олександр Віталійович Шлапак (ur. 1 stycznia 1960 w Irkucku) – ukraiński inżynier, bankowiec i polityk, w latach 2001–2002 minister gospodarki, w 2014 minister finansów.
Życiorys.
Absolwent automatyki na Politechnice Lwowskiej (1982). Do 1984 pracował na macierzystej uczelni. Następnie do 1990 był etatowym działaczem Komsomołu, dochodząc do stanowiska pierwszego sekretarza struktur obwodowych LKSMU. W latach 1990–1993 pełnił funkcję przewodniczącego rady regionalnej organizacji młodzieżowej, po czym do 1998 kierował lwowskim oddziałem PrywatBanku. W latach 1998–2000 stał na czele grupy doradców wicepremiera do spraw gospodarczych. W lutym 2000 został wiceministrem gospodarki, a w 10 lipca 2001 stanął na czele tego resortu. Stanowisko to zajmował do 30 listopada 2002 w rządach Wiktora Juszczenki i Anatolija Kinacha (od 30 sierpnia 2001 odpowiadając również za integrację europejską). W latach 2003–2005 był wiceprezesem Narodowego Banku Ukrainy, po czym do 2006 stał na czele jednej państwowych agencji finansowych.
W 2006 dołączył do administracji prezydenta Wiktora Juszczenki. W latach 2007–2010 był zastępcą szefa sekretariatu i przedstawicielem prezydenta przy radzie ministrów. Od 2010 działał w biznesie m.in. jako prezes Polsko-Ukraińskiej Izby Gospodarczej. 27 lutego 2014, po wydarzeniach Euromajdanu, powołany na ministra finansów w rządzie Arsenija Jaceniuka. Urząd ten sprawował do 2 grudnia 2014. W 2016 został wyznaczony na nowego prezesa znacjonalizowanego PrywatBanku.
Odznaczony m.in. Orderem Księcia Jarosława Mądrego V klasy (2010) i Orderem „Za Zasługi” III klasy (2004).

</doc>
<doc id="3127930" url="https://pl.wikipedia.org/wiki?curid=3127930" title="Siergiej Smirnow (lekkoatleta)">
Siergiej Smirnow (lekkoatleta)

Siergiej Walentinowicz Smirnow (ros. Сергей Валентинович Смирнов; ur. 17 września 1960 w Leningradzie, zm. 18 września 2003) – rosyjski lekkoatleta specjalizujący się w pchnięciu kulą, uczestnik letnich igrzysk olimpijskich w Seulu (1988). W czasie swojej kariery reprezentował również Związek Socjalistycznych Republik Radzieckich.

</doc>
<doc id="3127932" url="https://pl.wikipedia.org/wiki?curid=3127932" title="Święty Dydak">
Święty Dydak



</doc>
<doc id="3127933" url="https://pl.wikipedia.org/wiki?curid=3127933" title="Św. Dydak">
Św. Dydak



</doc>
<doc id="3127934" url="https://pl.wikipedia.org/wiki?curid=3127934" title="Pawło Szeremeta">
Pawło Szeremeta

Pawło Mychajłowycz Szeremeta, ukr. Павло Михайлович Шеремета (ur. 23 maja 1971 we Lwowie) – ukraiński ekonomista, nauczyciel akademicki i polityk, w 2014 minister rozwoju gospodarczego i handlu.
Życiorys.
Absolwent ekonomii na Lwowskim Uniwersytecie Narodowym, kształcił się następnie w Stanach Zjednoczonych na Emory University oraz w Harvard Business School. Był założycielem Kijowsko-Mohylańskiej Szkoły Biznesu (w ramach Uniwersytetu Narodowego „Akademia Kijowsko-Mohylańska”), pełnił funkcję jej dziekana w latach 1999–2008. Związany także z różnymi organizacjami gospodarczymi i instytutami naukowymi. W 2012 objął funkcję prezydenta Kijowskiej Szkoły Gospodarki.
27 lutego 2014, po wydarzenia Euromajdanu, powołany na stanowisko ministra rozwoju gospodarczego i handlu w rządzie Arsenija Jaceniuka. 21 sierpnia ogłosił swoją rezygnację, motywując to brakiem wpływu na powołanie prezesa jednej z państwowych instytucji zajmujących się sprawami handlu. Zakończył urzędowanie 2 września 2014.

</doc>
<doc id="3127936" url="https://pl.wikipedia.org/wiki?curid=3127936" title="Panzerabwehrkanone 36">
Panzerabwehrkanone 36



</doc>
<doc id="3127938" url="https://pl.wikipedia.org/wiki?curid=3127938" title="Rzutnik pisma">
Rzutnik pisma



</doc>
<doc id="3127941" url="https://pl.wikipedia.org/wiki?curid=3127941" title="Andrij Mochnyk">
Andrij Mochnyk

Andrij Wołodymyrowycz Mochnyk, ukr. Андрій Володимирович Мохник (ur. 15 czerwca 1972 w Lipowcu) – ukraiński polityk i inżynier, jeden z liderów partii Ogólnoukraińskie Zjednoczenie „Swoboda”, parlamentarzysta, w 2014 minister środowiska.
Życiorys.
W 1994 ukończył studia inżynierskie z budownictwa na Kijowskim Narodowym Uniwersytecie Budownictwa i Architektury, a w 2011 prawo na Kijowskim Uniwersytecie Narodowym im. Tarasa Szewczenki. W latach 90. pracował początkowo jako nauczyciel, później m.in. jako inżynier i wykładowca akademicki. W latach 2004–2006 był asystentem posła Ołeha Tiahnyboka. Zaangażował się w działalność polityczną w ramach Swobody, w latach 2008–2010 był przewodniczącym kijowskich struktur partii, a w 2010 został wiceprzewodniczącym tego ugrupowania.
W 2010 wybrany na radnego Kijowskiej Rady Obwodowej, a w 2012 na posła do Rady Najwyższej VII kadencji. 27 lutego 2014, po wydarzeniach Euromajdanu, został mianowany ministrem środowiska w rządzie Arsenija Jaceniuka. Urząd ten sprawował do 2 grudnia tegoż roku.

</doc>
<doc id="3127945" url="https://pl.wikipedia.org/wiki?curid=3127945" title="Jewhen Nyszczuk">
Jewhen Nyszczuk

Jewhen Mykołajowycz Nyszczuk, ukr. Євген Миколайович Нищук (ur. 29 grudnia 1972 w Iwano-Frankiwsku) – ukraiński aktor teatralny i filmowy oraz polityk, w 2014 i w latach 2016–2019 minister kultury.
Życiorys.
Absolwent Kijowskiego Narodowego Uniwersytetu Teatru, Filmu i Telewizji. Był aktorem teatru w Czerkasach, później związany z Narodowym Akademickim Teatrem Dramatycznym im. Iwana Franki w Kijowie. Grywał także w filmach, takich jak "Zalizna sotnia" i inne.
W 2004 uczestnik pomarańczowej rewolucji i rzecznik Majdanu. Powrócił do aktywności publicznej w czasie wydarzeń Euromajdanu (2013–2014), w trakcie których koordynował wystąpienia ze sceny głównej. 27 lutego 2014 objął urząd ministra kultury w rządzie Arsenija Jaceniuka, który sprawował do 2 grudnia tego samego roku. 14 kwietnia 2016 ponownie mianowany na to stanowisko w utworzonym wówczas rządzie Wołodymyra Hrojsmana. Pełnił tę funkcję do 29 sierpnia 2019.
Wyróżniony tytułami honorowymi zasłużonego (2005) i narodowego (2015) artysty Ukrainy.

</doc>
<doc id="3127947" url="https://pl.wikipedia.org/wiki?curid=3127947" title="Chantal Akerman">
Chantal Akerman

Chantal Anne Akerman (ur. 6 czerwca 1950 w Brukseli; zm. 5 października 2015 w Paryżu) – belgijska awangardowa reżyserka, scenarzystka i aktorka filmowa.
Życiorys.
Córka żydowskich emigrantów z Polski. Zadebiutowała w 1968 filmem krótkometrażowym "Wysadzam swoje miasto" ("Saute ma ville"). Pierwszy film pełnometrażowy - "Hotel Monterey" - zrealizowała w 1972 w USA.
Większość jej filmów, jak pisze Adam Garbicz, ma charakter eksperymentów z inscenizacją i czasem narracji, jest zorientowana na objawienie osobowości i uczuć, przede wszystkim kobiet, w duchu feminizmu. Przykładem tego może być najbardziej znany film reżyserki - trzyipółgodzinna opowieść "Jeanne Dielman, Bulwar Handlowy, 1080 Bruksela" (1975, 201 min.) pokazująca załamanie nerwowe tytułowej Jeanne Dielman (Delphine Seyrig) wykonującej codziennie z pietyzmem te same banalne czynności domowe. Odznaczona w 2004 Komandorią Orderu Leopolda.
Zasiadała w jury sekcji "Cinéfondation" na 58. MFF w Cannes (2005).

</doc>
<doc id="3127948" url="https://pl.wikipedia.org/wiki?curid=3127948" title="Serhij Kwit">
Serhij Kwit

Serhij Myronowycz Kwit, ukr. Сергій Миронович Квіт (ur. 26 listopada 1965 w Użhorodzie) – ukraiński dziennikarz, filolog, filozof i polityk, rektor Akademii Kijowsko-Mohylańskiej, od 2014 do 2016 minister oświaty i nauki.
Życiorys.
W 1991 ukończył dziennikarstwo na Kijowskim Uniwersytecie Narodowym im. Tarasa Szewczenki. Uzyskał stopień doktora nauk filologicznych i tytuł naukowy profesora.
Był redaktorem w piśmie „Słowo i Czas”, a w latach 1993–2003 redaktorem naczelnym periodyku „Ukraińskie Problemy”. Od 1996 do 2001 pracował jako docent na macierzystej uczelni. Następnie do 2005 był dyrektorem szkoły dziennikarstwa działającej w ramach Akademii Kijowsko-Mohylańskiej. Był dziekanem wydziału nauk społecznych i technologii społecznych, po czym w 2007 objął stanowisko prezydenta akademii. Aktywnie zaangażował się w protesty przeciwko ministerialnej nominacji dla Dmytra Tabacznyka.
27 lutego 2014, po wydarzeniach Euromajdanu, mianowany ministrem oświaty i nauki w rządzie Arsenija Jaceniuka. W tym samym roku uzyskał mandat deputowanego VIII kadencji, kandydując z ramienia Bloku Petra Poroszenki. Pozostał również na dotychczasowym stanowisku rządowym w drugim gabinecie dotychczasowego premiera powołanym 2 grudnia 2014. Funkcję tę pełnił do 14 kwietnia 2016.
W 2019 został prezesem państwowej agencji zajmującej się jakością szkolnictwa wyższego.

</doc>
<doc id="3127950" url="https://pl.wikipedia.org/wiki?curid=3127950" title="Andrij Mochnik">
Andrij Mochnik



</doc>
<doc id="3127951" url="https://pl.wikipedia.org/wiki?curid=3127951" title="Ihor Teniuch">
Ihor Teniuch

Ihor Teniuch (ukr. Ігор Йосипович Тенюх ur. 1958 w Stryju) – ukraiński wojskowy w stopniu admirała, dowódca sił morskich kraju za rządów pomarańczowych, minister obrony Ukrainy w 2014 roku. 
Po protestach na Majdanie i ucieczce prezydenta Janukowycza mianowany w rządzie Arsenija Jaceniuka pełniącym obowiązki ministra obrony. Podał się do dymisji 25 marca z powodu z zarzutami o brak działań w związku z rosyjską inwazją na Krym.

</doc>
<doc id="3127952" url="https://pl.wikipedia.org/wiki?curid=3127952" title="Flagelloscypha">
Flagelloscypha

Flagelloscypha Donk (włosóweczka) – rodzaj grzybów z rodziny "Niaceae". 
Systematyka i nazewnictwo.
Pozycja w klasyfikacji według Index Fungorum: "Niaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę zaproponował Władysław Wojewoda w 2003 r.

</doc>
<doc id="3127953" url="https://pl.wikipedia.org/wiki?curid=3127953" title="Włosóweczka">
Włosóweczka



</doc>
<doc id="3127954" url="https://pl.wikipedia.org/wiki?curid=3127954" title="Maksym Burbak">
Maksym Burbak

Maksym Jurijowycz Burbak, ukr. Максим Юрійович Бурбак (ur. 13 stycznia 1976 w Czerniowcach) – ukraiński prawnik, przedsiębiorca i polityk, poseł do Rady Najwyższej, w 2014 minister infrastruktury.
Życiorys.
W 1998 ukończył studia prawnicze na Czerniowieckim Uniwersytecie Narodowym im. Jurija Fedkowycza. Pracował w sektorze prywatnym, m.in. na kierowniczych stanowiskach w spółkach prawa handlowego.
Zaangażował się w działalność polityczną w ramach Frontu Zmian, w którym kierował regionalnymi strukturami w obwodzie czerniowieckim. W 2010 został wybrany na radnego rady regionalnej, a w 2012 wszedł w skład Rady Najwyższej VII kadencji z ramienia jednoczącej środowiska opozycyjne Batkiwszczyny.
27 lutego 2014, po wydarzeniach Euromajdanu, Maksym Burbak objął urząd ministra infrastruktury w rządzie Arsenija Jaceniuka. We wrześniu 2014 dołączył do Frontu Ludowego, na czele którego stanął urzędujący premier. W wyborach z października tegoż roku uzyskał mandat posła VIII kadencji. 2 grudnia 2014 zakończył urzędowanie na stanowisku ministra.

</doc>
<doc id="3127956" url="https://pl.wikipedia.org/wiki?curid=3127956" title="Ihor Szwajka">
Ihor Szwajka

Ihor Ołeksandrowycz Szwajka, ukr. Ігор Олександрович Швайка (ur. 25 lutego 1976 w m. Troickoje) – ukraiński polityk i prawnik, deputowany, działacz Swobody, w 2014 minister rolnictwa.
Życiorys.
Z wykształcenia prawnik, absolwent Narodowego Uniwersytetu Prawa im. Jarosława Mądrego w Charkowie z 1998. Praktykował jako prawnik, w 2000 zaczął prowadzić prywatną firmę prawniczą. W 2007 dołączył do nacjonalistycznej partii Swoboda, rok później stanął na czele jej struktur w obwodzie charkowskim. W wyborach w 2012 uzyskał mandat posła do Rady Najwyższej VII kadencji.
27 lutego 2014, po wydarzeniach Euromajdanu i odsunięciu od władzy Wiktora Janukowycza z Partii Regionów, objął stanowisko wicepremiera w pierwszym rządzie Arsenija Jaceniuka. Zakończył urzędowanie 2 grudnia 2014 (po przedterminowych wyborach parlamentarnych).
W 2015 został objęty postępowaniem karnym w związku z zarzutami dotyczącymi zamieszek przed siedzibą parlamentu z 31 sierpnia 2015.

</doc>
<doc id="3127957" url="https://pl.wikipedia.org/wiki?curid=3127957" title="Nigel Walker">
Nigel Walker

Nigel Keith Walker (ur. 15 czerwca 1963 w Cardiff) – walijski lekkoatleta specjalizujący się w krótkich biegach płotkarskich, uczestnik letnich igrzysk olimpijskich w Los Angeles (1984). Po zakończeniu kariery lekkoatletycznej był zawodnikiem rugby (m.in. wielokrotnym reprezentantem Walii w latach 1993–1998).

</doc>
<doc id="3127959" url="https://pl.wikipedia.org/wiki?curid=3127959" title="Hapag-Lloyd Express">
Hapag-Lloyd Express

Hapag-Lloyd Express znane również pod nazwą "HLX.com" - założone w 2002 roku, niemieckie tanie linie lotnicze obsługujące głównie loty czarterowe. W styczniu 2007 roku Hapag-Lloyd Express i Hapag-Lloyd Flug zostały połączone i obecnie latają jako TUIfly.
Flota.
Przewoznik dysponował dziewiętnastoma samolotami: 17 Boeingów 737 i 2 Fokkery F100

</doc>
<doc id="3127960" url="https://pl.wikipedia.org/wiki?curid=3127960" title="Gdańskie (piwo)">
Gdańskie (piwo)

Gdańskie – marka jasnego piwa warzonego od początku lat 60. do 2001 r. przez browar w Gdańsku Wrzeszczu. Po przejęciu przez Grupę Żywiec browar zlikwidowano, a produkcję Gdańskiego przeniesiono do innych browarów należących do nowego inwestora. Piwo Gdańskie było warzone do 2008 r.

</doc>
<doc id="3127961" url="https://pl.wikipedia.org/wiki?curid=3127961" title="Flammulaster">
Flammulaster

Flammulaster Earle (płomienniczek) – rodzaj grzybów z rzędu pieczarkowców ("Agaricales"). 
Systematyka i nazewnictwo.
Pozycja w klasyfikacji według Index Fungorum: "Tubariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 2003 r. 

</doc>
<doc id="3127963" url="https://pl.wikipedia.org/wiki?curid=3127963" title="Płomienniczek">
Płomienniczek



</doc>
<doc id="3127967" url="https://pl.wikipedia.org/wiki?curid=3127967" title="Efekt doktora Foxa">
Efekt doktora Foxa

Efekt doktora Foxa – jeden z błędów poznawczych polegających na tym, że ludzie nie oceniają sensu wypowiedzi (czy jest merytoryczna) tylko jej ekspresyjność. Czym wypowiedź jest bardziej ekspresyjna, tym ludzie są skłonni bardziej w nią uwierzyć i lepiej ją ocenić. Dotyczy to też fachowców z danej dziedziny. Dlatego najlepiej oceniać prace naukowe na spokojnie po zapoznaniu się z nimi w formie pisemnej, niż na konferencjach naukowych. Wyborcy polityków też są na niego podatni. Efekt dr. Foxa miał też wpływ w uwiedzeniu Niemców przez Hitlera.
Nazwa pochodzi od Myrona L. Foxa. Przedstawiając się za doktora, wygłosił w 1976 trzy razy wykład na temat zastosowania teorii gier w nauczaniu lekarzy (Mathematical Game Theory as Applied to Physician Education). Wykład był dla fachowców (psychiatrów i psychologów) i żaden z nich nie zorientował się, że wykład jest bezsensowny. Przyczyną tego było to, że Fox był aktorem i mówił pewnym głosem, cały czas gestykulując, od czasu do czasu wstawiając anegdoty.

</doc>
<doc id="3127971" url="https://pl.wikipedia.org/wiki?curid=3127971" title="Sepno">
Sepno

Miejscowości w Polsce:

</doc>
<doc id="3127977" url="https://pl.wikipedia.org/wiki?curid=3127977" title="Kazimierz Piech">
Kazimierz Piech

Kazimierz Antoni Piech (ur. 11 stycznia 1893 w Sanoku, zm. 15 kwietnia 1944 w Krakowie) – botanik, profesor anatomii i cytologii roślin Uniwersytetu Jagiellońskiego. Uczestnik trzech wojen w latach 1914–1920, porucznik rezerwy piechoty Wojska Polskiego, więzień obozu Sachsenhausen 1939–1940.
Życiorys.
Kazimierz Antoni Piech urodził się 11 stycznia 1893 w Sanoku jako syn Aleksandra (1851–1932, brązownik, działacz społeczny i polityczny) i Józefy z domu Stupnickiej (1852–1934). Miał rodzeństwo: Mieczysława (1877-1891), Jadwigę (1881–1953, od 1900 żona Władysława Prus Ossowskiego), Aleksandrę (ur. 1884, nauczycielka szkolna w Sanoku, żona Mariana Szajny), Tadeusza (1893–1944, botanik, profesor, oficer). W 1911 z odznaczeniem ukończył C. K. Gimnazjum Męskie w Sanoku (w jego klasie byli m.in. Józef Dąbrowski, Edward Kielar, Aleksander Ślączka – późniejsze ofiary zbrodni katyńskiej; Julian Krzyżanowski, Kazimierz Niedzielski, Antoni Owsionka). W okresie nauki gimnazjalnej współtworzył „Kółko przyrodników”, w którym był zastępcą prezesa (prezesem był Aleksander Ślączka, zaś sekretarzem Włodzimierz Mozołowski).
W 1911 podjął studia geografii i przyrody na Uniwersytecie Franciszkańskim we Lwowie, prowadził je u boku prof. Mariana Raciborskiego, a w 1912 wraz z nim przeniósł się do Uniwersytetu Jagiellońskiego w Krakowie i tam kontynuował studia, poznając jednocześnie pokrewne dziedziny nauk. W tym czasie należał do Związku Strzeleckiego. Był członkiem sanockiego gniazda Polskiego Towarzystwa Gimnastycznego „Sokół” od 1912. Będąc słuchaczem studiów filozoficznych uchwałą Rady Miejskiej w Sanoku z 1913 został uznany przynależnym do gminy Sanok.
Po wybuchu I wojny światowej został zmobilizowany do armii austriackiej, skierowany do Salzburga, a w 1915 w jej szeregach brał udział w walkach na froncie włoskim, gdzie został wzięty do niewoli rosyjskiej i osadzony w Rosji. Podczas swoich pobytów w miejscach na wojennym szlaku i uwięzienia wykorzystywał czas na poznawanie przyrody i geografii, a w obozach jenieckich prowadził kursy przyrodnicze i geograficzne dla współosadzonych. Po zwolnieniu i powrocie do niepodległej Polski początkowo trafił do Sanoka, następnie uczestniczył w wojnie polsko-ukraińskiej 1918–1919 (w tym walkach o Przemyśl) oraz wojnie polsko-bolszewickiej 1920 (na stanowisku dowódcy kampanii piechoty). Został awansowany do stopnia porucznika rezerwy piechoty w Korpusie Oficerów Piechoty ze starszeństwem z dniem 1 czerwca 1919. W 1923, 1924, 1934 był przydzielony jako oficer rezerwowy do 75 pułku piechoty, i pozostawał wówczas w ewidencji Powiatowej Komendy Uzupełnień Kraków Miasto.
Po powrocie na uniwersytet został młodszym asystentem prof. Kazimierza Roupperta w Zakładzie Botanicznym im. Janczeskiego w Katedrze Anatomii i Fizjologii Roślin na Wydziale Filozoficznym UJ. W 1922 doktoryzował się i został starszym asystentem, a w 1931 uzyskał habilitację (praca z 1927 pt. „Badania cytologiczne nad rozwojem "Scirpus"”) i został adiunktem w wydziale botaniki Wydziału Rolniczego UJ. W kwietniu 1932 został profesorem nadzwyczajnym i objął kierownictwo utworzonej wówczas Katedry Anatomii i Cytologii Roślin na Wydziale Filozoficznym UJ.
Publikował w zakresie botaniki, anatomii, geografii roślin, systematyki, paleobotaniki i cytologii. Jego prace ukazywały się w języku polskim, niemieckich, angielskim, czeskim. Był współautorem projektu polskiego mianownictwa botanicznego. Pełnił funkcję redaktora naczelnego „Acta Societatis Botanicorum Poloniae” (1938–1939), był redaktorem Sprawozdań Komisji Fizjograficznej PAU, Aktów Towarzystwa Botanicznego.
Po wybuchu II wojny światowej i przegranej kampanii wrześniowej 1939 zaangażował się w organizację żywności dla pracowników UJ. 6 listopada 1939 został aresztowany przez Niemców w ramach Sonderaktion Krakau wraz z innymi pracownikami naukowymi AGH i UJ. Przez trzy tygodnie był przetrzymywany we wrocławskim więzieniu, później został przewieziony do niemieckiego obozu koncentracyjnego Sachsenhausen. Wolność odzyskał 9 lutego 1940, po czym powrócił do Krakowa. W późniejszym czasie jego stan zdrowia uległ pogorszeniu wskutek doświadczeń obozowych. W 1941 podjął pracę w niemieckim Głównym Urzędzie Leśnym. W 1942 ponownie aresztowany w wymiarze krótkotrwałym. Podczas okupacji niemieckiej angażował się w tajne nauczanie. Przed śmiercią zajmował się halami tatrzańskimi.
Jego brat Tadeusz był specjalistą w dziedzinie bankowości. 29 marca 1921 w Sanoku poślubił Zofię Marię Biały (ur. 1895, córka Teofila Białego, sekretarza C. K. Dyrekcji Okręgu Skarbowego w Sanoku), z którą miał córkę Wandę. Zmarł 15 kwietnia 1944, został pochowany na krakowskim Cmentarzu Rakowickim 18 kwietnia 1944 (pas 56, katakumby Wolnego).
W 1944 jego biogram sporządził Kazimierz Rouppert, a następnie także Józef Premik, także pochodzący z Sanoka i absolwent tamtejszego gimnazjum, z którym Kazimierz Piech wspólnie publikował (podczas nauki w Sanoku ojciec Kazimierza Piecha był opiekunem Józefa Premika).

</doc>
<doc id="3127979" url="https://pl.wikipedia.org/wiki?curid=3127979" title="Bill Bixby">
Bill Bixby

Bill Bixby, właściwie Wilfred Bailey Everett Bixby III (ur. 22 stycznia 1934 roku w San Francisco, w stanie Kalifornia, USA, zm. 21 listopada 1993 r. w Century City, w stanie Kalifornia) – amerykański aktor filmowy i telewizyjny, reżyser i producent filmowy.
Zmarł w 1993 roku w wieku 59 lat na raka prostaty.

</doc>
<doc id="3127981" url="https://pl.wikipedia.org/wiki?curid=3127981" title="Hałda Panewnicka">
Hałda Panewnicka

Hałda Panewnicka − jedno z większych składowisk odpadów pokopalnianych na Górnym Śląsku, znajdujące się na styku Katowic, Mikołowa i Rudy Śląskiej, ma w najwyższym punkcie wysokość względną 12 m, powierzchnię ok. 100 ha.
Odpady składowane na Hałdzie Panewnickiej pochodzą z Kopalni Węgla Kamiennego Halemba w Rudzie Śląskiej, oddanej do użytku w 1957. Składowano je od lat 60. XX w. do roku 2000. Hałda wchodziła w skład Centralnego Składowiska Odpadów Górniczych w Knurowie.
Szacuje się, iż w ramach realizowanego przez firmę Haldex z Katowic projektu, uda się z niej odzyskać ok. 2 mln ton węgla, 1 mln ton mułu węglowego i 16 mln ton kamienia. Na hałdzie zgromadzonych zostało w ciągu dziesięcioleci ok. 20 mln ton odpadów. Wartość wdrażanej inwestycji sięga 25-30 mln zł. Środki pochodzą m.in. z Wojewódzkiego Funduszu Ochrony Środowiska i Gospodarki Wodnej w Katowicach. Planuje się, iż prace rekultywacyjne potrwają do 2026. Na terenie ma zostać urządzony zieleniec.
Z hałdy wydzielane są do wód gruntowych szkodliwe siarczany i chlorki. Jej istnienie negatywnie wpływa na stężenie szkodliwych substancji w powietrzu.
Hałdę wykorzystywali miłośnicy quadów i motocykli. Likwidacją zwałowiska zajmuje się firma Haldex, która zamierza odzyskać z niego węgiel, muł węglowy oraz miliony ton kruszywa.

</doc>
<doc id="3127986" url="https://pl.wikipedia.org/wiki?curid=3127986" title="Stanisław Jarocki (scenograf)">
Stanisław Jarocki (scenograf)

Stanisław Jarocki (ur. 10 listopada 1887 we Lwowie, zm. 8 października 1966 w Puszczykówku k. Poznania) – malarz, scenograf.
Życiorys.
Stanisław Jarocki urodził się we Lwowie, a jego rodzicami byli Teofil Jarocki oraz Sabina z domu Ostrowska. Po ukończeniu 6 klas gimnazjum uzupełniał swoje wykształcenie studiując we Lwowie w Państwowej Szkole Przemysłu i Malarstwa Dekoracyjnego pod kierunkiem J. Bałły, W. Krycińskiego, S. Reychana i W. Rybkowskiego. Po ukończeniu szkoły w 1908 wyjechał dalej studiować we Francji, Włoszech, w Niemczech i Wiedniu. Po powrocie do Lwowa zajął się malarstwem dekoracyjnym. W kościołach i cerkwiach między innymi we Lwowie, Stryju oraz Drohobyczu wykonywał polichromie. Od 1913 do 1914 razem ze swym nauczycielem J. Bałłą w Sofii w słynnej cerkwi Bojana pracował przy konserwacji i rekonstrukcji zabytkowych fresków. Równocześnie zajął się scenografią. We Lwowie wykonał swoje pierwsze pracez tego zakresu. Dekorator opery w Odessie po wybuchu I wojny światowej, a później dekorator teatru dramatycznego w Charkowie i wykonawca polichromii kościoła katolickiego. Po powrocie do kraju od 1919 do 1921 pracował w Warszawie jako scenograf. W 1922 wyjechał z Warszawy do Poznania, w którym związał się przede wszystkim z Operą, ale pracował także dla Teatru Polskiego oraz od 1929 do 1939 dla teatrów w Łodzi i Warszawie dostarczał swoje projekty. Od 1945 pracował w teatrach dramatycznych Jeleniej Góry i Poznania. Od 1947 był współpracownikiem oper w Poznaniu, Bytomiu i Wrocławiu. Na stałe mieszkał w Puszczykówku k. Poznania, gdzie 8 października 1966 zmarł. 
Od 1911 jego żoną była Stefania Niemczakowska, z którą miał córki Władysławę (ur. 1915) oraz Jadwigę (ur. 1912).
W okresie międzywojennym jego najwybitniejszymi osiągnięciami były wykonane dekoracje do "Legendy Bałtyku", "Borysa Godunowa", "Casanovy", "Erosa i Psyche", "Giocondy", "Aidy", "Fausta", "Nieboskiej komedii" i innych. Swe prace wystawiał w kraju i za granicą, m.in. we Frankfurcie n. Menem w 1926, na wystawie grupy „Ogniwo" w Poznaniu, w 1937 na Wystawie Światowej w Paryżu, na której otrzymał Grand Prix za projekty dekoracji i kostiumów do "Kordiana" i "Sprzysiężenia Fiesca". W 1939 ministerstwo wyróżniło go za scenografię do "Wieczoru trzech króli" w Teatrze Polskim w Poznaniu. W 1958 uczestniczył w wystawie moniuszkowskiej, a w Warszawie w 1962 był na wystawie scenografii. Po wojnie wykonał dekoracje dla Opery Poznańskiej do "Kniazia Igora", "Wolnego strzelca", "Lakme", "Holendra Tułacza i Parii".

</doc>
<doc id="3127990" url="https://pl.wikipedia.org/wiki?curid=3127990" title="Dafo si">
Dafo si

Dafo si (Klasztor Wielkiego Buddy, ) – chiński klasztor buddyjski o ponad 1600-letniej historii, położony w powiecie Xinchang prowincji Zhejiang.
Historia klasztoru.
Klasztor został zbudowany we wczesnym okresie panowania cesarza Mu Di (345-361) z dynastii Jin w południowo-zachodniej części prefektury Xinchang. Zachowały się zapiski o mnichu Tanguangu, który poszukując piękna znalazł go na górze Sicheng. Zachwycony miejscem wybudował świątynię Yinyue, w której wyrzeźbiono posąg Buddy.
Klasztor ten jest zbudowany na pięciu poziomach. Do głównych budynków należą m.in. budynek Niebiańskich Królów, Główny budynek, budynek Wielkiego Buddy (Dafo) i budynek świętych Pism.
Posąg siedzącego Wielkiego Buddy (być może jest to budda Maitreja) liczy prawie 15 metrów wysokości. Statua pochodzi z okresu panowania wschodniej dynastii Jin. W tym czasie w Chinach nauczali głównie mistrzowie buddyjscy z Indii lub Azji Środkowej i nie wykształciły się jeszcze w pełni chińskie wzorce, dlatego rzeźba ta przypomina typ hinduski lub środkowoazjatycki. W okresie rewolucji kulturalnej miejscowi ludzi zasłonili posag wielkimi portretami Mao Zedonga, aby ustrzec go przed zniszczeniem przez "czerwoną gwardię", która działała według jasnych wytycznych - "niszczenia wszystkich dawnych tradycji".
Klasztor znajduje się w pięknej okolicy, która służy jako plener w licznych filmach. W licznych grotach, znajdują się figury tysięcy Buddów. Klasztor znajduje się w rejonie Malowniczego Regionu klasztoru Dafo (ok. 25 km kwadratowych). Jednym z niezwykłych miejsc jest Dolina Pradźni (Banruogu 般若谷), przekształcana od czasów dynastii Song - tworzone są różne jej poziomy, połączone schodami.
Około 300 metrów w kierunku północno-zachodnim od Dafo si znajduje się klasztor Tysiąca Buddów.
Klasztor Dafo jest jedną ze 142 głównych świątyń Chin.

</doc>
<doc id="3127991" url="https://pl.wikipedia.org/wiki?curid=3127991" title="Oscar Tunjo">
Oscar Tunjo

Oscar Andrés Tunjo

</doc>
<doc id="3127992" url="https://pl.wikipedia.org/wiki?curid=3127992" title="Gare de Varangéville-Saint-Nicolas">
Gare de Varangéville-Saint-Nicolas

Gare de Varangéville-Saint-Nicolas – stacja kolejowa w Varangéville, w departamencie Meurthe i Mozela, w regionie Grand Est, we Francji.
Jest stacją Société nationale des chemins de fer français (SNCF), obsługiwaną przez pociągi TER Lorraine.
Położenie.
Znajduje się na wysokości 208 m n.p.m., na 365,396 km linii Paryż – Strasburg, pomiędzy dworcami Laneuveville-devant-Nancy i Dombasle-sur-Meurthe.
Usługi.
Przewozy kolejowe są prowadzone przez pociągi TER Lorraine, kursujące między Nancy a Lunéville, Saint-Dié-des-Vosges lub Remiremont, Épinal i Strasburgiem.

</doc>
<doc id="3127998" url="https://pl.wikipedia.org/wiki?curid=3127998" title="Gare de Laroche – Migennes">
Gare de Laroche – Migennes

Gare de Laroche - Migennes – stacja kolejowa w Migennes, w departamencie Yonne, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi TER Bourgogne.
Położenie.
Znajduje się na wysokości 87 m .n.p.m., 154,874 km linii Paryż – Marsylia, pomiędzy stacjami Joigny i Saint-Florentin - Vergigny. Z tej stacji wychodzi również linia do Cosne przez Auxerre.
Historia.
Stacja została otwarta w 1849 roku.

</doc>
<doc id="3127999" url="https://pl.wikipedia.org/wiki?curid=3127999" title="Kamionka (obwód czerniowiecki)">
Kamionka (obwód czerniowiecki)



</doc>
<doc id="3128000" url="https://pl.wikipedia.org/wiki?curid=3128000" title="Kliszkowce">
Kliszkowce



</doc>
<doc id="3128002" url="https://pl.wikipedia.org/wiki?curid=3128002" title="Kuczurów Wielki">
Kuczurów Wielki



</doc>
<doc id="3128004" url="https://pl.wikipedia.org/wiki?curid=3128004" title="Krasnoilsk">
Krasnoilsk



</doc>
<doc id="3128005" url="https://pl.wikipedia.org/wiki?curid=3128005" title="Gare de Barsac">
Gare de Barsac

Gare de Barsac – przystanek kolejowy w Barsac, w departamencie Żyronda, w regionie Nowa Akwitania, we Francji.
Został otwarty w 1855 przez Compagnie des chemins de fer du Midi et du Canal latéral à la Garonne. Jest przystankiem kolejowym Société nationale des chemins de fer français (SNCF), obsługiwaną przez pociągi TER Aquitaine.
Położenie.
Znajduje się na 33,371 km linii Bordeaux – Sète, pomiędzy stacjami Cérons i Preignac.
Historia.
Przystanek Barsac został oddany do użytku 31 maja 1855 roku przez Compagnie des chemins de fer du Midi et du Canal latéral à la Garonne, kiedy otwarto odcinek z Bordeaux do Langon.
Usługi.
Przystanek jest obsługiwany przez pociągi TER Aquitaine, kurujące pomiędzy Bordeaux i Agens lub Langon.

</doc>
<doc id="3128006" url="https://pl.wikipedia.org/wiki?curid=3128006" title="Hapag-Lloyd Flug">
Hapag-Lloyd Flug

Hapag-Lloyd Flug (w latach 2005 - 2007 pod nazwą "Hapagfly") – założona w 1972 roku niemiecka linia lotnicza z siedzibą w Hanowerze. Linie wykonywały głównie połączenia czarterowe do popularnych kurortów europejskich. W styczniu 2007 roku z połączenia Hapag-Lloyd Express i Hapag-Lloyd Flug powstał TUIfly.
Flota.
W chwili zaprzestania działalności Hapag-Lloyd Flug flota liczyła 42 samoloty:

</doc>
<doc id="3128008" url="https://pl.wikipedia.org/wiki?curid=3128008" title="Andi Naude">
Andi Naude

Andi Naude (ur. 10 września 1996 w Reginie) – kanadyjska narciarka dowolna, specjalizująca się w jeździe po muldach, która starty w Pucharze Świata rozpoczęła w 2012 r. Występowała także w zawodach FIS Race, Pucharu Europy oraz Pucharu Północnoamerykańskiego. W 2013 roku wystartowała na mistrzostwach świata w Voss, zajmując siódme miejsce w muldach podwójnych. Podczas rozgrywanych cztery lata później mistrzostw świata w Sierra Nevada była dziewiąta w tej samej konkurencji. Najlepsze wyniki w Pucharze Świata, osiągnęła w sezonie 2017/2018, kiedy to zajęła 13. miejsce w klasyfikacji generalnej, a w klasyfikacji jazdy po muldach była czwarta. W 2018 roku brała udział w igrzyskach olimpijskich w Pjongczangu, gdzie zajęła szóste miejsce.

</doc>
<doc id="3128010" url="https://pl.wikipedia.org/wiki?curid=3128010" title="Grabnik (powiat łańcucki)">
Grabnik (powiat łańcucki)

Grabnik – osada w Polsce położona, w województwie podkarpackim, w powiecie łańcuckim, w gminie Żołynia.
W latach 1975–1998 miejscowość administracyjnie należała do województwa rzeszowskiego.

</doc>
<doc id="3128012" url="https://pl.wikipedia.org/wiki?curid=3128012" title="Alfonso de Iruarrízaga">
Alfonso de Iruarrízaga

Alfonso Marcos de Iruarrízaga Hoces de la Guardia (ur. 22 sierpnia 1956 w Santiago) – chilijski strzelec, specjalizujący się w skeecie.
Lata młodości i edukacja.
Jest synem Iris i Alfonso José Maríi. Ma trzy siostry: Patricię, Maite i Isabel. Absolwent Universidad de Chile na kierunku inżynieria mechaniczna.
Kariera.
Strzelectwo uprawia od trzynastego roku życia.
Jest dwukrotnym medalistą igrzysk panamerykańskich w skeecie drużynowym: srebrnym z 1979 i brązowym z 1983.
W 1984 po raz pierwszy wystąpił na igrzyskach olimpijskich, na których wystartował w skeecie. Zajął 26. miejsce ze 189 punktami. W 1988 po raz drugi wziął udział w igrzyskach olimpijskich, ponownie uczestnicząc w skeecie. Po rundzie eliminacyjnej prowadził ex aequo z Axelem Wegnerem reprezentującym Niemcy Wschodnie (198 pkt). W finale, do którego zakwalifikowało się 6 najlepszych zawodników, zdobył dodatkowe 23 punkty (o 1 mniej niż Wagner), co dało mu 2. pozycję w klasyfikacji końcowej z 221 pkt. Był to ósmy medal olimpijski w historii Chile i pierwszy po 32 latach. Osiągnięcie strzelca spotkało się z dużym entuzjazmem w kraju. Po powrocie do Chile został on uznany za bohatera narodowego i zaproszony do Palacio de La Moneda, gdzie otrzymał specjalne podziękowania od władz państwa. Srebro z 1988 do dziś (2014) pozostaje jedynym medalem olimpijskim w strzelectwie wywalczonym przez reprezentanta Chile. W 1992 po raz trzeci wystartował na igrzyskach olimpijskich w skeecie i był 42. ze 143 punktami.
Karierę zakończył w 1995.
Losy po zakończeniu kariery.
W 1989 został prezesem firmy Tec Harseim, zajmującą się produkcją broni.
Życie prywatne.
Jest żonaty z Consuelo Sáez Ramilą, jedenastokrotną mistrzynią kraju w gimnastyce artystycznej. Ma z nią dwoje dzieci: córkę Consuelo i syna Alfonso.

</doc>
<doc id="3128014" url="https://pl.wikipedia.org/wiki?curid=3128014" title="Beselidhja Stadiumi">
Beselidhja Stadiumi



</doc>
<doc id="3128018" url="https://pl.wikipedia.org/wiki?curid=3128018" title="Sieć hotelowa Hilton">
Sieć hotelowa Hilton



</doc>
<doc id="3128020" url="https://pl.wikipedia.org/wiki?curid=3128020" title="Hilton Hotels">
Hilton Hotels



</doc>
<doc id="3128022" url="https://pl.wikipedia.org/wiki?curid=3128022" title="Emilie Klingen Amundsen">
Emilie Klingen Amundsen

Emilie Klingen Amundsen (ur. 21 grudnia 1994 w Drammen) – norweska narciarka dowolna, specjalizująca się w jeździe po muldach, która starty w Pucharze Świata rozpoczęła w 2010 r. Występowała także w zawodach FIS Race oraz Pucharu Europy. W 2011 roku wystartowała na mistrzostwach świata juniorów w Jyväskylä, zdobywając srebrny medal w muldach podwójnych. W 2013 roku brała udział w mistrzostwach świata w Voss, gdzie zajęła 22. miejsce w jeździe po muldach i 31. miejsce w muldach podwójnych. W 2014 roku zakończyła karierę.

</doc>
<doc id="3128031" url="https://pl.wikipedia.org/wiki?curid=3128031" title="Rafał Szumiec">
Rafał Szumiec

Rafał Szumiec (ur. 23 stycznia 1983 w Jaśle) – polski narciarz alpejski i kolarz ręczny, paraolimpijczyk zimowy, występujący w konkurencjach dla zawodników jeżdżących na siedząco. Zawodnik klubu Druga Strona Sportu Kraków.
W 2002 r. podczas zawodów kolarstwa górskiego uległ wypadkowi, w wyniku którego doznał trwałego porażenia kończyn dolnych. Jest absolwentem Uniwersytetu Rzeszowskiego na Wydziale Prawa i Administracji. Wraz z Katarzyną Rogowiec założył w Krakowie klub sportowy – Druga Strona Sportu.
W 2021 roku wziął udział w kampanii reklamowej PKN Orlen na Igrzyska Olimpijskie.
Osiągnięcia sportowe.
Szumiec jest mistrzem Polski w superkombinacji oraz wicemistrzem w slalomie i slalomie gigancie z 2014 roku, a także mistrzem we wszystkich tych konkurencjach z roku 2013. Zdobył także mistrzostwo Polski w ręcznym kolarstwie szosowym. Uczestniczył w Igrzyskach Paraolimpijskich w Vancouver w 2010.

</doc>
<doc id="3128037" url="https://pl.wikipedia.org/wiki?curid=3128037" title="Puchar Świata w skokach narciarskich 2013/2014 – Lahti">
Puchar Świata w skokach narciarskich 2013/2014 – Lahti

Jedenaste zawody Pucharu Świata w skokach narciarskich w sezonie 2013/2014 odbyły się w fińskim Lahti. Kwalifikacje i pierwszy konkurs indywidualny zostały rozegrane 28 lutego, konkurs drużynowy 1 marca, a kwalifikacje i drugi konkurs indywidualny 2 marca.

</doc>
<doc id="3128040" url="https://pl.wikipedia.org/wiki?curid=3128040" title="Grabowiec (powiat pajęczański)">
Grabowiec (powiat pajęczański)

Grabowiec – kolonia w Polsce położona w województwie łódzkim, w powiecie pajęczańskim, w gminie Rząśnia.
W latach 1975–1998 miejscowość należała administracyjnie do województwa piotrkowskiego.

</doc>
<doc id="3128041" url="https://pl.wikipedia.org/wiki?curid=3128041" title="Judy Becker">
Judy Becker

Judy Becker – amerykańska scenograf filmowa.
Filmografia.
seriale
film
Nagrody i nominacje.
Została uhonorowana nagrodą ADG, a także otrzymała nominację do Oscara, nagrody BAFTA i dwukrotnie do nagrody ADG.

</doc>
<doc id="3128042" url="https://pl.wikipedia.org/wiki?curid=3128042" title="Bryant (Arkansas)">
Bryant (Arkansas)

Bryant – miasto w Stanach Zjednoczonych, w stanie Arkansas, w hrabstwie Saline.

</doc>
<doc id="3128043" url="https://pl.wikipedia.org/wiki?curid=3128043" title="Kepler-56">
Kepler-56

Kepler-56 – żółty karzeł położony w gwiazdozbiorze Łabędzia o masie ok. 1,3 raza większej niż masa Słońca. Posiada dwie potwierdzone planety, jedną nieco mniejszą niż Jowisz, a drugą mniejszą niż Saturn, lecz większą od Neptuna. Obie planety zostały odkryte w 2012 roku za pomocą Kosmicznego Teleskopu Keplera. W 2013 ogłoszono, że w systemie tym prawdopodobnie krąży jeszcze trzecia planeta, masywniejsza od pozostałych.
Charakterystyka gwiazdy.
Kepler-56 jest starym żółtym karłem znajdującym się w fazie przejściowej na czerwonego olbrzyma. Już teraz gwiazda znacznie „spuchła”, jej średnica wynosi ponad cztery razy więcej niż średnica Słońca.
Układ planetarny.
W 2012 został odkryty system planetarny wokół Kepler-56 za pomocą metody tranzytowej.
Badania asterosejsmologiczne wykazały, że orbity planet Kepler-56b i Kepler-56c są nachylone pod kątem 45° do płaszczyzny układu wyznaczonej przez równik gwiazdy macierzystej. Jedna jest nieco mniejsza niż Jowisz, a druga jest mniejsza niż Saturn, lecz większa od Neptuna.
Obydwie planety, b i c, zostaną zniszczone za około 130 do 155 milionów lat w miarę powiększania się ich słońca ewoluującego na czerwonego olbrzyma.
Płaszczyzna orbity trzeciej egzoplanety, krążącej najdalej ze wszystkich znanych w tym układzie, jest odmienna od płaszczyzn orbit dwóch pozostałych planet. Jest to pierwsze tego typu odkrycie. Według astronomów taki wygląd układu spowodowało oddziaływanie grawitacyjne masywnego obiektu, które zmieniło płaszczyznę orbit dwóch egzoplanet najbliższych gwieździe macierzystej. Trzecią planetą jest najprawdopodobniej gazowy olbrzym orbitujący słońce w odległości około 3,3 j.a., nachylenie jej orbity do płaszczyzn dwóch mniejszych planet wynosi pomiędzy 37° do 131°. Ta planeta uniknie zniszczenia przez starzejące się słońce, ponieważ leży wystarczająco daleko od niego i nie zostanie objęta rozszerzającą się powłoką gazową.

</doc>
<doc id="3128048" url="https://pl.wikipedia.org/wiki?curid=3128048" title="Tereza Vaculíková">
Tereza Vaculíková



</doc>
<doc id="3128050" url="https://pl.wikipedia.org/wiki?curid=3128050" title="Bryant (Indiana)">
Bryant (Indiana)

Bryant – miasto w Stanach Zjednoczonych, w stanie Indiana, w hrabstwie Jay.

</doc>
<doc id="3128051" url="https://pl.wikipedia.org/wiki?curid=3128051" title="Lista stadionów piłkarskich w Albanii">
Lista stadionów piłkarskich w Albanii

Lista stadionów piłkarskich w Albanii składa się z obiektów drużyn znajdujących się w Kategoria Superiore (I poziomie ligowym Albanii) oraz Kategoria e Parë (II poziomie ligowym Albanii). Na najwyższym poziomie rozgrywkowym znajduje się 12 drużyn, a na drugim poziomie 16 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 10 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Legenda:
 – stadiony IV kategorii UEFA
 – stadiony w budowie lub przebudowie
 – stadiony zamknięte lub zburzone

</doc>
<doc id="3128052" url="https://pl.wikipedia.org/wiki?curid=3128052" title="Heather Loeffler">
Heather Loeffler

Heather Loeffler – amerykańska scenograf filmowa.
Nagrody i nominacje.
Została nominowana do nagrody BAFTA i Oscara.

</doc>
<doc id="3128053" url="https://pl.wikipedia.org/wiki?curid=3128053" title="Grabowiec (powiat świecki)">
Grabowiec (powiat świecki)

 Grabowiec – osada leśna w Polsce położona w województwie kujawsko-pomorskim, w powiecie świeckim, w gminie Świecie.
W latach 1975–1998 miejscowość administracyjnie należała do województwa bydgoskiego.

</doc>
<doc id="3128054" url="https://pl.wikipedia.org/wiki?curid=3128054" title="Monaster Nowy Neamț">
Monaster Nowy Neamț

Monaster Nowy Neamţ, pełna nazwa monaster Wniebowstąpienia Pańskiego Nowy Neamţ (rum. "Mănăstirea Înălțarea Domnului Noul Neamţ", rus. "Ново-Нямецкий монастырь") – prawosławny klasztor męski w Chițcani w Mołdawii, faktycznie na terenie kontrolowanym przez władze nieuznawanego międzynarodowo Naddniestrza, w jurysdykcji eparchii kiszyniowskiej Mołdawskiego Kościoła Prawosławnego. Największy kompleks architektury religijnej w Mołdawii, największy klasztor Mołdawskiego Kościoła Prawosławnego pod względem liczby mnichów, a równocześnie jeden z najważniejszych zabytków i nieoficjalnych symboli Naddniestrza.
Monaster powstał w 1864 po tym, gdy część mnichów klasztoru Neamț w Mołdawii opuściła wspólnotę z powodu konfliktu z władzami świeckimi; jego przyczyną była konfiskata dóbr monasterskich oraz odgórne wprowadzenie do nabożeństw języka rumuńskiego w miejsce cerkiewnosłowiańskiego. Duchowni udali się do rosyjskiej guberni besarabskiej i za zgodą Świątobliwego Synodu Rządzącego utworzyli monaster, w którym miała obowiązywać ta sama reguła modlitewna, co w macierzystej wspólnocie. Początkowo mnisi żyli przy cerkwi św. Mikołaja w Kickanach (Chițcani), następnie w jej sąsiedztwie wzniesiono rozbudowany kompleks zabudowań klasztornych z soborem Wniebowstąpienia Pańskiego (budowany w latach 1867–1878), cerkwiami Podwyższenia Krzyża Pańskiego (1875–1876) i Zaśnięcia Matki Bożej (1902–1905), nadbramną dzwonnicą oraz obiektami mieszkalnymi i użytkowymi. 
Po przejściu Besarabii w granice Rumunii monaster został podporządkowany Rumuńskiemu Kościołowi Prawosławnemu i został do niego wprowadzony liturgiczny język rumuński. Gdy obszar dzisiejszej Mołdawii został przyłączony do ZSRR, wspólnota ponownie znalazła się w jurysdykcji Rosyjskiego Kościoła Prawosławnego. Przetrwała do 1962; w tym roku klasztor został zamknięty, a jego zabudowania zaadaptowane na szpital gruźliczy, halę sportową, klub i muzeum wojskowe. W 1989 Rosyjski Kościół Prawosławny otrzymał zgodę na ponowne otwarcie cerkwi Zaśnięcia Matki Bożej, zaś rok później na restytucję monasteru Nowy Neamţ. W latach 1991–2001 przy klasztorze działało seminarium duchowne, przeniesione następnie do Kiszyniowa.
Położenie.
Monaster znajduje się przy ulicy Lenina w Chițcani, na niewielkim wzniesieniu w centralnej części wsi. Położony jest na prawym brzegu Dniestru, 14 km na południowy wschód od Bender i 7 km na południe od Tyraspola.
Historia.
Powstanie monasteru.
Monaster został założony przez mnichów z jednego z ważniejszych ośrodków monastycznych Mołdawii – Ławry Neamţ, którzy sprzeciwiali się konfiskacie dóbr klasztornych i wprowadzeniu języka rumuńskiego w miejsce cerkiewnosłowiańskiego w monasterach na terenie zjednoczonej Rumunii. Grupa mnichów na czele ze spowiednikiem wspólnoty, schiarchimandrytą Andronikiem, opuściła Rumunię i udała się w październiku 1861 do Besarabii, która od 1812 należała do Imperium Rosyjskiego, by tam powołać do życia nowy klasztor. Początkowo razem z Andronikiem macierzysty klasztor opuściło 10 mnichów, następnie dołączyło do nich kolejnych dwudziestu dwóch. 
Ziemie, na które przybyli mnisi, dobra Chițcani i Copanca, stanowiły własność ich macierzystego monasteru nadaną mu jeszcze w 1429 przez hospodara mołdawskiego Aleksandra Dobrego, następnie zarekwirowaną przez władze tureckie i ponownie przekazaną klasztorowi przez władze rosyjskie w 1860. Początkowo duchowni zamieszkali w wiosce Niemceń (Nemțeni), gdzie zajęli dwa domy przy cerkwi św. Jana Chryzostoma. Przed Bożym Narodzeniem r. 1862 przenieśli się do Kickan. Schiarchimandryta Andronik i mnich Teofan (do tej pory zarządzający besarabskimi posiadłościami klasztoru) zwrócili się do arcybiskupa kiszyniowskiego Antoniego z prośbą o zgodę na utworzenie wspólnoty monastycznej, o nazwie odwołującej się do macierzystego monasteru, w jurysdykcji Rosyjskiego Kościoła Prawosławnego. Równocześnie zwrócili się w tej sprawie osobiście do cara Aleksandra II. Mnich Teofan, przedstawiając szczegółowy projekt przyszłego funkcjonowania wspólnoty, ubiegał się o nadanie jej statusu ławry, jak również o zachowanie ścisłych związków z macierzystym monasterem w Rumunii oraz związanym z nim monasterem Secu. Zasugerował, by nowy monaster otrzymał wezwanie Wniebowstąpienia Pańskiego oraz nazwę Nowy Neamţ. Pragnął również, by wszystkie trzy wspólnoty porozumiewały się przy wyborze przełożonych: miał tego dokonywać w każdym klasztorze sobór mnichów, po czym kandydaturę wskazanego mnicha miałyby opiniować pozostałe dwa monastery, dopiero później miała być ona przedstawiana odpowiednio metropolicie Mołdawii lub rosyjskiemu Świątobliwemu Synodowi Rządzącemu. Teofan chciał, by liczba mieszkańców Nowego Neamţu nie przekroczyła 50 mnichów i posłuszników. Równocześnie w jego zamyśle duchowni oraz kandydaci do życia mniszego przybywający z klasztorów Secu i Neamţ mieliby pierwszeństwo wstępowania do wspólnoty przed mężczyznami pochodzącymi z Imperium Rosyjskiego. Mnich szacował, że utrzymanie wspólnocie zapewni roczny dochód z posiadanych dóbr w Besarabii, szacowany na 12 500 rubli srebrem. Państwo rosyjskie miało dodatkowo wesprzeć budowę kompleksu monasterskiego. Z kolei w dalszej perspektywie mnisi zamierzali z uzyskiwanych dochodów fundować stypendia dla słuchaczy seminarium duchownego w Kiszyniowie oraz słuchaczek żeńskiego instytutu w tym samym mieście, jak również wspierać finansowo macierzysty klasztor w Mołdawii i monaster Secu. 
17 lutego 1864 Świątobliwy Synod Rządzący odniósł się przychylnie do ich prośby. Zaakceptowano zarówno proponowaną nazwę klasztoru, jak i samą koncepcję zachowania ścisłych związków z macierzystą wspólnotą, w tym opiniowania osoby kandydata na przełożonego przez metropolitę Mołdawii. Synod odrzucił sugestię metropolity moskiewskiego Filareta, którego zdaniem utrzymywanie kontaktów z metropolitą Mołdawii było niecelowe, a klasztor powinien podlegać, zgodnie ze zwyczajem, jedynie biskupowi miejscowej eparchii (tj. kiszyniowskiej). Monasterowi nie nadano natomiast statusu ławry. Na pierwszego przełożonego klasztoru mnisi wybrali 26 kwietnia tego samego roku mnicha Teofana. Rosja odrzuciła przy tym apele władz rumuńskich o skierowanie mnicha Teofana z powrotem do Rumunii i niewyrażenie zgody na założenie nowego monasteru przez mnichów, którzy opuścili Neamţ. Teofan nie otrzymał jednak godności archimandryty ani oznak przełożonego, w dokumentach cerkiewnych początkowo nazywano go jedynie „zarządzającym monasterem”. 
Konkretne miejsce pod budowę klasztoru wybrał schiarchimandryta Andronik, który zdecydował, że mnisi przejmą parafialną cerkiew św. Mikołaja w Kickanach, zbudowaną w latach 1830–1834. Nastąpiło to w 1865, natomiast w 1867 rozpoczęli prace przy wznoszeniu obok niej nowego soboru Wniebowstąpienia Pańskiego, który po wyświęceniu w 1878 przejął funkcje głównej świątyni wspólnoty monastycznej. Przełożony wspólnoty wielokrotnie udawał się do Petersburga i innych miast rosyjskich, z powodzeniem poszukując ofiarodawców, którzy wspierali rozbudowę besarabskiego monasteru. Część mieszkańców wsi stawiała opór budowie monasteru, który miał zająć część wsi razem z ich domami. Na prośbę mnichów gubernator besarabski siłą wysiedlił tych mieszkańców i zniszczył ich domy. 
Mnisi z Nowego Neamţu utrzymywali kontakty z prawosławnymi patriarchatami starożytnymi oraz z klasztorami Athosu (reguła monasteru była wzorowana na tej, którą opracował dla klasztoru Neamţ św. Paisjusz w oparciu o tradycję greckiej Świętej Góry). W 1881 otrzymali w darze od patriarchy konstantynopolitańskiego Joachima III relikwiarz z cząsteczkami relikwii różnych świętych. Pięć lat później emerytowany patriarcha jerozolimski Cyryl II podarował im cząstkę kamienia z Grobu Pańskiego, cząstki relikwii świętych Charalampiusza i Modesta oraz srebrno-złoty krzyż z cząstką Krzyża Pańskiego. 
W 1875 Teofan formalnie został zwolniony z urzędu przełożonego klasztoru, jednak pozostał w nim i pozostawał największym autorytetem dla wspólnoty monastycznej, którą oficjalnie kierowali kolektywnie najstarsi mnisi Izaak, Sebastian, Andronik oraz Antym. Publicysta Zamfir Arbore, który odwiedził i opisał monaster, pisał, że ihumen Teofan, który przed 1864 był wielkim rusofilem, stracił złudzenia co do Imperium Rosyjskiego, gdy tylko zamieszkał w tym kraju i lepiej zorientował się w miejscowych realiach. Przyczyną jego usunięcia z urzędu było przekonanie Świętego Synodu, iż duchowny źle gospodarował środkami przeznaczonymi na rozbudowę monasteru. W 1875 ihumen zwrócił się bowiem do Ministerstwa Spraw Zagranicznych o umorzenie długów klasztoru, na co nie zgodzono się. Mimo odsunięcia od zarządzania klasztorem Teofan mógł nadal jeździć do Petersburga i starać się o dary pieniężne dla wspólnoty, a arcybiskup kiszyniowski Paweł nieoficjalnie tytułował go ihumenem mimo decyzji Synodu. W 1882 rosyjskie Ministerstwo Spraw Zagranicznych przekazało mnichom 20 tys. rubli na budowę muru wokół kompleksu klasztornego. Zbudowano go w ciągu roku. 
Ihumen Teofan zmarł w 1884 i został pochowany w soborze Wniebowstąpienia Pańskiego; po nim przełożonym monasteru został dotychczasowy spowiednik wspólnoty, archimandryta Andronik.
Monaster w Imperium Rosyjskim.
Archimandryta Andronik kontynuował rozbudowę monasterskiego kompleksu. W okresie kierowania przez niego klasztorem wzniesiona została cerkiew refektarzowa Podwyższenia Krzyża Pańskiego, budowaną od 1885 do 1886. Zbudowano także szpital i nowy budynek klasztornej biblioteki. Archimandryta czynił szczególne starania na rzecz rozwoju jej księgozbioru. W 1884 biblioteka posiadała 2272 książki drukowane w różnych językach oraz 146 rękopisów cerkiewnosłowiańskich, mołdawskich (rumuńskich) i greckich. Andronik spisał również kronikę monasteru, pozostawił opis pielgrzymek do Ziemi Świętej i na Athos, opracował historię monasterów Neamţ i Secu; łącznie jest autorem ponad 60 prac. Dalsza rozbudowa klasztoru była możliwa dzięki wsparciu finansowemu ze strony arcybiskupa kiszyniowskiego Pawła, który wydzielił mnichom 93 013 rubli na budowę ww. obiektów, a także na doprowadzenie wody.
Po śmierci Andronika w sierpniu 1893 nowym przełożonym monasteru został archimandryta German. Również on rozbudowywał kompleks monasterski. W latach 1902–1905 wzniesiono kolejną klasztorną cerkiew, pod wezwaniem Zaśnięcia Matki Bożej. W skład kompleksu monasterskiego weszła również dzwonnica o wysokości 60 m, najwyższa tego typu budowla w Besarabii, zbudowana w latach 1913–1914 według projektu Aleksandra Bernardazziego. Na jej wzniesienie archimandryta German uzyskał od Synodu dotację w wysokości 100 tys. rubli. Ponadto w 1906 zbudowano młyn, w latach 1895–1904 – dwa budynki mieszkalne dla mnichów, a w 1908 obiekt, w którym mieściły się różne pracownie. Ikonostasy i pozostałe ikony w świątyniach były dziełem S. Wierchowcewa. German utworzył również przy klasztorze ośrodek misyjny, kierowany przez absolwentów Kijowskiej Akademii Duchownej. W 1910 kierujący monasterem archimandryta Guriasz spisał historię klasztoru. Siedem lat później w Nowym Neamţe gościł mołdawski prawosławny duchowny i poeta Alexei Mateevici, poświęcając klasztorowi wiersz. 
Głównym przedmiotem kultu w monasterze była ikona Matki Bożej z Nowego Neamţu, stanowiąca dokładną kopię wizerunku maryjnego czczonego w monasterze Neamţ.
Na początku I wojny światowej do wojska rosyjskiego zostało wcielonych 47, a następnie kolejnych 21 mężczyzn żyjących w monasterze, którzy nie złożyli dotąd wieczystych ślubów mniszych.
W Rumunii.
Monaster zmieniał przynależność państwową razem z całą Besarabią – ta w 1918 najpierw ogłosiła autonomię w granicach Imperium Rosyjskiego. Ostatecznie lokalne elity w obawie przed bolszewikami doprowadziły do zawarcia przez Mołdawską Republikę Demokratyczną unii z Rumunią, po której Besarabia stała się jedną z jej prowincji. Oznaczało to przyjęcie jurysdykcji Rumuńskiego Kościoła Prawosławnego i liturgicznego języka rumuńskiego. W 1920 ihumen German z powodu choroby zrezygnował z godności (zmarł cztery lata później w monasterze). Jego następcą został hieromnich Krystian, który sprawował urząd przez dziewięć lat, do momentu, gdy z nieustalonych powodów został pozbawiony godności i suspendowany. Obowiązki przełożonego przejął czasowo hieromnich Filadelf, jeszcze w tym samym roku na stałe hieromnich Antoni, który kierował klasztorem do 1932. W 1929 w monasterze przebywało 103 mnichów i posłuszników. Władze rumuńskie skonfiskowały część ziemi klasztornej, pozostawiając mnichom 50 ha gruntów ornych i 35 ha sadów i ogrodów. 
W 1932 na nowego przełożonego Nowego Neamţu został powołany archimandryta Melchizedek. Poczynił on szczególne starania na rzecz podniesienia poziomu wykształcenia mnichów. Niektórzy z nich ukończyli studia teologiczne na rumuńskich i francuskich uczelniach. Okres kierowania przez niego wspólnotą był czasem jej rozkwitu. W 1936, gdy Melchizedek został przeniesiony na urząd przełożonego monasteru Neamţ, Nowy Neamţ liczył 159 mnichów i posłuszników, jednak część z nich opuściła klasztor razem z odchodzącym archimandrytą. W 1936 kierownictwo we wspólnocie objął archimandryta Auksencjusz.
W 1939 monaster honorowo otrzymał imię ówczesnego patriarchy Rumunii Mirona, wywodzącego się z tej samej rodziny Cristea, co pierwszy przełożony Nowego Neamţu ihumen Teofan.
W 1940 Besarabia została zajęta przez Związek Radziecki w wyniku paktu Ribbentrop-Mołotow, zaś rok później – przez wojska rumuńskie, uczestniczące wspólnie z III Rzeszą w wojnie z ZSRR. 15 maja 1942 sobór Wniebowstąpienia Pańskiego został spalony wskutek radzieckiego bombardowania, a następnie odremontowany pod kierunkiem Alexandru Gengana. W 1944 ziemie te ponownie zajął Związek Radziecki i włączył je do Mołdawskiej SRR. Podczas operacji jassko-kiszyniowskiej i walk o nieodległy od monasteru przyczółek Chiţcani na dzwonnicy klasztoru znajdowało się stanowisko dowodzenia wojsk 3 Frontu Ukraińskiego.
W Związku Radzieckim.
W Mołdawskiej SRR funkcjonowanie monasteru było szczególnie utrudnione. Klasztorowi odebrano większość ziemi, szpital, młyn i prowadzone przez mnichów pracownie. W 1945 przełożony wspólnoty, archimandryta Auksencjusz został najpierw zmuszony do opuszczenia Nowego Neamţu, a następnie skazany na dziesięć lat łagru za darowanie 150 tys. lejów na potrzeby wojska rumuńskiego i wysłanie 30 mnichów oraz części cennego wyposażenia cerkiewnego do Rumunii, zanim armia radziecka zajęła ziemie, na których znajduje się klasztor. Będąc jeszcze przełożonym klasztoru, Auksencjusz toczył spór sądowy z sowchozem w Copance o bezprawnie przejęte przez gospodarstwo ziemie, upominał się w listach do urzędników państwowych zarówno o swój monaster, jak i o inne wspólnoty monastyczne w Mołdawskiej SRR. Duchowny zmarł w obozie. Następcą Auksencjusza został archimandryta Filadelf. Władze radzieckie żądały również przywrócenia w klasztorze liturgicznego języka cerkiewnosłowiańskiego, na co mnisi się nie zgadzali. W liście do metropolity kiszyniowskiego Nektariusza Filadelf napisał, że we wspólnocie, poza jednym ciężko chorym mnichem, nie było żadnego duchownego znającego ryt Świętej Liturgii w języku cerkiewnosłowiańskim.
W 1946 dekret Rady Ministrów ZSRR „O prawosławnych monasterach” nakazał zwrot skonfiskowanej w poprzednich latach ziemi klasztornej, co umożliwiło wspólnocie przetrwanie i utrzymywanie się z pracy mnichów. W latach po aresztowaniu Auksencjusza, do 1948, monaster utrzymywał dość poprawne stosunki z lokalnymi władzami i sąsiadującymi kołchozami i sowchozami, jedynie okazjonalnie zdarzały się konflikty. Mnisi z klasztoru służyli w parafiach opuszczonych przez białych duchownych, którzy w 1944 wyjechali do Rumunii. W 1948, gdy polityka władz radzieckich wobec Cerkwi prawosławnej znowu się zaostrzyła, sytuacja klasztoru ponownie się pogorszyła. W 1950 archimandryta Filadelf został zmuszony do rezygnacji z urzędu i pozostał w klasztorze jako zwykły mnich, stało się tak po tym, gdy złożył oficjalną skargę na działanie sąsiedniego sowchozu utrudniającego wspólnocie dostęp do wody. 
Sytuacja wspólnoty ponownie poprawiła się na krótko w latach 1953–1958. Gdy wspólnotą kierował archimandryta Grzegorz, mnisi zdołali rozwinąć prowadzone gospodarstwo i sady, podupadł jednak poziom duchowy klasztoru i część mieszkańców opuściła go z tego powodu. Przyczyną problemów w tym zakresie był napływ mnichów z monasterów w Mołdawii zamkniętych przez władze radzieckie, w których nigdy nie obowiązywała reguła tak surowa, jak w Nowym Neamţe. W tym samym czasie archimandryta przyjmował do wspólnoty mnichów powracających ze stalinowskich łagrów. Nowy Neamţ na nowo stał się ośrodkiem pielgrzymkowym, gromadząc podczas swojego święta patronalnego nawet 3 tys. wyznawców. W 1957 siedmiu młodych mnichów monasteru zostało skierowanych do pracy przy remoncie zrujnowanego klasztoru Saharna, by mogli osiedlić się w nim mnisi z monasteru Nowy Wałaam, którzy wyrazili chęć przeniesienia się z Finlandii do ZSRR. Część mnichów służyła w rezydencji metropolitów kiszyniowskich i całej Mołdawii w Kiszyniowie. W 1956 odremontowano cerkiew Zaśnięcia Matki Bożej.
W 1959 władze radzieckie podjęły decyzję o likwidacji wspólnoty. Metropolita kiszyniowski Nektariusz nie zamierzał się jej sprzeciwiać. Aby ułatwić jej realizację, usunął archimandrytę Grzegorza z urzędu i powołał na niego oddanego sobie archimandrytę Józefa. 
W 1960 w klasztorze przebywało 160 mnichów i posłuszników oraz dwóch hierarchów w stanie spoczynku, biskupi Joannicjusz (Spieranski) i Teodor (Tiekuczow). W pełni spełniając życzenia władz radzieckich, archimandryta Józef w 1961 polecił 19 młodym mnichom opuścić klasztor, zaś w roku następnym odesłał kolejnych 24 mężczyzn. Inni odchodzili ze wspólnoty na własne życzenie, niezadowoleni z upadającego poziomu życia duchowego w monasterze. Do upadku przyczyniało się jeszcze dołączanie do wspólnoty mnichów z innych zlikwidowanych już monasterów w Mołdawskiej SRR (Suruceni, Hîrjauca, Dobruja i inne). Ostatecznie wspólnota została zlikwidowana 16 maja 1962. Mnisi zostali nocą zmuszeni do wyjazdu do rodzin, tylko niektórym pozwolono pozostać w Chițcani u ludzi, którzy zgodzili się ich przyjąć. Kompleks klasztorny zaadaptowano na szpital gruźliczy, a cerkwie – na magazyn, klub i halę sportową. Na dzwonnicy rozmieszczono muzeum poświęcone operacji jasko-kiszyniowskiej. Z wyposażenia mnisi zdołali zabrać ze sobą tylko kilka ikon i najcenniejsze relikwie, które przewieziono do soboru św. Teodora Tyrona w Kiszyniowie. Zbiory biblioteki monasterskiej przewieziono do Archiwum Państwowego w Kiszyniowie. Monaster został zdewastowany, jego wyposażenie rozkradzione, a groby mnichów w podziemiach soboru Wniebowstąpienia Pańskiego splądrowane i zbezczeszczone. Dach cerkwi św. Mikołaja zawalił się. Z oryginalnego wyposażenia cerkwi Zaśnięcia Matki Bożej, w której mieścił się magazyn leków, nie pozostało nic. W szczególności zniszczone zostały ikony z klasztornych świątyń.
W Mołdawii (faktycznie Naddniestrzu).
W 1989 władze radzieckie zgodziły się na ponowne otwarcie cerkwi Zaśnięcia Matki Bożej jako parafialnej. Rok później patriarcha moskiewski i całej Rusi Aleksy II wydał dekret o restytucji wspólnoty monastycznej, przystąpiono do remontu cerkwi św. Mikołaja, powtórnie poświęconej w 1991. Odbudową klasztoru kierowali biskup benderski Wincenty oraz pierwszy po restytucji wspólnoty przełożony, ihumen Dorymedont. W 1990 na terenie klasztoru otwarto szkołę duchowną, przekształconą następnie w jedyne w Mołdawii seminarium duchowne im. Paisjusza (Wieliczkowskiego) z wykładowym językiem rumuńskim. Absolwenci seminarium służą nie tylko w Mołdawii, ale również w parafiach Patriarchatu Moskiewskiego na Ukrainie i w Rosji. Ponadto część mnichów, którzy rozpoczynali życie monastyczne w Nowym Neamcie, została następnie skierowana do służby na Athosie, w Bułgarii i we Francji. Również w 1990 na terenie monasteru rozpoczęło działalność centrum misyjne. W 1991 w klasztorze miały miejsce pierwsze od czasu restytucji postrzyżyny mnisze. Przy klasztorze utworzono pracownię pisania ikon oraz drukarnię. Mnisi odzyskali 20 ha ziemi uprawnej, na której prowadzą gospodarstwo rolne i sad. Regułę wewnętrzną klasztoru oparto na tej, która obowiązuje w ławrze Troicko-Siergijewskiej, gdzie rozpoczynał życie mnisze ihumen Dorymedont. 
Po wojnie o Naddniestrze w 1992 klasztor znajduje się na terenie kontrolowanym przez nieuznawaną międzynarodowo Naddniestrzańską Republikę Mołdawii. Podczas wojny mnisi udzielali pomocy żołnierzom mołdawskim, a w dzwonnicę monasteru uderzył pocisk, który jednak nie wybuchł. 
W 1994 zakończono odbudowę dzwonnicy, na której zawieszono dwanaście dzwonów, najcięższy o wadze 8,7 tony. Pięć lat później ukończono prace renowacyjne w soborze Wniebowstąpienia Pańskiego i ponownie wystawiono w nim dla kultu relikwie podarowane monasterowi przez patriarchę jerozolimskiego Cyryla II. Drugim przedmiotem otaczanym szczególną czcią jest żezł św. Paisjusza (Wieliczkowskiego) przekazany mnichom w 1994. Przechowywany jest on w pomieszczeniu ołtarzowym cerkwi Zaśnięcia Matki Bożej, a podczas szczególnie ważnych uroczystości jest wynoszony do wiernych. Nie przetrwała natomiast oryginalna ikona Matki Bożej z Nowego Neamţu, w monasterze znajduje się jej kopia. Najwięcej pielgrzymów przybywa do klasztoru w dniu wspomnienia św. Paisjusza. 
W odległości 6 km od klasztoru otwarto w 1993 skit filialny Świętych Wincentego i Dorymedonta z cerkwią w tradycyjnym stylu mołdawskim. Przełożony monasteru, archimandryta Dorymedont, zainicjował również budowę drugiego skitu św. Jerzego (od 1998 działa jako samodzielny klasztor), kaplicy na terenie monasteru oraz parafialnej cerkwi św. Paisjusza w Chițcani. W 1995 na terenie monasteru w dwóch salach urządzono muzeum historii wspólnoty. W 1998 archimandryta Dorymedont został nominowany na biskupa jedinieckiego i briczańskiego; w związku z tym wyznaczył na nowego namiestnika monasteru swojego brata Paisjusza, który nadal pozostaje na urzędzie. Według diakona Andrieja Kurajewa faktycznie nadal jednak kierował klasztorem. Osiem lat później Dorymedont zginął w wypadku samochodowym. Na terenie Nowego Neamţu wzniesiono kaplicę Opieki Matki Bożej, w której został pochowany. 
W 2001 seminarium duchowne działające do tej pory w klasztorze zostało przeniesione do Kiszyniowa. Stało się tak po konflikcie o osobę jego rektora: wykładowcy szkoły i mnisi nie chcieli, by kierownictwo nad seminarium objął biskup tyraspolski i dubosarski Justynian, który objął katedrę krótko wcześniej, przybył do Mołdawii z Rosji, nie miał miejscowego obywatelstwa i pozostawał w złych stosunkach z metropolitą kiszyniowskim i całej Mołdawii Włodzimierzem. Justynian przybył do monasteru w asyście wydzielonej mu przez władze Naddniestrza sotni kozackiej i oddziału milicji, jednak nie został wpuszczony do seminarium. Mediacji próbował podjąć się prezydent Mołdawii Vladimir Voronin, działając za zgodą patriarchy moskiewskiego i całej Rusi Aleksego II, jednak naddniestrzańska straż graniczna uniemożliwiła mu wjazd do nieuznawanej republiki. Ostatecznie Patriarchat Moskiewski postanowił zmienić siedzibę seminarium. Wspólnota nie zgadza się również na zmianę jurysdykcji – pozostaje w podległości wobec metropolity kiszyniowskiego, chociaż położona jest w granicach eparchii tyraspolskiej i dubosarskiej. 
W 2013 wizytę w monasterze złożył patriarcha moskiewski i całej Rusi Cyryl. 
Na początku XXI w. monaster był najczęściej odwiedzanym obiektem sakralnym w Mołdawii. Nieoficjalnie określany jest przez wiernych mianem ławry, chociaż nie posiada takiego statusu. W monasterze przebywa około 90 mnichów i posłuszników, według innego źródła faktycznie w klasztorze pozostaje ich około 30, gdyż pozostali służą w innych miejscowościach Mołdawii lub na Athosie. Niektórzy mnisi opuścili wspólnotę po konflikcie z 2001. Grupa ośmiu mężczyzn, którzy prowadzili życie monastyczne w Nowym Neamcie dała w 1999 początek nowemu monasterowi w Zăbriceni.
Większość mnichów żyjących w klasztorze jest narodowości mołdawskiej. W użytku liturgicznym w monasterze jest zarówno język rumuński, jak i cerkiewnosłowiański.
Monaster jest jednym z nielicznych obiektów zabytkowych na terenie Naddniestrza i najważniejszą, obok soboru Narodzenia Pańskiego w Tyraspolu, świątynią prawosławną w jego granicach, gromadzącą znaczne grupy wiernych zwłaszcza w dni świąteczne. Zalicza się go do nieoficjalnych symboli nieuznawanego państwa.
Architektura.
Cerkiew św. Mikołaja, która nie była budowana z myślą o wspólnocie monastycznej, reprezentuje późny styl mołdawski. W cerkwi tej znajduje się dwurzędowy ikonostas w stylu neoklasycystycznym. Z kolei świątynie wznoszone już dla klasztoru wzniesiono w stylu neobizantyjskim, łącząc jego formy ze zdobnictwem typowym dla architektury mołdawskiej, co ma symbolizować specyfikę miejscowej kultury besarabskiej. Budowniczowie starali się uczynić świątynie możliwie najbardziej monumentalnymi. 
W soborze Wniebowstąpienia Pańskiego znajduje się ikonostas trzyrzędowy.
Przełożeni monasteru.
Klasztorem kierowali kolejno następujący mnisi:
W 1995 zdecydowano, iż z uwagi na szczególne znaczenie monasteru dla Mołdawii jego honorowym przełożonym będzie każdorazowo metropolita kiszyniowski.

</doc>
<doc id="3128055" url="https://pl.wikipedia.org/wiki?curid=3128055" title="Bryant (Dakota Południowa)">
Bryant (Dakota Południowa)

Bryant – miasto w Stanach Zjednoczonych, w stanie Dakota Południowa, w hrabstwie Hamlin.

</doc>
<doc id="3128061" url="https://pl.wikipedia.org/wiki?curid=3128061" title="Julia Nilsson">
Julia Nilsson

Julia Nilsson (ur. 8 kwietnia 1990 r.) – szwedzka narciarka dowolna, specjalizująca się w jeździe po muldach, która starty w Pucharze Świata rozpoczęła w 2009 r. Występowała także w zawodach FIS Race oraz Pucharu Europy. Była ona uczestniczką Mistrzostw Świata w Voss, w 2013 r.

</doc>
<doc id="3128064" url="https://pl.wikipedia.org/wiki?curid=3128064" title="Travis Ganong">
Travis Ganong

Travis Scott Ganong (ur. 14 lipca 1988 w Truckee) – amerykański narciarz alpejski, srebrny medalista mistrzostw świata.
Kariera.
Specjalizuje się w konkurencjach szybkościowych. Pierwszy raz na arenie międzynarodowej pojawił się 17 grudnia 2003 roku w Mammoth Mountain, gdzie w zawodach FIS Race w slalomie nie ukończył rywalizacji. W lutym 2007 roku brał udział w mistrzostwach świata juniorów w Altenmarkt, gdzie jego najlepszym wynikiem było ósme miejsce w zjeździe. Na rozgrywanych rok później mistrzostwach świata juniorów w Formigal był między innymi czwarty w biegu zjazdowym.
W zawodach Pucharu Świata zadebiutował 28 listopada 2009 roku w Lake Louise, gdzie ne ukończył zjazdu. Pierwsze pucharowe punkty wywalczył 7 marca 2010 roku w Kvitfjell, zajmując 28. miejsce w supergigancie. Pierwszy raz na podium zawodów tego cyklu stanął 28 lutego 2014 roku w Kvitfjell, zajmując trzecie miejsce w zjeździe. W zawodach tych wyprzedzili go jedynie Norweg Kjetil Jansrud oraz Austriak Georg Streitberger. Dziesięć miesięcy później, 28 grudnia 2014 roku w Santa Caterina di Valfurva Ganong odniósł swoje pierwsze pucharowe zwycięstwo wygrywając zjazd. Najlepsze wyniki osiągał w sezonie 2013/2014, kiedy to zajął 23. miejsce w klasyfikacji generalnej, natomiast w klasyfikacji zjazdu był ósmy.
Największy sukces w karierze osiągnął w 2015 roku, kiedy na mistrzostwach świata w Beaver Creek wywalczył srebrny medal w biegu zjazdowym. Rozdzielił tam na podium dwóch reprezentantów Szwajcarii: Patricka Künga oraz Beata Feuza. W tej samej konkurencji był też między innymi piąty podczas igrzysk olimpijskich w Soczi w 2014 roku.

</doc>
<doc id="3128065" url="https://pl.wikipedia.org/wiki?curid=3128065" title="Castlewood (Dakota Południowa)">
Castlewood (Dakota Południowa)

Castlewood – miasto w Stanach Zjednoczonych, w stanie Dakota Południowa, w hrabstwie Hamlin, położone nad rzeką Big Sioux.

</doc>
<doc id="3128069" url="https://pl.wikipedia.org/wiki?curid=3128069" title="Estelline (Teksas)">
Estelline (Teksas)

Estelline – miasto w Stanach Zjednoczonych, w stanie Teksas, w hrabstwie Hall.

</doc>
<doc id="3128072" url="https://pl.wikipedia.org/wiki?curid=3128072" title="Estelline (Dakota Południowa)">
Estelline (Dakota Południowa)

Estelline – miasto w Stanach Zjednoczonych, w stanie Dakota Południowa, w hrabstwie Hamlin.

</doc>
<doc id="3128074" url="https://pl.wikipedia.org/wiki?curid=3128074" title="Następny jesteś ty">
Następny jesteś ty

Następny jesteś ty (tytuł oryg. "You’re Next") − amerykański niezależny film fabularny (horror/thriller z elementami czarnej komedii) z 2011 roku. Obraz wyreżyserował Adam Wingard, w rolach głównych wystąpili Sharni Vinson, AJ Bowen i Joe Swanberg. Premiera projektu odbyła się we wrześniu 2011 w trakcie Międzynarodowego Festiwalu Filmowego w Toronto. Latem 2013 film wprowadzono do dystrybucji kinowej.
Opis fabuły.
Na grupę znajomych poluje morderca w masce.

</doc>
<doc id="3128075" url="https://pl.wikipedia.org/wiki?curid=3128075" title="Lekkoatletyka na Letnich Igrzyskach Olimpijskich 1924 - bieg na 10 000 m mężczyzn">
Lekkoatletyka na Letnich Igrzyskach Olimpijskich 1924 - bieg na 10 000 m mężczyzn



</doc>
<doc id="3128076" url="https://pl.wikipedia.org/wiki?curid=3128076" title="Hayti (Missouri)">
Hayti (Missouri)

Hayti – miasto w Stanach Zjednoczonych, w stanie Missouri, w hrabstwie Pemiscot.

</doc>
<doc id="3128077" url="https://pl.wikipedia.org/wiki?curid=3128077" title="Rhapsody in Blue">
Rhapsody in Blue



</doc>
<doc id="3128079" url="https://pl.wikipedia.org/wiki?curid=3128079" title="Święty Ezechiel">
Święty Ezechiel



</doc>
<doc id="3128080" url="https://pl.wikipedia.org/wiki?curid=3128080" title="Św. Ezechiel">
Św. Ezechiel



</doc>
<doc id="3128081" url="https://pl.wikipedia.org/wiki?curid=3128081" title="Hayti (Dakota Południowa)">
Hayti (Dakota Południowa)

Hayti – miasto w Stanach Zjednoczonych, w stanie Dakota Południowa, siedziba administracyjna hrabstwa Hamlin.

</doc>
<doc id="3128083" url="https://pl.wikipedia.org/wiki?curid=3128083" title="Ostrogonek duży">
Ostrogonek duży

Ostrogonek duży ("Aphrastura masafucrae") – gatunek małego ptaka z rodziny garncarzowatych (Furnariidae). Występuje endemicznie na wyspie Alejandro Selkirk należącej do Chile. Krytycznie zagrożony wyginięciem.
Taksonomia.
Gatunek opisali po raz pierwszy Rodolfo Amando Philippi i Christian Ludwig Landbeck w roku 1866, pod nazwą "Synallaxis Masafucrae". Obecnie przez IOC ostrogonek duży umieszczony jest w rodzaju "Aphrastura" jako jeden z dwóch przedstawicieli. Holotyp zebrano na wyspie Alejandro Selkirk. Gatunek monotypowy. Epitet gatunkowy zapisywany jest przez wielu autorów jako "masafuerae", gdyż pochodzi on od dawnej nazwy wyspy Alejandro Selkirk – Masafuera, oryginalna nazwa gatunku zawiera zatem literówkę.
Zasięg występowania.
Gatunek występuje endemicznie na chilijskiej wyspie Alejandro Selkirk w archipelagu Juan Fernández. Całkowity zasięg występowania szacowany jest na 11 km².
Środowisko.
Zasiedla półwilgotne lub wilgotne górskie lasy na wysokości 800–1300 m n.p.m., niekiedy w zimie schodzi do 600 m n.p.m. Zamieszkiwane przez ostrogonka dużego lasy zdominowane są przez paprocie drzewiaste z gatunku "Dicksonia externa" oraz "Blechnum cycadifolium" i drzewa "Drimys confertifolia" (endemiczne dla archipelagu), nie przekraczające wysokości 5 m. W podszycie przeważa paproć "Lophosoria quadripinnata", powyżej 1100 m n.p.m. dorastająca do 1–1,5 m wysokości. Często spotykany wzdłuż strumieni.
Morfologia.
Długość ciała wynosi 14–15 cm. Skrzydło mierzy 64,8±2,81 mm, dziób 15,3±0,59 mm. Czoło białawe z wąskimi, rudymi kreskami. Wierzch głowy szarobrązowy. Płowobrązowa brew jest mało widoczna. Wierzch ciała brązowy, matowy. Kuper rudobrązowy. Pokrywy skrzydłowe czarniawe z płowymi obrzeżeniami, które cechuje jaśniejsza barwa tuż po pierzeniu. Czarne lotki posiadają rude nasady. Ogon stopniowany, sterówki mają sztywne stosiny. Promyki na końcu sterówki stają się zredukowane, co sprawia wrażenie ostro zakończonego pióra. Chorągiewki czarniawe, nasady rude z wyjątkiem centralnej pary. Gardło białawe, na piersi i brzuchu przechodzi w płowobrązowy kolor o rudym odcieniu. Boki i pokrywy podogonowe rude. Tęczówka brązowa. Górna szczęka rogowobrązowa do rogowożółtej, nawet białawej – przyczyny takich różnic nie są znane. Nogi i stopy zielonawe. Od ostrogonka małego ("A. spinicauda") różni się większymi rozmiarami, dłuższym dziobem i większą matowością upierzenia. Osobnika młodego nie opisano.
Behawior.
Zwyczaje co do odżywiania się mało poznane, prawdopodobnie zjada głównie stawonogi. Niemal zawsze przebywa w parach. Żeruje w podszycie, czasami na ziemi w opadłych liściach. Zbiera pokarm z liści i łodyg paproci, poruszając się zwinnie i zawisając jak sikory (Paridae). Niekiedy pokarmu szuka w mchu i porostach zwisających z drzewa "Drimys confertifolia". Porusza się skacząc lub podfruwając, czasem biega po pniu, jak czynią to pełzacze (Certhiidae). Zawołanie stanowi niskie, wibrujące "trrrt", trwające około 1,2 s, pojedyncze lub powtarzane.
Lęgi.
Sezon lęgowy trwa od wczesnego grudnia po późny styczeń. Na rok 2010 znaleziono jedynie 4 gniazda nieutworzone w budce. Znajdowały się na wysokości 1206–1240 m n.p.m. Każde odkryto przez obserwację dorosłych ptaków.
Gnieździ się w naturalnym zagłębieniu w skale o otworze wejściowym średnicy około 3 cm. Miejsca lęgowe zdają się mieć powiązanie z "Drimys winteri". Wielkość zniesienia nie jest znana, ale u drugiego przedstawiciela rodzaju, ostrogonka małego, wynosi 3–4 jaja (zwykle 3). Liczba jaj u gatunków zamieszkujących wyspy jest jednak zwykle mniejsza niż u spokrewnionych, lecz kontynentalnych gatunków. Pisklęta karmione są przez około 15 godzin w ciągu doby; oba ptaki z pary donoszą młodym pokarm w postaci stawonogów, wykonując średnio 36 lotów do gniazda na godzinę. Częstotliwość karmienia piskląt zmniejsza się, gdy w pobliżu przebywa myszołów rdzawogrzbiety ("Geranoaetus polyosoma", tu podg. "exsul").
Status zagrożenia.
Przez IUCN ostrogonek duży od 2005 roku klasyfikowany jest jako gatunek krytycznie zagrożony (CR, "Critically Endangered"). Wcześniej, od 1994 roku klasyfikowany był jednak jako narażony (VU, "Vulnerable"). W latach '80 XX wieku populacja wynosiła szacunkowo około 500 osobników. Na rok 2012 populacja szacowana była na około 140 osobników. Mimo uprzedniego spadku liczebności, trend populacji uznano za stabilny.
Paprociom drzewiastym na obszarze zamieszkiwanym przez "A. masafuerae" zagraża wycinka pod opał, zaś pozostałym roślinom niszczenie przez kozy oraz pożary. Owce usunięto z wyspy w roku 1983. W latach 1998–2003 prowadzono program kontroli kóz na wyspie. W 2006 roku zainstalowano 81 budek lęgowych, w sezonie lęgowym 2006–2007 użyte były co najmniej 3 z nich. Pisklętom zagrażać mogą wprowadzone myszy i szczury, zaś osobnikom dorosłym i młodocianym zdziczałe koty. Wyspy obejmuje Park Narodowy Archipiélago de Juan Fernández, zaś wyspę Alejandro Selkirk uznano za Important Bird Area.

</doc>
<doc id="3128084" url="https://pl.wikipedia.org/wiki?curid=3128084" title="Air Cargo Germany">
Air Cargo Germany

Air Cargo Germany GmbH (ACG) - założone w 2008 roku niemieckie linie lotnicze z siedzibą w Porcie lotniczym Frankfurt-Hahn, od 2009 roku oferujące przewozy cargo.
W 2013 roku firma zawiesiła działalność.
Flota.
W dniu zamknięcia działalności firma dysponowała czterema Boeingami 747-400F

</doc>
<doc id="3128085" url="https://pl.wikipedia.org/wiki?curid=3128085" title="Hazel (Kentucky)">
Hazel (Kentucky)

Hazel – miasto w Stanach Zjednoczonych, w stanie Kentucky, w hrabstwie Calloway.

</doc>
<doc id="3128086" url="https://pl.wikipedia.org/wiki?curid=3128086" title="Jerzy Koller">
Jerzy Koller

Jerzy Koller (ur. 5 listopada 1882 w Mogilnicy, zm. 27 marca 1970 w Skolimowie) – teatrolog, krytyk literacki, historyk sztuki.
Życiorys.
Życie osobiste.
Jerzy Koller urodził się w Mogilnicy k. Trembowli 5 listopada 1882. Był synem lekarza Bolesława Kollera i Joanny z domu Gottwald. Zmarł 27 marca 1970 w Skolimowie. Rodziny nie założył.
Wykształcenie.
Od 1893 uczęszczał do C. K. I Gimnazjum w Tarnopolu, które ukończył w 1901. Studia wyższe zaczął na Uniwersytecie Jagiellońskim, by od 1902 studiować na uniwersytecie we Lwowie historię literatury, historię sztuki i filozofię. W 1911 na tej samej uczelni uzyskał stopień doktora u prof. Józefa Kallenbacha na podstawie pracy o Juliuszu Słowackim.
Praca zawodowa.
W latach 1906–1908 pracował jako nauczyciel łaciny i języka polskiego w VI gimnazjum we Lwowie, a następnie podróżował po Austrii i Niemczech. W 1908 debiutował jako literat. Był archiwistą w Ossolineum (od 1911) oraz redaktorem i publicystą prasy lwowskiej. Ogłaszał liczne recenzje i artykuły teatralne. W 1920 przeniósł się do Poznania, gdzie pracował do 1939 najpierw jako kustosz, a później wicedyrektor Muzeum Wielkopolskiego. W latach 1920–1939 był stałym recenzentem teatralnym „Dziennika Poznańskiego”. Publikował również prace z zakresu historii malarstwa. W 1940 został wysiedlony do Generalnego Gubernatorstwa.
Po wojnie był kolejno: kierownikiem literackim teatrów we Lwowie (1944–1945) i Katowicach (1945–1946), a później Teatru Polskiego w Poznaniu (1946–1965). Uczestniczył w życiu kulturalnym miasta, a 23 czerwca 1962 obchodził jubileusz 50–lecia pracy teatralnej i literackiej. Od 1965 mieszkał do śmierci w Skolimowie k. Warszawy.

</doc>
<doc id="3128087" url="https://pl.wikipedia.org/wiki?curid=3128087" title="Lekkoatletyka na Letnich Igrzyskach Olimpijskich 1924 – bieg na 3000 m z przeszkodami mężczyzn">
Lekkoatletyka na Letnich Igrzyskach Olimpijskich 1924 – bieg na 3000 m z przeszkodami mężczyzn

Bieg na 3000 metrów z przeszkodami mężczyzn był jedną z konkurencji lekkoatletycznych na Letnich Igrzyskach Olimpijskich 1924. Zawody odbyły się w dniach 7 i 9 lipca. W zawodach uczestniczyło 19zawodników z 9 państw.
Rekordy.
"(*)" nieoficjalny
Wyniki.
Półfinały.
Trzech najszybszych zawodników z każdego biegu awansowało do finału.
Półfinał 1
Półfinał 2
Półfinał 3

</doc>
<doc id="3128089" url="https://pl.wikipedia.org/wiki?curid=3128089" title="Limarí (prowincja)">
Limarí (prowincja)

Limarí (hiszp. "Provincia de Limarí") – prowincja w Chile, w środkowej części regionu Coquimbo. Stanowi jedną z trzech prowincji regionu. Siedzibą administracyjną jest miasto Ovalle. Funkcję gubernatora pełni Milthon Duarte Soza. Prowincja Elqui ma powierzchnię 16 895,1 km², a w 2002 r. zamieszkiwało w niej 156 000 mieszkańców.
Podział administracyjny.
W skład prowincji wchodzi 5 gmin:
Demografia.
Zmiana liczby ludności w latach 1992 - 2012 z uwzględnieniem podziału na gminy:
Region winiarski Dolina Limarí.
Dolina Limarí znajduje się w chilijskim systemie apelacji i jest prawnie zdefiniowanym i chronionym obszarem geograficznym określającym pochodzenie winogron używanych do produkcji win ("denominacíon de origen" - DO). Dolina znajduje się 470 km na północ od Santiago w centralnej części regionu Coquimbo. Po raz pierwszy winorośle posadzono tu w połowie XVI wieku. Obszar ten znany jest z produkcji win ze szczepów sauvignon, chardonnay, syrah i pinot noir.
Dolina Limarí jest ważnym ośrodkiem uprawy winogron do produkcji tradycyjnego winiaku pisco.

</doc>
<doc id="3128093" url="https://pl.wikipedia.org/wiki?curid=3128093" title="Edward Heiman-Jarecki">
Edward Heiman-Jarecki

Edward Heiman-Jarecki (ur. 10 września 1856 w Kleczewie, zm. 23 lipca 1933 w Łodzi) – fabrykant, działacz społeczny, fundator gmachu Gimnazjum Polskiego w Łodzi.
Życiorys.
Urodził się w rodzinie Żydów, którzy przeprowadzili się do Łodzi. Studiował we Wrocławiu, po czym wrócił do Łodzi, gdzie podjął praktykę w zakładach Izraela Poznańskiego. W 1879 założył fabrykę "Siewierno-Tkacka Manufaktura" w Petersburgu. W 1898 założył spółkę „Heiman E. i Kernbaum M.” – Przędzalnia Bawełny i Farbiarnia „Wola”, która wykupiła zakłady „Rapecki i s-ka” na Woli przy obecnej ulicy Bema. W szybkim czasie rozwinął fabrykę, a roczne obroty wynosiły 500–800 tys. rubli. Pomimo bliskości Warszawy Heiman wolał mieszkać i udzielać się w Łodzi. Uzyskał koncesję na dzierżawę łódzkiej gazowni, z której czerpał wielkie zyski. Założył również razem z Herbstem, Poznańskim, Richterem i Eisertem Towarzystwo Akcyjne Elektryczność-Gaz-Trakcja, celem budowy gazowni, stacji elektrycznych, sieci tramwajowych, wodociągów i mostów na terenie zaboru rosyjskiego. Plany nie zostały zrealizowane z powodu wybuchu I wojny światowej. W 1928 rodzina spolonizowała się dodając do nazwiska człon "Jarecki" i przeszła na wiarę katolicką. Do końca życia mieszkał przy ul. Piotrkowskiej 125.
Działalność społeczna.
Edward Heiman od początku związany był z Żydowskim Towarzystwem Dobroczynności. Udzielał się w Fundacji Goldfederów „Tanie mieszkania”. Był również współzałożycielem „Polskiego Towarzystwa Teatralnego”, które powstało w 1903. Celem Towarzystwa nie było tylko dofinansowywanie łódzkiego teatru, ale przede wszystkim propagowanie ambitnych przedstawień, które nie cieszyły się w Łodzi popularnością. W 1906 postanowił, razem ze swoją żoną, wesprzeć Towarzystwo „Uczelnia”, budując na działce przy ulicy Nowo-Cegielnianej (obecna Więckowskiego), początkowo przeznaczonej na własną fabrykę, budynek szkoły. Koszt budowy wyniósł 200 tys. rubli. Całą kwotę zapłacił Edward Heiman. Budynek oddano do użytku w 1909. Edward Heiman został honorowym członkiem komitetu szkoły, jego żona stanęła na czele Towarzystwa Wpisów i Zapomóg, które zajmowało się dofinansowaniem szkoły. W latach 1914–1915 był członkiem Urzędu Starszych Kupców i Głównego Komitetu Obywatelskiego w Łodzi. 2 listopada 1919 r. Heimanowie przekazali budynek Gimnazjum Polskiego na własność skarbu państwa. Edward Heiman był również fundatorem Polskiej Szkoły Handlowej Macierzy Szkolnej w Gdańsku.
Heiman był współinicjatorem Towarzystwa Kredytowego Przemysłu Polskiego, dzięki któremu po I wojnie światowej polska gospodarka została odbudowana. Został również prezesem Związku Przemysłu Włókienniczego w Państwie Polskim. W testamencie przekazał 2 tys. dolarów na rzecz Towarzystwa Upiększania Miasta Kleczewa.
Dekretem z dnia 2 maja 1923 r. (M.P. nr 100, poz.110) Edward Heiman-Jarecki został odznaczony Krzyżem Kawalerskim Orderu Odrodzenia Polski. Zarządzeniem Prezydenta RP z dnia 18 stycznia 1927 r. powyższy dekret został unieważniony.

</doc>
<doc id="3128094" url="https://pl.wikipedia.org/wiki?curid=3128094" title="Tomasz Momot">
Tomasz Momot

Tomasz Krzysztof Momot (ur. 2 marca 1978 w Hrubieszowie) – polski muzyk jazzowy, pianista, kompozytor, aranżer, dyrygent, pianista oraz producent muzyczny, doktor sztuk muzycznych i pracownik naukowo-dydaktyczny na kierunku Jazz i Muzyka Estradowa UMCS w Lublinie.
Prowadzi własny jazzowy big-band – „Tomasz Momot Orkiestra”, złożony z polskich muzyków sesyjnych, z którym stale koncertuje i nagrywa.
Współpracował m.in. z: Beatą Kozidrak, Justyną Steczkowską, Arturem Gadowskim, Małgorzatą Ostrowską, Mietkiem Szcześniakiem, Krystyną Prońko, Kayah, Haliną Frąckowiak, Krzysztofem i Piotrem Cugowskimi, Kubą Badach, Katarzyną Cerekwicką, Sławkiem Uniatowskim, Pawłem Kukizem, Urszulą, Tomaszem Korpantym oraz Zbigniewem Wodeckim, a także z zespołami: IRA, In-Grid, Kashmir, Cate likes Candy oraz Smokey Band. Podejmował także współprace z Filharmonią Narodową, Teatrem Wielkim, Polskim Radiem Lublin, Polskim Radiem Trójka, Telewizją Polską, Orkiestrą Polskiego Radia, Royal Academy of Music.
Ma w dorobku kilkanaście płyt CD nagranych z własną orkiestrą oraz z wybitnymi artystami polskiej estrady jako producent muzyczny, dyrygent, aranżer, kompozytor oraz instrumentalista (fortepian, instrumenty klawiszowe).
Życiorys.
Młodość i wykształcenie.
Urodził się 2 marca 1978 roku w Hrubieszowie. W wieku ośmiu lat rozpoczął naukę w Państwowym Ognisku Muzycznym w Hrubieszowie odkrywając wrodzoną umiejętność rozpoznawania bezwzględnej wysokości dźwięku na podstawie percepcji sensorycznej, czyli słuch absolutny. W 1991 roku rozpoczął edukację w Ogólnokształcącej Szkole Muzycznej im. Karola Lipińskiego w Lublinie. W 1997 roku ukończył szkołę muzyczną I i II stopnia z wynikiem bardzo dobrym.
W roku 1998 rozpoczął studia wyższe na wydziale Jazzu i Muzyki Rozrywkowej Akademii Muzycznej im. Karola Szymanowskiego w Katowicach w klasie kompozycji – aranżacji prof. Andrzeja Zubka. W 2002 roku ukończył studia magisterskie z wynikiem bardzo dobrym.
W 2013 roku otworzył przewód doktorski na Akademii Muzycznej im. Feliksa Nowowiejskiego w Bydgoszczy na wydziale Dyrygentury, Jazzu i Edukacji Muzycznej. W 2014 roku przewód doktorski został uwieńczony uzyskaniem stopnia naukowego doktora sztuk muzycznych.
Działalność artystyczna.
Działalność artystyczną rozpoczął w 1998 roku trasą koncertową z zespołem Smokey Band. Współpracował wtedy w charakterze aranżera i pianisty wraz z Justyną Steczkowską, Anną Mikoś (Brathanki), oraz z Orkiestrą Polskiego Radia.
W 2002 roku Tomasz Momot rozpoczął współpracę w charakterze aranżera i pianisty z big-bandem Royal Academy of Music w Londynie. W tym okresie zagrał ponad 60 koncertów na terenie Wielkiej Brytanii. Udział w festiwalu big-bandów Ellingtonowskich zaowocował propozycją wyjazdu na stypendium do Royal Academy of Music w Londynie.
W 2002 roku aranżacje big-bandowe jego autorstwa wykonywane były na „Estradzie Studenckiej”. W tym czasie wraz z big-bandem Akademii Muzycznej w Katowicach uczestniczył koncertach z cyklu „Zielono mi” wraz z solistami: Wandą Kwietniewską, Alicją Majewską, Włodzimierzem Korczem oraz Zbigniewem Wodeckim. W tym samym roku otrzymał propozycję pracy w charakterze wykładowcy na nowo powstałym kierunku Jazz i Muzyka Estradowa na Uniwersytecie Marii Curie-Skłodowskiej w Lublinie.
W listopadzie 2003 roku z inicjatywy Stowarzyszenia Form Twórczych „Fulltura” przygotował, skomponował, oraz poprowadził jako kierownik muzyczny koncert „Oratorium o Bożym Narodzeniu”, który odbył się 21 grudnia 2003 roku w sali kongresowej w Warszawie. W koncercie tym udział wzięli m.in.: Justyna Steczkowska, Małgorzata Ostrowska, Paweł Kukiz, Mieczysław Szcześniak, Orkiestra Symfoniczna Filharmonii Narodowej (kier. J. Lewtak), muzycy Teatru Narodowego oraz sekcja dęta i sekcja rytmiczna składająca się z polskich muzyków jazzowych.
W następnych latach współpracował w charakterze kompozytora i aranżera w wielu zespołach muzycznych komponując i aranżując utwory dla polskich gwiazd sceny rozrywkowej. Praca z tymi artystami przyniosła liczne koncerty, na których występował w charakterze pianisty, solo, bądź w zespołach wyżej wymienionych osób.
Od stycznia 2004 roku współpracował w roli pianisty, kompozytora i aranżera z Justyną Steczkowską (płyta Alkimja). Chęć dalszej współpracy w związku z pisaniem aranżacji na chór i Orkiestrę Symfoniczną Filharmonii Narodowej wyrazili: dyrektor ds. Promocji Filharmonii Narodowej – Jerzy Noworol, a także kierownik Kameralnej Orkiestry Filharmonii Narodowej – Jan Lewtak.
W 2005 roku rozpoczął współpracę w charakterze kompozytora – aranżera, pianisty z Krystyną Prońko. Owocem pracy z Krystyną Prońko była płyta „Jestem po prostu” wydana w 2006 roku oraz wydanie singla „Wymyśliłam Cię”.
Z inicjatywy Tomasza Momota w 2006 roku powstał big-band Wydziału Artystycznego UMCS, w którym pełnił rolę dyrygenta, aranżera i kierownika muzycznego. Rezultatem pracy z zespołem była płyta „21 powodów istnienia Big bandu” wydana przez Uniwersytet Mari Curie-Skłodowskiej.
W 2007 roku wraz z grupą Kashmir był jednym z finalistów konkursu „Top Trendy” w Sopocie. W tym samym roku był nominowany przez słuchaczy Radia WAWA do nagrody „Złote Dzioby” w kategorii Muzyczne Odkrycie Roku.
W 2009 roku objął kierownictwo artystyczne oraz stworzył aranżacje muzyczne dla musicalu „Pieśń z Pieśni” do libretta Jana Kondraka i muzyki Zbigniewa Łapińskiego.
W 2010 roku została wydana debiutancka płyta zespołu Cate Likes Candy, w której wziął udział w charakterze aranżera oraz instrumentalisty.
W roku 2011 otrzymał nominację do nagrody Miasta Lublin za całokształt osiągnięć w dziedzinie kultury i sztuki. Od tego roku cyklicznie przygotowuje aranżacje oraz orkiestrę do gali finałowej „Tańca z Vipami” w Lublinie.
W 2012 roku rozpoczął współpracę z Arturem Gadowskim (IRA) realizując różnorodne projekty muzyczne m.in.: opracowanie utworów z repertuaru Klary Jędrzejewskiej na kwintet smyczkowy i sekcję rytmiczną, gdzie pełnił rolę aranżera i kierownika artystycznego zespołu.
Rok 2013 został uwieńczony przygotowaniem orkiestry oraz aranżacji na „Sylwestrową Noc Przebojów” w Lublinie z udziałem polskich artystów: Kayah, Kasi Cerekwickiej, Kuby Badacha, Sławka Uniatowskiego.
Od wielu lat przygotowuje oprawy muzyczne w charakterze dyrygenta i aranżera dla prestiżowych festiwali oraz imprez muzycznych i kulturalnych.

</doc>
<doc id="3128096" url="https://pl.wikipedia.org/wiki?curid=3128096" title="Lake Norden">
Lake Norden

Lake Norden – miasto w Stanach Zjednoczonych, w stanie Dakota Południowa, w hrabstwie Hamlin.

</doc>
<doc id="3128097" url="https://pl.wikipedia.org/wiki?curid=3128097" title="Grób rodziny Heiman-Jareckich">
Grób rodziny Heiman-Jareckich

Grobowiec rodziny Heiman-Jareckich – trawertynowy grobowiec w katolickiej części Starego Cmentarza w Łodzi w kwaterze 9.
Grobowiec w formie jasnej piramidy z pozłacanym krzyżem i pozłacanymi inskrypcjami informującymi o pochowanych osobach. Pomnik został odrestaurowany ze środków Towarzystwa Opieki nad Starym Cmentarzem w 2002 roku przez Bożenę Boba-Dygę.

</doc>
<doc id="3128104" url="https://pl.wikipedia.org/wiki?curid=3128104" title="Midland (Maryland)">
Midland (Maryland)

Midland – miasto w Stanach Zjednoczonych, w stanie Maryland, w hrabstwie Allegany.

</doc>
<doc id="3128105" url="https://pl.wikipedia.org/wiki?curid=3128105" title="IRA (album)">
IRA (album)



</doc>
<doc id="3128108" url="https://pl.wikipedia.org/wiki?curid=3128108" title="Cmentarz wojenny nr 354 – Sienna">
Cmentarz wojenny nr 354 – Sienna

Cmentarz wojenny nr 354 – Sienna – cmentarz wojenny z okresu I wojny światowej znajdujący się w miejscowości Sienna, w gminie Gródek nad Dunajcem, w powiecie nowosądeckim w województwie małopolskim. Należy do okręgu X (Limanowa) Oddziału Grobów Wojennych C. i K. Komendantury Wojskowej w Krakowie. Jest jednym z 400 cmentarzy tego oddziału, z tego w okręgu limanowskim jest ich 36. 
Historia.
Pochowano tutaj trzech żołnierzy armii austriackiej, który polegli w listopadzie lub grudniu 1914 r. w czasie I wojny światowej. Dwóch żołnierzy znanych jest z nazwiska. Cmentarz znajdował się w pobliskiej miejscowości Zbyszyce, lecz w 1942 został tutaj przeniesiony w związku z budową zapory wodnej w Rożnowie (znajdował się na terenie, który został później zalany przez wody Jeziora Rożnowskiego.
Opis cmentarza.
Cmentarz wojenny w Siennej znajduje się na cmentarzu parafialnym i stanowi odrębną kwaterę w jego górnym, północno-zachodnim rogu. Położony jest na stoku powyżej kościoła parafialnego, na wysokości około 342 m.
Jest to niewielki cmentarz na planie prostokąta, otoczony betonową podmurówką oraz ogrodzeniem wykonanym z prostych betonowych słupków połączonych żelaznymi rurami. Wejście przez niewielką, żelazną furtkę. Wewnątrz ogrodzenia znajduje się duży betonowy krzyż typu austriackiego (jednoramienny), na czołowej stronie którego zamontowano żeliwny, ażurowy krzyż, również typu austriackiego. Na betonowym cokole tego krzyża zamontowano tablicę z napisem: „Cześć żołnierzom I i II wojny światowej". Obok niego 2 niewielkie betonowe stele z zwieńczone mniejszymi, żeliwnymi krzyżami typu austriackiego. Na stelach zamontowano blaszane tabliczki z nazwiskami pochowanych żołnierzy. Cmentarz jest odnowiony i pielęgnowany.

</doc>
<doc id="3128109" url="https://pl.wikipedia.org/wiki?curid=3128109" title="Roger Martinelli">
Roger Martinelli

Roger Martinelli (ur. 2 czerwca 1950) – luksemburski lekkoatleta, sprinter.
Jest trzynastokrotnym mistrzem kraju. Ośmiokrotnie (w latach 1969-1974, 1979 i 1981) zwyciężał na 100 m, a pięciokrotnie (1971-1974 i 1981) okazywał się najlepszy na 200 m.
Rekordy życiowe:

</doc>
<doc id="3128113" url="https://pl.wikipedia.org/wiki?curid=3128113" title="Lista stadionów piłkarskich w Andorze">
Lista stadionów piłkarskich w Andorze

Lista stadionów piłkarskich w Andorze składa się z obiektów drużyn znajdujących się w Primera Divisió (I poziomie ligowym Andory) oraz Segona Divisió (II poziomie ligowym Andory). Na najwyższym poziomie rozgrywkowym znajduje się 8 drużyn, a na drugim poziomie 15 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 1 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Legenda:
 – stadiony IV kategorii UEFA
 – stadiony w budowie lub przebudowie
 – stadiony zamknięte lub zburzone

</doc>
<doc id="3128115" url="https://pl.wikipedia.org/wiki?curid=3128115" title="Gare de La Brohinière">
Gare de La Brohinière

Gare de La Brohinière – stacja kolejowa w Montauban-de-Bretagne, w departamencie Ille-et-Vilaine, w regionie Bretania, we Francji.
Jest stacją Société nationale des chemins de fer français (SNCF), obsługiwaną przez pociągi TER Bretagne.
Położenie.
Znajduje się na wysokości 78 m n.p.m., na 410,579 km linii Paryż – Brest, pomiędzy stacjami Montfort-sur-Meu i La Brohinière. Ze stacji wychodzą jeszcze dwie linie kolejowe do Dinan i Ploërmel.
Usługi.
Usługi kolejowe są prowadzone przez pociągi TER Bretagne, kursujące między Rennes Lamballe lub Saint-Brieuc.

</doc>
<doc id="3128119" url="https://pl.wikipedia.org/wiki?curid=3128119" title="Święty Fidelis">
Święty Fidelis



</doc>
<doc id="3128120" url="https://pl.wikipedia.org/wiki?curid=3128120" title="Św. Fidelis">
Św. Fidelis



</doc>
<doc id="3128122" url="https://pl.wikipedia.org/wiki?curid=3128122" title="Nuno Henrique Gonçalves Nogueira">
Nuno Henrique Gonçalves Nogueira

Nuno Henrique Gonçalves Nogueira (ur. 19 października 1986 w Fafe) – portugalski piłkarz występujący na pozycji obrońcy w Lusitânia FC. Wychowanek AD Fafe, w trakcie swojej kariery reprezentował także barwy CD Aves, Feirense, Bragi, Académiki, Blackburn Rovers, Arouki, Jagiellonii Białystok, FC Penafiel, Boavisty i Pafos FC.

</doc>
<doc id="3128123" url="https://pl.wikipedia.org/wiki?curid=3128123" title="Ursus 10014T">
Ursus 10014T

Ursus 10014T (PROTOTYP) – prototypowy ciągnik rolniczy wyprodukowany przez Ursus S.A. z wykorzystaniem układu przeniesienia napędu południowokoreańskiej firmy TYM. Został zaprezentowany podczas wystawy rolniczej Agro Tech 2013 w Kielcach.

</doc>
<doc id="3128130" url="https://pl.wikipedia.org/wiki?curid=3128130" title="Gare de Brioude">
Gare de Brioude

Gare de Brioude – stacja kolejowa w Brioude, w departamencie Górna Loara, w regionie Owernia-Rodan-Alpy, we Francji.
Jest stacją Société nationale des chemins de fer français (SNCF), obsługiwaną przez pociągi Intercités i TER Auvergne.
Położenie.
Znajduje się na wysokości 436 m n.p.m., na km 489,099 linii Saint-Germain-des-Fossés – Nîmes, pomiędzy przystankami Arvant i Paulhaguet.

</doc>
<doc id="3128131" url="https://pl.wikipedia.org/wiki?curid=3128131" title="Grabowo (powiat olsztyński)">
Grabowo (powiat olsztyński)

Grabowo – kolonia w Polsce położona w województwie warmińsko-mazurskim, w powiecie olsztyńskim, w gminie Purda.
W latach 1975–1998 miejscowość administracyjnie należała do województwa olsztyńskiego.
Obecnie w miejscowości nie ma zabudowy.

</doc>
<doc id="3128132" url="https://pl.wikipedia.org/wiki?curid=3128132" title="Leopoldo Marechal">
Leopoldo Marechal

Leopoldo Marechal (ur. 11 czerwca 1900 w Buenos Aires, zm. 26 czerwca 1970 tamże) – argentyński poeta, pisarz, dramaturg i eseista, autor powieści "Adán Buenosayres", jednej z najwybitniejszych powieści literatury argentyńskiej.
Życiorys.
Dzieciństwo.
Leopoldo Marechal urodził się 11 czerwca 1900 r. w Buenos Aires w domu przy ulicy Humahuaca 464. Rodzicami pisarza byli: Alberto Marechal, Urugwajczyk pochodzenia francuskiego i Lorenza Beloqui, Argentynka pochodzenia baskijskiego, dlatego też w domu rodzinnym pisarza mówiło się zarówno po hiszpańsku (w odmianie argentyńskiej) jak i po francusku. W 1907 r. Leopoldo rozpoczął naukę w szkole podstawowej prowadzonej przez Francuzów. Trzy lata później rodzina Marechalów kupiła dom przy ulicy Monte Egmonte 280 (obecnie Tres Arroyos) w peryferyjnej wówczas dzielnicy Villa Crespo, która stała się wkrótce głównym teatrem wydarzeń najważniejszej powieści pisarza: "Adán Buenosayres". Młody Leopoldo każde wakacje spędzał na farmie wujostwa Martiny i Francisco Mujica w Maipú w prowincji Buenos Aires, co znalazło potem odzwierciedlenie w jego twórczości, szczególnie poetyckiej oraz w powieści "Adán Buenosayres".
Czasy szkolne – młodość.
W 1913 r. Leopoldo ukończył szkołę podstawową i złożył podanie do szkoły średniej, jednocześnie szukając pracy. Z własnego wyboru podjął pracę w fabryce, z której to został zwolniony po krótkim czasie z powodu podburzania robotników do walki o godziwe wynagrodzenie. Jego podanie do szkoły średniej zostało odrzucone. Wraz z siostrą pomagał utrzymać rodzinę z uprawy cebuli i sałaty w przydomowym ogrodzie. W 1916 r. rozpoczął naukę w szkole średniej im. Mariano Acosty, której absolwentem był również Julio Cortázar. Chodził do szkoły pieszo, a za zaoszczędzone na przejazdach tramwajowych pieniądze, Leopoldo kupił swoje pierwsze używane książki. 7 lipca 1916 r. na rodzinę Marechalów spadł cios: w wyniku powikłań po grypie, która dziesiątkowała wówczas Buenos Aires, zmarł ojciec poety. Rodzina wspólnie podjęła decyzję, że Leopoldo będzie kontynuował naukę, a jego młodszy brat zastąpi zmarłego ojca w fabryce. W połowie sierpnia tego samego roku Leopoldo Marechal otrzymał posadę bibliotekarza w Bibliotece Publicznej im. Alberdiego, a w listopadzie ukończył edukację i został nauczycielem.
Pisarz.
W 1921 r. podjął pracę w szkole na ulicy Trelles 948, którą łączył początkowo z posadą bibliotekarza w Villa Crespo. W 1926 r. odbył swoją pierwszą podróż do Europy, na którą pomogli mu zaoszczędzić rodzeństwo i matka. Statkiem dotarł do Vigo. Następnie przebywał w Madrycie, gdzie spotykał się z Ramonem Gomezem de la Serna i kolegami z "Gaceta Literaria", z którymi utrzymywał dotychczas jedynie kontakt listowny. Na prośbę swych przyjaciół martinfierristów odwiedził również Ortegę y Gasseta. Potem przeniósł się do Paryża, gdzie odszukał swojego przyjaciela, poetę Francisco Luisa Bernardeza i rzucił się w wir „nocnego życia” stolicy Francji. W tym okresie Leopoldo Marechal nawiązał znajomość z Pablo Picasso, Unamuno i rzeźbiarzami osiadłymi w Paryżu: Mateo i Gargallo. Poznał również argentyńskich artystów rezydujących wówczas w stolicy Francji: Horacio Butlera, Héctora Basaldúe, Antonio Berniego i Raquel Forner. W 1927 r. wrócił do Buenos Aires i ponownie podjął pracę w szkole. W tym samym roku udał się po raz kolejny do Europy. Przebywając w Paryżu, na Montparnasse, prowadził bogate życie towarzyskie i kulturalne spotykając się między innymi z Aquilesem Badi, Alfredo Bigatti, Horacio Butlerem, Juanem del Prete, José Fioravantim, Raquel Forner, Alberto Morerą, Ricardo Musso i Victorem Pissarro. Lato 1930 roku spędził w towarzystwie wspomnianych wcześniej artystów argentyńskich w Sanary sur Mer, a następnie udał się w podróż do Florencji podążając śladami swojego ulubionego autora: Dantego Alighieri. W 1931 r. po powrocie do Buenos Aires kolejny raz podjął pracę w szkole. Wówczas poznał młodą nauczycielkę języka hiszpańskiego Maríę Zoraidę Barreiro, która przeprowadziła z nim wywiad na temat jego najbliższych planów literackich. Leopoldo i María zostali narzeczeństwem, a 8 stycznia 1934 roku wzięli ślub w kościele Nuestra Señora de Buenos Aires. Młodzi małżonkowie zamieszkali w domu przy ulicy Mexico 3306, który stał się miejscem spotkań rodziny z obu stron i przyjaciół: intelektualistów i artystów. Wkrótce przyszły na świat ich dwie córki: María de los Ángeles i María Magdalena (Malena). W 1938 r. rodzina Marechalów przeprowadziła się do mieszkania przy ulicy Rivadavia 2300, a Leopoldo ustąpił z funkcji vice-przewodniczącego Argentyńskiego Związku Pisarzy. Za otrzymaną w 1940 roku I nagrodę w Narodowym Konkursie Literackim Leopoldo Marechal kupił wiejski dom w Androgué, w prowincji Buenos Aires, do którego przeniósł się wraz z rodziną. Jednak już po dwóch latach wrócili do stolicy wprowadzając się do poprzedniego mieszkania przy ulicy Rivadavia. W tym samym roku Leopoldo Marechal przyjął zaproponowane mu przez Gustavo Martineza stanowisko szefa Naczelnej Rady Edukacji, a w 1944 został mianowany na stanowisko dyrektora w utworzonym wówczas Narodowym Sekretariacie Kultury. W 1947 roku, po krótkiej, ale ciężkiej chorobie nowotworowej, umarła w kwiecie wieku żona pisarza María Zoraida. Leopoldo przeżył silny wstrząs nerwowy. Mając na uwadze wiek dziewczynek (5 i 7 lat), matka i siostra poety postanowiły zająć się nimi do czasu, aż Leopoldo uporządkuje swoje życie po stracie żony. Zamieszkał ze swoim bratem Alberto i rzucił się w wir pracy, powracając do swojej ciągle odkładanej powieści "Adán Buenosayres". W 1948 roku wraz z Jorge Arizagą, sekretarzem Naczelnej Rady Edukacji odbył kolejną podróż do Europy, gdzie oprócz sprawowania funkcji służbowych wygłosił dwa odczyty na uniwersytetach w Madrycie i w Rzymie. 8 grudnia 1948 roku uległ poważnemu wypadkowi samochodowemu w pobliżu Torquemada w Hiszpanii i został hospitalizowany w Palencii. Po powrocie z europejskiej podróży, została mu przedstawiona Juana Elvia Rosbaco de Paoloni, nauczycielka języka hiszpańskiego zainteresowana kontaktami ze środowiskiem intelektualnym. Z czasem nawiązali bliższą znajomość i postanowili zamieszkać razem, jednak bez córek pisarza, których nowa towarzyszka życia nie zaakceptowała. W czasie kolejnej wizyty w Hiszpanii w 1949 roku Leopoldo Marechal został uhonorowany Orderem Alfonsa X Mądrego. Podczas jego nieobecności w Buenos Aires, 24 marca 1953 roku zmarła matka pisarza.
Począwszy od 1954 roku Leopoldo Marechal pogrążył się w odosobnieniu: nie pokazywał się publicznie, nie przyjmował gości w domu, nawet dawnych przyjaciół. Sytuacja ta pogłębiła się po przejściu na emeryturę (w okresie po upadku rządu Juana Domingo Perona). W 1954 r. pisarz otrzymał I Nagrodę Państwową w dziedzinie dramatu, za którą nabył mieszkanie przy ulicy Rivadavia 2300, które na prośbę Elvi Rosbaco zapisał jej na własność. Zapomniany i niedoceniany zamknął się w mieszkaniu przy Rivadavia, sam siebie mianując „poetą odwołanym” (poeta depuesto) i poświęcił się pracy pisarskiej. W tym czasie powstała między innymi druga powieść pisarza "El Banquete de Severo Arcángelo", wydana w 1965 roku, która stała się bestsellerem, i która otrzymała nagrodę FORTI GLORIS. Sukces drugiej powieści Marechala spowodował wzrost zainteresowania jego twórczością: jego utwory poddawane są analizie na uniwersytetach, szczególnie zapomniana pierwsza powieść "Adán Buenosayres", a w teatrach wystawia się jego dramaty. W mieszkaniu na Rivadavia odwiedzali go studenci zainteresowani jego pisarstwem. W 1967 r. na zaproszenie Casa de Americas pojechał na Kubę, aby wziąć udział w charakterze jurora w dorocznym konkursie literackim. Wraz z Julio Cortázarem, José Lezamą Limą, Juanem Marsé i Mario Monteforte Toledo jednogłośnie wybrali zwycięską powieść: "Los hombres de a caballo" Davida Viñasa. Natomiast w 1969 roku pisarz wziął udział w spotkaniu literatów latynoamerykańskich w Santiago de Chile. Leopoldo Marechal zmarł na zawał serca, 26 czerwca 1970 roku, w wieku siedemdziesięciu lat. Jego doczesne szczątki spoczywają na prywatnym cmentarzu Jardin de la Paz, znajdującym się w odległości kilkudziesięciu kilometrów od jego rodzinnego Buenos Aires.
Twórczość.
Pomimo że Leopoldo Marechal należy niewątpliwie do najwybitniejszych pisarzy argentyńskich XX wieku, nie jest szeroko znany poza swoją ojczyzną. Na odbiór jego twórczości, szczególnie w Argentynie, rzutuje poparcie, jakiego swego czasu udzielał władzy Juana Domingo Perona, nie będąc jednak nigdy aktywnym politykem. Wbrew temu, co sądzą niektórzy jego krytycy, największe uznanie zyskał przed nastaniem peronizmu, a twórczość Marechala cechuje się wyjątkową jakością literacką. Według jego rodaka Julio Cortázara, pojawienie się powieści "Adán Buenosayres" było „niezwykłym wydarzeniem w literaturze argentyńskiej", szczególnie za sprawą nowatorskiego podejścia autora do koncepcji powieści i eksperymentów językowych. Można śmiało stwierdzić, że utwór ten położył podwaliny pod „boom” literatury iberoamerykańskiej w latach 60.
Poezja i eseje.
Leopoldo Marechal zadebiutował w 1922 r. tomikiem poezji "Los Aguiluchos", który w wieku dojrzałym określił jako „produkt swojej prehistorii literackiej”. W wierszach składających się na ten tomik zaznacza się wyraźny wpływ poezji modernistycznej Rubena Darío i Leopoldo Lugonesa. W 1923 roku młody poeta nawiązał współpracę z czasopismem "Proa" i zasilił szeregi awangardowej grupy literackiej "Martin Fierro", której członkami byli między innymi: Evar Méndez, Jorge Luis Borges, Oliverio Girondo, Francisco Luis Bernárdez, Norah Borges i Ricardo Güiraldes. Trzy lata później nakładem wydawnictwa Manuela Gleizera wydano drugi zbiór wierszy zatytułowany "Días como flechas" utrzymany w estetyce awangardowej. W tym czasie, tak jak wielu młodych artystów argentyńskich Marechal odbywa swoje pierwsze podróże do Europy (1927 i 1929). Krótko przed drugim wyjazdem do Paryża ukazał się tomik "Odas para el hombre y la mujer" (1929). W stolicy Francji pisarz dowiaduje się poprzez rodzinę o zdobyciu pierwszej nagrody w Narodowym Konkursie Poetyckim, którą to hucznie świętuje, wraz z przyjaciółmi w paryskich restauracjach.
Po pewnym czasie życie bohemy nudzi go i powoduje przygnębienie, które prowadzi ostatecznie do głębokiego kryzysu systemu wartości. Jak wspomina po latach, załamanie psychiczne, które go wtedy dopadło stało się bezpośrednim impulsem do rozpoczęcia powieści "Adán Buenosayres" oraz powrotu do praktyk religijnych. Kolejnym efektem tych wydarzeń było przystąpienie Marechala do grupy intelektualistów, którzy uczestniczyli w Kursach Kultury Katolickiej (już po powrocie do Buenos Aires). Leopoldo brał aktywny udział w pracach grupy Convivio, zajmującej się w ramach Kursów Kultury Katolickiej filozofią i literaturą. W 1936 roku wydawnictwo Sur opublikowało zbiór wierszy "Laberinto de amor", dedykowany małżonce, Maríi Zoraidzie Barreiro. Za "Laberinto de amor" i wydany przez Convivio tomik "Cinco poemas australes" Leopoldo Marechal został uhonorowany w 1937 roku trzecią nagrodą w Narodowym Konkursie Literackim. W tym samym roku wyszedł także esej "Historia de la calle Corrientes", a dwa lata później, jeden z najważniejszych utworów Marechala, inspirowany filozofią wczesnochrześcijańskiego myśliciela Pseudo-Dionizego Areopagity esej "Descenso y ascenso del alma por la Belleza". W tym czasie powstał również apokryficzny tekst "Niño Dios". Kolejne wydania; utrzymany w duchu modernizmu poemat "El centauro" (dedykowany córce Maríi de los Ángeles) oraz tomik "Sonetos a Sophia" przyniosły poecie zwycięstwo w Narodowym Konkursie Poetyckim (1940). Za nagrodę pieniężną, nabył w 1941 wiejski dom w Androqué w prowincji Buenos Aires, do którego przeprowadził się wraz z rodziną, ale już po dwóch latach powrócił do stolicy. W 1943 r. zrezygnował z pracy w szkole i za namową Gustavo Martineza objął stanowisko szefa Naczelnej Rady Edukacji. W tym czasie opublikował "Vida de Santa Rosa de Lima". W latach 1944-45 wybrane wiersze Marechala ukazywały się w antologiach i zbiorach poezji "La rosa en la balanza" i "El viaje de la primavera".
Powieści i dramaty.
Pomimo że zainteresowanie Marechala powieścią datuje się na początek lat 30., "Adán Buenosayres" ukuzuje się dopiero po prawie dwudziestoletnich przygotowaniach, w 1948 roku, nakładem wydawnictwa Sudamericana. Bezpośrednim impulsem do zakończenia i wydania powieści była choroba i śmierć żony poety. Jak sam wyznaje, w wywiadzie z Nelsonem Osorio, aby ukoić ból po stracie Maríi, zebrał notatki oraz rękopisy i oddał się z zapałem pisaniu. Krótko po wydaniu powieści, jako dyrektor w Narodowym Sekretariacie Kultury udaje się w podróż służbową do Europy, podczas której wygłasza odczyty na uniwersytetach w Rzymie i w Madrycie. Po powrocie jest zaskoczony i rozczarowany słabym oddźwiękiem, z jakim spotkała się jego pierwsza powieść. Jednym z nielicznych, którzy dostrzegają jej wyjątkowość jest młody Julio Cortázar. Pozytywna recenzja zamieszczona w czasopiśmie "Realidad" wywołuje falę protestów ze strony politycznych przeciwników Marechala, a w stronę autora artykułu kierowane są inwektywy i pogróżki. Od lat 50. datuje się zainteresowanie Marechala dramatem. Powstały w tym czasie "Canto de San Martín" (1950) i wzorowana na " Antygonie" Sofoklesa, "Antígona Vélez" wystawiona po raz pierwszy w teatrze im. Miguela Cervantesa w maju 1951 roku. Sztuka "Antígona Vélez" została uhonorowana pierwszą nagrodą państwową w dziedzinie dramatu. Po upadku rządu Juana Domingo Perona, Leopoldo Marechal przeszedł na emeryturę i pogrążył się w odosobnieniu. Wraz ze swoją partnerką Elvią Rosbaco zamieszkał w domu przy ulicy Rivadavia 2300, prawie nie przyjmował gości i rzadko pokazywał się publicznie. Czas poświęcony pisaniu zaowocował kolejnymi publikacjami. W 1959 r. ukazał się po raz pierwszy "La Poética", a w 1960 r. wydano "Alegropeya", kolejną z pieśni " Heptameronu" (wydana wraz z "La Poética" i "La Patria"). U schyłku życia, za sprawą drugiej powieści zatytułowanej "El Banquete de Severo Arcángelo" zaczęto ponownie mówić i pisać o Leopoldo Marechalu. Wydana w 1965 r. powieść w krótkim czasie stała się bestsellerem. Ma ona zdecydowanie bardziej zwartą strukturę niż "Adán Buenosayres", chociaż kontynuuje niektóre jej wątki. W chwili śmierci Leopoldo Marechala (26 czerwca 1970 r.) w druku znajdowała się jego trzecia powieść: "Megafón o la guerra". Ponadto autor pozostawił po sobie około tuzin nieopublikowanych sztuk teatralnych. Wiadomo również, że pracował nad czwartą powieścią zatytułowaną "El empresario del caos". Powieści Leopoldo Marechala zostały przetłumaczone na angielski, francuski, włoski i niemiecki.
Fundacja im. Leopoldo Marechala.
11 czerwca 1991 została powołana przez córki pisarza: Marię de los Ángeles i Marię Magdalenę de Marechal Fundacja im. Leopoldo Marechala, która ma na celu zachowanie pamiątek po nim i publikację jego dzieł stanowiących ważną część dziedzictwa kultury argentyńskiej. Dopiero w 2008 roku, po usilnych staraniach, córki poety jako jedyne legalne spadkobierczynie (autor w chwili śmierci formalnie był wdowcem), odzyskują część rękopisów dzieł wydanych, jak i dotąd niepublikowanych, niektóre listy i fotografie, które znajdowały się w mieszkaniu przy ulicy Rivadavia. Fundacja patronuje również konferencjom poświęconym twórczości pisarza, wśród których najważniejsze były: Primeras Jornadas Nacionales Leopoldo Marechal (zorganizowana w 1998 roku w związku z 50-leciem wydania powieści "Adán Buenosayres") i "Coloquio Internacional Leopoldo Marechal o la fundación de la literatura argentina" (zorganizowana w 2013 r. dzięki staraniom prof. Claudii Hammerschmidt na uniwersytecie w Jenie), w której uczestniczyli naukowcy między innymi z Argentyny, Hiszpanii, Kuby, Kanady, Meksyku, Niemiec, Stanów Zjednoczonych i Włoch.

</doc>
<doc id="3128133" url="https://pl.wikipedia.org/wiki?curid=3128133" title="Travelling (album)">
Travelling (album)

Travelling: Songs from Studios, Stages, Hotelrooms &amp; Other Strange Places – dziewiąty album studyjny szwedzkiego zespołu pop-rockowego Roxette wydany 26 marca 2012 roku przez wytwórnię EMI.
Pierwotnie zatytułowany "Tourism 2" album jest bezpośrednim sequelem albumu z 1992 roku, "Tourism". Przed wydaniem nazwa przeszła kilka modyfikacji, otrzymując w ostatecznie końcową formę.
Album wszedł do pierwszej dziesiątki w czterech krajach, w tym w Szwecji i Niemczech, a jego wydanie poprzedził singiel zespołu nazwany „It’s Possible”, który opublikowano 2 marca 2012.
Lista utworów.
Wszystkie utwory zostały napisane i skomponowane przez Pera Gessle’a, z wyjątkiem „See Me”, którego autorką jest Marie Fredriksson.

</doc>
<doc id="3128134" url="https://pl.wikipedia.org/wiki?curid=3128134" title="Gare de La Charité">
Gare de La Charité

Gare de La Charité – stacja kolejowa w La Charité-sur-Loire, w departamencie Nièvre, w regionie Burgundia-Franche-Comté, we Francji.
Jest stacją Société nationale des chemins de fer français (SNCF), obsługiwaną przez pociągi Intercités i TER Bourgogne.
Położenie.
Znajduje się na wysokości 199 m n.p.m., na km 226,970 linii Moret – Lyon, pomiędzy stacjami Mesves - Bulcy i La Marche.
Usługi.
Jest obsługiwana przez pociągi Intercités Paryż - Nevers i TER Bourgogne na trasie Cosne - Nevers.

</doc>
<doc id="3128135" url="https://pl.wikipedia.org/wiki?curid=3128135" title="Grabówka (powiat oleski)">
Grabówka (powiat oleski)

Grabówka – osada leśna w Polsce położona w województwie opolskim, w powiecie oleskim, w gminie Praszka.
W latach 1975–1998 miejscowość należała administracyjnie do województwa częstochowskiego.

</doc>
<doc id="3128136" url="https://pl.wikipedia.org/wiki?curid=3128136" title="Cmentarz wojenny nr 445 – Chrzanów">
Cmentarz wojenny nr 445 – Chrzanów

Cmentarz wojenny nr 445 – Chrzanów – cmentarz wojenny z okresu I wojny światowej zlokalizowany w Chrzanowie w województwie małopolskim. Niewielka żołnierska nekropolia znajduje się po wschodniej stronie cmentarza żydowskiego.
Cmentarz jest mogiłą żołnierzy zmarłych podczas I wojny światowej w szpitalach, znajdujących się na terenie Chrzanowa. Pochowano na nim łącznie 171 żołnierzy austro-węgierskich i rosyjskich: Polaków, Rusinów, Czechów, Słowaków, Węgrów, Austriaków, Bośniaków, Chorwatów, Rosjan, Włochów.
Pierwotnie cmentarz miał kształt trapezu. Na mogiłach stały drewniane krzyże. Z biegiem lat cmentarz uległ zniszczeniu. 
We wrześniu 2022 roku rozpoczęła się odbudowa cmentarza, która zakończyła się 1 listopada 2022 roku. Uroczyste otwarcie nastąpiło 8 listopada 2022 roku. Głównymi elementami cmentarza są: pomnik z kamiennych bloków zwieńczony krzyżem oraz wysoki drewniany krzyż. 

</doc>
<doc id="3128137" url="https://pl.wikipedia.org/wiki?curid=3128137" title="Melanopareia">
Melanopareia



</doc>
<doc id="3128138" url="https://pl.wikipedia.org/wiki?curid=3128138" title="Flaviporus">
Flaviporus

Flaviporus Murrill (żółtoporek) – rodzaj grzybów z rodziny ząbkowcowatych ("Steccherinaceae"). W Polsce występują 2 gatunki: "Flaviporus brownii" i "Flaviporus citrinellus"&gt;.
Systematyka i nazewnictwo.
Pozycja w klasyfikacji według Index Fungorum: "Steccherinaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Synonim naukowy: "Baeostratoporus" Bondartsev &amp; Singer.
Polską nazwę nadał Stanisław Domański w 1967 r. 

</doc>
<doc id="3128139" url="https://pl.wikipedia.org/wiki?curid=3128139" title="Żółtoporek">
Żółtoporek



</doc>
<doc id="3128141" url="https://pl.wikipedia.org/wiki?curid=3128141" title="Lekkoatletyka na Letnich Igrzyskach Olimpijskich 1924 - 3000 m z przeszkodami mężczyzn">
Lekkoatletyka na Letnich Igrzyskach Olimpijskich 1924 - 3000 m z przeszkodami mężczyzn



</doc>
<doc id="3128143" url="https://pl.wikipedia.org/wiki?curid=3128143" title="Miriama Tuisorisori-Chambault">
Miriama Tuisorisori-Chambault

Miriama Kadavu Tuisorisori-Chambault (ur. 27 marca 1952 w Nalembalembie) – fidżyjska lekkoatletka specjalizująca się w biegach sprinterskich i płotkarskich, skoku w dal i pięcioboju.
Igrzyska olimpijskie.
W 1976 zadebiutowała na igrzyskach olimpijskich, na których wystartowała w skoku w dal i pięcioboju. W skoku w dal zajęła 27. miejsce z wynikiem 5,79 m, natomiast w pięcioboju była 18. z 3827 pkt. Była jedyną Fidżyjką na tych igrzyskach i zarazem chorążym reprezentacji swojego kraju. Jest pierwszą w historii kobietą, która reprezentowała Fidżi na igrzyskach olimpijskich. Po raz drugi na igrzyskach olimpijskich wystąpiła w 1984. Wzięła wówczas udział w biegach na 100 i 200 m. W obu odpadła w pierwszej rundzie. Na krótszym dystansie uplasowała się na ostatniej, 6. pozycji w swoim biegu eliminacyjnym z czasem 13,04 s, z kolei na dłuższym dystansie zajęła ostatnie, 7. miejsce z czasem 26,82 s.
Igrzyska Południowego Pacyfiku.
Jest wielokrotną medalistką igrzysk Południowego Pacyfiku. W 1969 zdobyła złoto w skoku w dal z wynikiem 5,24 m. W 1971 wywalczyła złoto w sztafecie 4 × 100 metrów z czasem 49,4 s i w pięcioboju z 3389 pkt, srebro w biegu na 200 m z czasem 25,8 s oraz brąz na 100 m ppł z czasem 15,4 s i skoku w dal z wynikiem 5,36 m. W 1975 została złotą medalistką w biegu na 200 m z czasem 25,74 s i skoku w dal z wynikiem 5,61 m oraz srebrną na 100 m ppł z czasem 15,04 s, w pięcioboju z 3673 pkt i sztafecie 4 × 100 metrów z czasem 49,82 s. Po wyjściu za mąż za Nowokaledończyka reprezentowała Nową Kaledonię, w barwach której zdobywała kolejne medale tej imprezy: w 1979 złoto w biegu na 100 metrów przez płotki z czasem 14,80 s i skoku w dal z wynikiem 5,61 m, oraz srebro w biegu na 100 metrów z czasem 12,37 s i pięcioboju z 3323 pkt. W 1983 zajęła pierwsze miejsce w biegu na 100 metrów z czasem 12,39 s, drugie w biegu na 100 m przez płotki z czasem 15,13 s i skoku w dal z wynikiem 5,42 m, oraz trzecie w sztafecie 4 × 100 metrów z czasem 49,80 s.
Mistrzostwa Południowego Pacyfiku.
Jest sześciokrotną medalistką mistrzostw Południowego Pacyfiku z 1984. Wywalczyła wówczas złoto na 100 m z czasem 12,3 s, 100 m ppł z czasem 15,4 s i skoku w dal z wynikiem 5,14 m, srebro na 200 m z czasem 25,9 s i pchnięciu kulą z wynikiem 10,79 m oraz brąz w rzucie oszczepem z wynikiem 27,20 m.
Rekordy kraju.
Jest aktualną (stan na czerwiec 2014) rekordzistką Fidżi w skoku w dal z wynikiem 6,12 m uzyskanym w Numei 30 grudnia 1979.
Inne osiągnięcia.
W 1997 została wpisana do galerii sław fidżyjskiego sportu.

</doc>
<doc id="3128145" url="https://pl.wikipedia.org/wiki?curid=3128145" title="Robert Milton Young">
Robert Milton Young

Robert Milton Young (ur. 22 listopada 1924 w Nowym Jorku) – amerykański scenarzysta, reżyser, operator filmowy i producent.

</doc>
<doc id="3128146" url="https://pl.wikipedia.org/wiki?curid=3128146" title="Tony Corinda">
Tony Corinda

Tony Corinda (ur. 17 maja 1930, zm. 1 lipca 2010) – angielski mentalista, magik, biznesmen. Napisał książkę "Thirteen Steps to Mentalism." Corinda nigdy nie ujawnił miejsca swych urodzin, lecz prawdopodobnie było to w Mill Hill w Londynie.
Jego prawdziwe imię to "Thomas William Simpson", przybrał imię Tony Corinda (wariacja imienia Conradi), kiedy zaczął pracę jako mentalista w Wielkiej Brytanii. W 1950 otworzył sklep z akcesoriami dla iluzjonistów, głównie z dziedziny mentalizmu. Później przejął The Magic Shop na Tottenham Court Road w Londynie. The Magic Shop był pierwotnie prowadzony przez Dicka Chavela. Większość sprzedawanych artykułów dotyczyła żartów lub sztuczek magicznych dla początkujących, aczkolwiek sprzedawano tam również rekwizyty przeznaczone dla profesjonalistów.
Od 1956 do 1958 Corinda napisał serię trzynastu broszur na temat mentalizmu, każda z nich omawiała odmienny aspekt sztuki. Początkowo broszury były opublikowane jako 13 odrębnych kursów. Pierwszy raz zostały wydane razem pod tytułem "Corinda's Thirteen Steps to Mentalism" w 1964 jako kompletna książka przez D. Robbins i Sp. Od tego czasu książka jest uznawana za podstawową wykładnię mentalizmu. "Thirteen Steps to Mentalism" było później wydane w twardej oprawie przez Harry'ego Clarke'a, znanego z druku wielu książek o tematyce iluzjonistycznej.
W 2011 Corinda's Thirteen Steps to Mentalism było przedrukowane w Encyklopedii mentalizmu i mentalistów.
Mieszkał w Norfolku w Wielkiej Brytanii; zmarł pierwszego lipca 2010 roku.

</doc>
<doc id="3128147" url="https://pl.wikipedia.org/wiki?curid=3128147" title="Robert M. Young">
Robert M. Young



</doc>
<doc id="3128151" url="https://pl.wikipedia.org/wiki?curid=3128151" title="Gilles Lebreton">
Gilles Lebreton

Gilles Lebreton (ur. 11 października 1958 w Breście) – francuski prawnik, profesor, wykładowca akademicki i polityk, poseł do Parlamentu Europejskiego VIII i IX kadencji.
Życiorys.
W 1987 ukończył filozofię na Université Pierre et Marie Curie, a rok później uzyskał doktorat z prawa na Uniwersytecie Paryż II. Zawodowo związany z działalnością akademicką, specjalizując się w prawie publicznym. Objął stanowisko profesora prawa publicznego na Université du Havre, był też dziekanem wydziału stosunków międzynarodowych.
W 2000 wstąpił do suwerenistycznego Zgromadzenia na rzecz Francji, dwa lata później wspierał Jeana-Pierre'a Chevènementa w wyborach w 2002. W 2012 przyłączył się do ugrupowania Suwerenność, Niepodległość i Wolność, które zorganizował Paul-Marie Coûteaux. W tym samym roku został doradcą Marine Le Pen, z ramienia Frontu Narodowego bez powodzenia kandydował w wyborach parlamentarnych.
W 2014 Gilles Lebreton uzyskał mandat eurodeputowanego VIII kadencji. W 2019 z powodzeniem ubiegał się o reelekcję.
Odznaczony Orderem Palm Akademickich II klasy oraz Orderu Narodowego Zasługi V klasy.

</doc>
<doc id="3128152" url="https://pl.wikipedia.org/wiki?curid=3128152" title="Mistrzostwa Azji w Rugby 7 Mężczyzn 2013">
Mistrzostwa Azji w Rugby 7 Mężczyzn 2013

Mistrzostwa Azji w Rugby 7 Mężczyzn 2013 (HSBC Asian Sevens Series 2013) – piąte mistrzostwa Azji w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez ARFU mające na celu wyłonienie najlepszej męskiej reprezentacji narodowej w tej dyscyplinie sportu w Azji. Zostały rozegrane w formie czterech rankingowych turniejów rozegranych pomiędzy 31 sierpnia a 10 listopada 2013 roku.
Cykl zdominowały reprezentacje Hongkongu i Japonii rozstrzygając między sobą wszystkie cztery finały. W pierwszych dwóch niewysokie zwycięstwa odnieśli Japończycy, w trzecim zaś wyraźnie lepsi byli reprezentanci Hongkongu. Hongkong do ostatniego turnieju przystępował zatem ze stratą do Japonii jednego punktu w klasyfikacji generalnej, tak więc do końcowego triumfu przy założeniu ponownego spotkania w finale wystarczała mu jakakolwiek wygrana nad rywalami, bowiem w bezpośrednich meczach stosunek małych punktów kształtował się na jego korzyść. W obecności 1500 widzów Hongkong prowadził do przerwy 19–5, jednak kolejne dziewiętnaście punktów zdobyli reprezentanci Japonii triumfując tym samym zarówno w tym turnieju, jak i całym cyklu.
Zarówno w klasyfikacji punktowej, jak i przyłożeń, zwyciężył reprezentujący Japonię Lomano Lava Lemeki.
Informacje ogólne.
Cykl składał się z czterech rankingowych turniejów, dwa z nich zgromadziły dwanaście drużyn, w pozostałych rywalizowało zaś szesnaście. W walce o tytuł mistrzowski wzięło udział dwadzieścia zespołów. Mistrzem Azji została drużyna, która po rozegraniu czterech rankingowych turniejów – w Kuala Lumpur, Bang Saen, Mumbaju i Singapurze – zgromadziła najwięcej punktów, które były przyznawane za zajmowane w nich miejsca. Gdy w turnieju brało udział więcej niż dwanaście zespołów, punktowała jedynie czołowa dwunastka. W przypadku tej samej ilości punktów w klasyfikacji generalnej lokaty zainteresowanych drużyn były ustalane kolejno na podstawie:
Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniego roku.
W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio cztery, dwa i jeden punkt, brak punktów natomiast za nieprzystąpienie do meczu. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci".
Liczba stałych uczestników cyklu zwiększyła się z dziesięciu do dwunastu i zostali nimi Hongkong, Japonia, Chiny, Chińskie Tajpej, Kazachstan, Malezja, Filipiny, Singapur, Korea Południowa, Sri Lanka, Tajlandia i Zjednoczone Emiraty Arabskie.
Trzeci sezon z rzędu sponsorem tytularnym zawodów był HSBC, zgodnie z wcześniejszymi zapowiedziami zwiększono liczbę turniejów rankingowych do czterech.
We wrześniu 2013 roku ogłoszono, że czołowa dwójka cyklu uzyska awans do turnieju kwalifikacyjnego do IRB Sevens World Series sezonu 2014/2015, który odbędzie się wraz z Hong Kong Sevens 2014.

</doc>
<doc id="3128156" url="https://pl.wikipedia.org/wiki?curid=3128156" title="Języki Chile">
Języki Chile

Chile jest krajem, w którym we wszelkich sferach życia dominuje język hiszpański. Wyjątkami są niektóre społeczności imigranckie bądź izolowane, które zachowują własne języki. Na terytorium Chile stwierdzono obecność dziewięciu języków żywych oraz siedmiu wymarłych.
Język hiszpański.
Spośród ok. 16 milionów Chilijczyków, 14 milionów posługuje się chilijskim hiszpańskim jako językiem ojczystym. Odmiana ta jest zbliżona w wymowie do andaluzyjskiego hiszpańskiego, natomiast trudna do zrozumienia dla posługującego się kastylijskim hiszpańskim.
Języki rodzime.
Język mapudungun.
W Chile mieszka ok. 700 tys. Mapuczy, z czego ok. 200 tys. posługuje się językiem mapudungun.
Język keczua.
Chilijskim keczua posługuje się ok. 8,2 tys. osób, zwłaszcza w północno-wschodniej części kraju. Przypuszcza się, że język ten jest identyczny lub bardzo podobny do południowoboliwijskiego dialektu keczua.
Język rapanui.
Rapanui to polinezyjski język używany na Wyspie Wielkanocnej. Posługuje się nim ok. 3,4 tys. Chilijczyków, z czego 3,2 tys. zamieszkuje wyspę, zaś 200 mieszka poza nią.
Język huilliche.
Językiem huilliche, według spisu z 1982, posługuje się ok. 2 tys. osób, mieszkających głównie w regionach Los Ríos i Los Lagos. Większość z nich była w podeszłym wieku, zatem wątpliwe jest, czy ten język przetrwał do dziś.
Język niemiecki.
Chociaż szacuje się, że od 150 do 200 tys. Chilijczyków ma niemieckie pochodzenie, liczba osób posługujących się językiem niemieckim zaczęła spadać od momentu zakończenia II wojny światowej. W latach 80. szacowano, że językiem tym posługuje się ok. 35 tys. Chilijczyków pochodzenia niemieckiego, obecnie zaś posługuje się nim 20 tys. osób, głównie w rejonie Los Lagos.
Chilijski język migowy.
Zgodnie z danymi Światowej Federacji Głuchych, w Chile mieszka ok. 66,5 tys. głuchych, jednak liczba osób posługujących się chilijskim językiem migowym jest nieznana.

</doc>
<doc id="3128159" url="https://pl.wikipedia.org/wiki?curid=3128159" title="Stanley Wojcicki">
Stanley Wojcicki

Stanley George Wojcicki (ur. 30 marca 1937 w Warszawie jako Stanisław Jerzy Wójcicki) – amerykański profesor fizyki polskiego pochodzenia.
Życiorys.
Stanisław Wójcicki urodził się w Warszawie jako syn bibliotekarki Janiny Wandy z domu Kozłowskiej i prawnika Franciszka Wójcickiego. W 1949 wyemigrował z matką do Szwecji, a po kilku latach do Stanów Zjednoczonych.
Ukończył studia na Uniwersytecie Harvarda oraz na Uniwersytecie Kalifornijskim. Pracował w Lawrence Berkeley National Laboratory, National Science Foundation, Europejskiej Organizacji Badań Jądrowych oraz w Collège de France.
Jest mężem dziennikarki Esther Wojcicki i ojcem Janet, Anne oraz Susan.

</doc>
<doc id="3128166" url="https://pl.wikipedia.org/wiki?curid=3128166" title="Symboliczne">
Symboliczne

Symboliczne, rejestr symboliczny, porządek symboliczny (, ) – jedno z kluczowych pojęć w teorii francuskiego psychoanalityka Jacques’a Lacana, używane na określenie jednego z trzech – obok Realnego i Wyobrażeniowego – porządków ludzkiego istnienia i postrzegania. W najprostszej definicji oznacza pewien porządek zjawisk, które mają strukturę przypominającą strukturę języka.
Narodziny pojęcia.
Koncepcja trzech porządków wyłoniła się z wcześniejszych rozważań Lacana, między innymi z jego teorii fazy lustra (fr. "stade du miroir"). Według pierwotnych założeń, które Lacan przedstawił w 1936 r. podczas kongresu w Marienbadzie, jest to faza rozwoju, następująca między szóstym a osiemnastym miesiącem życia. Dzięki przejściu fazy lustra dziecko przestaje postrzegać siebie jako część matki i interpretować części swojego ciała jako rozproszone elementy, a zamiast tego w wyniku autoidentyfikacji ze swoim obrazem zaczyna widzieć się jako odrębną istotę.
Początkowo Lacan uznawał fazę lustra za etap w życiu dziecka, ale ostatecznie zaproponował traktowanie jej jako momentu kształtowania się podmiotowości, wpisanego na stałe w strukturę aparatu psychicznego. Na podstawie tej koncepcji wypracował następnie podstawy teorii dotyczącej rejestru wyobrażeniowego jako typowej przestrzeni funkcjonowania ludzkiej psychiki przed przejściem fazy lustra. Ze względu na zainteresowanie Lacana Wyobrażeniowym ten etap rozwoju jego myśli bywa nazywany „okresem Wyobrażeniowego”.
Od około 1953 r. Lacan używa również dwóch pozostałych pojęć składających się na triadę: Symbolicznego i Realnego. Podczas kongresu w Rzymie Lacan wygłosił referat Funkcja i pole mówienia i mowy w psychoanalizie, w którym szczególny nacisk położony został na rejestr symboliczny. W Seminarium IV: "La relation d'objet" odwoływał się natomiast do wszystkich trzech porządków i wskazał zależności między nimi, sytuując Realne jako pojęcie graniczne względem Symbolicznego. Jednak po wystąpieniu w Rzymie Symboliczne na dłuższy czas staje się pojęciem dominującym w teorii Lacana. Wydarzenie to uważane jest za umowny początek drugiego z okresów rozwoju myśli Lacana, który określany bywa jako „panowanie Symbolicznego” i który trwał aż do lat sześćdziesiątych.
Dojrzała koncepcja Symbolicznego.
Symboliczne funkcjonuje w teorii Lacana na dwa sposoby: jako rozbudowana struktura, sieć znaczących mediacji oraz jako określenie prawa, które umożliwia stworzenie takiej struktury. Porządek symboliczny jest autonomiczny, zewnętrzny wobec podmiotu i poprzedza jego istnienie. Podmiot, chcąc istnieć w świecie, musi więc w niego wejść i mu się podporządkować.
Faza lustra jest w dojrzałej koncepcji Lacana momentem ukonstytuowania się podmiotu i jego wejścia w Symboliczne. Dzieje się to poprzez naukę języka. Dziecko buduje idealny obraz siebie, przynależący do porządku wyobrażeniowego, ale gdy uczy się mówić, okazuje się, że nie jest w stanie siebie zrozumieć i dokładnie o sobie opowiedzieć. Wynika to z tego, że człowiek, żeby wyrazić siebie, musi mówić, ale podczas mówienia używa słów, które nie należą do niego, a pochodzą z uprzedniego wobec niego usymbolizowanego systemu. Przekonanie Lacana o konflikcie pomiędzy Wyobrażeniowym a Symbolicznym, który uniemożliwia podmiotowi samorozumienie, prowadzi do przekonania o wyalienowaniu podmiotu w świecie.
Symboliczne wiąże się przede wszystkim z dziedziną mowy, ale obejmuje też inne istniejące w świecie łańcuchy znaczących, takie jak na przykład prawo. Podmiot jest wpleciony w sieć symboli od zawsze, również po śmierci. Porządek symboliczny, czyli sieć zasad, praw, arbitralnie ustalonych znaczeń, daje złudzenie zakorzenienia w kulturze, ale równocześnie, mając konwencjonalny charakter, z tej kultury alienuje.
Slavoj Žižek przedstawia relacje między trzema porządkami poprzez metaforę gry w szachy. W takim rozumieniu Symbolicznym byłyby zasady gry: ruchy figur czy warunki, które trzeba spełnić, by osiągnąć zwycięstwo. Są one uprzednie wobec konkretnej partii szachów i konieczne, by móc zagrać. Na poziomie Wyobrażeniowego tym, co charakteryzuje figury, są ich nazwy – można je swobodnie zmieniać, pozostawiając bez zmian reguły gry. Realnym są natomiast czynniki zewnętrzne względem gry, ale mające wpływ na jej przebieg: inteligencja graczy czy nieprzewidziane okoliczności.
W 1972 r. Lacan, skupiony już wtedy przede wszystkim na próbach zdefiniowania Realnego (podczas „panowania Symbolicznego” definiowanego zwykle po prostu jako to, co nie poddaje się symbolizacji), używa do opisania zależności między trzema porządkami figury węzła boromejskiego. Podkreśla w ten sposób nierozerwalne związki między nimi i pokazuje, że Realne i Symboliczne mogą zawiązywać się dzięki Wyobrażeniowemu.
Symboliczne a Wielki Inny.
W koncepcji Lacana Symboliczne powiązane jest z figurą Wielkiego Innego. Jest to działający na poziomie porządku symbolicznego konstrukt, do którego podmiot przyrównuje się i przez który czuje się obserwowany. W praktyce może zostać zmaterializowany jako idea lub osoba, na przykład Bóg czy Sprawa. W fazie lustra Wielki Inny utożsamiany jest z figurą Ojca, który jest równocześnie stróżem wszelkiego rodzaju Prawa, które potem będzie rządzić podmiotem w dalszym życiu.
Istotne jest jednak to, że Inny nie jest nigdy żadną konkretną osobą, drugim człowiekiem, a miejscem ("locus"), w którym konstytuuje się mowa i z którego podmiotowi zostają zadane pytania, wymiarem, który daje się odczuć w ludzkich doświadczeniach. Przynależy więc do Symbolicznego i sam ma charakter symboliczny.
Istotne jest rozróżnienie „Innego” pisanego wielką literą od „innego” zapisywanego literą małą. Ten pierwszy jest właśnie Wielkim Innym, symboliczną figurą. „Mały inny” natomiast jest innym rozumianym jako drugi podmiot - w fazie lustra dziecko zaczyna postrzegać siebie jako całość przede wszystkim poprzez odróżnienie siebie od świata zewnętrznego oraz osób go zapełniających. „Mały inny” związany jest także z triadą ja – obiekt – inny: na pewnym etapie rozwoju dziecko zaczyna pożądać obiektu, który posiada inny i próbuje go zdobyć albo poprzez utożsamienie się z tym innym (na przykład kiedy po uderzeniu kogoś mówi, że to ten ktoś je uderzył), albo poprzez reakcję agresywną.
Rola Symbolicznego w terapii.
Lacan przyznaje Symbolicznemu szczególną rolę w terapii psychonalitycznej. Ma ono pomóc podmiotowi w scaleniu swojego własnego obrazu poprzez rozpoznanie różnicy między tym, jak sam siebie określa w wyobrażeniowym a miejscem w sieci znaczeń, w którym umieszcza go Symboliczne.
Lacan przedstawia schemat analizy, którego elementem jest moment przejścia od porządku wyobrażeniowego do rejestru symbolicznego. Osoba poddawana terapii przedstawia psychoanalitykowi – pełniącemu funkcję figury symbolicznej, a nie reprezentującemu siebie jako konkretną osobę - wyobrażone przez siebie obrazy (na przykład symbole senne), po czym następuje ich interpretacja. Jest to proces symbolizacji, czyli przenoszenie treści z Wyobrażonego do Symbolicznego. Jego celem jest „doprowadzenie do uznania swojej własnej rzeczywistości, innymi słowy: swego własnego pragnienia”.
Tak przeprowadzona terapia nie zakłada jednak dojścia do prawdy obiektywnej ani zaadaptowania Realnego. Podmiot jest skazany na wieczne wyalienowanie, bo niemożliwe jest pełne samozrozumienie w Symbolicznym. Dlatego celem terapii, zwykle polegającej na wielokrotnym powtarzaniu symbolizacji, jest zgoda na uwikłanie w sieć znaczących. Brak absolutnego rozumienia jest nieusuwalnym doświadczeniem każdego podmiotu.
Związki z innymi teoriami.
"Die Symbolik" Freuda a "le symbolique" Lacana.
Pojęcia „symbol” i „symboliczne” pojawiają się również w psychoanalizie Sigmunda Freuda, który jednak kładzie nacisk na kwestie inne niż te, które mają największe znaczenie w koncepcji Lacana. Dla Freuda istotne były powiązania między symbolem a tym, co on oznacza. W swojej teorii psychoanalitycznej zwracał uwagę na symbole senne, które miały jego zdaniem odsyłać do wypartych treści. Lacan podkreślał natomiast fakt istnienia struktury porządku symbolicznego, a to, do czego symbol się odwołuje, określał jako skażone bezpowrotnie Wyobrażeniowym i wtórne (nie pierwotne, jak według Freuda). Podczas gry Freud jako „symbolikę” określa ogół symboli, Lacan skupiał się na tym, w jaki sposób symbole te funkcjonują.
Koncepcja znaku językowego Ferdinanda de Saussure’a.
Wpływ na sposób myślenia Lacana o porządku symbolicznym wywarła teoria Ferdinanda de Saussure’a, który założył dwuczęściową naturę znaku językowego. Definiował go jako połączenie obrazu językowego ("signifiant" – znaczącego) i pojęcia, do którego ten obraz się odwołuje ("signifié" – znaczonego). Relacja między znaczącym i znaczonym ma zdaniem de Saussure’a charakter arbitralny: nie wynika z żadnego naturalnego związku między obrazem językowym a pojęciem, a jedynie z konwencji. Znak językowy jest więc niezależny od rzeczywistości. 
Innym istotnym elementem wpływającym na teorię Symbolicznego zaczerpniętym z koncepcji de Saussure’a jest przekonanie o systemowości języka. De Saussure definiuje język jako spójny system wzajemnych powiązań poszczególnych jego elementów. Konsekwencją takiego założenia jest między innymi słynna teza Lacana o tym, że nieświadomość jest ustrukturyzowana jak język ("l'inconscient est structuré comme un langage").
Antropologia strukturalna Claude’a Lévi-Straussa.
Koncepcja Ferdinanda de Saussure’a została przeniesiona na grunt antropologii i etnografii przez Claude’a Lévi-Straussa, który zastosował aparat pojęciowy zastosowany przez de Saussure’a do języka na wszystkie przejawy kulturowej aktywności człowieka. Umożliwił w ten sposób badanie przez pryzmat strukturalizmu zjawisk takich jak relacje pokrewieństwa, hierarchie społeczne, rytuały, obrzędy czy tworzenie mitów.
Teoria Lévi-Straussa opierała się na przekonaniu, że kultura, tak jak badany przez de Saussure’a język, jest uporządkowaną strukturą. Zdaniem strukturalistów jest to dowodem na istnienie uniwersalnych struktur rządzących ludzkim umysłem. Lacan inspiruje się tym sposobem myślenia, szukając takich struktur w tym, co określane jest jako rzeczywistość.

</doc>
<doc id="3128171" url="https://pl.wikipedia.org/wiki?curid=3128171" title="Tysiąc klownów">
Tysiąc klownów

Tysiąc klownów – amerykański film fabularny z 1965 roku w reżyserii Freda Coe'a.
Fabuła.
Dwunastoletni Nick mieszka razem ze swoim wujem, Murrayem, który ciągle żyje przeszłością i różnymi złudzeniami, przez co nie wykazuje dużego zainteresowania siostrzeńcem. Opieka społeczna chce odebrać wujowi chłopca i wysyła do ich domu swoją przedstawicielkę, dr. Sandrę Markovitz. Zakochuje się ona w oderwanym od rzeczywistości mężczyźnie.
Sytuacja zaczyna się komplikować.
Obsada.
oraz
Nagrody i nominacje.
Oscary 1965:
- wygrana w kategorii "Najlepszy aktor drugoplanowy" dla Martina Balsama
- nominacja: "Najlepszy film"
- nominacja: "Najlepszy scenariusz adaptowany" dla Herby Gardner
- nominacja: "Najlepsza muzyka, dobór, adaptacja i jej ujęcie" dla Dona Walkera
Złote Globy 1965:
- nominacja: "Najlepsza komedia lub musical"
- nominacja: "Najlepszy aktor w komedii lub musicalu" dla Jasona Robardsa
- nominacja: "Najlepsza aktorka w komedii lub musicalu" dla Barbary Harris
Amerykańska Gildia Scenarzystów 1966:
- wygrana w kategorii "Najlepszy scenariusz komedii" dla Herby Gardner
Amerykańskie Stowarzyszenie Montażystów 1966:
- nominacja: "Najlepszy montaż filmu fabularnego" dla Ralpha Rosenbluma

</doc>
<doc id="3128173" url="https://pl.wikipedia.org/wiki?curid=3128173" title="Choapa">
Choapa

Choapa (hiszp. "Provincia de Choapa") – prowincja w Chile, w południowej części regionu Coquimbo. Stanowi jedną z trzech prowincji regionu. Siedzibą administracyjną jest miasto Illapel. Funkcję gubernatora pełni Rodolfo Zúñiga Salinas. Prowincja Elqui ma powierzchnię 16 895,1 km², a w 2002 r. zamieszkiwało w niej 81 681 mieszkańców.
Podział administracyjny.
W skład prowincji wchodzą 4 gminy:
Demografia.
Zmiana liczby ludności w latach 1992 - 2012 z uwzględnieniem podziału na gminy:

</doc>
<doc id="3128176" url="https://pl.wikipedia.org/wiki?curid=3128176" title="Cud w Mediolanie">
Cud w Mediolanie

Cud w Mediolanie (wł. "Miracolo a Milano") – włoski baśniowy komediodramat z 1951 roku w reżyserii Vittoria De Siki.
Film został nagrodzony Złotą Palmą na MFF w Cannes w 1951.
Obsada.
i inni.

</doc>
<doc id="3128177" url="https://pl.wikipedia.org/wiki?curid=3128177" title="Johanneshov">
Johanneshov

Johanneshov – dzielnica ("stadsdel") Sztokholmu, położona w jego południowej części (Söderort) i wchodząca w skład "stadsdelsområde" Enskede-Årsta-Vantör. Graniczy z dzielnicami Årsta, Södra Hammarbyhamnen, Hammarbyhöjden, Gamla Enskede i Enskede Gård.
Według danych opublikowanych przez gminę Sztokholm 31 grudnia 2020 r. Johanneshov liczył 7020 mieszkańców. Powierzchnia dzielnicy wynosi 1,30 km².
Na terenie dzielnicy położone są cztery stacje zielonej linii (T17, T18 i T19) sztokholmskiego metra, Gullmarsplan, Skärmarbrink, Blåsut i Globen.

</doc>
<doc id="3128178" url="https://pl.wikipedia.org/wiki?curid=3128178" title="Goncalo Malheiro">
Goncalo Malheiro



</doc>
<doc id="3128179" url="https://pl.wikipedia.org/wiki?curid=3128179" title="Kajakarstwo na Igrzyskach Panamerykańskich 2011">
Kajakarstwo na Igrzyskach Panamerykańskich 2011

Kajakarstwo na Igrzyskach Panamerykańskich 2011 odbywało się w dniach 26–29 października 2011 roku. Rywalizacja odbywała się na "Pista de remo y canotaje" w dwunastu konkurencjach.

</doc>
<doc id="3128185" url="https://pl.wikipedia.org/wiki?curid=3128185" title="Dariusz Med">
Dariusz Med

Dariusz Med – biblijny król Babilonu, panujący prawdopodobnie w roku 539 p.n.e. Według Księgi Daniela objął rządy w wieku 62 lat wskutek podboju Babilonu przez armię Cyrusa II Wielkiego. Nie ma zgodności co do identyfikacji Dariusza Meda.
Zestawienie źródeł.
Z rekonstrukcji chronologii według Księgi Daniela wynika, że kolejność panowania w Babilonie była następująca: Nabuchodonozor II, Baltazar, Dariusz Med, Cyrus II. Dodatkowo rezultatem zestawienia wersów 5:30, 6:1 i 6:29 może być twierdzenie, że Dariusz z rodu Medów, syn Artakserksesa, był następcą Baltazara na tronie babilońskim oraz poprzednikiem Cyrusa II. Z tekstu na cylindrze Cyrusa II wynika natomiast, że namiestnikiem w Babilonie po podboju miasta przez Persów był dowódca wojsk perskich o imieniu Ugbaru. Według innych ksiąg Starego Testamentu oraz dokumentów pozabiblijnych chronologia panowania w Babilonie przedstawia się następująco: Nabuchodonozor II, Amel-Marduk, Nergal-szarra-usur, Labaszi-Marduk, Nabonid, Baltazar, Cyrus II. Przejęcie władzy przez Cyrusa II po śmierci Baltazara potwierdzają pisarze greccy: Herodot, Ksenofont, Aleksander Polihistor i Klaudiusz Ptolemeusz. Brak ścisłości historycznej w Księdze Daniela może jedynie świadczyć o tym, że autor treści nie był świadkiem opisanych wydarzeń.
Identyfikacja Dariusza Meda.
Identyfikacja Dariusza Meda, wspomnianego wyłącznie w Księdze Daniela (Dn 6:1), przysparza historykom trudności. Powstało wiele hipotez, według których Dariusza Meda utożsamiano z Astiagiem, Kiaksarem II, Gubaru (lub Ugbaru, ) oraz Cyrusem II. Pośrednią wskazówką przy identyfikacji Dariusza Meda są źródła babilońskie, według których Cyrus II przez rok po opanowaniu Babilonu tytułował się „królem czterech stron świata”, dopiero po tym okresie przyjął tytuł „króla Babilonu”. Może to świadczyć o istnieniu wasalnego władcy, który rządził podbitym państwem.
"Kronika Nabonida" wzmiankuje o tym, że Gubaru, władca Gutium, wraz z wojskiem Cyrusa II zajął Babilon bez walk. Nabonid został zatrzymany podczas próby powrotu do stolicy. Po przybyciu Cyrusa II do Babilonu w trzecim dniu miesiąca "arahsamna" (październik) Gubaru mianował lokalnych władców. Opisanym wydarzeniom odpowiadają daty 12 października 539 p.n.e. oraz 29 października odpowiednio. Kronika dodaje, że Ugbaru zmarł trzy tygodnie po tym, jak objął władzę w Babilonie. Przypuszcza się jednak, że autor źródła popełnił błąd, wstawiając informacje o jego śmierci pod niewłaściwym rokiem 539 p.n.e., poprawnym może być rok następny. Mógł panować około roku i dopiero po jego śmierci Cyrus II poszerzył swoją oficjalną tytulaturę o zwrot „król Babilonu”. Taka interpretacja wynika z konfrontacji źródeł babilońskich z perskimi, według których Cyrus II rozszerzył swoją tytulaturę po roku od zajęcia Babilonu.
Kolejnym zagadnieniem w sprawie identyfikacji Dariusza Meda jest występowanie w źródłach dwóch podobnych imion: Ugbaru i Gubaru – obu tłumaczonych na język grecki jako Gobrias. Teoria, że są to dwie różne osoby i że Ugbaru zmarł po trzech tygodniach od podboju Babilonu, jest mało popularna. Bardziej rozpowszechniony jest pogląd, że to ta sama postać, wspomniana zarówno jako Ugbaru – namiestnik Gutium i Gubaru – namiestnik Cyrusa w Babilonie. Prawdopodobieństwo, że Cyrus II wyznaczył zdobywcę Babilonu na króla-wasala jest duże, tym bardziej, że Księga Daniela zdaje się to potwierdzać: pomiędzy panowaniem Baltazara a Cyrusa II Babilonem rządził jeden król, nazywany Dariuszem Medem. Imię Dariusz Gubaru/Ugbaru przybrał prawdopodobnie – według zwyczajów wschodnich – jako swoje nowe imię królewskie. Oznaczało ono „posiadający berło”. Przydomek Med mógł odnosić się do jego etnicznego pochodzenia. Gutium to babilońskie określenia Medii na krainę Gutejów.
Istnieją jeszcze dwa poglądy, według których Dariusz Med to syn ostatniego króla Medii Astiaga – Kiaksar II, lub sam Astiag. Utożsamianie Dariusza Meda z Kiaksarem II oparte zostało na przekazach Ksenofonta, z którego "Cyropedii" czerpali Plutarch i Jan Tzetzes. Opisana przez Ksenofonta rzeczywistość nie znajduje potwierdzenia w innych źródłach historycznych. Po pierwsze, Kiaksar II, który dał Medię w posagu swojej córce Mandane, małżonce Cyrusa, nigdy nie istniał, a Mandane w rzeczywistości była córką Astiaga, co potwierdza Herodot. Po drugie, Cyrus II nie objął rządów w Medii drogą pokojową (wraz z posagiem), tylko w wyniku długotrwałych wojen ze swoim dziadem Astiagiem. Utożsamianie Dariusza Meda z Astiagiem także jest błędne, gdyż, powołując go na wasala w Babilonie, Cyrus II tworzył niebezpieczny układ polityczny. Obalony król Medii mógł podjąć próbę przywrócenia władzy przy wsparciu Babilończyków.
Rządy Dariusza Meda.
Przez rok od podboju Babilonu Cyrus II pozwolił na formalne istnienie królestwa pod władzą króla-wasala. Wydaje się, że pozostawił nienaruszonym jego strukturę społeczną. Urzędy przeważnie były obsadzane Babilończykami, a kapłanom pozwolono na sprawowanie dotychczasowych kultów religijnych. Brak niemniej jednoznacznych źródeł, by z pewnością potwierdzić te przypuszczenia. "Kronika Nabonida", wzmiankująca o mianowaniu przez Gubaru lokalnych władców i urzędników, nie stoi w sprzeczności z przekazem Księgi Daniela (Dn 6:2), według której Dariusz Med powołał stu dwudziestu satrapów i trzech książąt, choć z drugiej strony przekaż wydaje się wyolbrzymiać liczbę powołanych urzędników. Na niewielkim obszarze podbitej Babilonii nie było potrzeby tak rozbudowanego aparatu władzy. Dodatkowo Księga Daniela wskazuje na zależność Dariusza Meda od Cyrusa II. Z fragmentu wynika, że prawo perskie i medyjskie nie rozpowszechniało się na Babilonię. Jednocześnie widać, że prawo zwierzchnika było respektowane i cieszyło się w państwie dużym autorytetem, co potwierdza dodatkowo Dn 6:16.

</doc>
<doc id="3128188" url="https://pl.wikipedia.org/wiki?curid=3128188" title="Cmentarz wojenny nr 444 – Chrzanów">
Cmentarz wojenny nr 444 – Chrzanów

Cmentarz wojenny nr 444 – Chrzanów – cmentarz wojenny z okresu I wojny światowej znajdujący się w miejscowości Chrzanów, w powiecie chrzanowskim, w województwie małopolskim. Jest częścią cmentarza parafialnego. Prawdopodobnie był on używany do czasu otwarcia cmentarza o numerze 445.
Tak jak w przypadku cmentarza nr 445 w tym samym mieście, jest mogiłą żołnierzy zmarłych podczas I wojny światowej w szpitalu zakaźnym, zlokalizowanym na terenie Chrzanowa. Pochowano na nim około 50 żołnierzy różnych narodowości.
Na jednej z kwater widnieje nazwisko Frantz Smutny.

</doc>
<doc id="3128193" url="https://pl.wikipedia.org/wiki?curid=3128193" title="Sint-Annatunnel">
Sint-Annatunnel

Sint-Annatunnel – tunel dla pieszych i rowerzystów, biegnący pod rzeką Skaldą, w Antwerpii, w Belgii. Łączy centrum miasta z dzielnicą Linkeroever. Budowa tunelu rozpoczęła się 28 czerwca 1931 roku i zakończyła 14 sierpnia 1933 roku, a jego otwarcie miało miejsce 10 września 1933 roku (tego samego dnia w Antwerpii oddano do użytku także tunel drogowy Waaslandtunnel). W miejscu w którym powstał budynek wejściowy od strony centrum Antwerpii stała wcześniej budowla bramy miejskiej Waterpoort, którą w związku z budową tunelu przeniesiono na południe, na Gillisplaats. Długość tunelu wynosi 572,28 m, a jego wewnętrzna średnica to 4,22 m. Dostęp do tunelu po każdej ze stron zapewniają windy oraz ruchome schody. Podczas II wojny światowej, w 1944 roku wejście od strony Linkeroever uległo zniszczeniu. Odbudowa trwała do 1949 roku. W latach 1992–1993 przeprowadzono remont tunelu. W 1997 roku tunel, wraz z budynkami wejściowymi i urządzeniami technicznymi, został uznany za zabytek. Do 31 lipca 1958 roku za korzystanie z tunelu pobierane były opłaty.

</doc>
<doc id="3128195" url="https://pl.wikipedia.org/wiki?curid=3128195" title="Mr. Peabody &amp; Sherman">
Mr. Peabody &amp; Sherman



</doc>
<doc id="3128201" url="https://pl.wikipedia.org/wiki?curid=3128201" title="Michael O’Connor (kostiumograf)">
Michael O’Connor (kostiumograf)

Michael O’Connor (ur. 27 października 1965 w Londynie) – brytyjski kostiumograf filmowy.
Nagrody i nominacje.
Został uhonorowany Oscarem, nagrodą BAFTA, nagrodą CDG i nagrodą Satelity, a także otrzymał nominację do nagrody Critics’ Choice, nagrody BIFA, nagrody CDG, dwukrotnie nagrody Satelity, dwukrotnie nagrody BAFTA i dwukrotnie do Oscara.

</doc>
<doc id="3128205" url="https://pl.wikipedia.org/wiki?curid=3128205" title="Roman Konkiewicz">
Roman Konkiewicz

Roman Konkiewicz (ur. 6 grudnia 1887 w Strzelnie, zm. 27 października 1939 w Poznaniu) – lekarz, działacz społeczno-polityczny, zastępca senatora wybrany w 1935 roku w województwie poznańskim.
Życiorys.
Życie osobiste.
Roman Konkiewicz urodził się w Strzelnie, w wielodzietnej rodzinie rzeźnika Antoniego Konkiewicza, i Korduli z Langów. Nie założył własnej rodziny. We wrześniu 1939 po zajęciu Poznania przez Niemców został aresztowany i osadzony w Forcie VII, w którym 27 października został rozstrzelany.
Wykształcenie.
W Trzemesznie, gdzie wstąpił do tajnego Towarzystwa Tomasza Zana i Gnieźnie był uczniem gimnazjum i w 1908 otrzymał świadectwo maturalne. W Lipsku i Berlinie był studentem medycyny i od 1907 do 1908 działaczem tajnych studenckich organizacji polskich takich jak: Związek Młodzieży Polskiej „Zet”. W 1914 po otrzymaniu tytułu doktora medycyny i krótkim pobycie w Poznaniu, wyjechał do Rotfwasser na Łużycach i pracował tam jako lekarz.
Okres przed wybuchem I wojny i w jej trakcie.
Od 1911 do 1914 w antyendeckim piśmie „Brzask”, współpracował z jego redakcją. W 1918 był żołnierzem armii niemieckiej, a w listopadzie tegoż roku był w Strzelnie, gdzie uczestniczył w rozbrajaniu oddziałów niemieckich, które stacjonowały w mieście. W okresie listopad 1918 – luty 1919 prezes Rady Ludowej w Strzelnie oraz na powiat inowrocławski i strzelneński członek Wydziału Wykonawczego Rady Robotniczo-Żołnierskiej.
W niepodległej Polsce.
Będąc lekarzem uczestniczył w akcjach na froncie północnym w czasie trwania powstania wielkopolskiego. Jeden z założycieli Związku Młodej Polski, w którym współpracował z jego organami prasowymi: „Sprawą Polski” i „Przeglądem Porannym”. Akcjonariusz Drukarni Poznańskiej. Na Górnym Śląsku był naczelnikiem Wydziału Organizacyjnego Polskiego Komitetu Plebiscytowego. Walczył w II powstaniu śląskim, gdzie był szefem biura prezydialnego naczelnych władz III powstania. W 1922 zamieszkał na stałe w Poznaniu, w którym rozpoczął praktykę lekarską oraz zaczął pracować w szpitalu.
Od października tegoż roku w Zarządzie Wojewódzkim Związku Młodej Polski pełnił funkcję prezesa. Od lipca do sierpnia 1926 był w Wielkopolsce jednym z organizatorów Związku Naprawy Rzeczypospolitej. Kiedy ZNR połączyło się z Partią Pracy stał od sierpnia 1928 na czele Zarządu Wojewódzkiego Zjednoczenia Pracy Miast i Wsi. W Radzie Wojewódzkiej Bezpartyjnego Bloku Współpracy z Rządem był jej członkiem i w sekcji organizacyjno-społecznej prezesem. W 1930 z ramienia tejże partii kandydował w wyborach do senatu. Współtwórca Związku Obrony Kresów Zachodnich, a prezes Okręgu Poznańskiego od 1925 do 1934 oraz członek Rady Naczelnej i sekretarz Zarządu Głównego. Kiedy w 1934 utworzono Polski Związek Zachodni zasiadał w składzie Rady Naczelnej oraz do sierpnia 1939 był w Zarządzie Głównym jego członkiem. Działał także od 1922 w Związku Lekarzy Zachodniej Polski, a później w Związku Lekarzy Państwa Polskiego. Od 1934 do 1939 był członkiem Zarządu Głównego, od 1926 do 1927 wiceprezesem, a od 1927 do 1930 prezesa okręgu wielkopolskiego. Od 1925 do 1927 pracował w „Nowinach Lekarskich” jako redaktor naczelny działu społecznego, a do czerwca następnego roku „Nowin Społeczno-Lekarskich”.
Był typem lekarza-społecznika; opiekował się biedotą poznańską. Wspierał także finansowo znajomych oraz początkujących lekarzy.
Ordery, odznaczenia i upamiętnienie.
Odznaczenia:
Upamiętniono go ulicą na poznańskim Strzeszynie.

</doc>
<doc id="3128214" url="https://pl.wikipedia.org/wiki?curid=3128214" title="Leśniki (Ukraina)">
Leśniki (Ukraina)

Leśniki (, "Lisnyky") – wieś na Ukrainie, w obwodzie tarnopolskim, w rejonie tarnopolskim, w hromadzie Brzeżany. W 2001 roku liczyła 985 mieszkańców.

</doc>
<doc id="3128215" url="https://pl.wikipedia.org/wiki?curid=3128215" title="Dingo Fence">
Dingo Fence

Dingo Fence lub Dog Fence – najdłuższe na świecie ogrodzenie, ciągnące się od Jimbour na Darling Downs w pobliżu Dalby na północnym wschodzie poprzez tysiące kilometrów na zachód i południe aż do Półwyspu Eyrego przy klifach Nullarbor nad Wielką Zatoką Australijską w pobliżu Nundroo, zbudowane w Australii w latach 1880−1885 w celu ochrony przed psem dingo stosunkowo żyznych południowo-wschodnich terenów kontynentu, służących do wypasu owiec. Jest jedną z najdłuższych budowli na świecie oraz najdłuższym na świecie płotem. Jego długość wynosi 5614 km, ma 180 cm wysokości, jest wkopany na głębokość 30 cm, a teren na szerokości 5 m od niego został wyczyszczony.
Zamierzenie okazało się tylko częściowo skuteczne. Do dziś można znaleźć odosobnione populacje dingo w niektórych południowych rejonach. W 1990 znaleziono dziury w ogrodzeniu, przez które zwłaszcza młode drapieżniki mogły przenikać na chroniony teren. Brak drapieżników przyczynił się do wzrostu populacji królików i kangurów stanowiących konkurencję pokarmową dla owiec.
Zobacz też.
Fauna Australii

</doc>
<doc id="3128216" url="https://pl.wikipedia.org/wiki?curid=3128216" title="Isireli Naikelekelevesi">
Isireli Naikelekelevesi

Isireli Naikelekelevesi (ur. 17 grudnia 1976 w Suvie) – fidżyjski lekkoatleta, średniodystansowiec.
Lata młodości.
Lekkoatletykę uprawia od siódmego roku życia.
Igrzyska olimpijskie.
Trzykrotnie startował na igrzyskach olimpijskich. W 1996 wystąpił w sztafecie 4 × 400 m, która odpadła w pierwszej rundzie, zajmując 6. miejsce w swoim biegu eliminacyjnym z czasem 3:10,67 s. W 2000 i 2004 brał udział w biegu na 800 m, za każdym razem odpadając w pierwszej rundzie rywalizacji. W Sydney uplasował się na ostatniej, 7. pozycji w swoim biegu eliminacyjnym z czasem 1:49,61 s. W Atenach także był 7. w swoim biegu eliminacyjnym (ale tym razem nie ostatni) z czasem 1:49,08 s.
Igrzyska Południowego Pacyfiku.
Jest dziewięciokrotnym medalistą igrzysk Południowego Pacyfiku, w tym sześciokrotnym złotym. W 1995 triumfował na 800 m z czasem 1:52,49 s i na 1500 m z czasem 3:58,58 s. W 1999 powtórzył te osiągnięcia, uzyskując na 800 m czas 1:49,54 s, a na 1500 m – 3:59,01 s. W 2003 ponownie zdobywał złoto w ww. konkurencjach z czasem 1:51,06 s na 800 m i 4:01,15 s na 1500 m. Ponadto wywalczył brąz na 400 m z czasem 48,43 s. W 2007 został srebrnym medalistą na 800 m z czasem 1:50,31 s i 1500 m z czasem 3:54,64 s. Ponadto jest dziesięciokrotnym medalistą miniigrzysk Południowego Pacyfiku. W 1997 zdobył złoto na 800 m z czasem 1:50,54 s i 1500 m z czasem 3:56,07 s oraz brąz na 3000 m z przeszkodami z czasem 9:37,42 s, w 2001 wywalczył złoto na 400 m z czasem 49,25 s, 800 m z czasem 1:55,62 s, 1500 m z czasem 4:10,29 s i w sztafecie 4 × 400 m z czasem 3:17,99 s, a w 2005 został złotym medalistą na 800 m z czasem 1:53,01 s oraz w sztafecie 4 × 400 m z czasem 3:18,26 s i srebrnym na 1500 m z czasem 4:01,90 s.
Mistrzostwa Oceanii.
Naikelekelevesi jest pięciokrotnym medalistą mistrzostw Oceanii. W 1996 zdobył złoto na 5000 m z czasem 15:54,65 s i srebro na 10000 m z czasem 35:27,94 s. W 2000 wywalczył złoto na 800 m z czasem 1:51,49 s, w 2002 w tej samej konkurencji zdobył srebro z czasem 1:54,11 s, a cztery lata później powtórzył to osiągnięcie z czasem 1:55,30 s.
Rekordy życiowe.
Na podstawie
Losy po zakończeniu kariery.
Po zakończeniu kariery Naikelekelevesi wstąpił do British Army. W 2011 wystartował na mistrzostwach Niemiec seniorów.

</doc>
<doc id="3128219" url="https://pl.wikipedia.org/wiki?curid=3128219" title="Dingo fence">
Dingo fence



</doc>
<doc id="3128220" url="https://pl.wikipedia.org/wiki?curid=3128220" title="Rybniki (rejon tarnopolski)">
Rybniki (rejon tarnopolski)

Rybniki – wieś na Ukrainie w rejonie tarnopolskim (do 2020 w brzeżańskim) należącym do obwodu tarnopolskiego.
Znajduje tu się przystanek kolejowy Rybniki, położony na linii Tarnopol – Stryj.

</doc>
<doc id="3128223" url="https://pl.wikipedia.org/wiki?curid=3128223" title="RWC 1995">
RWC 1995



</doc>
<doc id="3128225" url="https://pl.wikipedia.org/wiki?curid=3128225" title="Linia kolejowa Tours – Le Mans">
Linia kolejowa Tours – Le Mans

Linia kolejowa Tours – Le Mans – linie kolejowa we Francji o długości 96 km. Łączy Tours z Le Mans przez Château-du-Loir. Jest wykorzystywana przez pociągi pasażerskie (ekspresowe, regionalne i podmiejskie) oraz towarowe. Linia została otwarta w 1858 roku. Jest linią niezelektryfikowaną.

</doc>
<doc id="3128226" url="https://pl.wikipedia.org/wiki?curid=3128226" title="Żuków (obwód tarnopolski)">
Żuków (obwód tarnopolski)

Żuków – wieś na Ukrainie w rejonie tarnopolskim należącym do obwodu tarnopolskiego.
Historia.
16 sierpnia 1375 książę Władysław Opolczyk nadał braciom Jaśkowi, Cewlejkowi i Jakuszowi z Łabęd (koło Gliwic, przedstawicielom rodu Awdańców, wsi Duszanów, Buszcze i "Żuków" w ziemi lwowskiej.
Miejsce zbrodni nacjonalistów ukraińskich.

</doc>
<doc id="3128228" url="https://pl.wikipedia.org/wiki?curid=3128228" title="Historic Scotland">
Historic Scotland

Historic Scotland (HS, , ) - agenda rządu autonomicznego Szkocji odpowiedzialna za ochronę i katalogowanie zabytków nieruchomych. Powstała w 1991 jako instytucja rządu brytyjskiego, zaś po uzyskaniu przez Szkocję samodzielności m.in. w dziedzinie polityki kulturalnej, co miało miejsce w 1999, przeszła pod nadzór władz w Edynburgu.
Działalność.
Historic Scotland bezpośrednio zarządza ok. 360 najcenniejszymi szkockimi zabytkami. Około jedna czwarta z nich jest stale udostępniana zwiedzającym, zaś wstęp do tych obiektów jest biletowany. Istnieje również możliwość zostania członkiem HS, co wiąże się z opłatą roczną lub wyższą opłatą jednorazową za członkostwo dożywotnie. Najważniejszym przywilejem członkowskim jest możliwość odwiedzania zabytków bez dodatkowych opłat, co dotyczy nie tylko Szkocji, lecz również obiektów zarządzanych przez odpowiedników HS w Anglii (English Heritage i Walii (Cadw). W niektórych obiektach istnieje również możliwość wynajmu wnętrz na konferencje i uroczystości rodzinne, w szczególności wesela. 
Pozostałe szkockie zabytki są utrzymywane przez inne instytucje lub właścicieli prywatnych, lecz podlegają wpisowi do urzędowego rejestru, prowadzonego przez HS, a także ochronie konserwatorskiej.

</doc>
<doc id="3128234" url="https://pl.wikipedia.org/wiki?curid=3128234" title="Norman Stansfield">
Norman Stansfield

Norman Stansfield - postać fikcyjna, główny antagonista z filmu „Leon zawodowiec” reżyserii Luca Bessona. W postać Stansfielda wcielił się Gary Oldman. Postać została określona mianem jednego z największych czarnych charakterów w historii kina między innymi według CNN, Virgin Media, Rotten Tomatoes, Online Film Critics Society, MSN, oraz Hollywood.com.
W fabule Leona Zawodowca.
Stansfield, (nazywany przez współpracowników "Stan") jest skorumpowanym agentem nowojorskiego Drug Enforcement Administration, który zatrudnia pośrednika w handlu kokainą. Gdy pośrednik oszukuje Stansfielda, ten wraz ze swoimi ludźmi morduje jego rodzinę z wyjątkiem dwunastoletniej Matyldy. Od tego czasu w umyśle dziewczynki dojrzewa myśl o zemście na agencie DEA.
Charakterystyka postaci.
Norman Stansfield jest mężczyzną w średnim wieku. W filmie został przedstawiony jako typ psychopaty o niezrównoważonej i nieprzewidywalnej osobowości. W momentach stresowych zażywa niezidentyfikowane leki. Jest także wielbicielem muzyki klasycznej, między innymi Beethovena, czy Mozarta.

</doc>
<doc id="3128235" url="https://pl.wikipedia.org/wiki?curid=3128235" title="Neuer Elbtunnel">
Neuer Elbtunnel

Neuer Elbtunnel – tunel drogowy pod Łabą w Hamburgu, w ciągu autostrady A7. Odgrywa kluczową rolę w transporcie międzynarodowym między Skandynawią a Niemcami.
Ma długość 3325 metrów, a droga prowadząca tunelem posiada 4 pasy ruchu w każdym kierunku.
Tunel został zbudowany w latach 1968–1975.

</doc>
<doc id="3128236" url="https://pl.wikipedia.org/wiki?curid=3128236" title="Wierzbów (rejon tarnopolski)">
Wierzbów (rejon tarnopolski)

Wierzbów – wieś na Ukrainie w rejonie tarnopolskim (do 2020 brzeżańskim) należącym do obwodu tarnopolskiego.
Do końca życia w majątku w Wierzbowie zamieszkiwał płk Czesław Mączyński.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej.

</doc>
<doc id="3128240" url="https://pl.wikipedia.org/wiki?curid=3128240" title="Wagharszapat (klub piłkarski)">
Wagharszapat (klub piłkarski)



</doc>
<doc id="3128242" url="https://pl.wikipedia.org/wiki?curid=3128242" title="Most na Menie w Marktbreit">
Most na Menie w Marktbreit

Most na Menie w Marktbreit – most autostradowy w ciągu Autostrady A7, w Niemczech, nad Menem o długości 928 metrów.
Obiekt znajduje się pomiędzy węzłami drogowymi Kitzingen i Marktbreit. Główną przeszkodą jest rzeka Men, a także linia kolejowa Treuchtlingen – Würzburg, droga 2418 z Ochsenfurt do Marktbreit, droga 2270 z Frickenhausen do Segnitz oraz linia napowietrzna o napięciu 20-kV.
Most został zbudowany w latach 1977 - 1981 kosztem 55 mln marek.

</doc>
<doc id="3128244" url="https://pl.wikipedia.org/wiki?curid=3128244" title="Nadriczne (rejon tarnopolski)">
Nadriczne (rejon tarnopolski)

Nadriczne (ukr. Надрічне; do 1946 roku "Dryszczów") – wieś na Ukrainie, w obwodzie tarnopolskim, w rejonie tarnopolskim, nad rzeką Złota Lipa. W 2001 roku liczyła 793 mieszkańców.
Historia.
Pierwsza wzmianka o miejscowości pochodzi z 1420 roku.
17 września 1939, w dniu agresji ZSRR na Polskę we wsi Dryszczów bojówkarze OUN rozbroili dwie drużyny żołnierzy WP, którzy od strony Złoczowa szukali przejścia przez wieś Koniuchy do granicy, a następnie wszystkich około 20 żołnierzy wymordowano w pobliskim lesie.
Miały tutaj także miejsce zbrodnie nacjonalistów ukraińskich na ludności cywilnej w okresie II wojny światowej. 23 stycznia 1944 zabito 22 osoby, a w późniejszym czasie zamordowano jeszcze siedem.
Zabytki.
W miejscowości znajduje się drewniana cerkiew pw. św. Jozafata z końca XVIII w., trójdzielna, na wysokiej podmurówce. Wejście przez obszerny, dwukondygnacyjny przedsionek ozdobiony krzywoliniowym szczytem. Wokół budynku biegną soboty ze stosunkowo wąskim okapem wspartym na drewnianych słupach. We wsi zachował się także neogotycki kościół filialny parafii Buszcze z początku XX w., współcześnie opuszczony.
Ludność wsi.
Ludność wsi przed II wojną światową:
Współczesna ludność wsi wg używanego języka na podstawie spisu z 2001:

</doc>
<doc id="3128245" url="https://pl.wikipedia.org/wiki?curid=3128245" title="Mistrzostwa Afryki w Strzelectwie 1995">
Mistrzostwa Afryki w Strzelectwie 1995

Mistrzostwa Afryki w Strzelectwie 1995 – czwarte mistrzostwa Afryki w strzelectwie, które rozegrano w egipskim Kairze. O medale mistrzostw Afryki po raz pierwszy rywalizowały kobiety.
Rozegrano jedenaście konkurencji męskich i pięć konkurencji żeńskich. Medale na tych mistrzostwach zdobywali przedstawiciele tylko dwóch reprezentacji: Egiptu i Republiki Południowej Afryki. W klasyfikacji medalowej wyraźnie zwyciężyli jednak strzelcy z południa Afryki. Najwięcej medali zdobył Allan McDonald z RPA (3).

</doc>
<doc id="3128248" url="https://pl.wikipedia.org/wiki?curid=3128248" title="Dworce (rejon tarnopolski)">
Dworce (rejon tarnopolski)

Dworce – wieś na Ukrainie w rejonie tarnopolskim należącym do obwodu tarnopolskiego.

</doc>
<doc id="3128250" url="https://pl.wikipedia.org/wiki?curid=3128250" title="Centralny Dworzec Autobusowy w Hamburgu">
Centralny Dworzec Autobusowy w Hamburgu

Centralny Dworzec Autobusowy w Hamburgu (niem.: "Zentraler Omnibusbahnhof", "ZOB") – centralny dworzec dla autobusów dalekobieżnych w Hamburgu. Znajduje się w dzielnicy St. Georg, w pobliżu Hamburg Hauptbahnhof.
Budynek został zaprojektowany przez architektów ASW Architekten Silcher Werner und Redante z Hamburga, firmę inżynieryjną Schlaich Bergermann und Partner ze Stuttgartu.
W 2006 r. otrzymał nagrodę Outstanding Structure Award od IABSE.

</doc>
<doc id="3128251" url="https://pl.wikipedia.org/wiki?curid=3128251" title="Plichów">
Plichów

Plichów – wieś na Ukrainie w w rejonie tarnopolskim należącym do obwodu tarnopolskiego.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej.

</doc>
<doc id="3128253" url="https://pl.wikipedia.org/wiki?curid=3128253" title="Andrzej Szczęsny">
Andrzej Szczęsny

Andrzej Szczęsny (ur. 31 października 1982) – polski narciarz alpejski, paraolimpijczyk, występujący w konkurencjach dla zawodników jeżdżących na stojąco. Zawodnik klubu Start Bielsko-Biała.
W wieku 10 lat przeszedł zabieg amputacji prawej nogi, zajętej przez nowotwór kości. Ukończył szkołę zawodową dla niepełnosprawnych w Busku-Zdroju.
Szczęsny zadebiutował w międzynarodowych zawodach sportowych w roku 2000. W 2004 zajął 5. miejsce w slalomie gigancie na mistrzostwach świata. Znajdował się w kadrze na Igrzyska Paraolimpijskie w Turynie w 2006, jednak podczas treningu przed zawodami złamał kość piszczelową. Na igrzyskach wystąpił dopiero 4 lata później w Vancouver.
25 kwietnia 2015 zwyciężył w I edycji programu rozrywkowego „Celebrity Splash!”. Otrzymał nagrodę 100 tysięcy złotych, z czego połowę przeznaczył na leczenie chorego Oliwiera.
Osiągnięcia sportowe.
Szczęsny jest mistrzem Polski w slalomie oraz wicemistrzem w slalomie gigancie i superkombinacji z 2014 roku.

</doc>
<doc id="3128255" url="https://pl.wikipedia.org/wiki?curid=3128255" title="Tierpark Hagenbeck">
Tierpark Hagenbeck

Tierpark Hagenbeck – ogród zoologiczny w Hamburgu, w Niemczech. 
Historia.
Początek ogrodu datowany jest na 1863 rok, kiedy utworzono pierwszą kolekcję zwierząt należącą do Carla Hagenbecka Sr. (1810–87), sprzedawcy ryb. Sam park został utworzony przez Carla Hagenbecka Jr. w 1907 roku. W pierwszym zoo nie występowały klatki dla zwierząt, a separację od zwiedzających zapewniały fosy, by zapewnić jak najbardziej naturalne środowisko dla zwierząt. Podczas II wojny światowej ogród został zniszczony w 70 procentach. Odbudowano go, a 10 lutego 1992 roku zoo zostało wpisane na listę zabytków Hamburga. W 2007 roku otwarto mające 8 000 m² terrarium, a w 2012 nowy budynek dla zwierząt arktycznych. Do kwietnia 2020 ogrodem zarządzali członkowie rodziny Hagenbecków. 1 kwietnia 2020 przekazali oni zarząd nad ogrodem Dr. Dirkowi Albrechtowi i Ludgarowi Patt, którzy zostali pierwszymi zarządcami spoza rodziny. 

</doc>
<doc id="3128258" url="https://pl.wikipedia.org/wiki?curid=3128258" title="Lista stadionów piłkarskich w Armenii">
Lista stadionów piłkarskich w Armenii

Lista stadionów piłkarskich w Armenii – poniższe zestawienie obejmuje obiekty piłkarskie, na których występują drużyny Barcragujn chumb (I poziomu ligowego Armenii) oraz Araczin chumb (II poziomu ligowego Armenii). Stadiony uszeregowano według pojemności trybun, od największej do najmniejszej. Tabela uwzględnia również lokalizację stadionu (nazwa miasta oraz regionu), nazwę klubu grającego na danym obiekcie oraz rok jego otwarcia lub renowacji. Do listy dodano również stadiony o pojemności powyżej 1 tys. miejsc, stanowiące arenę domową zespołów z niższych lig lub ma których obecnie w ogóle nie są rozgrywane mecze piłkarskie.
Legenda:
 – stadiony IV kategorii UEFA
 – stadiony w budowie lub przebudowie
 – stadiony zamknięte lub zburzone

</doc>
<doc id="3128260" url="https://pl.wikipedia.org/wiki?curid=3128260" title="Lista przywódców Tadżykistanu">
Lista przywódców Tadżykistanu



</doc>
<doc id="3128263" url="https://pl.wikipedia.org/wiki?curid=3128263" title="Magdalena Wasylik">
Magdalena Wasylik

Magdalena Wasylik (ur. 31 sierpnia 1995 w Sieradzu) – polska piosenkarka i aktorka.

</doc>
<doc id="3128264" url="https://pl.wikipedia.org/wiki?curid=3128264" title="Lista Przywódców Estonii">
Lista Przywódców Estonii



</doc>
<doc id="3128265" url="https://pl.wikipedia.org/wiki?curid=3128265" title="Kościół św. Mikołaja w Ligocie Prószkowskiej">
Kościół św. Mikołaja w Ligocie Prószkowskiej

Kościół Trójcy Świętej – rzymskokatolicki kościół parafialny położony przy ulicy Szkolnej 56 w Ligocie Prószkowskiej. Kościół należy do parafii św. Mikołaja w Ligocie Prószkowskiej w dekanacie Prószków, diecezji opolskiej.
Dnia 9 lutego 1966 roku, pod numerem 1129/66 świątynia została wpisana do rejestru zabytków nieruchomych województwa opolskiego.
Historia kościoła.
Kościół w Ligocie Prószkowskiej został wzniesiony w I połowie XVIII wieku, w miejsce wcześniejszego, drewnianego pochodzącego z 1335 roku. Świątynia została wybudowana w stylu barokowym, wewnątrz znajduje się XIV-wieczna gotycka rzeźba św. Mikołaja i barokowe wyposażenie z interesującą amboną.

</doc>
<doc id="3128268" url="https://pl.wikipedia.org/wiki?curid=3128268" title="Movistar Open 2007">
Movistar Open 2007

Movistar Open 2007 – tenisowy turniej ATP rangi ATP International Series w sezonie 2007 z cyklu Movistar Open rozgrywany w dniach 29 stycznia–4 lutego 2007 roku w Viña del Mar na kortach ceglanych 448 000 dolarów amerykańskich.

</doc>
<doc id="3128271" url="https://pl.wikipedia.org/wiki?curid=3128271" title="Mistrzostwa Afryki w Strzelectwie 1997">
Mistrzostwa Afryki w Strzelectwie 1997

Mistrzostwa Afryki w Strzelectwie 1997 – piąte mistrzostwa Afryki w strzelectwie, które rozegrano w południowoafrykańskim Bloemfontein. 
Rozegrano trzynaście konkurencji męskich i cztery konkurencje żeńskie. Medale na tych mistrzostwach zdobywali przedstawiciele trzech reprezentacji. Zawody wyraźnie zdominowali strzelcy z południa Afryki, którzy zdobyli 37 spośród 51 medali. W zawodach kobiet reprezentantki tego kraju zdobyły wszystkie 12 medali. Na podium tychże mistrzostw stawali jeszcze reprezentanci Egiptu (12 medali) oraz Namibijczycy (2 medale). Najwięcej medali zdobył Daniel van Tonder z RPA (3).

</doc>
<doc id="3128273" url="https://pl.wikipedia.org/wiki?curid=3128273" title="Poruczyn">
Poruczyn

Poruczyn – wieś na Ukrainie w rejonie tarnopolskim (do 2020 brzeżańskim) należącym do obwodu tarnopolskiego.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej.

</doc>
<doc id="3128276" url="https://pl.wikipedia.org/wiki?curid=3128276" title="Potoczany">
Potoczany

Potoczany – wieś na Ukrainie w rejonie tarnopolskim (do 2020 brzeżańskim) należącym do obwodu tarnopolskiego.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej.

</doc>
<doc id="3128278" url="https://pl.wikipedia.org/wiki?curid=3128278" title="Rekszyn">
Rekszyn

Rekszyn – wieś na Ukrainie w rejonie tarnopolskim (do 2020 w rejonie brzeżańskim) należącym do obwodu tarnopolskiego.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej.

</doc>
<doc id="3128280" url="https://pl.wikipedia.org/wiki?curid=3128280" title="Szczęście nigdy nie przychodzi samo">
Szczęście nigdy nie przychodzi samo

Szczęście nigdy nie przychodzi samo (fr. "Un bonheur n'arrive jamais seul") – francuska komedia romantyczna z 2012 roku w reżyserii Jamesa Hutha. Wyprodukowany przez Pathé. W filmie występują Gad Elmaleh, Sophie Marceau i Maurice Barthélémy.
Opis fabuły.
Pianista jazzowy Sacha Keller (Gad Elmaleh) prowadzi beztroskie życie. Lubi zabawę i flirtowanie. To wszystko przestaje być ważne, gdy poznaje czterdziestoletnią Charlotte (Sophie Marceau). Zauroczony ze zgrozą odkrywa, że ma ona trójkę dzieci.
Obsada.
i inni

</doc>
<doc id="3128282" url="https://pl.wikipedia.org/wiki?curid=3128282" title="Stryhańce (obwód tarnopolski)">
Stryhańce (obwód tarnopolski)

Stryhańce – wieś na Ukrainie w rejonie tarnopolskim (do 2020 brzeżańskim), w obwodzie tarnopolskim.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej.

</doc>
<doc id="3128285" url="https://pl.wikipedia.org/wiki?curid=3128285" title="Urmań">
Urmań

Urmań – wieś na Ukrainie w rejonie tarnopolskim (do 2020 brzeżańskim) należącym do obwodu tarnopolskiego.
Miały tutaj miejsce zbrodnie nacjonalistów ukraińskich na polskiej ludności cywilnej w okresie II wojny światowej.

</doc>
