<doc id="3154532" url="https://pl.wikipedia.org/wiki?curid=3154532" title="Fengguo si">
Fengguo si

Fengguo si (Klasztor Oddania Państwu, ) – chiński klasztor. W kompleksie znajduje się największy drewniany klasztorny budynek w Chinach.
Historia klasztoru.
Budowę klasztoru rozpoczęto w 1020 roku, a ukończono w 1025 roku w okresie panowania dynastii Liao (915–1125). Znajduje się on w powiecie Yixian, w mieście Jinzhou, w prowincji Liaoning. Wiadomo ze steli, znajdującej się na terenie klasztoru, że uprzednio na tym miejscu znajdował się klasztor Xianxi. Założycielem klasztoru był Jiao Xiyun – emerytowany intelektualista i uczony. Konstrukcja była nadzorowana przez mnicha o nazwisku Qinghui.
Klasztor był sukcesywnie rozbudowywany, ale przechodził również ciężkie chwile, nawet przestawał być używany. W 1107 roku mnich Yizhuo rozpoczął prace przy renowacji klasztoru i kompletowaniu buddyjskich wyobrażeń. Prace ukończono już po jego śmierci, dopiero w 1140 roku.
W roku 1290 klasztor uległ dużym zniszczeniom podczas trzęsienia ziemi. Pieniądze na jego odbudowę zostały darowane przez zięcia chana mongolskiego.
Z zapisów historycznych wynika, że w połowie XIV wieku klasztor był już bardzo duży; składał się co najmniej z trzech pawilonów, z których jeden znajdował się przed Budynkiem Mahawiry, a drugi z boku budynku Dharmy (znajdował się za Budynkiem Mahawiry), trzech budynków kuchennych w różnych miejscach klasztoru, kwater mnisich, łaźni, budynku Dziesięciu Tysięcy Buddów i wielu innych.
W 1948 roku klasztor został zbombardowany – spadły na niego cztery bomby. Jedna z nich przebiła dach Budynku Mahawiry i zatrzymała się na rękach jednego z siedmiu Buddów, odłamując jedynie kciuk posągu. Żadna z bomb nie wybuchła, szkody wynikły jedynie z ich upadku. W latach 80. XX wieku wykonano prace remontowe.
W 1961 roku klasztor doczekał się państwowej ochrony jako miejsce zabytków kulturalnych. Obecnie należy do grona zabytków zaklasyfikowanych jako Światowe Dziedzictwo Kulturalne i skarb narodowy.
Dzisiaj klasztor zajmuje powierzchnię ponad 50 000 m² i składa się z dwóch budynków (Budynek Mahawiry lub Śakjamuniego i Budynek Amitabhy), dwóch bram (zewnętrznej i wewnętrznej), łuku dekoracyjnego, wieży dzwonu i pawilonu, w którym przechowywane są stele. Ocalała również pewna ilość zabytkowych przedmiotów.
Klasztor Fengguo jest najlepszym przykładem architektonicznego stylu okresu dynastii Liao i Jin. Budynek Mahaviry jest najwyższym osiągnięciem architektury Liao oraz szczytowym osiągnięciem architektury Chin XI wieku. Jest uznany za „Najwspanialszą i Kompletną Drewnianą Architekturę z Chińskim Czterospadowym Dachem przed Dynastią Liao (Song)”. Również posągi Siedmiu Buddów są jedyne w swoim rodzaju.
Klasztor nie jest masowo zwiedzany, gdyż leży na uboczu od głównych celów zainteresowań turystów.
Obiekty architektoniczne i inne.
Budynek ten datowany jest na 1020 rok. Jest uważany za największy klasztorny drewniany budynek w Chinach. Jego wysokość wynosi 21 m, długość – 55,6 m, szerokość (głębokość) – 32,8 m. Zajmuje powierzchnię 1824 m kwadratowych. Posługując się typowymi miarami chińskimi stosowanymi w architekturze, jego długość wynosi dziewięć standardowych pokoi czy też zatok, a szerokość – pięć. Postawiony został na wysokiej na 3 m platformie.
Reprezentuje architektoniczny styl dynastii Liao. Jest najwcześniejszym przykładem w Chinach użycia zestawów klamr pomiędzy kolumnami, zamiast pojedynczych wsporników. W czasie jego budowy musiano rozwiązać wiele problemów związanych z jego wielkością. Przy wielkości 9 pokoi na 5 pokoi stosując klasyczne metody budownictwa, budynek ten musiałby mieć 100 kolumn. Powodowałoby to jego małą funkcjonalność, niemożność umieszczenia w nim wielkich posągów Siedmiu Buddów, oraz m.in. bardzo słabą widoczność z powodu lasu kolumn. Tymczasem w budynku znajduje się tylko 20 kolumn. W czasie jego budowy wykorzystano nowatorskie pomysły, np. wykorzystano technikę używaną do budowy mostów. Kolumny ustawione są w czterech szeregach. Wyeliminowano piąty szereg kolumn przed posągami buddów, aby umożliwić ich pełną widoczność, stosując w tym miejscu inną konstrukcję dachu. Struktura budynku wykorzystuje ponad trzydzieści rodzajów drewna budulcowego pomiędzy szczytami kolumn a dachem.
Bazy kolumn, mierzące 1,2 m², wykonane są z wapienia i nie są one związane z podłożem, dzięki czemu w czasie trzęsień ziemi, swobodnie się przesuwają.
Na ceglanej platformie w północnej części budynku umieszczono wielkie posągi siedmiu glinianych buddów ułożonych w jednym rzędzie. Są to: Śakjamuni, Wipaśin, Sikhin, Wiśwabhu, Krakuczcanda, Kanakamuni i Kaśjapa. Za nimi znajduje się wolna przestrzeń, tak że można je było okrążać. Największym posągiem jest statua buddy Wipaśina, która mierzy 9,5 m wysokości. Inne figury są niższe o około metr. Przed każdym z buddów znajdują się po dwie figury służących-bodhisattwów mierzące po 2,5 m wysokości. Oprócz nich na platformie stoją również posągi wojowniczych i groźnych obrońców, których wysokość sięga 3,5 m.
W budynku zachowały się także przykłady malarstwa z tego okresu, m.in. na belkach namalowane się 42 postacie latających Apsar. Zachodnia i wschodnia ściana budynku zawiera malowidła pięciu buddów, północna ściana – ośmiu bodhisattwów, frontowa (południowa) – osiemnastu Arahantów.
Przy tylnym wejściu znajduje się figura siedzącej bodhisattwy Guanyin. Została ona odrestaurowana w 1603 roku za panowania dynastii Ming (1368–1644).
Budynek ten ma 20 m długości, 16 m szerokości (głębokości) i 9 m wysokości. W centrum stoi posąg Buddy Długowieczności, który mierzy 1,3 m wysokości i jest wyrzeźbiony w drewnie sandałowca. Ściany wschodnia i zachodnia zawierają namalowane wyobrażenia Czterech Niebiańskich Strażników.
stoją dwie figury wyrzeźbionych w kamieniu lwów. Ponad bramą wisi tablica z napisem „Klasztor Wielkiego Buddy” (Dafosi). Jest ona dziełem kaligrafa Liu Zhonglina.

</doc>
<doc id="3154534" url="https://pl.wikipedia.org/wiki?curid=3154534" title="Nibyszczecinki">
Nibyszczecinki

Nibyszczecinki (łac. "pseudosetae") – element anatomiczny niektórych pcheł.
Nibyszczecinki zlokalizowane są na spodniej stronie collare. Zbliżone są wyglądem do drobnych szczecinek, od których różnią się tym, że nie są osadzone w jamkach.

</doc>
<doc id="3154541" url="https://pl.wikipedia.org/wiki?curid=3154541" title="Franciszek Stok">
Franciszek Stok

Franciszek Stok, właśc. "Stock", niem. "Franz Stok" (ur. 20 marca 1880 w Dutovlje, zm. 4 marca 1935 w Sanoku) – podpułkownik piechoty Wojska Polskiego, działacz niepodległościowy.
Życiorys.
Urodził się 5 lutego lub 20 marca 1880 w Dutovlje/Gradyscha na obszarze późniejszej Jugosławii. Z pochodzenia był Słoweńcem. Był synem Józefa i Anny z domu Stok.
Jako żołnierz przydzielony z c. k. armii został awansowany na stopień kadeta piechoty c. k. Obrony Krajowej z dniem 1 września 1901. Został awansowany na stopień podporucznika c. k. Obrony Krajowej z dniem 1 listopada 1902. Służył w 14 pułku piechoty k.k. Landwehry w czeskim Brnie: jako kadet i zastępca oficera 1902, później jako oficer (1903, 1904). W kolejnych latach służył w 18 pułku piechoty k.k. Landwehry z Przemyśla (był oficerem tej jednostki od około 1905 do około 1913). W tym okresie został awansowany na stopień porucznika piechoty c. k. Obrony Krajowej z dniem 1 maja 1909. W latach 1910, 1911 pełnił funkcję komendanta oddziału broni maszynowej 3/L 18 w ramach 18 pułku piechoty. W październiku 1911 został przeniesiony z Sanoka do Przemyśla.
Około 1910 zaangażował się w działalność organizacji niepodległościowych i paramilitarnych. Służąc jako oficer w Sanoku miał możliwość prowadzenia zajęć terenowych oraz korzystania ze strzelnicy. Wykazywał zainteresowanie działaniami sanockiego oddziału Związku Strzeleckiego, stanowiąc rolę łącznika pomiędzy organizacją a władzami wojskowymi. Działał jako instruktor ZS (za jego pośrednictwem z sanockich koszar wypożyczano broń dla członków ZS), Drużyn Bartoszowych, VII Drużyny Strzeleckiej, prowadził kurs podoficerski w ramach Armii Polskiej. W 1910 był jednym z założycieli „Towarzystwa Łowieckiego w Sanoku” (wraz z nim m.in. dr Stanisław Domański). Był członkiem i zasiadał we władzach sanockiego gniazda Polskiego Towarzystwa Gimnastycznego „Sokół”. Po decyzji władz naczelnych Związku Polskich TG „Sokół” o militaryzacji związku w postaci tworzenia Stałych Drużyn Sokolich (także jako Sokole Drużyny Polowe) także w Sanoku powstała Stała Drużyna Sokola 29 czerwca 1913, jej komendantem został Franciszek Stok, a instruktorami szkolenia m.in. Bronisław Praszałowicz i Bolesław Mozołowski.
Przed 1914 pracował jako urzędnik.
Po wybuchu I wojny światowej został powołany do służby czynnej w pierwszych dniach mobilizacji. Został ciężko ranny w bitwie w Karpatach przeciw Rosjanom. Ranę postrzałową w brzuch otrzymał koło Laborca. Następnie przebywał w szpitalu w Grazu. Po leczeniu przybył do Sanoka w 1915 w stopniu kapitana.
U kresu wojny, w październiku 1918, wraz z innymi osobistościami miejskimi (jako przewodniczący Wojciech Ślączka oraz m.in. Adam Pytel, Feliks Giela, Paweł Biedka, Karol Zaleski, Jan Rajchel, kpt. Antoni Kurka) funkcjonował w ramach powołanego 20 października 1918 Komitetu Samoobrony Narodowej. Wraz z Marianem Szajną był organizatorem polskiej siły zbrojnej, a dowodzone przez nich pierwsze patrole polskie rankiem 1 listopada 1918 wyruszyły z gmachu sanockiego „Sokoła” na ulice miasta. Tego samego dnia, wraz z M. Szajną, kpt. A. Kurką, prezesem sanockiego „Sokoła” Adamem Pytlem i burmistrzem Pawłem Biedką uczestniczył w rozmowach delegacji sanockiej Rady Miejskiej z komendantem wojskowej załogi c. i k. w Sanoku płk. Iwanem Maksymowiczem i mimo jego oporu dokonano rozbrojenia stacjonującego wówczas w miejscowych koszarach – pochodzącego z ziemi czeskiej – 54 pułku piechoty, po czym ok. 1000 żołnierzy jednostki (ok. 600 narodowości czeskiej i 300 narodowości niemieckiej) opuściło miasto. Jego staraniem wydano broń z sanockich koszar. 1 listopada 1918 wojskowi Antoni Kurka i Franciszek Stok stanęli na czele sokołów, skautów i ochotników, którzy zajęli koszary; w następstwie tego została powołana milicja ludowa, której komendantem został Kurka, a zastępcą Stok. Wówczas kpt. Stok objął komendę placu w Sanoku. Od 8 do 25 listopada 1918 był dowódcą tzw. „Batalionu Dzieci Sanockich”, oddając komendę placu kpt. Hoffmanowi. Następnie był organizatorem obrony miasta przed Galicyjską Ukraińską Armią.
Uchwałą Rady Miejskiej w Sanoku z 2 stycznia 1919 został uznany przynależnym do gminy Sanok. Po zakończeniu I wojny i odzyskaniu przez Polskę niepodległości został przyjęty do Wojska Polskiego. W 1919 był działaczem zarządu powiatowego Związku Inwalidów Wojennych RP w Sanoku. 3 maja 1922 został zweryfikowany w stopniu majora ze starszeństwem z dniem 1 czerwca 1922 i 83. lokatą w korpusie oficerów piechoty. 22 lipca 1922 został zatwierdzony na stanowisku pełniącego obowiązki zastępcy dowódcy 57 pułku piechoty w Poznaniu z równoczesnym przeniesieniem z 2 pułku strzelców podhalańskich. W marcu 1924 został przeniesiony do 2 pułku strzelców podhalańskich na stanowisko zastępcy dowódcy pułku. 1 grudnia 1924 awansował na podpułkownika ze starszeństwem z dniem 15 sierpnia 1924 i 22. lokatą w korpusie oficerów piechoty. W styczniu 1928 został zwolniony z zajmowanego stanowiska i oddany do dyspozycji dowódcy Okręgu Korpusu Nr X, a z dniem 31 marca tego roku przeniesiony w stan spoczynku. Mieszkał w Sanoku. W 1934 pozostawał w ewidencji Powiatowej Komendy Uzupełnień Sanok, posiadając wtedy przydział do Oficerskiej Kadry Okręgowej Nr X i był wówczas przewidziany do użycia w czasie wojny.
Po odejściu z wojska zajmował się prowadzeniem gospodarstwa w Sanoku. W latach 20. był przewodniczącym zarządu Stowarzyszenia Łowieckiego w Sanoku. W latach 1920, 1921, 1922 pozostawał członkiem sanockiego „Sokoła”. W 1931 został członkiem Zarządu Tymczasowego Sanoka w czasie przyłączenia do miasta Posady Olchowskiej, a w 1932 został członkiem połączonej rady; był wówczas działaczem BBWR.
19 lipca 1913 w Kościele Przemienienia Pańskiego w Sanoku zawarł związek małżeński z Marią Leokadią Prochaską (1889-1969), siostrą Franciszka, z którą miał dwie córki: Annę Janinę wzgl. Joannę (ur. 1914) i Marię (ur. 1916). Rodzina zamieszkiwała przy ulicy Długiej 27 (pierwotnie budynek figurował pod numerem konskrypcyjnym 947). Obie córki ukończyły Gimnazjum Żeńskie im. Emilia Plater w Sanoku (Anna w 1932, Maria w 1934). W okresie okupacji niemieckiej żona i obie córki zostały aresztowane przez Gestapo i uwięzione. Ostatecznie dwie z nich odzyskały wolność, a Maria (łączniczka AK oddziału partyzanckiego OP-23) została wywieziona do niemieckiego obozu Auschwitz-Birkenau i tam zginęła w 1944. W 1935 mężem córki Anny został ppor. Aleksander Florkowski ze stacjonującego w Sanoku 2 pułku strzelców podhalańskich. Podczas II wojny światowej w domu rodziny Stoków zakwaterowanie otrzymywali polscy uciekinierzy kierujący się na trasy transgraniczne do Węgier. Zamieszkiwała tam także Jadwiga Prochaska, matka Franciszka Prochaski.
Franciszek Stok zmarł 4 marca 1935 w Sanoku. Został pochowany na cmentarzu przy ulicy Jana Matejki w Sanoku, gdzie spoczęła także jego żona Maria (1889–1969).
Upamiętnienie.
Osoba Franciszka Stoka, jeszcze za jego życia, została upamiętniona na tablicy ustanowionej przez Komitet Obywatelski i odsłoniętej 1 listopada 1928 na frontowej elewacji gmachu „Sokoła” w Sanoku, dla upamiętnienia 10. rocznicy odzyskania niepodległości i wymarszu pierwszych polskich patroli z sanockiego Sokoła w dniu 1 listopada 1918. W czasie II wojny światowej została zdjęta, ukryta i przechowywana przez majstra budowlanego Emila Rudaka, po 1944 przekazana Muzeum Historycznemu w Sanoku. Ponownie odsłonięta 10 listopada 1988 w 70. rocznicę odzyskania niepodległości i ówczesnych wydarzeń w Sanoku. Inskrypcja brzmi: "„W dniu 1-XI. 1918 r. garstka młodzieży owiana radosnym zapałem polskiego czynu utworzyła w Sokole pod wodzą kpt. Fr. Stoka i naczelnika Sokoła M. Szajny pierwszą w Sanoku siłę zbrojną dla obrony wskrzeszonej Ojczyzny. Ku pamięci potomnych w dziesiątą rocznicę wyzwolenia Polski”".
Poeta Janusz Szuber w swojej publikacji pt. "Mojość" z 2005 zawarł następujący fragment: "Była pani Marychna koleżanką babki, zamknięta jakaś w sobie, na ciemnej żałobnej sukni gospodarski fartuch, rzadko pokazywała się w mieście, nigdy w kościele; mąż, pułkownik ck armii, utopił się w Sanie w późnych latach trzydziestych; córkę wywieźli do obozu i już nie wróciła, druga osiadła na stałe w Argentynie. Dom państwa Stoków, ciemny, jakby niezamieszkały, chłód tamtych pokoi i grafiki brata pani Marychny, Franciszka Prochaski z dalekiej Prowansji, i jakieś jego obrazy na ścianie".

</doc>
<doc id="3154547" url="https://pl.wikipedia.org/wiki?curid=3154547" title="August Allebé">
August Allebé

August Allebé (ur. 1838 w Amsterdamie, zm. 1927 tamże) – malarz i litograf holenderski.
Edukacje w zakresie rysunku pobierał w szkole Towarzystwa Felix Meritis oraz w pracowni malarza rodzajowego P.F. Greive'a. W latach 1854 -1858 uczęszczał do amsterdamskiej Akademii. W 1858 wyjechał do Paryża, do Escole des beaux-Arts, gdzie kształcił się w technikach litograficznych; kopiował obrazy z Luwru. Był uczniem Greivego, Mouillerona, Rochussena i Royera. W 1860 roku powrócił do Amsterdamu, gdzie rozpoczął pracę pedagogiczną. W 1867 roku został członkiem Société Royale Belge des Aquarellistes Od 1870 roku był profesorem a od 1880 do 1907 dyrektorem amsterdamskiej Akademii.
Twórczość.
August Allebé malował głównie obrazy rodzajowe o wyraźnym rysunku i z jasna kolorystyką. Miał 167 uczniów, wśród nich byli m.in. Lizzy Ansingh, Floris Arntzenius, Nicolaas Bastert, Piet Mondrian, Jo Bauer, Johan Braakensiek, George Hendrik Breitner, August Falise, Eduard Frankfort, Leo Gestel, Arnold Marc Gorter, Isaac Israëls, Jacobus van Looy, Kees Maks, Coba Ritsema, Dirk Smorenberg, Willem Bastiaan Tholen, Jan Toorop, Jan Veth.

</doc>
<doc id="3154549" url="https://pl.wikipedia.org/wiki?curid=3154549" title="Szczeciny przedpigidialne">
Szczeciny przedpigidialne

Szczeciny przedpigidialne – rodzaj szczecinek występujący na odwłoku pcheł.
Szczeciny te występują, obok normalnych szczecin, na tylnej, górnej krawędzi siódmego tergitu odwłoka u samic. Są one grube i długie.

</doc>
<doc id="3154550" url="https://pl.wikipedia.org/wiki?curid=3154550" title="Biegi narciarskie na Zimowych Igrzyskach Olimpijskich 1992 – bieg łączony mężczyzn">
Biegi narciarskie na Zimowych Igrzyskach Olimpijskich 1992 – bieg łączony mężczyzn

Bieg łączony mężczyzn na dystansie 10 km stylem klasycznym + 15 km stylem dowolnym podczas Zimowych Igrzysk Olimpijskich 1992 w Albertville został rozegrany w dniach 13-15 lutego. Wzięło w nim udział 102 zawodników z 39 państw. Był to debiut tej konkurencji w programie olimpijskim. Bieg ten składał się z dwóch części. Rozegrany 13 lutego bieg na 10 km stylem klasycznym był osobną konkurencją medalową, jak i pierwszą częścią biegu łączonego. Druga część, bieg na 15 km stylem dowolnym, odbyła się 15 lutego, a zawodnicy startowali według kolejności i z odstępami czasowymi uzyskanymi w biegu na 10 km. Czasy obu biegów sumowano i na tej podstawie przyznawano medale w biegu łączonym. Pierwszym mistrzem olimpijskim w tej konkurencji został Norweg Bjørn Dæhlie. 

</doc>
<doc id="3154554" url="https://pl.wikipedia.org/wiki?curid=3154554" title="Pałac w Luboradzu">
Pałac w Luboradzu

Pałac w Luboradzu – pałac w Luboradzu (województwo dolnośląskie) powstał w latach 1681–1686 w wyniku przebudowy istniejącego tu wcześniej dworu obronnego. W XVIII, XIX i XX wieku były przebudowywany, po raz ostatni w latach 1938–1944 według projektu Augusta Wilhelma Hogreve’a.
Historia.
Pierwotnie w tym miejscu istniał dwór obronny z XVI wieku. Budynek ten w latach w 1681-1686 został gruntownie przebudowany na potężny pałac o barokowej formie. W XVIII i XIX wieku budowla była przerabiana i restaurowana. W latach 1938–1944 budynek został przebudowany według projektu Augusta Wilhelma Hogreve’a. Po 1945 roku pałac był w dobrym stanie i należał do Urzędu Gminy w Mściwojowie. W latach 1961–1963, oraz 1983-1984 budynek był remontowany, obecnie jest w złym stanie technicznym.
Architektura.
Pałac jest dwutraktową, czteroskrzydłową budowlą z niewielkim dziedzińcem, posiada dwie kondygnacje i kryty jest dachami dwuspadowymi. Nad wejściem od strony dziedzińca zachowała się stara tarcza herbowa. Wschodnia elewacja z portalem bramnym i balkonem ponad dawną fosą podobna jest do wystroju zewnętrznego wczesnorenesansowych pałaców miejskich Starej Kastylii. W zachodniej części widoczne są na elewacjach relikty ozdób sgraffitowych w stylu renesansowo-manierystycznym. Wewnątrz znajduje się sala balowa z portretami właścicieli pałacu pochodząca z końca XVII wieku oraz polichromowane, renesansowe stropy belkowe w kilku pomieszczeniach. Od południa z budowlą sąsiadują pozostałości po parku oraz dawne budynki dworskie: stajnie i domy. Pałac jest częściowo zrujnowany. Obecnie są prowadzone prace renowacyjne wykonywane na zlecenie właściciela.

</doc>
<doc id="3154555" url="https://pl.wikipedia.org/wiki?curid=3154555" title="Areitoos (ujednoznacznienie)">
Areitoos (ujednoznacznienie)



</doc>
<doc id="3154556" url="https://pl.wikipedia.org/wiki?curid=3154556" title="Jądro kulkowate">
Jądro kulkowate

Jądro kulkowate (, ) – jest to jedno z czterech jąder móżdżku u człowieka. Oprócz niego w móżdżku znajdują się: jądro zębate, jądro wierzchu i jądro czopowate. U pozostałych ssaków zamiast czterech jąder móżdżku wyróżnia się trzy, jądru kulkowatemu i jądru czopowatemu odpowiada jądro wsunięte. 
Jądro jest położone przyśrodkowo w stosunku do jądra czopowatego oraz bocznie w stosunku do jądra wierzchu. Charakteryzuje się nieregularnym kształtem, nazwa pochodzi od charakterystycznych kulistych uwypukleń. W wymiarze pionowym jądro kulkowate ma 5–6 mm, w strzałkowym 12–15 mm, a w poprzecznym do 3 mm.
W przekroju czołowym jądro jest widoczne jako kilka okrągłych lub owalnych grup komórek połączonych mostkami z istoty szarej lub zupełnie od siebie oddzielonych. Jądro zawiera komórki ułożone grupami, podobne do komórek budujących jądro czopowate
Połączenia ma biegnące konarem górnym móżdżku i pęczkami móżdżkowo-opuszkowymi.

</doc>
<doc id="3154557" url="https://pl.wikipedia.org/wiki?curid=3154557" title="Włodzimierz Kubijowicz">
Włodzimierz Kubijowicz



</doc>
<doc id="3154559" url="https://pl.wikipedia.org/wiki?curid=3154559" title="Parafia Washington">
Parafia Washington

Parafia Washington (ang. "Washington Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 675,88 mil2 (1 750,54 km2). Według danych z 2010 r. parafia miała 47 171 mieszkańców. Parafia powstała w 1819 roku i nosi imię Jerzego Waszyngtona, pierwszego prezydenta Stanów Zjednoczonych.

</doc>
<doc id="3154560" url="https://pl.wikipedia.org/wiki?curid=3154560" title="Mychajło Dobrjanskyj Demkowycz">
Mychajło Dobrjanskyj Demkowycz



</doc>
<doc id="3154562" url="https://pl.wikipedia.org/wiki?curid=3154562" title="Natalia Połonska-Wasylenko">
Natalia Połonska-Wasylenko



</doc>
<doc id="3154563" url="https://pl.wikipedia.org/wiki?curid=3154563" title="Kotka (telenowela)">
Kotka (telenowela)

Kotka (hiszp. "La Gata") – meksykańska telenowela z 2014 roku, wyprodukowana przez Nathalie Lartilleux dla grupy medialnej Televisa. W Polsce emitowana na kanale TV4 od 31 sierpnia 2015 roku.
Opis.
Esmeralda ('Kotka') mieszka na wysypisku wraz z panią Ritą, jej wnuczką Ines i Carlosem, na którego wołają 'Centuś'. Dziewczyna nie ma pojęcia, kim są jej rodzice i musi codziennie prosić o pieniądze, by zadowolić Ritę. Poznaje Pabla Martinez Negrete, chłopaka bogatego, który uczy ją czytać i pisać i zostaje jej przyjacielem. Mijają lata. Esmeralda i Pablo zakochują się w sobie i w tajemnicy przed wszystkimi biorą ślub. Chłopak wyjeżdża na studia do Nowego Jorku, a dziewczyna dowiaduje się, że jest w ciąży. Dzięki intrygom, rodzicom Pabla udaje się rozdzielić młodych, wmawiając synowi, że Esmeralda oczekuje dziecka innego mężczyzny. Dziewczyna rodzi bliźnięta - chłopczyka i dziewczynkę. W międzyczasie z więzienia wychodzi Fernando 'Cichy', ojciec Esmeraldy. Szuka żony i córki, bowiem 20 lat wcześniej Agustin Martinez Negrete porwał małą Esmeraldę i oddał ją pani Ricie, a matka dziewczynki oszalała. Kiedy wreszcie Fernando odnajduje rodzinę, postanawia oczyścić swoje imię i nie mówi Esmeraldzie, że jest jej ojcem. Dziewczyna zamieszkuje razem z nim i jego żoną nie wiedząc, że tak naprawdę są jej biologicznymi rodzicami. Pablo postanawia ożenić się z Moniką. Dowiaduje się, że jest ojcem dzieci Esmeraldy, ale i tak staje przed ołtarzem z Moniką. Dopiero gdy podczas ceremonii zaślubin Jarocha przyprowadza do niego synka, porzuca niedoszłą panią Martinez Negrete i postanawia walczyć o swój związek z Esmeraldą. Młodzi postanawiają wziąć ślub jednak dzień przed uroczystością mają wypadek w wyniku którego Esmeralda nie może chodzić. Sprawczynią wypadku jest Gisella, właścicielka galerii, która jest zakochana w Pablu i jest w stanie na wszystkie sposoby pozbyć się Esmeraldy, by zostać panią Martinez Negrete. Mijają miesiące i Esmeralda staje na nogach. Po pewnym czasie Esmeralda ma kolejne przeciwności losu. Tajemniczy mężczyzna Juan Garza pojawia się i mówi że to on jest ojcem dzieci Esmeraldy. Pablo i Esmeralda znów się od siebie oddalają. Po czasie Esmeralda dowiaduje się, że Cichy i Blanca są jej rodzicami. Pablo wyjeżdża by nauczyć malarstwa pewnej dziewczyny Vicky. Gisella i Garabato znajdują Pablo. Gisella strzela do Pabla z pistoletu. Pablo traci pamięć a ta to wykorzystuje i mówi mu że jest jego żoną i pewna kobieta o imieniu Esmeralda jest w nim szaleńczo zakochana i to ona do niego strzelała. Na rozprawie w sądzie nadeszła decyzja że Juan Garza jest prawowitym ojcem dzieci Esmeraldy. Esmeralda ucieka wraz z dziećmi na śmietnisko by tam ukryć się przed policją. Pablo i Esmeralda się godzą. Policja odnajduje Esmeraldę. Mariano i Pablo odkrywają jaka naprawdę jest ich matka. Esmeralda odzyskuje dzieci.
Alternatywny finał.
W alternatywnym finale córka głównych bohaterów, Leticia (África Zavala), wraz ze swoimi bliźniętami i czarnym kotem, udaje się do wąwozu, w którym zaczęła się wielka miłość Esmeraldy i Pabla. Czyta swoim dzieciom książkę pod tytułem 'La Gata' Pabla Martineza Negrete. Kończy lekturę i zabiera dzieci do domu. Finał można dwojako zinterpretować:
1. Po kilku latach od właściwego finału, Leticia odwiedza wąwóz i czyta swoim dzieciom książkę, która Pablo pisał przez czas trwania telenoweli.
2. Leticia czyta książkę, a widzowie widzą wydarzenia z powieści w formie telenoweli, czego dowiadują się dopiero podczas alternatywnego finału.

</doc>
<doc id="3154564" url="https://pl.wikipedia.org/wiki?curid=3154564" title="Mykoła Wasylenko">
Mykoła Wasylenko



</doc>
<doc id="3154565" url="https://pl.wikipedia.org/wiki?curid=3154565" title="Roy McFarland">
Roy McFarland

Roy Leslie McFarland (ur. 5 kwietnia 1948 w Liverpoolu) – angielski piłkarz grający na pozycji obrońcy. Wieloletni gracz Derby County.
Kariera piłkarska.
Urodzony w Liverpoolu, Roy McFarland karierę piłkarską rozpoczął w 1966 roku w Tranmere Rovers, skąd rok później z inicjatywy Briana Clougha i Petera Taylora przeszedł do Derby County, w którym spędził ponad 14 lat. Podczas pobytu w tym klubie dwukrotnie został mistrzem Anglii (1971, 1972).
W 1981 roku przeszedł do Bradford City, jednak rok później wrócił do Derby County, gdzie w 1983 roku zakończył karierę.
Dnia 1 maja 2006 roku podczas meczu towarzyskiego Derby County - Rangers (3:3) na Pride Park wszedł na boisko zmieniając Teda McMinna.
Kariera reprezentacyjna.
Roy McFarland w reprezentacji Anglii w latach 1971-1977 rozegrał 28 meczów. Dnia 6 czerwca 1973 roku podczas przegranego 0:2 meczu eliminacyjnego do Mistrzostw Świata 1974 z reprezentacją Polski na Stadionie Śląskim w Chorzowie sfaulował Włodzimierza Lubańskiego, co spowodowało u Lubańskiego kontuzję więzadła krzyżowego wykluczającą go z gry na dwa lata (w tym z Mistrzostw Świata 1974 na którym reprezentacja Polski zajęła trzecie miejsce), jednak po wielu latach sam Włodzimierz Lubański w swoich wspomnieniach przyznał, że kontuzja nie była wynikiem faulu McFarlanda, lecz wcześniejszego urazu powstałego z powodu nieodpowiedniego przygotowania do meczu.
Kariera trenerska.
Roy McFarland jeszcze w czasie kariery piłkarskiej zaangażował się w pracę trenerską, gdyż w latach 1981-1982 podczas pobytu w Bradford City był również grającym trenerem zespołu.
W 1984 roku został tymczasowym trenerem Derby County, gdzie później został zastąpiony przez Arthura Coxa, którego przez dziewięć lat był asystentem i zastąpił go na stanowisku 2 października 1993 roku. Podczas pierwszego sezonu w tym klubie dotarł do play-offów Division One, jednak jego zespół przegrał w nich 1:2 z Leicesterem City. W klubie pracował do 29 kwietnia 1995 roku.
Następnie w latach 1995-1996 był trenerem Boltonu Wanderers, skąd przeniósł się do Cambridge United, gdzie 27 lutego 2001 roku został zastąpiony przez Johna Becka.
Następnie dnia 20 lipca 2001 roku został trenerem Torquay United, jednak odszedł z klubu 23 kwietnia 2002 roku po tym, jak prezes klubu Mike Bateson uznał, że skoro grający asystent McFarlanda - David Preece, niedługo kończy karierę, to on powinien być trenerem pierwszego zespołu.
12 maja 2003 roku McFarland został trenerem Chesterfield, jednak z powodu braku środków finansowych klubu odszedł z niego 12 marca 2007 roku.
Roy McFarland w okresie 6 stycznia-18 maja 2009 roku był trenerem Burton Albion, gdzie został zastąpiony przez Paula Peschisolido.

</doc>
<doc id="3154567" url="https://pl.wikipedia.org/wiki?curid=3154567" title="Na prowincji">
Na prowincji

Na prowincji – album studyjny Felicjana Andrzejczaka, wydany w 2006 roku na CD nakładem wytwórni Luna Music. Dystrybutorem płyty była firma EMI Music Poland.

</doc>
<doc id="3154568" url="https://pl.wikipedia.org/wiki?curid=3154568" title="Marceau">
Marceau

Osoby o nazwisku Marceau:
Inne:

</doc>
<doc id="3154569" url="https://pl.wikipedia.org/wiki?curid=3154569" title="2. ceremonia wręczenia nagród David di Donatello">
2. ceremonia wręczenia nagród David di Donatello

2. ceremonia wręczenia włoskich nagród filmowych David di Donatello odbyła się 3 sierpnia 1957 roku w antycznym Teatrze greckim w Taorminie.
Laureaci.
Laureaci nagród wyróżnieni są wytłuszczeniem.

</doc>
<doc id="3154570" url="https://pl.wikipedia.org/wiki?curid=3154570" title="Beauharnais">
Beauharnais

Osoby o nazwisku Beauharnais:
Inne:

</doc>
<doc id="3154571" url="https://pl.wikipedia.org/wiki?curid=3154571" title="Parafia Webster">
Parafia Webster

Parafia Webster (ang. "Webster Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 614,84 mil2 (1 592,44 km2). Według danych z 2010 r. parafia miała 41 207 mieszkańców. Parafia powstała w 1871 roku i nosi imię Daniela Webstera, czternastego i dziewiętnastego sekretarza stanu Stanów Zjednoczonych .

</doc>
<doc id="3154573" url="https://pl.wikipedia.org/wiki?curid=3154573" title="Wyksa">
Wyksa

Wyksa () – miasto (od 1934) w europejskiej części Rosji, centrum administracyjne okręgu miejskiego miasta Wyksa obwodu niżnonowogrodzkiego.
Miasto położone jest niedaleko od brzegów Oki (8 km od przystani Nawaszyno), 28 km od stacji kolejowej Nawaszyno (magistrala Moskwa - Jekaterynburg), 186 km na południowy zachód od stolicy obwodu - Niżnego Nowogrodu.
Historia.
Początki dzisiejszego miasta datowane są na XVI wiek - odnotowano rzemieślniczą obróbkę metali. Rozwój nastąpił w latach 60. XVIII wieku, kiedy to bracia Bataszewowie z Tuły odkryli duże zasoby rudy żelaza w okolicach lasów muromskich. Obecnie na tym terenie zlokalizowane są trzy zakłady metalurgiczne - Górne, Średnie i Dolne Wykuńskie Zakłady Metalurgiczne. Na potrzeby ich produkcji utworzono system stawów głębokości 9 m na ogromnym obszarze 280-585 hektarów. Zakłady produkują broń, blachy, gwoździe, druty, rury profilowane i żelazne odlewy. Wyksa szczyci się odlewami dzieł sztuki, które zdobią ulice i place wielu miast - np. kratki Ogrodu Aleksandrowskiego na Kremlu, figury koni i rycerzy na Łuku Triumfalnym w Moskwie, fontanny na placu Minina w Niżnym Nowogrodzie.
Zabytki.
Wyksa posiada zabytki architektury przemysłowej, miejskiej i religijnej XVIII - XIX wieków, np. Pałac Bataszewych (XVIII w.), ich domek myśliwski, budowle W. G. Szuchowa w zakładach metalurgicznych, malowniczy park z XVIII w. z jeziorem Lebedinka.

</doc>
<doc id="3154574" url="https://pl.wikipedia.org/wiki?curid=3154574" title="Morski Park Narodowy Baie Ternay">
Morski Park Narodowy Baie Ternay

Baie Ternay Marine National Park – morski park narodowy utworzony 11 czerwca 1979. Jest najmniejszym parkiem morskim na Seszelach.
Park zlokalizowany w północno-zachodniej części wyspy Mahé, około 5 km na południowy zachód od popularnej miejscowości turystycznej Beau Vallon. Obszar chroniony wewnątrz zatoki rozciąga się od przylądka Pointe Matoopa do przylądka Anse Du Riz, a linia brzegowa ma około 2,5 km pomiędzy tymi punktami. Uznając wyjątkową różnorodność fauny, w 1979 roku rząd kraju utworzył na obszarze Baie Ternay morski park narodowy.

</doc>
<doc id="3154575" url="https://pl.wikipedia.org/wiki?curid=3154575" title="Fouché">
Fouché



</doc>
<doc id="3154576" url="https://pl.wikipedia.org/wiki?curid=3154576" title="Adolphe Artz">
Adolphe Artz

Adolphe Artz – malarz i kolekcjoner holenderski, przedstawiciel szkoły haskiej.
W latach 1855 – 1864 studiował w amsterdamskiej Akademii, gdzie poznał i zaprzyjaźnił się z Jozefem Israëlsem. Prace Israëlsa, przedstawiające życie rybaków, stanowiły główną inspirację dla jego prac. W latach 1866 – 1874 przebywał w Paryżu, gdzie we własnym studiu prócz kontynuacji tematyki rybackiej, tworzył kompozycje rodzajowe i zainspirowane sztuką japońską. W Paryżu utrzymywał bliskie kontakty z Jacobem Marisem i Frederikiem Kaemmererem. W 1874 roku powrócił do Hagi, gdzie był członkiem Hollandsche Teekenmaatschappij. W 1879 roku został uhonorowany Orderem Korony Dębowej przez Wilhelma III Holenderskiego. W 1889 roku zasiadał w jury Światowej Wystawy w Paryżu.

</doc>
<doc id="3154577" url="https://pl.wikipedia.org/wiki?curid=3154577" title="Pérignon">
Pérignon

Osoby:
Inne:

</doc>
<doc id="3154579" url="https://pl.wikipedia.org/wiki?curid=3154579" title="Buonarroti">
Buonarroti

Osoby:
Inne:

</doc>
<doc id="3154580" url="https://pl.wikipedia.org/wiki?curid=3154580" title="Wilma van Velsen">
Wilma van Velsen

Margot Wilhelmina "Wilma" Teunisje van Velsen (ur. 22 kwietnia 1964 w Tiel) – była holenderska pływaczka specjalizująca się stylem motylkowym i dowolnym.
Van Velsen reprezentowała Holandię podczas Letnich Igrzysk Olimpijskich 1980 w Moskwie. Wystąpiła w trzech konkurencjach pływania. W konkurencjach 100 m stylem motylkowym oraz 200 m stylem motylkowym nie zakwalifikowała się do rundy finałowej. W konkurencji 4 × 100 m stylem dowolnym kobiet, w której wystąpiła z Conny van Bentum, Annelies Maas oraz Reggie de Jong, zdobyła 3. miejsce oraz brązowy medal.
Cztery lata później van Velsen ponownie stała się olimpijczykiem, podczas Letnich Igrzyskach Olimpijskich 1984 w Los Angeles, gdzie wystąpiła w jednej konkurencji pływania, 4 × 100 m stylem dowolnym kobiet, wraz z Conny van Bentum, Annelies Maas oraz Reggie de Jong. Tym razem pływaczkom udało się uzyskać 2. miejsce i srebrny medal.
Pomiędzy 1981 a 1983 van Welsen wygrała trzy medale podczas mistrzostw europejskich oraz światowych w konkurencji 4 × 100 m stylem dowolnym kobiet.

</doc>
<doc id="3154581" url="https://pl.wikipedia.org/wiki?curid=3154581" title="Konrad Bajger">
Konrad Bajger

Konrad Bajger (ur. 5 kwietnia 1944 w Łaziskach Górnych, zm. 8/9 lutego 2001) – polski piłkarz grający na pozycji obrońcy.
Życiorys.
Wychowanek LZS Łaziska Dolne. Karierę piłkarską rozpoczął w Polonii Łaziskach Górnych, skąd w 1966 roku przeszedł do Polonii Bytom. W czerwcu 1966 podczas pobytu z drużyną Polonii Bytom w Szwecji opuścił ekipę klubu i nie powrócił do Polski (wraz z nim Heinz Banaś i Norbert Pogrzeba). Wyjechał do RFN grać najpierw w Bayernie Hof (1966–1967), potem w rezerwach 1. FC Köln (1967).
Po rocznym pobycie w RFN wrócił do Polonii Bytom, w którym występował do 1972 roku, występując w 126 meczach i strzelając 8 goli. Potem przeszedł do Ruchu Chorzów, gdzie również był kluczowym zawodnikiem i zdobył w nim jedyne swoje trofea w karierze: dwukrotne mistrzostwo Polski (1974, 1975) oraz Puchar Polski (1974). W klubie występował do 1976 roku i wystąpił w jego barwach w 108 meczach ligowych. Łącznie w ekstraklasie rozegrał 147 meczów i strzelił 8 bramek.
Następnie wyjechał do Stanów Zjednoczonych grać najpierw w Chicago Cats (ASL), potem w klubie NASL – Chicago Sting, gdzie rozegrał tylko jeden mecz ligowy. Po rocznym pobycie w Chicago wrócił w 1977 roku do Polski grać w ROW Rybnik, gdzie w 1978 roku zakończył piłkarską karierę.
Zmarł w nocy 8/9 lutego 2001.

</doc>
<doc id="3154583" url="https://pl.wikipedia.org/wiki?curid=3154583" title="Berthier">
Berthier

Osoby o nazwisku Berthier:
Inne:

</doc>
<doc id="3154584" url="https://pl.wikipedia.org/wiki?curid=3154584" title="Protostropharia">
Protostropharia

Protostropharia Redhead, Moncalvo &amp; Vilgalys – rodzaj grzybów z rodziny pierścieniakowatych ("Strophariaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Jest to niedawno utworzony rodzaj, do którego włączono gatunki wcześniej zaliczane do rodzajów "Stropharia" (pierścieniak) lub "Psilocybe" (łysiczka).

</doc>
<doc id="3154585" url="https://pl.wikipedia.org/wiki?curid=3154585" title="Hugues Bayet">
Hugues Bayet

Hugues Bayet (ur. 12 kwietnia 1975 w Dinant) – belgijski i waloński polityk i samorządowiec, działacz młodzieżowy, poseł do Parlamentu Walońskiego, wspólnotowego i federalnego, deputowany do Parlamentu Europejskiego VIII kadencji.
Życiorys.
Ukończył w 1999 studia z zakresu nauk poświęconych pracy na Université Libre de Bruxelles. Od 1995 pracował w organizacjach i instytucjach zajmujących się sprawami młodzieży, był m.in. przewodniczącym jednej z rad młodzieży francuskojęzycznej. Zaangażował się w działalność polityczną w ramach walońskiej Partii Socjalistycznej. W 2000 uzyskał mandat radnego Farciennes, w latach 2002–2006 pracował w kancelarii premiera rządu regionalnego, następnie został szefem gabinetu walońskiego ministra spraw społecznych. Rok później minister Marc Tarabella powierzył mu stanowisko zastępcy dyrektora ds. młodzieży. W 2006 Hugues Bayet objął urząd burmistrza miejscowości Farciennes. W 2009 został wybrany na posła Regionu Walońskiego i wspólnoty francuskiej Belgii.
W 2014 z listy swojego ugrupowania uzyskał mandat eurodeputowanego VIII kadencji. W kolejnych wyborach w 2019 został natomiast wybrany do federalnej Izby Reprezentantów.

</doc>
<doc id="3154586" url="https://pl.wikipedia.org/wiki?curid=3154586" title="Rimski-Korsakow">
Rimski-Korsakow



</doc>
<doc id="3154587" url="https://pl.wikipedia.org/wiki?curid=3154587" title="Lista sanockich posłów do Sejmu Krajowego Galicji">
Lista sanockich posłów do Sejmu Krajowego Galicji

Posłowie do Sejmu Krajowego Galicji z obwodu sanockiego i okręgu Sanok

</doc>
<doc id="3154590" url="https://pl.wikipedia.org/wiki?curid=3154590" title="Seiyū Awards">
Seiyū Awards

 – nagrody dla wybitnych aktorów głosowych (seiyū) za ich wkład i osiągnięcia w anime i innych mediach w Japonii. Pierwsza ceremonia wręczenia Seiyū Awards odbyła się w dniu 3 marca 2007 roku w Teatrze 3D Tokyo Anime Center w dzielnicy Akihabara w Japonii i od tamtej pory odbywają się one corocznie w marcu.

</doc>
<doc id="3154591" url="https://pl.wikipedia.org/wiki?curid=3154591" title="Szczecinki genitalne">
Szczecinki genitalne

Szczecinki genitalne ("genital chetae") – rodzaj szczecinek występujący u pierścienic i stawonogów.
U pierścienic nazwą tą określa się szczecinki pełniące funkcję przy rozmnażaniu. Funkcjonują w tym zakresie takie angielskie terminy jak: "spermathecal chaeta", "penial chaeta", "penial seta".
U pcheł szczecinki genitalne położone są w rejonie grzbietowym, brzusznym oraz po wewnętrznej stronie ósmego tergitu odwłoka. Mogą mieć różną wielkość, być skupione lub ustawione w rzędach.

</doc>
<doc id="3154592" url="https://pl.wikipedia.org/wiki?curid=3154592" title="Pierwsza edycja Seiyū Awards">
Pierwsza edycja Seiyū Awards

Pierwsza edycja Seiyū Awards – ceremonia wręczenia nagród japońskim aktorom głosowym, która odbyła się w dniu 3 marca 2007 r. w Akiba Theater 3D w Akihabara (Tokio). Głosowanie trwało od 21 października 2006 do 10 stycznia 2007.

</doc>
<doc id="3154594" url="https://pl.wikipedia.org/wiki?curid=3154594" title="William Cox (lekkoatleta)">
William Cox (lekkoatleta)

William John „Bill” Cox (ur. 12 czerwca 1904 w Rochester, zm. 3 czerwca 1996 w Webster w stanie Nowy Jork) – amerykański lekkoatleta (średniodystansowiec), medalista olimpijski z 1924.
Na igrzyskach olimpijskich w 1924 w Paryżu zdobył brązowy medal w biegu 3000 metrów drużynowo, razem z kolegami z zespołu Edwardem Kirbym i Willardem Tibbettsem. Do wyników drużyny liczyły się miejsca trzech najlepszych zawodników zespołu. Cox zajął indywidualnie 8. miejsce.
Był akademickim mistrzem Stanów Zjednoczonych (IC4A) w biegu na milę w 1927 oraz w biegu przełajowym w 1926 i 1927, a także halowym mistrzem IC4A w biegu na milę w 1927 i 1928.

</doc>
<doc id="3154596" url="https://pl.wikipedia.org/wiki?curid=3154596" title="Aterektomia">
Aterektomia

Aterektomia (ang. atherectomy) – zabieg przezskórny mający na celu usunięcie złogów miażdżycowych powodujących zwężenie światła naczynia. Fizyczne usunięcie złogów odróżnia tę metodę od angioplastyki, w której złogi są przyciskane do ściany naczynia. W wyniku poszerzenia światła naczynia dochodzi do poprawy przepływu krwi i zmniejszenia niedokrwienia, a tym samym wydłużenia dystansu chromania przestankowego, osłabienia dolegliwości dławicowych. Stosowana jest w chorobie tętnic obwodowych, w chorobie wieńcowej jest metodą mniej skuteczną. Najczęściej jest stosowana w przypadku zmian zwapniałych, zmian w rozwidleniach naczyń lub zmian wynikających z restenozy w stencie. 
Kliniczne zastosowanie znalazły aterektomia kierunkowa (DCA – Directional Coronary Atherectomy), aterektomia ssąca (TEC – Transluminal Extraction Catheter) i rotablacja.
Aterektomia kierunkowa.
Aterektomia kierunkowa polega na stopniowym ścinaniu złogów wpuklających się do światła tętnicy lub pomostu żylnego oraz gromadzeniu ściętych fragmentów wewnątrz aterektomu, które następnie są usuwane łącznie z urządzeniem. Oprócz fizycznego usunięcia złogów światło naczynia ulega rozszerzeniu w wyniku samego rozciągnięcia sztywnym urządzeniem oraz w wyniku jednoczesnego zastosowania angioplastyki balonowej. Jest stosowana do usuwania zmian niekoncentrycznych. Aterektom kierunkowy jest zbudowany z cewnika zakończonego sztywnym cylindrem w kształcie walca, posiada stożek będący zbiornikiem na ścinki. 
Aterektomia ssąca.
Aterektomia ssąca polega na rozdrobnieniu wewnątrznaczyniowych złogów za pomocą obrotowej turbinki. Ścięty materiał jest zasysany przez mechanizm próżniowy i usuwany poza organizm. 
Rotablacja.
Rotablacja również polega na rozdrobnieniu złogów za pomocą obrotowego bora. W odróżnieniu od poprzednich metod ścięty materiał jest znacznie drobniejszy i nie jest odprowadzany za pomocą urządzenia. Skrawki zeszlifowanych tkanek są na tyle drobne, by mogły bezpiecznie odpłynąć z prądem krwi, nie powodując zatoru obwodowego. Jest stosowana w zmianach rozsianych i zwapniałych, również w udrożnieniu zarośniętych pomostów aortalno-wieńcowych.
Technika zabiegu.
Aterektom jest wprowadzany do pożądanej tętnicy poprzez nakłucie tętnicy udowej metodą Seldingera. Pod kontrolą skopii jest ustawiany we właściwe miejsce i następnie zostaje ufiksowany do światła tętnicy. Aterektom musi być tak ustawiony by jego okienko, w którym złogi będą dostępne dla noża, obejmowało zmianę. Operator uruchamia nóż wirujący z prędkością 150 000 obrotów na minutę i delikatnie go przesuwa, ścinając kolejne fragmenty tkanki. Następnie urządzenie obraca się, by objąć kolejne fragmenty zwężenia. Zwapniałe naczynie z blaszkami miażdżycowymi jest mniej elastyczne w porównaniu do naczyń bez zmian. Bardziej elastyczna ściana naczynia odgina się od cylindra, co zmniejsza ryzyko urazu.
Skuteczność.
Aterektomia może być alternatywą dla angioplastyki balonowej, jednak jej przewaga nie jest dostatecznie udokumentowana. Istnieją badania wskazujące na większą skuteczność łączenia aterektomii razem z angioplastyką balonową z wszczepieniem stentu.
Powikłania.
Powikłania występują u 1,5-2% zabiegów przy skuteczności 80-99%.

</doc>
<doc id="3154597" url="https://pl.wikipedia.org/wiki?curid=3154597" title="Pseudoboletus">
Pseudoboletus

Pseudoboletus Šutara (borowikowiec) – rodzaj grzybów z rodziny borowikowatych ("Boletaceae"). Należą do niego dwa gatunki, w Polsce występuje jeden.
Systematyka i nazewnictwo.
Pozycja w klasyfikacji według Index Fungorum: "Boletaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
We wcześniejszych klasyfikacjach gatunki z rodzaju "Pseudoboletus" zaliczane były do rodzaju "Xerocomus", stąd ich polskie nazwy zawierały człon „podgrzybek”. W 2015 Piotr T. Zaniewski, Ewa Truszkowska i Andrzej Szczepkowski zaproponowali nazwę „borowikowiec”, którą następnie (w 2021) zarekomendowała Komisja ds. Polskiego Nazewnictwa Grzybów Polskiego Towarzystwa Mykologicznego.

</doc>
<doc id="3154598" url="https://pl.wikipedia.org/wiki?curid=3154598" title="Subsilnia">
Subsilnia



</doc>
<doc id="3154599" url="https://pl.wikipedia.org/wiki?curid=3154599" title="Edward Lonka">
Edward Lonka

Edward Stefan Lonka (ur. 28 marca 1957 w Bytomiu) – polski piłkarz grający na pozycji napastnika.
Kariera piłkarska.
Karierę piłkarską rozpoczął w 1975 w Polonii Bytom, którego reprezentował do 1981.
Następnie przeszedł do Widzewa Łódź, gdzie grał obok gwiazd polskiej piłki nożnej m.in. Zbigniewa Bońka, Włodzimierza Smolarka i zdobył z nimi mistrzostwo Polski w sezonie 1981/1982. Jednak nie mógł liczyć na regularne występy w klubie i po roku czasu odszedł z klubu.
Po pobycie w Widzewie Łódź wrócił do Polonii Bytom, która wówczas grała w II lidze. W sezonie 1985/1986 uzyskał z drużyną awans do ekstraklasy jednak po spadku z niej w następnym sezonie odszedł z klubu.
Potem wyjechał do Australii grać w polonijnym klubie Polonia Adelaide, gdzie w 1988 zakończył karierę.

</doc>
<doc id="3154601" url="https://pl.wikipedia.org/wiki?curid=3154601" title="Letter from Secret">
Letter from Secret

Letter from Secret – czwarty koreański minialbum południowokoreańskiej grupy Secret, wydany 30 kwietnia 2013 roku w Korei Południowej. Osiągnął 7 pozycję na liście Gaon Chart i sprzedał się w nakładzie egzemplarzy.

</doc>
<doc id="3154602" url="https://pl.wikipedia.org/wiki?curid=3154602" title="Antoinette de Jong">
Antoinette de Jong

Antoinette de Jong (ur. 6 kwietnia 1995 w Rottum) – holenderska łyżwiarka szybka, trzykrotna medalistka olimpijska, wielokrotna medalistka mistrzostw świata oraz mistrzostw Holandii juniorów.
Kariera sportowa.
Wystartowała na Zimowych Igrzyskach Olimpijskich 2014 w biegu na 3000 m, zajmując siódme miejsce. Pierwszy medal wśród seniorek zdobyła na wielobojowych mistrzostwach Europy w Mińsku w 2016 roku, gdzie była trzecia. W tym samym roku była też trzecia podczas wielobojowych mistrzostw świata w Berlinie oraz najlepsza w biegu drużynowym i trzecia na 3000 m podczas dystansowych mistrzostw świata w Kołomnie. Takie same wyniki osiągnęła na rozgrywanych rok później dystansowych mistrzostwach świata w Gangneung.
Kilkukrotnie stawała na podium zawodów Pucharu Świata, najlepsze wyniki osiągając w sezonie 2016/2017, kiedy zajęła trzecie miejsce w klasyfikacji końcowej 3000/5000 m. Lepsze okazały się jedynie Czeszka Martina Sáblíková i Rosjanka Anna Jurakowa.
Łącznie zdobyła 5 złotych, 3 srebrne i 3 brązowe medale na mistrzostwach świata juniorów; startowała w latach 2012, 2013 oraz 2014. Na mistrzostwach Holandii na dystansach 2014 zdobyła dwa brązowe medale – na 3000 i 5000 m.

</doc>
<doc id="3154603" url="https://pl.wikipedia.org/wiki?curid=3154603" title="Zygmunt Pietruszczyński">
Zygmunt Pietruszczyński

Zygmunt Pietruszczyński (ur. 21 stycznia 1886 w Puławach, zm. 27 stycznia 1965 w Poznaniu) – rolnik, profesor Uniwersytetu Poznańskiego i Wyższej Szkoły Rolniczej w Poznaniu.
Życiorys.
Życie prywatne.
Zygmunt Pietruszczyński był synem nauczyciela Franciszka i Henryki z Bracławskich. Od 1911 roku był żonaty z Wandą Brydzińską (27 VII 1890 – 1 IX 1976).
Edukacja i studia.
Uczęszczał do szkoły realnej, z której go wydalono za udział w strajku szkolnym 1905. W 1906 roku jako eksternista zdał maturę w prywatnym gimnazjum w Warszawie, gdzie następnie w latach 1906–1909 studiował na Wyższych Kursach Rolniczych Towarzystwa Kursów Naukowych. Do roku 1911 studiował na uniwersytetach w Halle i Lipsku i uzyskał tam dyplom agronoma. 
Aktywność naukowa i zawodowa.
W 1910 roku w Krajowej Stacji Doświadczalnej Chemiczno-Rolniczej w Dublanach objął asystenturę u profesora Józefa Mikułowskiego-Pomorskiego i wraz z nim w 1911 roku przeszedł do Katedry Chemii Rolnej Uniwersytetu Warszawskiego. W latach 1912–1918 był dyrektorem Kowieńskiej Stacji Doświadczalnej Chemiczno-Rolniczej w Bejsagole. Od czerwca 1918 do marca 1920 roku był pracownikiem Ministerstwa Rolnictwa i Dóbr Państwowych. Jako profesor nadzwyczajny objął w kwietniu 1920 roku Katedrę Ogólnej Uprawy Roli i Roślin na Wydziale Rolniczo-Leśnym Uniwersytetu Poznańskiego. Profesorem zwyczajnym został w 1929 roku. 
Był również kierownikiem sekcji młodzieżowej w składzie Rady Wojewódzkiej Bezpartyjnego Bloku Współpracy z Rządem w Poznaniu. W 1930 startował do Senatu z listy BBWR. Należał zresztą do nielicznej w Poznaniu grupy profesorów, którzy mieli przychylny stosunek do Józefa Piłsudskiego i rządów pomajowych. 
Organizował studium, a następnie Wydział Rolniczy Uniwersytetu Stefana Batorego w Wilnie w latach 1929–1931, dokąd dojeżdżał z wykładami. Jako kierownik badań nad ziemniakami współpracował z Państwowym Instytutem Naukowym Gospodarstwa Wiejskiego w Puławach od 1938 roku, w czasie II wojny światowej, aż do połowy 1950 roku. 
Podczas wojny pełnił na Tajnym Uniwersytecie Ziem Zachodnich funkcję dziekana Wydziału Rolniczo-Leśnego, a po wojnie wrócił na dawne stanowisko na UP. Rozwinął badania nad wartością rolniczą odmian roślin uprawnych, a przy Katedrze utworzył specjalną pracownię odmianoznawczą, której celem było odtworzenie rejestru krajowych odmian oryginalnych roślin uprawnych. 
W latach 1945–1958 był radnym oraz zastępcą przewodniczącego Komisji Oświaty Wojewódzkiej Rady Narodowej w Poznaniu, a w 1955 objął równolegle kierownictwo Działu Roślin Oleistych i Kukurydzy w Instytucie Uprawy, Nawożenia i Gleboznawstwa. Na emeryturę przeszedł w 1960 roku, a 27 stycznia 1965 roku zmarł. Spoczywa na cmentarzu Sołackim parafii rzymskokatolickiej pw. Jana Marii Vianneya(kwatera św. Barbary-24-8). 
Jego dorobek naukowy obejmuje ponad 35 oryginalnych prac, 8 książek, 2 duże rozdziały w zbiorowym podręczniku szczegółowej uprawy roślin i kilkaset artykułów.

</doc>
<doc id="3154604" url="https://pl.wikipedia.org/wiki?curid=3154604" title="Rotablacja">
Rotablacja

Rotablacja − w kardiochirurgii zabieg przewiercania się przez zwężoną tętnicę. Zabieg rotablacji wykonuje się u pacjentów, u których zwężenie naczynia dochodzi do ponad 90% i u których nie jest możliwe zastosowanie metody angioplastyki, ponieważ ich naczynia ze względu na duże zwapnienia są zbyt twarde, by przeprowadzić przez nie balon, a ponadto balonikowanie mogłoby skutkować rozerwaniem tętnicy.
W procedurze po wprowadzeniu prowadnika do zwężonego naczynia, wprowadza się wirujące diamentowe wiertło o średnicy ok. 1 mm o prędkości kątowej 140.000 obr./min. Do rozwierconej tętnicy wprowadza się stent pokryty lekiem antyproliferacyjnym, które minimalizują ryzyko wystąpienia restenozy. Zabiegi z wykorzystaniem wiertła w Polsce stosuje się u mniej niż 1% pacjentów, a w Europie Zachodniej u 4% do 7%.

</doc>
<doc id="3154605" url="https://pl.wikipedia.org/wiki?curid=3154605" title="Andrzej Kretkowski (zm. 1480)">
Andrzej Kretkowski (zm. 1480)

Andrzej Kretkowski herbu Dołęga (zm. 1480) – wojewoda inowrocławski. Kasztelanic kruszwicki, wojewodzic brzeskokujawski, podstolic dobrzyński, starościc brzeskokujawski, chorążyc dobrzyński.
Rodzina.
Syn wojewody brzeskokujawskiego Jana Kretkowskiego (zm. 1452) i Grzymki. Brat Wojciecha, kantora wrocławskiego.
Poślubił Katarzynę Odrowążównę ze Sprowy i Żyrawicy, córkę Dobiesława. Z małżeństwa urodzili się: syn Mikołaj (zm. 1519/1520), kasztelan rypiński, kasztelan brzeskokujawski, wojewoda inowrocławski i wojewoda brzeskokujawski, córka Katarzyna, trzecia żona Sędziwoja Czarnkowskiego, kasztelana santockiego, kasztelana gnieźnieńskiego, wojewody poznańskiego i kaliskiego, córka Barbara, późniejsza zona Bernarda z Lubrańca, kasztelana brzesko-kujawskiego, córka Małgorzata poślubiła Piotra z Żukowa, syn Hieronim poślubił Katarzynę z Bnina, córkę Wojciecha z Bnina i Śmigła, kasztelana międzyrzeckiego.
Pełnione urzędy.
Pełnił urząd kasztelana kruszwickiego od 1454, następnie został kasztelanem brzesko-kujawskim 1455. W latach 1475-1479 był wojewodą inowrocławskim. Po roku 1479 został wojewodą brzeskim. Piastował też stanowisko starosty małogoskiego.
Był gwarantem pokoju toruńskiego 1466 roku.

</doc>
<doc id="3154606" url="https://pl.wikipedia.org/wiki?curid=3154606" title="Paulo Gazzaniga">
Paulo Gazzaniga

Paulo Dino Gazzaniga (ur. 2 stycznia 1992 w Murphy) – argentyński piłkarz występujący na pozycji bramkarza w hiszpańskim klubie Girona, do którego jest wypożyczony z Fulhamu. Wychowanek Valencii, w trakcie swojej kariery grał także w takich zespołach, jak Gillingham, Southampton, Rayo Vallecano, Tottenham Hotspur oraz Elche. Posiada również obywatelstwo hiszpańskie.

</doc>
<doc id="3154607" url="https://pl.wikipedia.org/wiki?curid=3154607" title="Pro forma">
Pro forma

Pro forma () – wyrażenie oznaczające coś robionego tylko dla zachowania pozorów, bez dbałości o staranność wykonania. W znaczeniu techniczno-prawnym mianem "pro forma" określa się również konkretne czynności i dokumenty wykonywane w celu dopełnienia wymogów formalnych, zanotowania pewnych zdarzeń bez wywoływania pełni skutków prawnych, umożliwienia istoty postępowania uwarunkowanego wcześniejszymi krokami itp.
Faktura "pro forma".
Jednym z najczęstszych dokumentów "pro forma" jest faktura "pro forma". Faktura "pro forma" przypomina wyglądem zwyczajną fakturę (i często jest z nią identyczna), poza opatrzeniem tytułem "FAKTURA PRO FORMA" lub podobnym. Tak jak zwyczajna faktura, jest ona potwierdzeniem i dowodem zawarcia umowy sprzedaży (będąc, w myśl kodeksu cywilnego, oświadczeniem woli). W przeciwieństwie jednak do pełnej faktury, faktura "pro forma" nie powoduje powstania skutków księgowo-podatkowych zapisanych w ustawie o podatku od towarów i usług, zatem nie można jej przypisywać walorów faktury VAT.
Celem wystawienia faktury "pro forma" jest poświadczenie zajścia transakcji, bez jednoczesnego wywołania obowiązku jej zaksięgowania i opodatkowania. Forma taka jest wygodna, gdyż zawiera te same dane, co standardowa faktura, zapewnia zatem, że dane te będą dostępne w momencie wystawiania pełnej faktury, daje jednak większą swobodę księgowania wystawiającemu. Taka forma jest szczególnie popularna w handlu detalicznym, gdzie nabywca jest osobą fizyczną niebędącą płatnikiem VAT.
W obrocie międzyfirmowym funkcjonuje nieco inne użycie faktur "pro forma", gdzie stanowią one ofertę zawarcia transakcji w przyszłości. Dokument taki daje możliwość sformalizowania i uszczegółowienia warunków oferty, którą klient może następnie rozpatrzyć i sprawdzić zgodność z oczekiwaniami. Bywa ona również wystawiana po otrzymaniu zaliczki bądź przedpłaty, z pełną fakturą wystawioną po otrzymaniu całości zapłaty.
W transporcie międzynarodowym funkcją faktury "pro forma" jest umożliwienie importerowi wykonania czynności prawnych (takich jak uzyskanie pozwolenia na przywóz, deklaracje celne itp.) zanim faktura właściwa jest dostępna. Nie traktuje się jej jednak jako dowodu zawarcia transakcji.
Ustawa "pro forma".
Specyficzną cechą porządku prawnego monarchii brytyjskiej (i co za tym idzie, królestw wspólnoty systemu westminsterskiego) jest instytucja "ustawy pro forma" (). Są to ustawy wprowadzane do porządku obrad tuż przed mową tronową, które z istoty swojej nie przechodzą nigdy poza pierwsze czytanie. Celem ustaw "pro forma" jest "zaburzenie" porządku obrad wyznaczonego w mowie tronowej monarchy, aby symbolicznie zaznaczyć niezawisłość obrad parlamentu od monarchii. W parlamencie kanadyjskim ustawy te są tradycyjnie oznaczane ("Ustawa C-1, dochowująca obowiązków związanych z przysięgami państwowymi", w Izbie Gmin) i ("Ustawa S-1, dotycząca dróg żelaznych", w Senacie).

</doc>
<doc id="3154608" url="https://pl.wikipedia.org/wiki?curid=3154608" title="Harold Cagle">
Harold Cagle

Harold D. Cagle (ur. 3 sierpnia 1913 w Purcell w stanie Oklahoma, zm. 28 listopada 1977 w Sutter w Kalifornii) – amerykański lekkoatleta (sprinter), wicemistrz olimpijski z 1936.
Podczas igrzysk olimpijskich w 1936 w Berlinie selekcjonerzy drużyny Stanów Zjednoczonych zdecydowali, że w sztafecie 4 × 400 metrów wystąpią zawodnicy, którzy nie startowali w indywidualnym biegu na 400 metrów. Sztafeta amerykańska w składzie: Cagle, Robert Young, Edward O’Brien i Alfred Fitch zdobyła srebrny medal, za zespołem Wielkiej Brytanii, a przed Niemcami.
Cagle osiągnął najlepszy wynik w mistrzostwach Stanów Zjednoczonych (AAU) w 1936, kiedy zajął 4. miejsce w biegu na 440 jardów.

</doc>
<doc id="3154609" url="https://pl.wikipedia.org/wiki?curid=3154609" title="Fayez Sarofim &amp; Co. US Men’s Clay Court Championship 2014">
Fayez Sarofim &amp; Co. US Men’s Clay Court Championship 2014

Fayez Sarofim &amp; Co. US Men’s Clay Court Championship 2014 – tenisowy turniej ATP rangi ATP World Tour 250 w sezonie 2014 z cyklu US Men’s Clay Court Championships rozgrywany w dniach 7–13 kwietnia 2014 roku w Houston na kortach ziemnych o nagród wynoszącej 474 005 dolarów amerykańskich.

</doc>
<doc id="3154612" url="https://pl.wikipedia.org/wiki?curid=3154612" title="Fallosoma">
Fallosoma

Fallosoma (łac. "phallosoma") – termin odnoszący się do narządów genitalnych owadów.
Muchówki.
U muchówek z rodziny komarowatych fallosoma to zespół struktur otaczających otworek płciowy ("gonoporus") pomiędzy stożkiem analnym ("proctiger"), gonokoksytem, a dziewiątym sternum odwłoka samców.
Pchły.
U pcheł termin ten odnosi się do wewnętrznego narządu kopulacyjnego, którego struktura jest bardzo złożona. Fallosoma położona jest w błoniastym zagłębieniu pomiędzy dziewiątym sternitem odwłokowym a segmentem analnym. Obejmuje ona edeagus ("aedeagus"), apodemę edeagusa oraz endofallus ("endophallus"). 
Końcową część fallosomy stanowi edeagus, oddzielony od apodemy i endofallusa błoniastą ścianką. W jego wierzchołkowej części znajduje się komora końcowa o brzegach podzielonych zwykle na płaty: płat grzbietowy ("lobus dorsalis"), parzyste płaty boczne ("lobi laterales") oraz płat brzuszny ("lobus ventrales"). Ten ostatni utożsamiany bywa z paramerami lub fallitami. Na tych płatach wykształcać się mogą parzyste skleryty: skleryty apikalne, skleryty subapikalne, haczyk edeagusa ("hamulus"), a u Pulicidae jeszcze subhamulus.
Apodema edeagusa jest z nim ściśle zespolona, złożona jest z 2 połączonych na grzbietowej stronie płytek bocznych ("laminae laterales") i zwisającej między nimi płytki środkowej ("lamina media"), a w poprzecznym przekroju ma kształt litery U. Na zespoleniu z edeagusem przewęża się w szyjkę ("collum"). 
Endofallus to błoniasty woreczek położony pod apodemą i połączony edeagusem. Na jego końcowej ściance znajdują się ścięgna ścienne: "virga dorsalis" i "virga ventralis", a pod nim leży długie ścięgno brzuszne ("hypotendon"). Wewnątrz endofallusa znajduje się prącie ("penis"), przez którego środek biegnie przewód wytryskowy zakończony otworkiem płciowym. Do prącia przylegają od dołu lub z boków 2 długie i zwisające ścięgna wewnętrzne ("endotendon"). Końcowy rejon endofallusa przechodzi bezpośrednio w, uchodzący na szczycie edeagusa, przewód wewnętrzny ("tubus interior").

</doc>
<doc id="3154615" url="https://pl.wikipedia.org/wiki?curid=3154615" title="Biegi narciarskie na Zimowych Igrzyskach Olimpijskich 1992 – bieg na 10 km mężczyzn">
Biegi narciarskie na Zimowych Igrzyskach Olimpijskich 1992 – bieg na 10 km mężczyzn

Bieg mężczyzn na dystansie 10 km stylem klasycznym podczas Zimowych Igrzysk Olimpijskich 1992 w Albertville został rozegrany 13 lutego. Wzięło w nim udział 110 zawodników z 39 państw. Był to debiut tej konkurencji w programie olimpijskim. Bieg na 10 km zastąpił rozgrywany w latach 1956-1988 bieg na dystansie 15 km. Pierwszym mistrzem olimpijskim w tej konkurencji został Norweg Vegard Ulvang. 

</doc>
<doc id="3154619" url="https://pl.wikipedia.org/wiki?curid=3154619" title="Akcja Stamm">
Akcja Stamm

Akcja „Stamm”, znana także jako Specjalna Operacja Bojowa „Stamm” – nieudany zamach żołnierzy oddziału specjalnego Kedywu Komendy Głównej AK „Pegaz” na Waltera Stamma, kierownika Wydziału IV w urzędzie Komendanta SD i policji bezpieczeństwa na dystrykt warszawski, przeprowadzony 6 maja 1944 w alei J. Ch. Szucha w Warszawie.
Akcja została przeprowadzona w skrajnie niesprzyjających warunkach, w samym sercu pilnie strzeżonej niemieckiej „dzielnicy policyjnej”. Z powodu niedopracowanego planu oraz splotu niefortunnych okoliczności żołnierzom AK nie udało się uzyskać efektu zaskoczenia. W rezultacie Stamm wyszedł z zamachu bez szwanku, natomiast w zaciętej walce poległo lub odniosło śmiertelne rany ośmiu żołnierzy dywersji. Akcja „Stamm” była jedną z największych, a zarazem najtragiczniejszych akcji bojowych w historii warszawskiej konspiracji.
Przygotowania.
W czasie niemieckiej okupacji SS-Sturmbannführer Walter Stamm pełnił funkcję kierownika Wydziału IV w urzędzie Komendanta SD i policji bezpieczeństwa (KdS) na dystrykt warszawski. Fakt ten czynił go jedną z najważniejszych osobistości w niemieckim aparacie policyjnym w Warszawie. Kierowany przez niego wydział stanowił bowiem najliczniejszą komórkę organizacyjną w urzędzie warszawskiego KdS, a jego podstawowym zadaniem było zwalczanie polskiego ruchu oporu. Stamm osobiście nadzorował najważniejsze śledztwa. Ponadto podległy mu wydział odpowiadał za planowanie i koordynację wszystkich akcji represyjnych wymierzonych w ludność stolicy – tj. ulicznych łapanek, masowych wywózek do obozów koncentracyjnych oraz tajnych i publicznych egzekucji. Od decyzji Stamma zależał zazwyczaj los polskich więźniów politycznych przetrzymywanych na Pawiaku. W zakres zadań Wydziału IV wchodziły również wszystkie tzw. sprawy żydowskie.
Dowództwu AK znane były zbrodnie Stamma, a także rola jaką odgrywał w niemieckim aparacie bezpieczeństwa. Zadanie rozpracowania gestapowca powierzono komórce wywiadowczej oddziału specjalnego „Pegaz”, kierowanej przez ppor. Aleksandra Kunickiego ps. „Rayski”. W działaniach rozpoznawczych aktywnie uczestniczył jeden z najskuteczniejszych wywiadowców „Pegaza”, pchor. Zygmunt Kaczyński ps. „Wesoły”. Jako akwizytor firmy „E. Wedel” miał on stały dostęp do gmachu Gestapo przy al. Szucha 25; udało mu się zdobyć nawet zdjęcie Stamma. W rezultacie zespół „Rayskiego” już w marcu 1944 roku dysponował podstawowymi informacjami na temat Stamma. Wyniki rozpoznania nie były jednak zachęcające. Stamm mieszkał w kamienicy Spółdzielni Mieszkaniowej „Proporzec” przy al. Szucha 16, położonej niemal naprzeciwko gmachu Gestapo. Wywiadowcy ustalili, że SS-Sturmbannführer wraz z żoną, dwoma synami i służącą zajmuje mieszkanie nr 17, położone na drugim piętrze kamienicy. Codziennie udawał się stamtąd do pracy w gmachu Gestapo; zwykle wracając do domu na przerwę obiadową (zazwyczaj ok. godz. 13:00). Godziny wyjścia do pracy i powrotu do domu pozostawały przy tym stosunkowo nieregularne. Wyniki rozpoznania wskazywały ponadto, iż Stamm bardzo rzadko i nieregularnie opuszcza niemiecką dzielnicę, a jego stosunki towarzyskie ograniczają się w zasadzie do wizyt w niemieckim kasynie – również położonym w al. Szucha. Oznaczało to, że ewentualna likwidacja musiałaby zostać przeprowadzona w samym sercu „dzielnicy policyjnej”, tj. w pobliżu licznych niemieckich koszar i urzędów, w rejonie zamieszkanym niemal wyłącznie przez reichsdeutschów i volksdeutschów oraz usianym licznymi posterunkami wartowniczymi. Zdawano sobie przy tym sprawę, że po wcześniejszych akcjach podziemia – w szczególności po udanym zamachu na Franza Kutscherę – Niemcy zaostrzyli czujność oraz wzmocnili ochronę „dzielnicy policyjnej”.
Dowództwo oddziału planowało początkowo, iż likwidację Stamma przeprowadzą żołnierze II plutonu „Pegaza”. Dowódca tego pododdziału, Jerzy Zapadko ps. „Mirski”, opracował stosunkowo nieskomplikowany plan, przewidujący zastrzelenie Stamma, gdy ten będzie wracał z gmachu Gestapo do swojego domu. W tym celu wykonawcy przebrani w kombinezony firmy kanalarskiej mieli pozorować prace na środku al. Szucha. Silna grupa ubezpieczająca miała następnie osłonić odwrót wykonawców z „dzielnicy policyjnej”. Zanim jednak przystąpiono do realizacji tego planu wywiadowcy zdobyli informację, iż Stamm z powodu choroby nie opuszcza swojego mieszkania. Fakt ten, jak również konieczność zaangażowania II plutonu w realizację akcji „Rodewald”, wymusiły chwilowe odłożenie likwidacji gestapowca. W międzyczasie „Wesoły”, który dobrze znał sekretarkę Stamma, a nawet bywał w jego mieszkaniu z dostawami czekoladek, zaproponował, że przy najbliższej okazji osobiście zastrzeli gestapowca z cichostrzelnego pistoletu. Dowództwo „Pegaza”, nie chcąc tracić cennego wywiadowcy, nie wyraziło zgody na realizację tego planu.
W kwietniu 1944 „Wesoły” dowiedział się, że wkrótce Stamm na stałe opuści Warszawę. W tej sytuacji dowódca „Pegaza”, kapitan Adam Borys ps. „Pług”, uznał, że likwidacja gestapowca musi zostać przeprowadzona jak najszybciej. Podczas jednej z kwietniowych odpraw „Pług” polecił „Mirskiemu”, aby ten wyznaczył dowódcę akcji likwidacyjnej. Wybór „Mirskiego” padł na pchor. Kazimierza Kardasia ps. „Orkan”. Uzyskawszy od komórki wywiadowczej wszystkie informacje zdobyte podczas rozpracowywania Stamma, „Orkan” opracował całkowicie nowy plan akcji. Kluczowa okazała się w tym kontekście kolejna informacja zdobyta przez „Wesołego”. Pod koniec kwietnia 1944 wywiadowca dowiedział się, że gestapowiec ponownie zachorował i od pewnego czasu przebywa stale w swoim mieszkaniu. Wcześniej zdołano ustalić, że w bramie domu Stamma przy al. Szucha 16 znajduje się dyżurka, w której pełni służbę uzbrojony wartownik, posiadający bezpośrednie połączenie telefoniczne z położonym naprzeciwko gmachem Gestapo. Z obserwacji „Wesołego” wynikało jednak, że wartownik nie wydaje żadnych przepustek, a czasami wpuszcza gości bez żadnego legitymowania. W tej sytuacji „Orkan” uznał, że można zaryzykować próbę likwidacji Stamma w jego własnym mieszkaniu.
Plan akcji.
Na początku maja 1944 opracowany przez „Orkana” plan akcji został zaakceptowany przez „Pługa” i „Mirskiego”. Przyjęto w nim założenie, że bezpośrednią likwidację Stamma przeprowadzi pięcioosobowa grupa likwidacyjna, podzielona na dwie sekcje szturmowe. W pierwszej sekcji znalazł się sam „Orkan”, któremu towarzyszył pchor. Stefan Królikowski ps. „Hipek”. Mieli oni udać się do domu nr 16 pod pretekstem doręczenia Stammowi listu od niejakiego doktora Kocha z Wiednia (informację, iż Stamm utrzymuje kontakty z Kochem uzyskano podczas „rozpracowywania” gestapowca). W ślad za pierwszą „dwójką” do kamienicy miała udać się także druga sekcja, w skład której weszli pchor. Tadeusz Chojko ps. „Bolec”, Tadeusz Kamiński ps. „Olek” oraz pchor. Jan Wróblewski ps. „Zabawa”. Dla niepoznaki „Bolec” i „Olek” nieść mieli kosz z wiktuałami, przeznaczony rzekomo dla mieszkającego w tym samym domu SS-Oberscharführera Hoffmana (znanego z przyjmowania łapówek w postaci paczek żywnościowych). Z wyjątkiem „Orkana” wszyscy wykonawcy znali język niemiecki, przy czym „Hipek” posługiwał się nim biegle.
Plan przewidywał, że po dotarciu do kamienicy wszyscy wykonawcy udadzą się do mieszkania Stamma. W przypadku gdyby wartownik usiłował wylegitymować któregoś z żołnierzy, wykonawcy mieli go sterroryzować i pozostawić pod opieką „Zabawy”, podczas gdy pozostała czwórka kontynuowałaby misję. W zależności od dalszego obrotu wydarzeń przewidywano różne warianty likwidacji Stamma. Gdyby gestapowiec osobiście otworzył drzwi, żołnierze powinni podać mu sfałszowany list, po czym niezwłocznie go ogłuszyć, a następnie zastrzelić z cichostrzelnego pistoletu. Jeżeli drzwi otworzyłaby jednak żona Stamma lub służąca, żołnierze powinni obezwładnić kobietę, wtargnąć do mieszkania, zastrzelić gestapowca, a następnie – jeżeli będzie taka możliwość – przeszukać jego biurko. Przewidziano również możliwość wszczęcia przez Niemców alarmu już w trakcie likwidacji Stamma. Dwóch wykonawców miało wówczas obsadzić bramę kamienicy, a następnie związać ogniem broni maszynowej niemieckie posterunki w położonym naprzeciwko gmachu Gestapo (do momentu aż możliwa będzie ewakuacja).
W tym samym czasie w rejonie pl. Na Rozdrożu zostałoby rozwiniętych pięć grup ubezpieczających. W chwili wszczęcia przez Niemców alarmu miały one przypuścić gwałtowny atak na pobliskie posterunki nieprzyjaciela, osłaniając w ten sposób odwrót grupy likwidacyjnej. Poszczególnym zespołom ubezpieczenia powierzono następujące zadania:
„Odskok” z miejsca akcji miał się odbyć trzema samochodami – półciężarowym chevroletem oraz osobowymi mercedesem i wandererem. Planowano, iż na kilka minut przed rozpoczęciem akcji chevrolet zaparkuje przy Agrykoli, podczas gdy dwa pozostałe pojazdy zaparkują po nieparzystej stronie Al. Ujazdowskich (zwrócone w stronę Agrykoli). Trasa ewakuacyjna miała przebiegać Agrykolą i ul. Szwoleżerów aż do ul. Czerniakowskiej, skąd żołnierze powinni następnie udać się mniejszymi grupkami na wyznaczone punkty zborne. Ponadto w trzech punktach przy ul. Czerniakowskiej miały oczekiwać dorożki z lekarzami i łączniczkami, gotowe w razie potrzeby do przyjęcia rannych i przewiezienia ich do jednego z trzech lokali sanitarnych oddziału (w tym do prowizorycznego szpitala w willi przy ul. Kossaka na Żoliborzu, przygotowanego do przeprowadzania nawet skomplikowanych operacji).
Łącznie w akcji „Stamm” miało wziąć udział aż 21 żołnierzy „Pegaza” (nie licząc łączniczek i personelu sanitarnego). Tym samym stała się ona jedną z największych akcji bojowych w dotychczasowej historii warszawskiej konspiracji. Pod wieloma względami miała to być również akcja precedensowa – zwłaszcza w kontekście planów bezpośredniego natarcia na silnie umocnione niemieckie posterunki.
3 maja 1944 odbyła się odprawa, podczas której wyznaczeni do udziału w akcji żołnierze „Pegaza” zapoznali się z planem likwidacji Stamma oraz otrzymali rozkaz samodzielnego opracowania niezbędnych szczegółów powierzonych im zadań. Żołnierze szybko zorientowali się, że akcja jest obarczona ogromnym ryzykiem, podczas gdy szanse powodzenia pozostają niewielkie. Od wątpliwości nie był zresztą wolny nawet autor planu. 4 maja miała miejsce kolejna odprawa, podczas której „Orkan” zameldował kapitanowi „Pługowi”, że wraz z kolegami doszedł do wniosku, iż ze względu na niesprzyjające miejsce akcji oraz niejednoznaczne wyniki rozpoznania, likwidacja Stamma jest niewykonalna. W odpowiedzi „Pług” oświadczył jednak, że akcja musi zostać przeprowadzona, a kto nie czuje się na siłach by wziąć w niej udział może się wycofać – przy czym konsekwencją będzie odsunięcie od wszystkich poważniejszych zadań w przyszłości. W tej sytuacji wszyscy żołnierze zapowiedzieli, że wezmą udział w akcji.
Początkowo planowano, że akcja zostanie przeprowadzona w dniu 5 maja. Żołnierzom nie dostarczono jednak na czas pistoletów maszynowych Sten; spóźniły się także wyznaczone samochody. W rezultacie likwidację Stamma przełożono na następny dzień.
Uczestnicy akcji.
W akcji „Stamm” wzięło udział 21 żołnierzy „Pegaza” (nie licząc łączniczek i personelu sanitarnego). Skład i uzbrojenie zespołu przedstawiały się następująco:
Zespół wykonawczy:
I zespół ubezpieczający:
II zespół ubezpieczający:
III zespół ubezpieczający:
IV zespół ubezpieczający:
V zespół ubezpieczający:
Kierowcy
W tym okresie oddział „Pegaz” był już przekształcany w regularny batalion Armii Krajowej (kryptonim „Parasol”). W gronie uczestników akcji znaleźli się przede wszystkim żołnierze tworzącej się 2. kompanii batalionu. Ponadto w zamachu wzięli udział trzej żołnierze 3. kompanii, znający j. niemiecki („Hipek”, „Olek” i „Zabawa”).
Przebieg akcji.
6 maja 1944 o godz. 9:00 uczestnicy akcji zebrali się w lokalach konspiracyjnych. Zespół likwidacyjny udał się do mieszkania przy ul. Wilczej, podczas gdy żołnierze ubezpieczenia zgromadzili się w mieszkaniu Antoniego Arciszewskiego przy ul. Mokotowskiej. Broń dostarczyły łączniczki „Kama”, „Dewajtis”, „Zojda” i „Scarlett”. Około godziny 10:00 nadszedł meldunek od „Wesołego”, informujący, że Stamm przebywa w mieszkaniu, a w rejonie akcji nie dzieje się nic szczególnego. O godzinie 11:40 dowódca akcji zarządził wyjście na stanowiska. „Orkan” i „Hipek” dojechali w rejon al. Szucha tramwajem, podczas gdy pozostali trzej wykonawcy udali się tam dorożką.
Punktualnie o godzinie 12:00 „Orkan” i „Hipek” przeszli bez przeszkód posterunek kontrolny przy wlocie al. Szucha od strony pl. Na Rozdrożu. Chwilę później szlaban minęli również „Bolec”, „Olek” i „Zabawa”. Żołnierze szybko zorientowali się, że w al. Szucha panuje duży ruch. Tylko pod samym domem Stamma stały zaparkowane dwa samochody ciężarowe i jeden osobowy. Z jednej z ciężarówek blisko dziesięciu esesmanów wynosiło niezidentyfikowane pakunki. W bramie kamienicy „Orkan” i „Hipek” zostali zatrzymani przez niemieckiego wartownika, który zajęty rozmową z trzema esesmanami polecił im zaczekać. Odczekawszy kilka minut żołnierze spróbowali wyminąć wartownika, oznajmiając mu jednocześnie, iż bardzo się śpieszą. W odpowiedzi ten zażądał od nich przepustek. Wówczas „Hipek” nienaganną niemczyzną oświadczył, iż „posłańcy” nie posiadają takowych, gdyż nie wiedzieli, że istnieje jakiekolwiek niemieckie zarządzenie w tej sprawie. Okazał następnie Niemcowi rzekomy list do Stamma. Wartownik wszedł do znajdującej się w pobliżu dyżurki, po czym zażądał od obu żołnierzy okazania kenkart, zamierzając prawdopodobnie wypisać im przepustki. „Orkan” i „Hipek” spostrzegli wówczas, że w dyżurce siedzi ubrany po cywilnemu Niemiec, który bacznie ich obserwuje. W pewnym momencie, prawdopodobnie nie wytrzymując napięcia, „Hipek” wyszarpnął pistolet i dwukrotnie strzelił do wartownika. W tej samej chwili „Orkan” ostrzelał stojących w bramie esesmanów, po czym obaj żołnierze zaczęli uciekać. Cywilny agent wybiegł wówczas z dyżurki i celnymi strzałami poważnie zranił obu wybiegających z bramy żołnierzy. Tymczasem trzej pozostali wykonawcy, którzy zbliżali się właśnie do domu Stamma, otworzyli ogień do kręcących się przy samochodach esesmanów. W czasie strzelaniny zaciął się Sten „Zabawy”, rzucił on także granat, który jednak nie wybuchł. Cała pięcioosobowa grupa likwidacyjna rozpoczęła następnie odwrót w kierunku pl. Na Rozdrożu. Ciężko ranny „Hipek” coraz bardziej pozostawał w tyle.
Tymczasem do akcji włączyli się żołnierze ubezpieczenia. III zespół ostrzelał i obrzucił „filipinkami” posterunek przy szlabanie (w czasie walki został ranny „Kastor”). I zespół wbiegł natomiast w al. Szucha, po czym ostrzeliwując w biegu ten sam posterunek dotarł aż pod gmach Gestapo. Żołnierze ostrzelali budynek ogniem pistoletów maszynowych, chcąc w ten sposób sparaliżować niemiecką kontrakcję. W al. Szucha wbiegł również dwuosobowy II zespół. „Żak” i „Garbaty” przydusili ogniem niemieckie posterunki w bramach pobliskich domów, po czym zaopiekowali się rannymi „Hipkiem” i „Orkanem”. Dzięki pomocy kolegów obaj ranni żołnierze zdołali dojść do zaparkowanego najbliżej „ewakuacyjnego” Mercedesa. Dwa pozostałe zespoły ubezpieczenia również włączyły się do akcji. „Lis” celnym strzałem powalił esesmana, który mierzył od tyłu do „Sławomira”.
W rejonie pl. Na Rozdrożu rozpoczęła się regularna bitwa. Wobec przytłaczającej przewagi wroga żołnierze dywersji przystąpili do odskoku. Obok „Hipka” i „Orkana” do mercedesa zdołali jeszcze wsiąść dwaj członkowie grupy likwidacyjnej („Olek” i „Zabawa”), a także trzej żołnierze ubezpieczenia („Burza”, „Cyklon” i „Garbaty”). Gdy tylko samochód ruszył z miejsca, kierujący nim „Bruno” otrzymał postrzał w głowę. Mimo poważnej ranny utrzymał jednak panowanie nad pojazdem i ruszył w dół Agrykoli, podczas gdy pasażerowie osłaniali odjazd strzałami z okien samochodu. Zaraz za nim, na skutek pomyłki lub zbyt niskiej odporności psychicznej kierowcy, odjechał także półciężarowy chevrolet. Na skutek zbyt szybkiego odjazdu nie wszyscy przewidziani planem pasażerowie zdołali znaleźć się we wnętrzu chevroleta (wsiedli jedynie „Bolec”, „Lis” oraz lekko ranny „Sokół”). W ten sposób do ewakuacji pozostających jeszcze na polu walki żołnierzy posłużyć mógł już tylko osobowy wanderer.
Walczący przy szlabanie żołnierze musieli dobiec do ostatniego samochodu pod ostrzałem z trzech stron – z al. Szucha, z koszar SS-Reiterei przy Al. Ujazdowskich oraz z gmachu Kriminalpolizei przy ul. Koszykowej. Ich odwrót ogniem pistoletów maszynowych osłaniali „Nałęcz” i „Lampart” rozstawieni przy parku Ujazdowskim oraz samotny „Sławomir”, zajmujący pozycję przy wlocie Agrykoli. W czasie walki „Nałęcz” przez przypadek rzucił granat w pobliżu wanderera; szczęśliwym trafem ten jednak nie eksplodował. Tymczasem ranny „Kastor” przy pomocy swego kolegi „Polluksa” zdołał dotrzeć do samochodu. Podczas odskoku poważnie ranny został „Nemo”. Przez chwilę rannego kolegę eskortował „Żak”, który widząc jednak, iż ten nie zdoła dalej iść, zaalarmował kierowcę wanderera. Pod osłoną „Sławomira”, prowadzącego nieustanny ostrzał ze Stena, „Kajtek” podjechał na wstecznym biegu do rannego żołnierza. Gdy tylko ranny „Nemo” znalazł się w środku, wanderer w ślad za pozostałymi dwoma pojazdami natychmiast ruszył w dół Agrykoli. Przed odjazdem żołnierze ubezpieczenia nie zdołali jednak rozsypać na jezdni alei Szucha gwoździ.
Tymczasem Niemcy błyskawicznie rozpoczęli dobrze zorganizowaną kontrakcję. Nie minęło piętnaście sekund od odjazdu ostatniego samochodu, gdy z koszar SS-Reiterei wyruszyły gęste tyraliery esesmanów, które zamknęły Al. Ujazdowskie i ul. Wiejską, a także rozpoczęły przeczesywanie pobliskiego Ogrodu Botanicznego oraz parku Ujazdowskiego. Zatrzymywano i szczegółowo legitymowano wszystkich przypadkowych przechodniów, nie wyłączając starców oraz matek z dziećmi. Bezwzględnie strzelano przy tym do osób próbujących ucieczki lub szukających kryjówek w parkowych zaroślach. Do akcji wkroczyła również jednostka „Kałmuków” kwaterujących w Szpitalu Ujazdowskim, której żołnierze szybko obsadzili północną stronę Agrykoli. Jednocześnie niespełna w minutę po odjeździe wanderera za pojazdami „Pegaza” ruszyły w pościg 3-4 niemieckie samochody policyjne. W tej sytuacji odskok Agrykolą i ul. Szwoleżerów przebiegał pod nieustannym ostrzałem. W najgorszej sytuacji znalazł się jadący na samym końcu wanderer, który z powodu zbyt szybkiego odjazdu chevroleta był w dodatku poważnie przeciążony. W samochodzie obok kierowcy „Kajtka” znaleźli się bowiem „Sławomir”, „Lampart”, „Nałęcz” i „Żak” oraz ranni „Nemo”, „Kastor” i „Polluks”. Jeszcze na Agrykoli zginął „Sławomir”, z powodu braku miejsca stojący na tylnym błotniku samochodu. Chwilę później niemieckie kule zabiły także znajdującego się w środku „Nałęcza”.
Kierowany przez ciężko rannego „Bruna” mercedes zdołał tymczasem dojechać na róg ulic Solec i Zagórnej na Powiślu Czerniakowskim, gdzie na żołnierzy oczekiwały w dorożce trzy łączniczki „Pegaza” („Zojda”, „Rafał”, „Nora”). Na oczach przerażonych pracowników pobliskiej fabryki farb i lakierów łączniczki odebrały od kolegów broń i amunicję. Następnie „Olek”, „Garbaty” i „Zabawa” – jedyni pasażerowie mercedesa, którzy nie odnieśli obrażeń – udali się do konspiracyjnego lokalu przy pobliskiej ul. Wilanowskiej. Mercedes, nadal kierowany przez rannego „Bruna”, odjechał natomiast na kolejny punkt zborny, mieszczący się przy rogu ulic Solec i Wilanowskiej. Tam oczekiwali dwaj lekarze oddziału – „dr Maks” i „Pobożański”. Zabrawszy ze sobą „dr Maksa” „Bruno” odjechał następnie do tajnego szpitala w willi przy ul. Kossaka 4 na Żoliborzu. W to samo miejsce udała się wcześniej kierowana przez „Otto” półciężarówka. „Bruno” ostatkiem sił zdołał dojechać do celu, po czym zemdlał z ran i wyczerpania. Lekarze i sanitariuszki błyskawicznie przystąpili do udzielania pomocy rannym; najciężej poszkodowani trafili od razu na stół operacyjny. Mimo wysiłków personelu sanitarnego jeszcze tej samej nocy zmarł jednak „Orkan”. 9 maja zmarł również „Hipek”. Przeżył natomiast ciężko ranny „Bruno”, lecz na skutek postrzału i spowodowanego nim zapalenia opon mózgowych został częściowo sparaliżowany.
Los załogi wanderera okazał się tragiczny. Podczas przejazdu ul. Szwoleżerów samochód został trafiony w silnik. Poważnie uszkodzony pojazd zdołał dojechać jedynie do ul. Czerniakowskiej, po czym zatrzymał się pod domem nr 124. W tym miejscu otworzyła do niego ogień załoga zaalarmowanej strzelaniną pobliskiej wartowni policyjnej. Samochód został ostrzelany także przez grupę niemieckich żołnierzy, którzy wdrapali się na płot położony naprzeciw domu nr 124. Z gęsto ostrzeliwanego samochodu zdołało wybiec jedynie trzech żołnierzy – „Kajtek”, „Lampart” i „Żak”. Pierwszy z nich został niemal natychmiast zastrzelony, pozostali zdołali uciec w kierunku Siekierek. Tymczasem Niemcy nadal ostrzeliwali unieruchomionego wanderera. Na oczach łączniczki „Kamy”, oczekującej w dorożce u wylotu ul. Szwoleżerów, samochód eksplodował i stanął w płomieniach. Zginęli znajdujący się wciąż wewnątrz wozu ranni „Kastor”, „Polluks” i „Nemo”. Strzelanina przy ul. Czerniakowskiej prawdopodobnie opóźniła nieco niemiecki pościg, dzięki czemu załogom pozostałych dwóch samochodów udało się pomyślnie zakończyć odskok. Przeżyli również dwaj ostatni pasażerowie wanderera. Uciekający w kierunku Siekierek „Lampart” napotkał po drodze żołnierzy pułku AK „Baszta”, którzy ukryli go i opatrzyli jego rany. O wiele bardziej dramatyczny przebieg miała natomiast ucieczka „Żaka”. W pobliżu zabudowań Siekierek żołnierz zasłabł i nie miał siły uciekać dalej. W tej sytuacji, pragnąc uniknąć schwytania i nieuchronnych tortur, zażył posiadaną przy sobie truciznę. Okazało się jednak, że trucizna nie zadziałała, a niemiecki pościg minął leżącego w trawie uciekiniera. „Żak” zdołał przeprawić się wpław przez Wisłę i ukryć się na jej drugim brzegu.
Rezultaty akcji.
Szeroko zakrojona i od początku obarczona dużym ryzykiem akcja zakończyła się całkowitym niepowodzeniem. Jej główny cel nie został osiągnięty – żołnierzom „Pegaza” nie udało się nawet dotrzeć do mieszkania Stamma. W zaciętej walce poległo natomiast ośmiu żołnierzy AK. Rozmiary porażki powiększał fakt, iż zabici byli w większości doświadczonymi żołnierzami dywersji – poległo m.in. dwóch dowódców plutonów („Orkan” i „Sławomir”) oraz kilku podchorążych. Przeżył ciężko ranny „Bruno”, lecz nie udało mu się nigdy w pełni powrócić do zdrowia (po wojnie ujawniła się u niego epilepsja). Lżejsze obrażenia odnieśli także „Burza”, „Cyklon”, „Lampart”, „Sokół” i „Żak”. Ponadto w niemieckich dokumentach znalazła się wzmianka o schwytaniu dwóch nieznanych z nazwiska zamachowców. Polskie źródła nie potwierdzają jednak, aby którykolwiek żołnierz dywersji dostał się w ręce Niemców. Być może za uczestników akcji Niemcy uznali dwóch przypadkowych przechodniów, zatrzymanych w czasie pościgu za żołnierzami „Pegaza”.
Tragiczne rezultaty akcji wywołały wstrząs nie tylko w samym oddziale, lecz również w dowództwie Kedywu i kierownictwie Szarych Szeregów. Tomasz Strzembosz oceniał, że przyczyną porażki był m.in. niedopracowany plan akcji, który nie uwzględniał wszystkich możliwych okoliczności (zwłaszcza legitymowania osób wchodzących do domu Stamma), a także brak wiary żołnierzy w powodzenie misji. Prawdopodobnie kluczowy okazał się jednak fakt, iż akcję przeprowadzono w skrajnie niesprzyjających warunkach – w samym centrum dobrze strzeżonej „dzielnicy policyjnej”. Z kolei na rozmiar poniesionych strat wpłynęła przedłużona walka na pl. Na Rozdrożu oraz przeładowanie wanderera, spowodowane zbyt szybkim odjazdem chevroleta. Niektórzy historycy oddziału nie wykluczali także możliwości dekonspiracji.
Niemieckie straty nie są znane. W meldunku dziennym dowództwa okręgu wojskowego w Generalnym Gubernatorstwie z 7 maja 1944 znalazła się informacja, iż w czasie zamachu na Stamma zginął jeden niemiecki policjant. Polscy historycy przypuszczali jednak, że niemieckie straty były porównywalne ze stratami polskimi. W ich ocenie akcja przeprowadzona w samym sercu niemieckiej „dzielnicy policyjnej” miała także istotne znaczenie psychologiczne, gdyż jej śmiałość i rozmach wywarły na Niemcach bardzo duże wrażenie.
Nic nie wiadomo na temat represji zastosowanych w odwecie za zamach na Waltera Stamma. W niemieckich obwieszczeniach z tego okresu brak bowiem jakiejkolwiek wzmianki na temat wydarzeń z 6 maja 1944. Niemniej w tym okresie przeprowadzano nieustannie potajemne egzekucje więźniów Pawiaka w ruinach getta warszawskiego. 9 maja 1944 rozstrzelano tam ok. 40 osób, 10 maja – ok. 80 osób, 11 maja – co najmniej 90 mężczyzn i 43 kobiety (w tym pewną liczbę Żydówek).
Epilog.
Żołnierzy oddziału „Pegaz” poległych w czasie Akcji „Stamm” upamiętnia tablica zawieszona w 1998 roku na ścianie kamienicy przy al. Szucha 16. Obok nazwisk ośmiu żołnierzy poległych w dniu 6 maja 1944 znalazło się na niej także nazwisko pchor. Bronisława Hellwiga ps. „Bruno”, zmarłego w lipcu 1945 na skutek komplikacji spowodowanych ranami odniesionymi podczas akcji.
Walter Stamm przeżył wojnę. Po 1945 roku zamieszkał w Niemczech Zachodnich. W 1960 został zatrzymany przez tamtejszą policję w związku ze śledztwem prowadzonym w sprawie jego zbrodni w Warszawie; szybko jednak opuścił areszt. Niemiecka prokuratora planowała postawić go przed sądem wraz z jego przełożonym z czasów warszawskich, dr Ludwigiem Hahnem. Stamm zmarł jednak na krótko przed zakończeniem prowadzonego przeciw niemu śledztwa (1970).

</doc>
<doc id="3154620" url="https://pl.wikipedia.org/wiki?curid=3154620" title="Morski Park Narodowy Curieuse">
Morski Park Narodowy Curieuse

Curieuse Marine National Park – morski park narodowy utworzony 11 czerwca 1979. Jest drugim po Sainte Anne największym parkiem morskim Seszeli (1370 ha morza).
Wyspa Curieuse leży ok. 2 km na północny wschód od wyspy Praslin – drugiej co do wielkości wyspy Seszeli. Na wyspie występuje wiele roślin endemicznych. W czerwcu 1979 r. wyspa Curieuse z otaczjącymi ją wodami otrzymała status morskiego parku narodowego. W granicach parku znajduje się cała powierzchnia wyspy (2,86 km²) i kanał pomiędzy Curieuse i Praslin. Obszar lasu mangrowego w zatoce Laraie Bay na zachodzie wyspy, działa jak filtr zapobiegający zamulaniu rafy i miejsc służących do rozmnażania wielu ważnych gospodarczo gatunków ryb oraz hodowli żółwi morskich w wodach "Turtle Pond" oddzielonych od zatoki.

</doc>
<doc id="3154622" url="https://pl.wikipedia.org/wiki?curid=3154622" title="Edward O’Brien">
Edward O’Brien

Edward Thomas „Eddie” O’Brien (ur. 12 września 1914 w Somers Point, w stanie New Jersey, zm. 15 września 1976 w Essex Fells, w New Jersey) – amerykański lekkoatleta (sprinter), wicemistrz olimpijski z 1936.
Podczas igrzysk olimpijskich w 1936 w Berlinie selekcjonerzy drużyny Stanów Zjednoczonych zdecydowali, że w sztafecie 4 × 400 metrów wystąpią zawodnicy, którzy nie startowali w indywidualnym biegu na 400 metrów. Sztafeta amerykańska w składzie: Harold Cagle, Robert Young, O’Brien i Alfred Fitch zdobyła srebrny medal, za zespołem Wielkiej Brytanii, a przed |Niemcami.
O’Brien był mistrzem Stanów Zjednoczonych (AAU) w biegu na 400 metrów w 1935, a także halowym mistrzem USA (AAU) w biegu na 600 metrów w 1936 i 1937.

</doc>
<doc id="3154625" url="https://pl.wikipedia.org/wiki?curid=3154625" title="Andrzej Leder">
Andrzej Leder

Andrzej Leder (ur. 1960) − polski filozof kultury, lekarz psychiatra, psychoterapeuta psychoanalityczny.
Życiorys.
Jest synem Witolda Ledera i bratankiem Stefana Ledera. Absolwent Akademii Medycznej w Warszawie oraz filozofii na Uniwersytecie Warszawskim. Ukończył specjalizację z psychiatrii. Doktoryzował się w Instytucie Filozofii i Socjologii PAN pod kierunkiem prof. Józefa Niżnika, habilitował się w 2008 tamże. Od 1996 pracuje w Instytucie Filozofii i Socjologii PAN, od 2010 na stanowisku profesora nadzwyczajnego.
W latach 1992–2012 był członkiem zespołu czasopisma „Res Publica Nowa”, pisał m.in. do czasopisma „Ozon”.
W 2015 jego książka pt. "Prześniona rewolucja. Ćwiczenie z logiki historycznej" została nominowana do Nagrody Literackiej Nike oraz Nagrody Historycznej im. Kazimierza Moczarskiego.

</doc>
<doc id="3154628" url="https://pl.wikipedia.org/wiki?curid=3154628" title="Pałac Fredrów">
Pałac Fredrów

Pałac Fredrów (ukr. "Палац Фредрів-Шептицьких") – neorenesansowy pałac w Wiszni zbudowany w 1835 roku przez Aleksandra Fredrę.
Historia.
W 1796 roku Bieńkowa Wisznia została zakupiona przez rodzinę Fredrów. Dziedzicem tej miejscowości był hrabia Jacek Fredro, herbu Bończa, ojciec Aleksandra Fredry.
Budowniczego upamiętnia napis na dwóch kartuszach znajdujących się w lewym skrzydle obiektu. Na elewacji zachodniej są dwa pozorne ryzality ze szczytami w kształcie trójkąta oraz arkadowy ganek położony ponad wejściem głównym. Pałac został rozbudowany w 1896 roku. W 1919 roku zespół pałacowy sprzedano Małopolskiemu Towarzystwu Rolniczemu. W 2009 roku obiekt został poddany pierwszemu etapowi renowacji w ramach projektu „Inwentaryzacja Pałacu Fredrów w Beńkowej Wiszni”. Projekt jest finansowany bezpośrednio przez polskie Ministerstwo Kultury i Dziedzictwa Narodowego w ramach programu „Ochrona polskiego dziedzictwa narodowego poza granicami kraju”. Przy obiekcie, obecnie należącym do szkoły rolniczej, mieści się park powstały na zboczu wzgórza nad rzeką Wisznia.

</doc>
<doc id="3154630" url="https://pl.wikipedia.org/wiki?curid=3154630" title="Beńkowa Wisznia">
Beńkowa Wisznia



</doc>
<doc id="3154631" url="https://pl.wikipedia.org/wiki?curid=3154631" title="Bitwa pod Mizushimą">
Bitwa pod Mizushimą

 – morsko-lądowa bitwa wojny Gempei stoczona 17 listopada 1183 roku. W bitwie tej zwyciężyła armia rodu Taira dowodzona przez Tomomoriego i Noritsune Tairów.
Po przegranej bitwie na przełęczy Kurikara, na skutek ofensywy wojsk Minamotów, Tairowie zostali wyparci ze stolicy Heian-kyō i ulokowali swój sztab w Yashimie (na wyspie Sikoku). Chcąc ją zlikwidować Yoshinaka Minamoto polecił jednemu ze swoich generałów, Yoshiyasu Yadzie, przystąpić do ataku. Yada wyruszył z zamiarem przeprawienia się przez Morze Wewnętrzne niedaleko Mizushimy w prowincji Bitchū. Przeciwko nim wyruszyła flota Tairów dowodzona przez Tomomoriego i Noritsune Tairów. 
Do obozujących nad brzegiem Minamotów Tairowie wysłali posła z wyzwaniem do bitwy; oddziały Yady rozpoczęły więc pospieszny załadunek na statki. W jego trakcie zostali zaskoczeni przez wrogą flotę, której okręty zostały powiązane, a między nimi ułożono pomosty tworząc dość stabilną konstrukcję. Bitwę rozpoczęło ostrzeliwanie z łuków, po czym samuraje obu stron zwarli się w walce wręcz na okrętach; wielu żołnierzy potonęło, wpadając do morza w ciężkich zbrojach. Górę wzięli w końcu bardziej doświadczeni Tairowie, którzy mieli też na swoich okrętach konnicę. Gdy flota zbliżyła się do brzegu, kawalerzyści wyładowali wierzchowce, wskoczyli na siodła i przypuścili szarżę w bród na brzeg, rozbijając przeciwnika całkowicie.
Na wieść o porażce Yoshinaka Minamoto zebrał wojska i ruszył do prowincji Bizen, by rozprawić się z tamtejszymi poplecznikami Tairów, co doprowadziło do bitwy o Fukuryūji.

</doc>
<doc id="3154632" url="https://pl.wikipedia.org/wiki?curid=3154632" title="Batalion Maszynowy">
Batalion Maszynowy

Batalion Maszynowy Saperów – pododdział saperów Wojska Polskiego II RP.
Formowanie i historia batalionu.
W czerwcu 1919 r. w koszarach po artyleryjskich w Warszawie na Pradze utworzona została kompania elektrotechniczna pod dowództwem ppor. inż. Antoniego Mączyńskiego. Kompania ta wraz z 1 kompanią reflektorów utworzoną 11 listopada 1918 roku weszły w skład batalionu maszynowego saperów powstałego 5 sierpnia 1919 r. Z dniem 30 sierpnia 1919 r. zaczął nadchodzić do batalionu maszynowego saperów sprzęt techniczny, zakupiony w Austrii. Otrzymanie sprzętu i uzupełnienie batalionu żołnierzami umożliwiło rozpoczęcie właściwego i racjonalnego szkolenia, gdyż cenny sprzęt mógł spełnić swoją rolę tylko w rękach żołnierzy należycie obeznanych z ich obsługą. Stan batalionu wynosił 19 oficerów i 324 szeregowych. W pierwszej połowie grudnia 1919 r. przy kompanii szkolnej zostało utworzone laboratorium elektrotechniczne. Wysokie wyniki uzyskiwane w szkoleniu sprawiły, że gdy w marcu 1920 r. wybuchł strajk w elektrowni miejskiej w Warszawie, batalion wydzielił żołnierzy do jej obsługi i dzięki temu możliwa była normalna praca w Ministerstwie Spraw Wojskowych i Naczelnym Dowództwie. W miarę otrzymywania przez batalion wyposażenia materiałowego, a zwłaszcza materiałów instalacyjnych, taborowych oraz koni - następowało wysyłanie dalszych pododdziałów na front. W celu pogłębienia wiadomości z dziedziny mechaniki, elektrotechniki, reflektorów i taktyki reflektorowej dla oficerów batalionu oraz przydzielonych z innych broni - w kwietniu 1920 r. zorganizowany został przy batalionie maszynowym dwumiesięczny, oficerski kurs reflektorowy. 27 kwietnia w składzie kompanii zapasowej batalionu maszynowego utworzone zostały cztery kompanie reflektorowe, w których intensywnie szkolono żołnierzy.
Działania bojowe pododdziałów ze składu batalionu maszynowego saperów..
24 lipca 1919 roku do 1 Dywizji Piechoty Legionów stacjonującej wówczas w Wilnie przydzielono 1 pluton 1 kompanii reflektorów pod dowództwem ppor. Zaleskiego, potem ppor. Kwiatkowskiego. Był wyposażony w 25 cm i pochodzący ze zdobyczy w Wilnie 60 cm reflektory. Pluton ten od 9 września 1919 był pododdziałem w dyspozycji 1 Brygady Piechoty Leg., wspierał bezpośrednio 6 pp leg. w walkach nad Dźwiną pod Dyneburgiem, gdzie przeszedł chrzest bojowy. Nastąpił wówczas pojedynek jednostek tego samego typu z obydwu stron frontu w dniach 23/24 i 24/25 września. Miały wówczas miejsce działania oślepiające oraz demaskujące uniemożliwiające transport pod osłoną nocy amunicji, żywności i przegrupowania pododdziałów. Ponadto oświetlanie stanowisk oraz wskazania do strzelań dla artylerii i ckm. W wyniku tych działań zadano straty wrogowi, ale też w nocy 3/4 grudnia utracono jeden reflektor 25 cm ostrzelany bronią maszynową ponadto zostało rannych dwóch żołnierzy. Po zdobyciu Dyneburga 1 pluton reflektorów przebywał w nim do 13 kwietnia 1920 roku. Następnie przez Baranowicze wyjechał transportem kolejowym do Kijowa, gdzie przybył 3 czerwca. 9 czerwca stosował zasłonę świetlną z prawego brzegu Dniepru, przy przygotowaniach i wysadzeniu mostu kolejowego przez saperów. Pod ostrzałem artylerii bolszewickiej opuścił Kijów, docierając 11 sierpnia do Lublina. Następnie 21 sierpnia koleją przegrupowany został do Białegostoku, skąd dotarł do Bokin, gdzie oświetlał nocami budowę mostu przez Narew w okresie 11-17 września. Następnie przemaszerował do Grodna, gdzie na korzyść Dywizji Górskiej i Dywizji Ochotniczej oświetlał w nocy 25/26 września pozycje sowieckie na prawym brzegu Niemna. Przez kolejne noce od 27 do 30 września oświetlał budowę mostu pontonowego przez Niemen. Po czym w dyspozycji 2 Armii przez Kortę dotarł do Lidy i tam połączył się z 1 kompanią reflektorów. Po zawieszeniu broni remontował sprzęt i prowadził szkolenie. W międzyczasie został przeformowany w 1 kompanię. Kompania powróciła z Lidy do Warszawy 17 lutego 1921 roku.
2 pluton reflektorów pod dowództwem pchor. Piwarskiego z jedną stacją 60 cm reflektorów, 18 lipca 1920 roku wyjechał na front z zamiarem dołączenia do 1 plutonu. Z uwagi na zmiany na froncie, 2 pluton został skierowany do dyspozycji dowództwa do tzw. "Armii Ochotniczej gen. Bułak-Bałachowicza w Kobryniu. W Kobryniu stacjonował do 25 lipca. Nocą 24/25 lipca oświetlał w boju nocnym skrzydło wojsk sowieckich atakujące stację kolejową w miejscowości Żabinka. Następnie w dniach 25 lipca do 9 sierpnia poprzez Brześć n/Bugiem, Siedlce, Warszawę, Łuków, Lublin wycofał się do Dęblina. W ramach ofensywy znad Wieprza maszerował do Lublina, następnie transportem kolejowym przybył do Chełma, skąd marszem ubezpieczonym dotarł 28 sierpnia do Włodawy. W nocy 31 sierpnia na 1 września wspierał Grupę gen. Bałachowicza w walkach nad rzeką Bug jako piechota, a nocą 4/5 września oświetlał wykonany z powodzeniem kontratak wojsk ochotniczych na stację kolejową we Włodawie. Tej nocy wykryto światłem reflektora patrol bolszewicki z ckm, który usiłował zniszczyć reflektor i zaskoczyć placówkę osłonową plutonu. W dniach 8-11 września brał udział w pościgu wraz z Grupą gen. Bałachowicza docierając przez Szack do Krymna, gdzie nocą 11/12 września oświetlał przedpole dla ostrzału ckm wspieranych wojsk. Po czym w pościgu z "Armią gen. Bałachowicza dotarł 15 września do Kamienia Koszyrskiego. 29 września poprzez Pińsk przemieścił się 2 pluton na linię demarkacyjną w rejon Hurska, a następnie do Słonimia. 9 grudnia 1920 roku powrócił do Warszawy do macierzystego batalionu. 
W batalionie maszynowym saperów utworzono w ostatnich dniach lipca 1920 roku sześć plutonów reflektorów dla pociągów pancernych w sile 1 oficer i 4-5 szeregowych obsługi. Wyjechały one do Lwowa, Krakowa i Nowego Sącza 30 lipca i 10 sierpnia. Plutony zostały przydzielone do pociągów pancernych: "Pierwszy Marszałek", "Bartosz Głowacki", "Śmiały", "Huragan", "Śmierć" i "Stefan Czarniecki", razem z nimi dzieliły losy wojenne od sierpnia 1920 roku. Powróciły do batalionu maszynowego saperów wiosną 1921 roku. 
Ponadto do pociągów pancernych, pociągów sztabowych i obsługi dowództw operacyjnych wojsk, batalion maszynowy skierował plutony elektrowni polowych. 1 pluton elektrowni polowych obsługiwał od 21 maja 1920, do 26 lutego 1921 roku sztab 6 Armii na froncie południowym na całym jej szlaku. 2 pluton elektrowni polowych obsługiwał od 21 maja do lipca 1920 roku pociąg sztabowy gen. Antoniego Listowskiego na froncie południowym. Od sierpnia 1920 do 21 lutego 1921 roku obsługiwał sztab 2 Armii na froncie środkowym i północnym dotarł z nim do Lidy. Od 17 kwietnia do końca czerwca 1920 roku 5 pluton elektrowni polowych obsługiwał pociąg sztabowy Naczelnego Wodza. 
W Bitwie Warszawskiej, mającej przełomowe znaczenie dla losów wojny 1920 r., nie zabrakło żołnierzy batalionu maszynowego saperów. Wydzielenie ze stanu batalionu dwóch nakazanych kompanii fortyfikacyjnych wymagało jego reorganizacji. W dniu 27 lipca 1920 r. dowódca batalionu saperów kpt. Rylke rozwiązuje kompanię szkolną i frontowe kompanie reflektorowe, w ich miejsce sformował dwie kompanie fortyfikacyjne. 28 lipca 1920 r. kompanie odmaszerowały na wyznaczone odcinki, pozostając nadal pod rozkazami kpt. Rylke jako współpracownika płk. Nawratila. 1 kompania fortyfikacyjna zajęła odcinek: Falenica - Janówek - Okuniew, a 2 kompania fortyfikacyjna odcinek – Okuniew - Czarna Stara - Radzymin. Obie kompanie, każda w sile 133-134 żołnierzy i oficerów fortyfikowały odcinek o długości ok. 60 km, budując I linię obrony. Z kadr batalionu i żołnierzy ochotników sformowano 1 kompanię reflektorów pod dowództwem por. Jarmułowicza i przekazano do broniącej stolicy 1 Armii 15 sierpnia. Kompania ta współdziałała z obsadą odcinka "Zegrze", jednak z uwagi na brak transportu konnego nie wzięła udziału w pościgu, po 18 sierpnia i powróciła do batalionu, a po rozejmie została rozwiązana. W obronie Warszawy w sierpniu 1920 roku brał udział 3 pluton reflektorów pod dowództwem por. Zaleskiego przydzielony do dyspozycji Gubernatora Warszawy pełnił funkcję obrony przeciwlotniczej, a także oświetlał dwa mosty warszawskie przez Wisłę Kierbedzia i przy Cytadeli dla nocnych przerzutów wojsk i ich ewentualnej obrony. Dodatkowo sformowano kompanię elektrotechniczną do budowy umocnień pod wysokim napięciem. Takie umocnienie o długości 1125 m zbudowano do 17 sierpnia przed Wólką Radzymińską, na przedpolu Nieporętu. Z uwagi na wycofanie się wojsk bolszewickich do praktycznego ich użycia nie doszło.
Prace i szkolenie batalionu maszynowego saperów w czasie pokoju.
11 marca 1921 r. batalion maszynowy saperów został przeniesiony do Nowego Dworu Mazowieckiego koło Modlina. W 1924 r. batalion przejął w administrację elektrownię, a następnie wodociągi w Modlinie, nie tylko oświetlał zagrożone tereny, lecz brał czynny udział w akcji przeciwpowodziowej wywożąc na pontonach mieszkańców z zagrożonych domów oraz kierując pracami ziemnymi przy naprawie toru kolejowego i szosy relacji Modlin - Warszawa. Budował też przesyłową linię energetyczną wysokiego napięcia 5000 V długości 12 km w ramach ćwiczeń. Warsztaty i kompania szkolna wyremontowały i naprawiły dużą ilość sprzętu elektrotechnicznego i reflektorowego przesyłaną z wielu jednostek demobilizowanych i ze zdobyczy. Za akcję ratowniczą w 1924 r. jak i w latach następnych żołnierze batalionu zostali odznaczeni Krzyżami Zasługi. Na początku 1925 r. zmieniono nazwę batalionu na batalion elektrotechniczny .
Skład batalionu.
Dowództwo batalionu

</doc>
<doc id="3154633" url="https://pl.wikipedia.org/wiki?curid=3154633" title="Gabinet Jamesa Buchanana">
Gabinet Jamesa Buchanana

Gabinet Jamesa Buchanana – został powołany i zaprzysiężony w 1857.

</doc>
<doc id="3154635" url="https://pl.wikipedia.org/wiki?curid=3154635" title="Pulsze (osada leśna w województwie podlaskim)">
Pulsze (osada leśna w województwie podlaskim)

Pulsze – osada leśna w Polsce położona w województwie podlaskim, w powiecie bielskim, w gminie Wyszki.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Andrzeja Apostoła w Wyszkach.

</doc>
<doc id="3154636" url="https://pl.wikipedia.org/wiki?curid=3154636" title="Uniwersytet Utah">
Uniwersytet Utah

Uniwersytet Utah (ang. University of Utah) – amerykańska uczelnia publiczna w Salt Lake City w stanie Utah. 
Historia.
Założony został w 1850 w Salt Lake City jako University of Deseret. Była to szkoła męska, w której czesne wynosiło 8 dolarów za semestr. W drugim kwartale szkoła przeniosła się do Council House. Mimo że szkoła funkcjonowała coraz lepiej, po trzecim kwartale została zamknięta, co było spowodowane suszą (ratowanie zbiorów stało się ważniejsze od edukacji). Dopiero w 1868 udało się otworzyć ponownie uniwersytet w Council House. Obecną nazwę nadano w 1892, cztery lata przed uzyskaniem przez Utah statusu stanu.
Kolegia.
Na uniwersytecie działają następujące kolegia:

</doc>
<doc id="3154637" url="https://pl.wikipedia.org/wiki?curid=3154637" title="Holandia na Letnich Igrzyskach Olimpijskich 1936">
Holandia na Letnich Igrzyskach Olimpijskich 1936

Holandię na Letnich Igrzyskach Olimpijskich 1936 reprezentowało 165 zawodników: 145 mężczyzn i 20 kobiet. Był to 8. start reprezentacji Holandii na letnich igrzyskach olimpijskich.

</doc>
<doc id="3154638" url="https://pl.wikipedia.org/wiki?curid=3154638" title="Ptusza (osada leśna)">
Ptusza (osada leśna)

Ptusza – osada leśna w Polsce położona w województwie wielkopolskim, w powiecie złotowskim, w gminie Tarnówka.
Istniał tu królewski młyn, należący do starostwa ujskiego, pod koniec XVI wieku leżał w powiecie poznańskim województwa poznańskiego. W latach 1975–1998 miejscowość administracyjnie należała do województwa pilskiego.

</doc>
<doc id="3154639" url="https://pl.wikipedia.org/wiki?curid=3154639" title="Parafia St. Tammany">
Parafia St. Tammany

Parafia St. Tammany (ang. "St. Tammany Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 1 124,19 mil2 (2 911,65 km2). Według danych z 2010 r. parafia miała 233 737 mieszkańców. Parafia powstała w 1810 roku i nosi imię Tammanyego – wodza jednego z klanów Delawarów.

</doc>
<doc id="3154642" url="https://pl.wikipedia.org/wiki?curid=3154642" title="PRO FORMA">
PRO FORMA



</doc>
<doc id="3154644" url="https://pl.wikipedia.org/wiki?curid=3154644" title="Pałac w Beńkowej Wiszni">
Pałac w Beńkowej Wiszni



</doc>
<doc id="3154645" url="https://pl.wikipedia.org/wiki?curid=3154645" title="Ryszard Paszkiewicz">
Ryszard Paszkiewicz

Ryszard Paszkiewicz (ur. 3 kwietnia 1900, zm. wiosna 1940 w Katyniu) – prawnik, urzędnik, podporucznik rezerwy piechoty Wojska Polskiego, ofiara zbrodni katyńskiej.
Życiorys.
Urodził się jako syn Lucjana i Zofii. Ukończył studia na Wydziale Prawa Katolickiego Uniwersytetu Lubelskiego.
1 stycznia 1931 został mianowany do stopnia podporucznika ze starszeństwem. Otrzymał przydział do 84 pułku strzelców poleskich.
Zawodowo pracował jako zastępca naczelnika Okręgowego Urzędu Akcyzy w Warszawie.
Miał żonę i dzieci. Mieszkał w Aninie.
Po wybuchu II wojny światowej i agresji ZSRR na Polskę w dniu 17 września 1939, został aresztowany przez Sowietów, po czym był przetrzymywany w obozie w Kozielsku. Prawdopodobnie 21 lub 22 kwietnia został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu.
Upamiętnienie.
W 2007 pośmiertnie został awansowany do stopnia porucznika.
W hołdzie Ryszardowi Paszkiewiczowi zasadzono Dąb Pamięci w rodzinnym Aninie.

</doc>
<doc id="3154646" url="https://pl.wikipedia.org/wiki?curid=3154646" title="Aeluroidea">
Aeluroidea

Aeluroidea – nadrodzina ssaków drapieżnych przypominających koty. Zamieszkiwały Amerykę Północną, Amerykę Południową, Azję i Afrykę. Pojawiły się w epoce oligoceńskiej około 33,3 miliona lat temu.
Nadrodzina ta obejmuje istniejące do dziś rodziny zwierząt: kotowate, mangustowate, hienowate, jak też "Nandinia" (łasza palmowa).
Rodzaje wymarłe obejmują "Africanictis", "Anictis", "Asiavorator", "Haplogale", "Herpestides", "Mioprionodon", "Moghradictis", "Palaeoprionodon", "Proailurus", "Shandgolictis", "Stenogale" i "Stenoplesictis".
Taksonomia.
Nazwę Aeluroidea stworzył Flower (1869). Do drapieżnych przypisali je Flower (1883) i Carroll (1988), natomiast do kotokształtnych Bryant (1991).

</doc>
<doc id="3154647" url="https://pl.wikipedia.org/wiki?curid=3154647" title="Marian Paszkiewicz">
Marian Paszkiewicz

Marian Paszkiewicz (ur. 28 stycznia 1900 w Małym Pułkowie, zm. wiosna 1940 w Katyniu) – prawnik, sędzia, porucznik rezerwy artylerii Wojska Polskiego, ofiara zbrodni katyńskiej.
Życiorys.
Urodził się jako syn Bolesława i Stanisławy, z domu Lewandowska. Ukończył studia na Wydziale Prawa Uniwersytetu Poznańskiego w 1923. 
Od 1919 służył w 14 pułku artylerii ciężkiej. Absolwent Szkoły Podchorążych Rezerwy Artylerii z 1928. 1 stycznia 1935 został mianowany do stopnia porucznika. Otrzymał przydział do 7 pułku artylerii ciężkiej.
Zawodowo pracował jako sędzia Sądu Grodzkiego w Poznaniu. Później prowadził działalność jako adwokat we Wrześni.
Po wybuchu II wojny światowej i agresji ZSRR na Polskę w dniu 17 września 1939, został aresztowany przez Sowietów, po czym był przetrzymywany w obozie w Kozielsku. Prawdopodobnie 21 lub 22 kwietnia został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu.
Upamiętnienie.
W 2007 pośmiertnie został awansowany do stopnia kapitana.

</doc>
<doc id="3154650" url="https://pl.wikipedia.org/wiki?curid=3154650" title="Sanna Nielsen">
Sanna Nielsen

Sanna Viktoria Nielsen (ur. 27 listopada 1984 w Kristianstadzie) – szwedzka piosenkarka, kompozytorka i autorka tekstów.
Siedmiokrotna uczestniczka "Melodifestivalen". Reprezentantka Szwecji w 59. Konkursie Piosenki Eurowizji (2014).
Życiorys.
Dorastała w małej miejscowości Edenryd. W 2001 ukończyła naukę w szkole średniej "Heleneholmsgymnasiet" w Malmö.
W dzieciństwie brała udział w wielu konkursach dla młodych talentów. W 1994, w wieku 10 lat wygrała festiwal muzyczny w Kallinge, wykonując utwór „Can You Feel the Love Tonight” Eltona Johna. W latach 1995–1996 występowała w zespole tanecznym Mats Elmes. W 1996 wydała swój debiutancki singel „Till en fågel”, z którym dotarła do 46. miejsca listy przebojów w Szwecji. Utworem promowała swój pierwszy album pt. "Silvertoner", który dotarł do 55. miejsca listy sprzedaży w Szwecji. Do końca dekady wydała jeszcze jeden album świąteczny pt. "Min önskejul" (1997) i singel „Time to Say Goodbye” (1999), a także użyczyła głosu tytułowej bohaterce w szwedzkiej wersji językowej filmu "Alicja w Krainie Czarów" (1998).
W 2001 z utworem „I går, i dag” zajęła trzecie miejsce w finale "Melodifestivalen", programu wyłaniającego reprezentanta Szwecji w Konkursie Piosenki Eurowizji. Z konkursową piosenką dotarła do 32. miejsca listy przebojów w Szwecji. W lipcu 2001 zaśpiewała na przyjęciu urodzinowym księżniczki Wiktorii, a w grudniu wyruszyła w świąteczną trasę koncertową z Christerem Sjögrenem, Stenem Nilssonem i Charlotte Nilsson. Wiosną 2002 odebrała nagrodę "Ulla Billqvist-stipendiet", a w lipcu wyróżniono ją "Birgit Nilssons stipendium". Również w 2002 koncertowała z Rogerem Pontarem oraz zagrała serię koncertów świątecznych z Kalle Moraeusem i Tito Beltránem.
W 2003 zajęła piąte miejsce w finale programu "Melodifestivalen", a z konkursową piosenką „Hela världen för mig” dotarła do 35. miejsca listy najlepiej sprzedających się singli w Szwecji. W tym samym roku otrzymała nagrodę "Årets skåning". W 2003 i 2004 ponownie odbyła świąteczne trasy koncertowe po kraju. W 2005 ponownie uczestniczyła w "Melodifestivalen", tym razem z piosenką „Du och jag mot världen” nagraną w duecie z Fredrikem Kempem zajęła ósme miejsce w finale programu. Z piosenką dotarli do 20. miejsca listy przebojów w Szwecji.
W lutym 2006 wydała trzeci album studyjny pt. "Nära mej, nära dej", z którym dotarła do 12. miejsca szwedzkiej listy sprzedaży. W 2007 z utworem „Vågar du, vågar jag” zajęła siódme miejsce w finale "Melodifestivalen". Po selekcjach utwór trafił na 10. miejsce szwedzkiej listy najlepiej sprzedających się singli. W marcu wydała album kompilacyjny pt. "Sanna 11-22", na którym umieściła utwory nagrane przez nią między 11. a 22. rokiem życia; składanka dotarła do 19. miejsca listy sprzedaży w Szwecji. Od lipca do sierpnia odbyła trasę koncertową "Sommar, Sommar, Sommar" z Shirley Clamp i Sonją Aldén.
W 2008 z utworem „Empty Room” zajęła drugie miejsce w programie "Melodifestivalen 2008", przegrywając jedynie z Charlotte Perrelli. Po finale "Melodifestivalen" z utworem „Empty Room” dotarła do drugiego miejsca szwedzkiej listy przebojów, a za wysoką sprzedaż singla odebrała platynową płytę. W kwietniu wydała album pt. "Stronger", na którym umieściła utwory nagrane wyłącznie w języku angielskim. Z płytą trafiła na pierwsze miejsce listy sprzedaży w Szwecji i odebrała złotą płytę. W czerwcu otrzymała nagrodę "Årets lidingöbo", a pod koniec roku wydała drugi album świąteczny pt. "Our Christmas", który nagrała z Shirley Clamp i Sonją Aldén, i który dotarł do pierwszego miejsca na szwedzkiej liście sprzedaży i zapewnił grupie certyfikat platynowej płyty. W grudniu telewizja SVT wyemitowała dokument o Nielsen, który przedstawił jej dotychczasowe starty w "Melodifestivalen" oraz archiwalne filmy i zdjęcia z okresu dzieciństwa. W lutym 2009 otrzymała nagrodę w kategorii "Najlepsza szwedzka piosenka roku" (za utwór „Empty Room”) na ceremonii "Gaygalan 2009", uroczystości wręczenia nagród przyznawanych przez czasopismo „QX”, skierowane dla społeczności LGBT.
Pod koniec 2010 ponownie nawiązała współpracę z Shirley Clamp i Sonją Aldén, z którymi nagrała album świąteczny pt. "Vår jul". Płyta dotarła do 6. miejsca na liście sprzedaży w Szwecji i zdobyła certyfikat złotej płyty. W 2011 z piosenką „I’m in Love” zajęła w nim czwarte miejsce w finale "Melodifestivalen", a po udziale w programie jej utwór dotarł do 32. miejsca listy przebojów. W marcu wydała album studyjny, również zatytułowany "I’m in Love", z którym dotarła do trzeciego miejsca listy najlepiej sprzedających się albumów w Szwecji. Również w 2011 nagrała piosenkę „Nils Holgersson” na potrzeby ścieżki dźwiękowej do serialu "Nils Holgerssons underbara resa".
W listopadzie 2012 wydała album pt. "Vinternatten", z którym dotarła do piątego miejsca listy sprzedaży w Szwecji. Pod koniec 2013 wydała kolejny album świąteczny pt. "Min jul", za który uzyskała status platynowej płyty. W 2014 z utworem „Undo” zwyciężyła w finale "Melodifestivalen 2014", dzięki czemu została reprezentantką Szwecji w 59. Konkursie Piosenki Eurowizji organizowanym w Danii. Po "Melodifestivalen" dotarła z utworem do drugiego miejsca listy przebojów w Szwecji i odebrała złotą płytę za sprzedaż singla. Jeszcze przed rozegraniem półfinałów Eurowizji była jedną z głównych faworytek do wygrania konkursu. W maju wystąpiła podczas pierwszego półfinału konkursu i awansowała do finału, w którym zajęła trzecie miejsce z liczbą 218 punktów. 30 czerwca wydała swój dziesiąty album studyjny pt. "7", który dotarł na szczyt szwedzkiej listy sprzedaży.
Na początku 2015 współprowadziła "Melodifestivalen 2015" z Robinem Paulssonem, a następnie była jedną z komentatorek 60. Konkursu Piosenki Eurowizji dla SVT. W 2016 prowadziła coroczny program "Allsång på Skansen".
Życie prywatne.
W 2006 zaręczyła się z Gudmundem Ingwallem w Las Vegas, jednak dwa lata później para się rozstała. Następnie związała się z Joakimem Ramsellem, z którym mieszka w sztokholmskiej dzielnicy Årsta.

</doc>
<doc id="3154651" url="https://pl.wikipedia.org/wiki?curid=3154651" title="Akira Kamiya">
Akira Kamiya

 – japoński seiyū i aktor.
Życiorys.
Akira Kamiya urodził się 18 września 1946 w Jokohamie. Karierę rozpoczął na początku lat 70. jednak jego pierwszym znaczącym osiągnięciem była tytułowa rola w Babel II. W latach osiemdziesiątych Kamiya podkładał głosy do głównych postaci w anime takich jak Yuusha Raideen, Entaku no Kishi Monogatari Moero Āsā, Urusei Yatsura czy Hokuto no Ken. W 1996 roku rozpoczął pracę przy anime Detektyw Conan, gdzie podkładał głos prywatnego detektywa Kogorō Mōri. W 2009 roku, po trzynastu latach, Kamiya ogłosił, że rezygnuje z pracy przy Detektywie Conanie – jego miejsce zajął Rikiya Koyama.
Akira Kamiya zdobył rekordową liczbę 10 nagród Anime Grand Prix, przyznawaną przez magazyn Animage, w kategorii: najlepszy seiyū. W pierwszej edycji, w 1979 roku, otrzymał nagrodę za postać Akiry Hibikiego w Yuusha Raideen. Rok później zwycięstwo dała mu rola Arthura w Entaku no Kishi Monogatari Moero Āsā, a w kolejnym roku – wygrał dzięki roli Shuutarou Mendou w Urusei Yatsura. W latach 1984, 1985, 1987 i 1988, otrzymywał nagrodę za postać Kenshiro z anime Hokuto no Ken. Kolejne dwa zwycięstwa z rzędu (1989, 1990) uzyskał dzięki postaci Ryo Saeby z City Hunter.
Role.
Ważniejsze występy w anime:

</doc>
<doc id="3154652" url="https://pl.wikipedia.org/wiki?curid=3154652" title="Ślimaki w kuchni">
Ślimaki w kuchni



</doc>
<doc id="3154654" url="https://pl.wikipedia.org/wiki?curid=3154654" title="Wilfred Nichol">
Wilfred Nichol

Wilfred Paulin Nichol (ur. 29 maja 1901 w Newcastle upon Tyne, zm. 8 lutego 1955 w Wakefield) – brytyjski lekkoatleta (sprinter), wicemistrz olimpijski z 1924.
Na igrzyskach olimpijskich w 1924 w Paryżu zdobył srebrny medal w sztafecie 4 × 100 metrów za zespołem Stanów Zjednoczonych, a przed Holandią (sztafeta brytyjska biegła w składzie: Harold Abrahams, Walter Rangeley, Nichol i Lancelot Royle). Na tych samych igrzyskach Nichol startował również w biegu na 100 metrów i biegu na 200 metrów, dochodząc w obu konkurencjach do półfinałów.
Był wicemistrzem Wielkiej Brytanii (AAA) w biegu na 100 jardów w 1923 i 1924 oraz brązowym medalistą w biegu na 220 jardów w 1924.
Podczas igrzysk olimpijskich w Paryżu trzykrotnie poprawiał rekord Wielkiej Brytanii w sztafecie 4 × 100 metrów, doprowadzając go do wyniku 41,2 s 13 lipca 1924. Wynik z eliminacji, 42,0 s, był nawet przez jeden dzień rekordem świata.

</doc>
<doc id="3154657" url="https://pl.wikipedia.org/wiki?curid=3154657" title="Narząd Oudemansa">
Narząd Oudemansa

Narząd Oudemansa – narząd w postaci okrągłych jamek umieszczonych na krawędzi głowy, występujący u pcheł. Jego funkcja nie został poznana.

</doc>
<doc id="3154658" url="https://pl.wikipedia.org/wiki?curid=3154658" title="Gibraltar Premier Division (2013/2014)">
Gibraltar Premier Division (2013/2014)

Gibraltar Premier Division 2013/2014 – najwyższa liga w hierarchii rozgrywek w Gibraltarze. Pierwszy mecz tego sezonu rozegrał się pomiędzy Glacis United a Lions Gibraltar 7 października 2013 roku. Wszystkie mecze odbywały się na Victoria Stadium. Mistrzem Gibraltaru został klub , który uzyskał prawo występu w kwalifikacjach do Ligi Mistrzów UEFA. Do drugiej ligi spadł zespół .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="3154660" url="https://pl.wikipedia.org/wiki?curid=3154660" title="Africanictis">
Africanictis

Africanictis – wymarły rodzaj ssaka drapieżnego przypominającego koty, zaliczanego do nadrodziny Aeluroidea. Zwierzę zamieszkiwało Afrykę w epoce mioceńskiej, pomiędzy 23,03 a 11,610 miliona lat temu, w związku z czym istniało przez 11,42 miliona lat.
"Africanictis" wydaje się być wszystkożercą. Bardziej precyzyjnie określa się go pomiędzy terminami "hypercarnivore" a "mesocarnivore".
Taksonomy.
"Africanictis" został tak nazwany przez Moralesa i współpracowników (1998). Został umieszczony w obrębie Stenoplesictinae przez Morlo i współpracowników (2007).

</doc>
<doc id="3154661" url="https://pl.wikipedia.org/wiki?curid=3154661" title="Sebastián Herrero y Espinosa de los Monteros">
Sebastián Herrero y Espinosa de los Monteros

Sebastián Herrero y Espinosa de los Monteros (ur. 20 stycznia 1822 w Jerez de la Frontera (Kadyks), zm. 9 grudnia 1903 w Walencji) – hiszpański biskup rzymskokatolicki czterech diecezji. Ostatecznie arcybiskup Walencji w latach 1898–1903, od 1903 kardynał prezbiter.
Życiorys.
Młodość i wykształcenie.
Urodził się w rodzinie szlacheckiej, będąc po kądzieli potomkiem markizów de Monte Olivar. Skończył studia humanistyczne i filozoficzne w Kadyksie. W Sewilli uzyskał tytuł doktora obydwu kierunków. Jednocześnie poświęcił się naukom prawnym, a także dał się poznać jako pisarz i poeta. Pracował początkowo jako adwokat, by wreszcie w roku 1856, będąc pod ogromnym wrażeniem spustoszenia, jakie spowodowała epidemia cholery, zdecydować się na wstąpienie do stanu duchownego.
W stanie duchownym.
W roku 1856 wstąpił do Kongregacji Oratorium św. Filipa Neri. Cztery lata później został wyświęcony na kapłana. 17 września 1875 Papież Pius IX mianował go biskupem diecezji Cuenca. Święcenia biskupie przyjął 30 listopada 1875 roku. 18 grudnia 1875 został mianowany biskupem Vitorii. Zrezygnował z tego stanowiska w czerwcu 1880 roku w związku z problemami zdrowotnymi. 27 marca 1882 roku został mianowany biskupem Oviedo. Stanowisko to piastował do 15 marca 1883, kiedy to objął biskupstwo w Kordobie. 24 marca 1898 Papież Leon XIII mianował go arcybiskupem walenckim. Pięć lat później z rąk tego samego papieża otrzymał nominację kardynalską. Kreowany kardynałem prezbiterem 22 czerwca 1903 roku. Jako kościół tytularny przydzielono mu bazylikę św. Bonifacego i św. Aleksego na Awentynie. Po śmierci Leona XIII uczestniczył w konklawe, które wybrało nowego papieża Piusa X. Zmarł 9 grudnia 1903 roku w Walencji. Pochowany w krypcie katedry w Walencji.

</doc>
<doc id="3154664" url="https://pl.wikipedia.org/wiki?curid=3154664" title="Przygodzice (osada w województwie wielkopolskim)">
Przygodzice (osada w województwie wielkopolskim)

Przygodzice – osada w Polsce położona w województwie wielkopolskim, w powiecie ostrowskim, w gminie Przygodzice.

</doc>
<doc id="3154665" url="https://pl.wikipedia.org/wiki?curid=3154665" title="Podkładka (grzyby)">
Podkładka (grzyby)

Podkładka (, l.mn. "stromata") lub stroma – u grzybów jest to zbita warstwa grzybni złożona z mocno ze sobą splecionych płonnych strzępek. U niektórych gatunków workowców powstają na niej pseudotecja lub perytecja, w których wytwarzane są w wyniku podziału płciowego (askogamii) zarodniki zwane askosporami.
Podkładki występują np. u próchnilca maczugowatego ("Xylaria polymorpha"). Są to zdrewniałe, jak gdyby zbiorowe owocniki, których powierzchnia pokryta jest bardzo licznymi otworkami (ostiolami). Każdy otworek prowadzi do płytko zagłębionego pod powierzchnią podkładki perytecjum, w którym wytwarzane są zarodniki. Po dojrzeniu wydostają się na zewnątrz przez otworki w podkładce.
W podkładkach wyróżnia się dwie warstwy:
Wyróżnia się 2 rodzaje podkładek:

</doc>
<doc id="3154666" url="https://pl.wikipedia.org/wiki?curid=3154666" title="Biegi narciarskie na Zimowych Igrzyskach Olimpijskich 1992 – bieg na 30 km mężczyzn">
Biegi narciarskie na Zimowych Igrzyskach Olimpijskich 1992 – bieg na 30 km mężczyzn

Bieg mężczyzn na dystansie 30 km stylem klasycznym podczas Zimowych Igrzysk Olimpijskich 1992 w Albertville został rozegrany 10 lutego. Wzięło w nim udział 87 zawodników z 34 państw. Mistrzem olimpijskim w tej konkurencji został Norweg Vegard Ulvang. 

</doc>
<doc id="3154667" url="https://pl.wikipedia.org/wiki?curid=3154667" title="Mistrzostwa Europy w Rugby 7 Mężczyzn 2004 (kwalifikacje)">
Mistrzostwa Europy w Rugby 7 Mężczyzn 2004 (kwalifikacje)

Kwalifikacje do Mistrzostw Europy w Rugby 7 Mężczyzn 2004 miały na celu wyłonienie męskich reprezentacji narodowych w rugby 7, które wystąpiły w finałowym turnieju ME 2004.
Informacje ogólne.
Początkowo planowano rozegranie ośmiu turniejów eliminacyjnych, w styczniu 2004 roku potwierdzono jednak sześć zawodów, których obsada ulegała następnie zmianom. Każdy z zespołów miał uczestniczyć w dwóch turniejach eliminacyjnych, za zajęte w nich miejsca otrzymując punkty do klasyfikacji generalnej. Szesnaście najwyżej sklasyfikowanych zespołów awansowało do turnieju finałowego.
Sopot (8–9 maja).
Zwyciężyła reprezentacja Irlandii.
Split (15–16 maja).
Zwyciężyła reprezentacja Włoch.
Lunel (21–22 maja).
Zwyciężyła reprezentacja Włoch.
Tbilisi (12–13 czerwca).
Zwyciężyła reprezentacja Gruzji.
Moskwa (19–20 czerwca).
Zwyciężyła reprezentacja Szkocji.
Ukraina (26–27 czerwca).
Zwyciężyła reprezentacja Portugalii.

</doc>
<doc id="3154669" url="https://pl.wikipedia.org/wiki?curid=3154669" title="Guzek czołowy">
Guzek czołowy

Guzek czołowy (łac. "tuberculum frontale") – guzek położony pośrodku czoła wielu gatunków pcheł.
Guzek ten może być trwały lub mieć możliwość odpadania. U innych gatunków zastąpiony jest zębem czołowym.

</doc>
<doc id="3154674" url="https://pl.wikipedia.org/wiki?curid=3154674" title="Stanisław Leinweber">
Stanisław Leinweber

Stanisław Leinweber, także Lejnweber (ur. 24 kwietnia 1912 w Kaliszu, zm. wiosna 1940 w Katyniu) – siatkarz, podporucznik rezerwy artylerii Wojska Polskiego, ofiara zbrodni katyńskiej.
Życiorys.
Urodził się jako syn Kazimierza i Julii z domu Czechowskiej. Był studentem Wydziału Rolnego Szkoły Głównej Gospodarstwa Wiejskiego w Warszawie w Warszawie.
Uprawiał piłkę siatkową, występował w klubie AZS Warszawa. Był uważany ze jednego z czołowych siatkarzy w Polsce lat 30.
Absolwent Szkoły Podchorążych Rezerwy Artylerii z 1934. Został mianowany do stopnia podporucznika ze starszeństwem z 1 stycznia 1936. Otrzymał przydział do 30 pułku artylerii lekkiej.
Po wybuchu II wojny światowej i agresji ZSRR na Polskę w dniu 17 września 1939, został aresztowany przez Sowietów, po czym był przetrzymywany w obozie w Kozielsku. Prawdopodobnie 21 lub 22 kwietnia został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 2563 (przy zwłokach zostały odnalezione dowód osobisty, prawo jazdy, legitymacja szkolna, blok notesowy, kalendarzyk kieszonkowy).
Upamiętnienie.
W 2007 pośmiertnie został awansowany do stopnia porucznika.

</doc>
<doc id="3154675" url="https://pl.wikipedia.org/wiki?curid=3154675" title="Lancelot Royle">
Lancelot Royle

Sir Lancelot Carrington Royle KBE (ur. 31 maja 1898 w Barnet, zm. 19 czerwca 1978 w Londynie) – brytyjski przedsiębiorca, w młodości lekkoatleta (sprinter), wicemistrz olimpijski z 1924.
Ukończył Harrow School w 1916. Następnie służył w Royal Field Artillery we Francji podczas I wojny światowej. 
Na igrzyskach olimpijskich w 1924 w Paryżu zdobył srebrny medal w sztafecie 4 × 100 metrów za zespołem Stanów Zjednoczonych], a przed Holandią (sztafeta brytyjska biegła w składzie: Harold Abrahams, Walter Rangeley, Wilfred Nichol i Royle). Na tych samych igrzyskach Royle startował również w biegu na 100 metrów, dochodząc do ćwierćfinału.
Był wicemistrzem Wielkiej Brytanii (AAA) w biegu na 100 jardów w 1922 i brązowym medalistą w 1924.
Podczas igrzysk olimpijskich w Paryżu trzykrotnie poprawiał rekord Wielkiej Brytanii w sztafecie 4 × 100 metrów, doprowadzając go do wyniku 41,2 s 13 lipca 1924. Wynik z eliminacji, 42,0 s, był nawet przez jeden dzień rekordem świata.
Z powodzeniem kierował wieloma sieciami sprzedaży detalicznej. Przez dwanaście lat był prezesem NAAFI. W 1944 został rycerzem komandorem Orderu Imperium Brytyjskiego.

</doc>
<doc id="3154679" url="https://pl.wikipedia.org/wiki?curid=3154679" title="Agenezja płuc">
Agenezja płuc

Agenezja płuc – wada rozwojowa płuc polegająca na niewykształceniu się płuca i odpowiadającego mu oskrzela.
Agenezja oznacza całkowity brak narządu. W przypadku agenezji płuca tkanka, która powinna budować płuco, nie rozwija się w ogóle. W przypadku aplazji płuca występuje natomiast zawiązek oskrzela. Jest to cecha różniąca te dwie wady wrodzone układu oddechowego.
Zarówno agenezja, jak i aplazja mogą dotyczyć tylko jednego z płuc, jak i obu płuc. W przypadku noworodka z obustronną agenezją płuc nie może on przeżyć. W przypadku braku jednego z płuc i wykształcenia się płuca kontralateralnego będzie ono zajmować większą przestrzeń w obrębie klatki piersiowej, powodując przemieszczenie śródpiersia. Może objawiać się zewnętrznie jako jednostronne spaszczenie klatki piersiowej. Badanie przedmiotowe ujawni osłabienie szmerów oddechowych i jednostronne stłumienie odgłosu opukowego.
Agenezja może także dotyczyć jedynie fragmentu płuca: płata czy też segmentu. Stan taki nie musi objawiać się klinicznie, wprost przeciwnie – może przebiegać bezobjawowo, a wykryty zostać jedynie przez przypadek.

</doc>
<doc id="3154683" url="https://pl.wikipedia.org/wiki?curid=3154683" title="Włoski grzbietowe">
Włoski grzbietowe

Włoski grzbietowe (łac. "chaetae dorsale") – rodzaj szczecinek występujących na grzbiecie mszyc.
Włoski grzbietowe pokrywają grzbietową stronę ciała i mogą być różnie zmodyfikowane. U larw pierwszego stadium ułożone są najczęściej podłużnie w sześciu rzędach. Te najbliżej grzbietu nazywają się rzędami spinalnymi, dalej od niego leżą rzędy pleuralne, a najdalej rzędy marginalne. W dalszych stadiach rozwoju postembrionalnego liczba włosków grzbietowych zwiększa się, a rzędy zacierają.
Zarówno układ, kształt jak i rozmiary włosków odgrywają dużą rolę oznaczaniu tych owadów.

</doc>
<doc id="3154684" url="https://pl.wikipedia.org/wiki?curid=3154684" title="Alexander Hugo Bakker Korff">
Alexander Hugo Bakker Korff

Alexander Hugo Bakker Korff (ur. 1824, Haga, zm. 1882 Lejda) – malarz i rysownik holenderski.
Pierwsze nauki pobierał w Hadze u Krusemana i w hadzkiej Akademii u J. van den Berga. W 1845 roku rozpoczął naukę w Akademii w Antwerpii u znanych malarzy historycznych de Keysera i Gustava Wappersa. W 1856 roku wyjechał do Lejdy, gdzie mieszkał do końca życia. W 1869 roku jego prace były prezentowane na wystawie w Brukseli po czym w 1870 przyznano mu Order Leopolda. Należał do lejdejskiej Gildii św. Łukasza.
Twórczość.
Korff początkowo malował sceny biblijne i mitologiczne by pod koniec lat pięćdziesiątych skoncentrować się na realistycznych obrazach rodzajowych ze scenami starszych dam w mieszczańskich pomieszczeniach: "Wdowa" (1871, Lejda), "Lektura Biblii" (1879, Haga). W jego pracowni powstawały też martwe natury o bardzo małych rozmiarach. Jego uczniami byli Dirk Leonardus Kooreman, Jan Hendrik van Rossum du Chattel, Elias Stark, Jan Jakub Zuidema Broos i Mathilde Tonnet.

</doc>
<doc id="3154686" url="https://pl.wikipedia.org/wiki?curid=3154686" title="Bóle zębów">
Bóle zębów

Bóle zębów – subiektywnie nieprzyjemne czuciowo-emocjonalne odczucie sprawiające dyskomfort w okolicach szczęki i twarzy (ból odbierany przez nerw trójdzielny), występujące w różnym natężeniu i w odpowiedzi na szereg czynników bólogennych. Bóle zębów wywoływane są przez różne bodźce bólowe – mechaniczne, termiczne lub patofizjologiczny – które uaktywniają receptory bólowe (nocyceptory) na zakończeniach nerwowych, a te wysyłają impulsy bólowe do mózgu odbierane przez organizm jako niemiłe odczucie w miejscu będącym ośrodkiem bólu. Najczęściej pojawia się on wskutek zapalenia miazgi zęba, której unerwienie jest bardzo bogate, a pobudzanie zakończeń czuciowych miazgi to główne źródło bólu zębów.
Przyczyny.
Ból zębów może być wywoływany procesami patologicznymi toczącymi się w obrębie zęba lub w przyzębiu brzeżnym i wierzchołkowym. Może jednak boleć ząb, w którym nie obserwujemy żadnych procesów patologicznych, a ból jest albo objawem chorób innych części układu stomatognatycznego lub pochodzenia sercowo-naczyniowego, mózgowego, mięśniowego, względnie nerwowego. Każda postać bólu twarzy i bólu głowy może powodować ból zębów, w niektórych przypadkach jest on nawet jedynym objawem choroby.
Podłożem bólu zęba może być m.in.: 
Objawy.
Ból zęba często zaczyna się nagle i może różnić się intensywnością: od łagodnego dyskomfortu po bardzo dotkliwy ból. Do typowych objawów bólów zębów należą: 
Może im towarzyszyć tętniący ból głowy, szczęki i ucha – w formie stałej lub ustępującej i powracającej. Bóle zębów są zwykle dotkliwsze podczas jedzenia lub picia, zwłaszcza potraw bardzo gorących lub zimnych. Szczęka w obszarze bolącego zęba może być podrażniona i wrażliwa na dotyk. Ból może zaostrzać się podczas leżenia, gdyż pozycja ta powoduje wzrost ciśnienia w okolicy zęba. 
Leczenie.
Bóle zębów należy traktować jako sygnał alarmowy i wskazanie do jak najszybszego leczenia, aby uniknąć zapalenia. Infekcja zatok lub kości szczęki może bowiem powodować sepsę (posocznicę). Jeśli przyczyną bólu zęba jest próchnica, uszkodzone tkanki zostaną usunięte i zastąpione wypełnieniem (plomba). W przypadku zapalenia miazgi zęba niezbędne może być leczenie kanałowe, a w razie stanu zapalnego – antybiotykoterapia. Z kolei brak możliwości leczenia bywa wskazaniem do ekstrakcji – chirurgicznego usunięcia zęba ze zbyt zaawansowanymi zmianami chorobowymi bądź też tzw. zęba mądrości np. z powodu wyrastania pod nieprawidłowym kątem. 
Możliwe jest również doraźne stosowanie leków przeciwbólowych typu paracetamol lub z grupy niesteroidowych leków przeciwzapalnych (NLPZ) jak deksketoprofen, diklofenak, ibuprofen, ketoprofen. W przypadku ekstrakcji ból i obrzęk są bowiem typowymi skutkami zabiegu utrzymującymi się przez 2-5 dni. Doznania bólowe mogą jednak towarzyszyć pacjentowi dłużej, gdyż zębodół goi 1-2 tygodnie, a rana w kości nawet do 6 miesięcy. 
Profilaktyka.
W celu maksymalnego ograniczenia wystąpienia bólów zębów na tle zmian w obrębie tkanki twardej i stanów chorobowych miazgi należy:

</doc>
<doc id="3154687" url="https://pl.wikipedia.org/wiki?curid=3154687" title="Edenryd">
Edenryd

Edenryd – miejscowość ("småort") w południowej Szwecji, w regionie administracyjnym ("län") Skania (gmina Bromölla).
W 2010 roku Edenryd liczyło 175 mieszkańców.
Położenie.
Położona w północno-wschodniej części prowincji historycznej ("landskap") Skania (Ivetofta socken), ok. 25 km na wschód od Kristianstadu.

</doc>
<doc id="3154690" url="https://pl.wikipedia.org/wiki?curid=3154690" title="Goldwyn Pictures">
Goldwyn Pictures

Goldwyn Pictures Corporation – amerykańska wytwórnia filmowa założona w 1916 roku przez Samuela Goldfisha we współpracy z broadwayowskimi producentami teatralnymi Edgarem i Archibaldem Selwyn. Z połączenia obu nazwisk powstała nazwa Goldwyn, którą Samuel przyjął później jako swoje nowe nazwisko.
Najbardziej interesującymi artystycznie filmami wytwórni były: "Kara" (1920), "As kier" (1921), "Dusze na sprzedaż" (1923) i "Dzikie pomarańcze" (1924).
Historia.
Początkowo wytwórnia wynajmowała pomieszczenia i wyposażenie od Solax Studios, które podobnie jak wiele wczesnych wytwórni filmowych, miało swoją siedzibę w Fort Lee w stanie New Jersey. W 1920 roku firma przejęła Triangle Studios z Culver City, a w Nowym Jorku wynajmowała dwa inne studia. W latach 20. Goldwyn został zmuszony przez swoich wspólników do włączenia Goldwyn Pictures do Shubert Organization, którą zarządzał teatralny impresario Lee Shubert. Pozostał jednak w wytwórni do 1922 roku (nie jest jasne, czy odszedł z niej dobrowolnie, czy został wyrzucony). Rok później założył nowe przedsiębiorstwo Samuel Goldwyn Productions.
Odejście jednego z bardziej uzdolnionych managerów sprawiło, że Goldwyn Pictures popadło w problemy finansowe. Z tego powodu Shubert postanowił w 1924 roku sprzedać je właścicielowi sieci kin i finansiście Marcusowi Loewowi, który kilka lat wcześniej kupił też Metro Pictures.
W kwietniu 1924 roku Loew nabył także przedsiębiorstwo produkcji filmów Louisa B. Mayera, które połączył z Metro Pictures i Goldwyn Pictures tworząc w ten sposób Metro-Goldwyn Pictures Corporation. Zgodnie z umową Mayer został szefem trzech połączonych studiów Hollywood, a asystent Mayera, Irving Thalberg zajął się produkcją filmów. W 1925 r. Mayer dodał swoje nazwisko do nazwy wytwórni, która do dziś nosi nazwę Metro-Goldwyn-Mayer.
Logo.
Najbardziej rozpoznawalnym symbolem studia Goldwyn Pictures, a później wytwórni MGM stał się lew. Logo to w 1917 roku zaprojektował Howard Dietz, który inspirował się bojową pieśnią sportowców z uniwersytetu Columbia „Roar, Lion, Roar”, których maskotką był lew. Postanowił umieścić go w pierścieniu zrobionym z taśmy filmowej, na którym widniało łacińskie motto „Art Gratia Artis” czyli „sztuka dla sztuki”. Gdy w 1924 roku z połączenia studia Goldwyn Pictures, wytwórni Metro Pictures i przedsiębiorstwa Louisa B. Mayera powstała wytwórnia MGM, która przejęła logo z lwem, Dietz wprowadził do niego kilka poprawek.

</doc>
<doc id="3154696" url="https://pl.wikipedia.org/wiki?curid=3154696" title="Stanisław Szepetys">
Stanisław Szepetys

Stanisław Szepetys (ur. 25 sierpnia 1879 w Telechowie, powiat piński, zm. 15 kwietnia 1933 w Toruniu) – polski inżynier kolejnictwa, działacz społeczny.
Życiorys.
Pochodził z Litwy, z rodziny wyznania ewangelicko-reformowanego, był synem Mariana i Marii z Majerów. Obok polskiego znał języki litewski, łotewski, niemiecki i rosyjski. Nauki pobierał na Łotwie i w Rosji (w Petersburgu), a studia ukończył na kijowskim Instytucie Politechnicznym im. Aleksandra II z dyplomem inżyniera technologa. W czasie studiów działał w polskim środowisku akademickim, opiekując się Polską Biblioteką Techniczną Studencką w Kijowie. W latach przedwojennych i wojennych pracował w rosyjskich Południowo-Zachodnich Kolejach kolejno jako maszynista, pomocnik naczelnika parowozowni, wreszcie rewizor gospodarki wagonowej i naczelnik eksploatacji. W styczniu 1919 przeszedł do służby w Polskich Kolejach Państwowych. Dla Warszawskiej Dyrekcji Kolei Państwowych opracował plan gospodarki wagonowej, następnie powierzono mu obowiązki inspektora i rewizora ruchu w Siedlcach. W styczniu 1920 został skierowany na Pomorze i z ramienia Ministerstwa Kolei Żelaznych przejmował koleje od Niemców w Działdowie. Od stycznia 1921 był zawodowo związany z Dyrekcją Kolei Państwowych w Gdańsku; był kierownikiem, a następnie naczelnikiem (1921–1925) Urzędu Maszynowego w Grudziądzu, a 1 czerwca 1925 objął funkcję naczelnika Oddziału Mechanicznego dyrekcji gdańskiej z siedzibą w Toruniu.
Pracę zawodową, szczególnie w latach spędzonych w Toruniu, udanie łączył z aktywnością w szeregu organizacji społecznych, przede wszystkim tych organizacji, które stawiały sobie zadania obrony suwerenności i granic młodego państwa polskiego. W kwietniu 1926 znalazł się w zarządzie pomorskiego oddziału Ligi Obrony Powietrznej i Przeciwgazowej, potem był prezesem struktur wojewódzkich Ligi (do 1929), wiceprezesem i przewodniczącym wydziału finansowego. Prezesował Pomorskiemu Okręgowi Związku Strzeleckiego oraz komitetowi na miasto Toruń Bezpartyjnego Bloku Współpracy z Rządem. Działał w Stowarzyszeniu Byłych Więźniów Politycznych (był wiceprezesem Koła Pomorskiego). Był sekretarzem toruńskiego Związku Filatelistów. 
Przez ostatnie osiem lat życia mieszkał w Toruniu, najpierw przy Placu 18 Stycznia, potem przy ulicy Warszawskiej. Jego aktywności zawodowej i społecznej nie ograniczała długa, poważna choroba. Zmarł 15 kwietnia 1933 i pochowany został na Cmentarzu Garnizonowym przy ulicy Grudziądzkiej w Toruniu.
Był żonaty z Wiktorią z Sopoćków, miał córkę Halinę, zamężną Krzeszowską (przybrane nazwisko Orlińska, 1905–1977), uczestniczkę konspiracji w okresie II wojny światowej.

</doc>
<doc id="3154698" url="https://pl.wikipedia.org/wiki?curid=3154698" title="Piotr z Chomiąży">
Piotr z Chomiąży

Piotr z Chomiąży (zm. po 1393) – penitencjarz papieski, prowincjał dominikanów polskich.
Życiorys.
Pochodził z rycerskiej rodziny herbu Nałęcz z Chomiąży koło Wenecji (ówczesny pow. kcyński). Z dominikanami zetknął się w niedalekim Żninie. Jego kariera zakonna przed objęciem urzędu prowincjała nie jest znana - wykształcenie teologiczne prawdopodobnie uzyskał za granicą. Na prowincjała został wybrany jako kandydat kompromisowy między dominikanami małopolskimi i śląskimi, którzy podówczas silnie ze sobą rywalizowali. Wybór miał miejsce przed 8 grudnia 1358 roku, a niewykluczone że może już roku 1354. 
Na stanowisku zastąpił go w 1370 roku przywódca dominikanów śląskich Jan z Brzegu. Piotr z Chomąży zajął się wówczas, na prośbę arcybiskupa gnieźnieńskiego Jarosława z Bogorii i Skotnik, skolacjonowaniem w 1373 roku tekstu Biblii w iluminowanym kodeksie ofiarowanym gnieźnieńskiej kapitule. W latach ok. 1382-1385 lub 1386 ponownie pełnił urząd prowincjała, z którego został zwolniony przez generała zakonu ze względu na podeszły wiek. Urząd ten przejął przedstawiciel Śląska, Piotr Wasserrabe, ale chomiąski dominikanin doprowadził do usunięcia go ze stanowiska w 1393 roku. 
W związku z planowanymi misjami na Pomorzu i w Prusach, papież Bonifacy IX zaliczył Piotra z Chomiąży do mniejszych penitencjarzy papieskich. Działania Piotra znacząco przyczyniły się do utrzymania jedności prowincji polskich dominikanów, oraz podtrzymania wpływów polskich na Śląsku.

</doc>
<doc id="3154699" url="https://pl.wikipedia.org/wiki?curid=3154699" title="Production Baobab">
Production Baobab

 – japońska firma zarządzająca talentami głosowymi seiyū. Jej siedziba znajduje się w Shinjuku.

</doc>
<doc id="3154700" url="https://pl.wikipedia.org/wiki?curid=3154700" title="Optogenetyka">
Optogenetyka

Optogenetyka – technika stosowana w neurobiologii, polegająca na kontrolowaniu aktywności określonej grupy neuronów za pomocą światła. Wrażliwość neuronów na światło uzyskuje się przez wprowadzenie do nich sekwencji genu kodującego światłoczułe białko z rodziny opsyn, np. na nośniku wirusowym. Białko to wbudowywuje się w błonę komórkową komórki nerwowej i pod wpływem światła wywołuje jej pobudzenie lub zahamowanie.
Opis techniki.
Najczęściej stosowanymi białkami światłoczułymi w metodach optogenetycznych są: 
ChR2 oraz VChr1 są kanałami jonowymi. Pod wpływem światła stają się przepuszczalne dla kationów, których napływ do wnętrza neuronu wywołuje depolaryzację. Halorodopsyna jest natomiast pompą jonową i pod wpływem światła przenosi do wnętrza neuronu aniony chlorkowe, co prowadzi do hiperpoplaryzacji jego błony komórkowej. Wymienione białka różnią się również długością fali światła, pod wpływem której ulegają aktywacji. ChR2 jest pobudzana najsilniej przez światło niebieskie, VChR1 przez światło zielone, a halorodopsyna przez światło żółte.
W celu wywołania ekspresji światłoczułego białka w wybranych neuronach stosuje się różne metody. Najczęściej stosowaną i najszybszą jest wprowadzenie sekwencji genu kodującego białko na wektorze wirusowym (np. lentiwirusowym) poprzez wstrzyknięcie w docelowy region mózgu. W wektorze umieszcza się również specyficzną komórkowo sekwencję promotorową, tak aby ograniczyć ekspresję białka tylko do określonego typu komórek (np. tylko pobudzających neuronów glutaminergicznych). Inną, bardziej czasochłonną metodą jest uzyskanie linii myszy transgenicznych, syntetyzujących światłoczułe białko w określonych neuronach przez całe życie. 
W przypadku większości zwierząt oświetlenie obszarów położonych głęboko w mózgu wymaga wprowadzenia do niego światłowodu.
Historia.
Możliwość wykorzystania światła do wybiórczego kontrolowania aktywności neuronów po raz pierwszy zasugerował Francis Crick w 1999. W 2002 roku po raz pierwszy opisano uzyskanie światłoczułych neuronów metodami inżynierii genetycznej. Wykorzystano rodopsynę pozyskaną z "Drosophila melanogaster", którą wprowadzono do hodowli ssaczych neuronów. W późniejszych latach opisano jeszcze kilka podobnych układów doświadczalnych, jednak żaden nie znalazł szerszego zastosowania, ze względu na wysoki stopień skomplikowania.
W 2005 zespół Karla Deisserotha z Uniwersytetu Stanforda opublikował wyniki swoich doświadczeń, w których zastosowano znacznie prostszy układ, z użyciem rodopsyny ChR2. W tym samym roku zespół Georga Nagela opublikował wyniki doświadczeń, w których zastosowano metody optogenetyczne do kontroli aktywności motorycznej nicienia "Caenorhabditis elegans". Nicień ten jest częstym obiektem badań, w których używa się technik optogenetycznych, głównie ze względu na mało skomplikowaną i dobrze poznaną budowę układu nerwowego, ale jednocześnie przejawianie bardzo wyraźnych zachowań, którymi można sterować. Ma też przezroczyste powłoki ciała, więc nie wymaga wprowadzania źródeł światła do wnętrza.
Techniki optogenetyczne znalazły duże zastosowanie w badaniach nad funkcjonowaniem połączeń neuronów w ciele migdałowatym i ich roli w powstawaniu strachu u gryzoni. Badane w ten sposób są również inne struktury układu limbicznego, m.in. jądro półleżące. Dzięki optogenetyce lepiej poznano też funkcjonowanie połączeń neuronów w obrębie jąder podstawy, których zaburzenia są związane z chorobą Parkinsona.
W 2010 roku optogenetyka została wybrana Metodą Roku 2010 przez prestiżowe czasopismo naukowe "Nature Methods".
Linki zewnętrzne.
Filmy:

</doc>
<doc id="3154705" url="https://pl.wikipedia.org/wiki?curid=3154705" title="Hubert Kucznierz">
Hubert Kucznierz

Hubert Kucznierz (ur. 19 lipca 1937) – polski bokser, reprezentant Polski.
Pięściarstwo uprawiał w klubie Carbo Gliwice. Uczestniczył w mistrzostwach Europy w Belgradzie 1961 roku, gdzie został w wadze lekkośredniej wyeliminowany w swojej pierwszej walce tego turnieju. Startując w mistrzostwach Polski, wywalczył czterokrotnie mistrzostwo kraju (1960, 1961, 1962 w wadze lekkośredniej, 1966 w wadze średniej). Był też brązowym medalistą w 1968 w wadze półciężkiej. W latach 1960-1966 wystąpił siedemnastokrotnie w reprezentacji Polski, 9 walk wygrał, 8 przegrał.

</doc>
<doc id="3154708" url="https://pl.wikipedia.org/wiki?curid=3154708" title="Bóle mięśniowo-szkieletowe">
Bóle mięśniowo-szkieletowe

Bóle mięśniowo-szkieletowe – bóle mięśni, stawów i kości będące wynikiem zaburzeń mięśniowo-szkieletowych (ang. musculoskeletal disorders – MSD) obejmujących szeroki zakres problemów zdrowotnych. Głównie są to bóle pleców (odcinek lędźwiowy kręgosłupa), szyi (odcinek szyjny kręgosłupa), ramion oraz urazy i dolegliwości kończyn górnych i dolnych, powszechnie nazywane urazami wynikającymi z chronicznego przeciążenia organizmu. Choroby genetyczne związane z budową tkanki łącznej jak zespół Ehlersa-Danlosa mogą powodować bóle mięśniowo-stawowo-szkieletowe.
Klasyfikacja.
Bóle mięśniowo-szkieletowe zależnie od ich lokalizacji dzielimy na uogólnione i miejscowe, według czasu trwania – na ostre i przewlekłe, a według przyczyny – na pierwotne i wtórne. Z klinicznego punktu widzenia istotne jest rozróżnienie schorzeń zapalnych i niezapalnych objawiających się bólem mięśniowo-szkieletowym. Pozwala to właściwie rozpoznać naturę podstawowego procesu patologicznego będącego przyczyną dolegliwości. 
Wśród chorób zapalnych układu ruchu wyróżnia się schorzenia: 
Schorzenia niazapalne głównie są pochodną: 
Przyczyny.
Dolegliwości mięśniowo-szkieletowe mogą być spowodowane oddziaływaniem różnych grup czynników występujących niezależnie od siebie lub łącznie: 
Ból mięśniowo-szkieletowy może być wynikiem powtarzanych naciągnięć, przeciążeń i zaburzeń mięśniowo-szkieletowych związanych z pracą fizyczną, ale też pokłosiem zwichnięcia czy złamania lub pochodną chorób wrodzonych i zwyrodnień. Ból odczuwany w układzie ruchu może również pochodzić z obwodowego układu nerwowego, głównie z nerwów uciśniętych na ich przebiegu lub na poziomie kręgosłupa. Możliwe jest też pochodzenie naczyniowe bólu np. w przebiegu zrostowej miażdżycy tętnic i bólach z narządów wewnętrznych np. serca, dróg moczowych czy trzustki.
Schorzenia mięśniowo-szkieletowe związane z pracą obejmują upośledzenie czynności i zmiany budowy takich struktur anatomicznych, jak mięśnie, stawy, ścięgna, więzadła, nerwy, kości i miejscowy układ krążenia krwi, wywoływane lub nasilone przede wszystkim przez wykonywanie pracy oraz bezpośrednio przez oddziaływanie czynników otoczenia, w którym praca jest wykonywana.
Objawy.
Bólowi mięśniowo-szkieletowemu przy schorzeniach zapalnych towarzyszą wszystkie lub niektóre z następujących objawów: 
Schorzenia niezapalne często charakteryzują się bólem bez obrzęku lub bez ocieplenia, brakiem objawów zapalenia i objawów ogólnoustrojowych, niewielkiego stopnia sztywnością poranną bądź jej brakiem. 
Bóle mięśniowo-szkieletowe pojawiają się w różnych okolicznościach, przybierają różne formy i mają różne pochodzenie świadczące o różnych zespołach chorobowych: 
Diagnostyka.
Dolegliwości ze strony układu mięśniowo-szkieletowego stanowią przyczynę ponad 315 milionów wizyt pacjentów w poradniach rocznie. Wiele spośród stanów bólowych układu mięśniowo-szkieletowego to schorzenia samoograniczające się i wymagające niezbyt zaawansowanej oceny oraz terapii objawowej. U niektórych pacjentów objawy mięśniowo-szkieletowe mogą jednak zwiastować bardziej poważne stany chorobowe, wymagające dalszej oceny i dodatkowych badań laboratoryjnych w celu rozpoznania natury procesu patologicznego.
Wstępnym celem postępowania lekarza jest przeprowadzenie diagnostyki służącej rozpoznaniu przyczyny zmian i wdrożeniu właściwego leczenia przy jednoczesnym ograniczeniu nadmiernej liczby badań diagnostycznych. Do stanów nagłych – wymagających szybkiej diagnozy – należą: 
Postawieniu właściwej diagnozy służy wywiad z pacjentem, badanie fizykalne oraz – gdy istnieją wskazania – badania laboratoryjne. Wiele schorzeń mięśniowo-szkieletowych początkowo przypomina inne choroby, stąd właściwe rozpoznanie wymaga czasu, w którym zmiany ulegną ewolucji do stanu, w którym będą łatwiejsze do zdefiniowania.
Leczenie.
Dobór terapii bólu mięśniowo-szkieletowego jest zależny od zespołu chorobowego zdiagnozowanego jako przyczynę doznań bólowych. W stanach pourazowych (zwichnięcia, złamania) oraz przy schorzeniach układu ruchu takich jak choroba zwyrodnieniowa stawów czy kręgosłupa, reumatoidalne zapalenie stawów itp. pacjentom zalecana jest fizykoterapia w postaci: 
W leczeniu bólów mięśniowo-szkieletowych zastosowanie znajdują również odpowiednio dobrane ćwiczenia fizjoterapeutyczne (np. Metoda Kaltenborna-Evjentha, Metoda McKenziego, Metoda S-E-T). 
W dolegliwościach bólowych układu kostnego, układu mięśniowego oraz stawów pacjenci mogą sięgnąć po środki farmakologiczne – paracetamol, tramadol czy substancje z grupy niesteroidowych leków przeciwzapalnych (NLPZ), jak ibuprofen, diklofenak, ketoprofen, metamizol bądź deksketoprofen). Najczęstsze przeciwwskazania do stosowania systemowych NLPZ to: nadwrażliwość na substancję czynną lub którąkolwiek substancję pomocniczą produktu leczniczego;
Stosowanie u dzieci i młodzieży jest różne – należy stosować zgodnie z rejestracją.

</doc>
<doc id="3154710" url="https://pl.wikipedia.org/wiki?curid=3154710" title="Love is Move">
Love is Move

Love is Move ( "Sarangeun MOVE") – singel południowokoreańskiej grupy Secret, wydany 18 października 2011 roku w Korei Południowej. Osiągnął 2 pozycję na liście Gaon Chart. Utwór został pobrany razy w Korei Południowej (stan na dzień 31 grudnia 2011). Utwór został nagrany ponownie w języku japońskim i znalazł się na pierwszym japońskim albumie "Welcome to Secret Time" pod tytułem . 
"Sarangeun MOVE" jest szybką retro piosenką dance-pop z elementami pop-rocka zainspirowanymi muzyką swingową z lat 30. XX wieku. Słowa piosenki mówią o upadku związku z perspektywy kobiety, o tym, jak bohaterka nieustannie ostrzega ukochanego, że nie powinna być brana za pewnik, ponieważ jej miłość do niego może się zmienić w mgnieniu oka.
6 października 2011 r. TS Entertainment opublikowało zdjęcia Han Sun-hwa i Zinger sugerując mroczną i seksowną koncepcję teledysku. Następnego dnia opublikowane zostały zdjęcia Song Ji-eun i Jun Hyo-sung. Jednak zwiastun teledysku do piosenki był zupełnie inny od zdjęć. Teledysk do "Sarangeun MOVE" został zainspirowany kreskówką o Betty Boop z lat 1930.

</doc>
<doc id="3154711" url="https://pl.wikipedia.org/wiki?curid=3154711" title="Hadrony egzotyczne">
Hadrony egzotyczne

Hadrony egzotyczne – grupa hadronów, czyli cząstek oddziałujących silnie, które nie są mezonami złożonymi z pary kwark-antykwark, ani barionami złożonymi z trzech kwarków. W kilku eksperymentach prowadzonych na początku XXI wieku wychwycone zostały sygnały, które można przypisać istnieniu hadronów egzotycznych. Pierwszą cząstką tego rodzaju, której istnienie potwierdzono z wysokim poziomem prawdopodobieństwa, jest Z(4430), złożona z dwóch kwarków i dwóch antykwarków.
Mezony egzotyczne.
Do tej grupy zaliczane są hadrony egzotyczne o liczbie barionowej równej zero. Należą do nich rezonanse mezonowe, takie jak tetrakwark Z(4430). Także hipotetyczne kule gluonowe (), pozbawione kwarków walencyjnych, charakteryzują się zerową liczbą barionową. Możliwe są również twory złożone z kilku kwarków i wzbudzonych gluonów.
Cząstka Z(4430)- została zarejestrowana po raz pierwszy w 2007 roku, w eksperymencie Belle w Japonii; wstępne analizy wyników spotkały się ze sceptycyzmem, a nawet krytyką ze strony części środowiska naukowego. W kilka lat później eksperyment BaBar, zlokalizowany w Stanford Linear Accelerator Center, przyniósł więcej danych, jednak ani nie potwierdzając, ani nie zaprzeczając wynikom Belle Collaboration. Ostateczny dowód istnienia cząstki przyniosły analizy dziesiątków tysięcy rozpadów mezonów w eksperymencie LHCb w laboratorium CERN, dokonane przez zespół prof. Tomasza Skwarnickiego.
Zc(3900), o której istnieniu doniesiono w 2013 roku, jest prawdopodobnie inną cząstką tego rodzaju.
Cząstka Y(4140) odkryta w Fermilabie w 2009 jest inną cząstką, która może należeć do tej klasy.
Bariony egzotyczne.
Hadrony o niezerowej liczbie barionowej, posiadające inną liczbę kwarków (albo antykwarków) walencyjnych niż trzy, nazywane są barionami egzotycznymi. Pod względem składu mogą do nich przynależeć m.in. pentakwarki i dibariony.
W 2003 roku pojawiły się informacje o możliwym odkryciu pentakwarka Θ+. Bardziej precyzyjne dane zebrane w Jefferson Lab w 2004 roku nie potwierdziły jednak tego odkrycia. W 2014 roku Forschungszentrum Jülich uzyskało sygnał wskazujący na powstanie dibarionu d*, cząstki złożonej z sześciu kwarków, chociaż natura tego obiektu nie jest jasna - nie wiadomo czy jest to pojedyncza cząstka, czy też układ złożony z dwóch silnie oddziałujących hadronów.
W 2015 roku eksperyment LHCb wykazał z wysokim poziomem prawdopodobieństwa występowanie pentakwarków Pc, jako etapów pośrednich w rozpadach barionów pięknych.

</doc>
<doc id="3154713" url="https://pl.wikipedia.org/wiki?curid=3154713" title="Charles O’Rear">
Charles O’Rear

Charles O’Rear (ur. 1941) − amerykański fotografik, znany z fotografii krajobrazów winiarskich i zdjęcia, które stało się domyślną tapetą w systemie Windows XP.
W latach 70. pracował dla Environmental Protection Agency przy projekcie DOCUMERICA, był także fotografem "The National Geographic Magazine" przez ponad 25 lat. Od 1978 roku skupił się na fotografowaniu krajobrazów powiązanych z winiarstwem w Napa Valley. Z czasem przeniósł się Napa Valley i zaczął dokumentować produkcję wina na całym świecie, czego efektem było siedem książek poświęconych tej tematyce.
O’Rear jest także autorem fotografii pagórków w hrabstwie Sonoma, która pod nazwą "Idylla" została domyślną tapetą systemu Windows XP. O’Rear wykonał tę fotografię w 1996 roku w pobliżu drogi stanowej 12/121. Ze względu na wygląd fotografii oficjalnie oświadczył, że po zeskanowaniu odbitki zdjęcie nie było poddawane cyfrowej obróbce.
Obrazek ten jest także jednym z dostępnych do wyboru jako tło kart płatniczych Capital One, a ze względu na swoją popularność stał się także obiektem wielu parodii.

</doc>
<doc id="3154714" url="https://pl.wikipedia.org/wiki?curid=3154714" title="Edward Toms">
Edward Toms

Edward James Toms (ur. 11 grudnia 1899 w Uxbridge, zm. 2 stycznia 1971 w Wareham) – brytyjski lekkoatleta (sprinter), medalista olimpijski z 1924.
Na igrzyskach olimpijskich w 1924 w Paryżu zdobył brązowy medal w sztafecie 4 × 400 metrów za zespołami Stanów Zjednoczonych i Szwecji (sztafeta brytyjska biegła w składzie: Toms, George Renwick, Richard Ripley i Guy Butler). Na tych samych igrzyskach Toms startował również w biegu na 400 metrów, dochodząc do ćwierćfinału.
Był mistrzem Anglii (AAA) w biegu na 440 jardów w 1924.
Podczas igrzysk olimpijskich w Paryżu poprawił rekord Wielkiej Brytanii w sztafecie 4 × 400 metrów, uzyskując czas 3:17,4. Był również rekordzistą Wielkiej Brytanii w sztafecie 4 × 440 jardów z czasem 3:18,2.

</doc>
<doc id="3154718" url="https://pl.wikipedia.org/wiki?curid=3154718" title="Rynarium">
Rynarium

Rynarium (łac. "rhinarium", l. mn. "rhinaria") – narządy węchowe występujące na czułkach mszyc i koliszków.
Mszyce.
Rynaria mają postać zagłębień oskórka pokrytych błonką, pod którą znajdują się komórki zmysłowe. Zwykle są okrągłe lub owalne, czasami mogą być poprzecznie wydłużone. Otoczone mogą być rzęskami (rodzaj drobnych szczecinek) lub silnie zesklerotyzowaną rozetką.
Rynaria pierwotne występują już u larw, podczas gdy rynaria wtórne pojawiają się dopiero u imagines. Wśród rynariów pierwotnych wyróżnia się rynaria główne, występujące pojedynczo na ostatnim i przedostatnim członie czułków oraz rynaria dodatkowe występujące na ostatnim członie czułków, gdzie zgrupowane są zwykle dookoła rynarium głównego. Rynaria wtórne występują w większej ilości, zwykle na trzecim i czwartym członie, szczególnie u samców i morf uskrzydlonych.
Koliszki.
U koliszków rynaria znajdują się na końcach niektórych członów. U Aphalaridae i Liviidae są to człony 4-6, a u Psyllidae i Triozidae: 4, 6, 8 i 9. Niektóre gatunki mają na końcu członu więcej niż jedno rynarium, np. "Trioza femoralis" posiada 6 rynariów na końcu 4 członu.

</doc>
<doc id="3154719" url="https://pl.wikipedia.org/wiki?curid=3154719" title="Steven Yeun">
Steven Yeun

Steven Yeun (ur. 21 grudnia 1983 w Seulu jako Yeon Sang-yeop, ) – amerykański aktor filmowy i telewizyjny pochodzenia koreańskiego, odtwórca postaci Glenna Rhee w serialu "Żywe trupy".
Życiorys.
Urodził się w Korei Południowej, jednak wychowywał się w Stanach Zjednoczonych w Michigan. W 2005 ukończył psychologię na Kalamazoo College. Aktorstwem zajął się jeszcze na studiach, gdy przy drugim podejściu dołączył do uczelnianej grupy Monkapult. W 2005 przeniósł się do Chicago, gdzie dołączył do Stir Friday Night, grupy komediowej tworzonej przez Amerykanów azjatyckiego pochodzenia. Grał następnie w ramach grupy aktorskiej The Second City, po czym w 2009 wyjechał do Los Angeles. Zaczął się angażować jako aktor głosowy przy produkcji gier "Crysis" i "Crysis Warhead". W filmie debiutował w 2009 w niezależnej produkcji "My Name Is Jerry". Zagrał następnie w kilku filmach krótkometrażowych i pojedynczych epizodach seriali telewizyjnych. W 2010 dołączył do głównej obsady produkcji "Żywe trupy", wcielając się w postać Glenna Rhee.
W 2020 zagrał główną rolę w filmie "Minari", która przyniosła mu m.in. nominację do Oscara dla najlepszego aktora pierwszoplanowego.

</doc>
<doc id="3154723" url="https://pl.wikipedia.org/wiki?curid=3154723" title="Mistrzostwa Europy w Rugby 7 Mężczyzn 2004">
Mistrzostwa Europy w Rugby 7 Mężczyzn 2004

Mistrzostwa Europy w Rugby 7 Mężczyzn 2004 – trzecie mistrzostwa Europy w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez FIRA-AER mające na celu wyłonienie najlepszej męskiej reprezentacji narodowej w tej dyscyplinie sportu w Europie. Zostały rozegrane w dniach 8 maja – 17 lipca 2004 roku w formie siedmiu turniejów – sześciu eliminacyjnych oraz finałowego rozegranego w hiszpańskim mieście Palma de Mallorca. Były jednocześnie kwalifikacją do Pucharu Świata 2005.
Informacje ogólne.
Początkowo planowano rozegranie ośmiu turniejów eliminacyjnych, w styczniu 2004 roku potwierdzono jednak sześć zawodów, których obsada ulegała następnie zmianom. Każdy z zespołów miał uczestniczyć w dwóch turniejach eliminacyjnych, za zajęte w nich miejsca otrzymując punkty do klasyfikacji generalnej. Szesnaście najwyżej sklasyfikowanych zespołów awansowało do turnieju finałowego rozstawione według wyników uzyskanych w eliminacjach. Służył on również jako kwalifikacja do Pucharu Świata 2005, a awans do niego uzyskała czołowa siódemka turnieju finałowego ME.
Walka o tytuł mistrzowski rozstrzygnęła się 16–17 lipca 2004 roku na Poliesportiu Prínceps d'Espanya w Palma de Mallorca. Do ćwierćfinałów awansowała najwyżej rozstawiona ósemka, a tytuł mistrza Europy obroniła Portugalia.

</doc>
<doc id="3154724" url="https://pl.wikipedia.org/wiki?curid=3154724" title="Richard Ripley">
Richard Ripley

Richard Nicholson Ripley (ur. 23 czerwca 1901 w Ormesby, zm. w lutym 1996 w Hartlepool) – brytyjski lekkoatleta (sprinter), medalista olimpijski z 1924.
Na igrzyskach olimpijskich w 1924 w Paryżu zdobył brązowy medal w sztafecie 4 × 400 metrów za zespołami Stanów Zjednoczonych i Szwecji (sztafeta brytyjska biegła w składzie: Edward Toms, George Renwick, Ripley i Guy Butler).
Był mistrzem Anglii (AAA) w biegu na 440 jardów w 1925, a także brązowym medalistą mistrzostw Wielkiej Brytanii (AAA) na tym dystansie w tym samym roku.
Podczas igrzysk olimpijskich w Paryżu poprawił rekord Wielkiej Brytanii w sztafecie 4 × 400 metrów, uzyskując czas 3:17,4. Był również rekordzistą Wielkiej Brytanii w sztafecie 4 × 440 jardów z czasem 3:18,2.

</doc>
<doc id="3154728" url="https://pl.wikipedia.org/wiki?curid=3154728" title="Dziki Zachód dla opornych">
Dziki Zachód dla opornych



</doc>
<doc id="3154729" url="https://pl.wikipedia.org/wiki?curid=3154729" title="Biegi narciarskie na Zimowych Igrzyskach Olimpijskich 1992 – bieg na 50 km mężczyzn">
Biegi narciarskie na Zimowych Igrzyskach Olimpijskich 1992 – bieg na 50 km mężczyzn

Bieg mężczyzn na dystansie 50 km stylem dowolnym podczas Zimowych Igrzysk Olimpijskich 1992 w Albertville został rozegrany 22 lutego. Wzięło w nim udział 73 zawodników z 29 państw. Mistrzem olimpijskim w tej konkurencji został Norweg Bjørn Dæhlie. 

</doc>
<doc id="3154730" url="https://pl.wikipedia.org/wiki?curid=3154730" title="Jewgienij Sysojew">
Jewgienij Sysojew

Jewgienij Sysojew (Евгений Сысоев, ur. 27 maja 1968 roku) – kazachski piłkarz występujący na pozycji obrońcy.
Pierwszym klubem zawodnika był Awangard Petropawł, w którym występował w sezonie 1989. Od 1990 roku grał w innym zespole drugiej ligi ZSRR, Melioratorze Szymkent. Po utworzeniu ligi kazachskiej piłkarz grał jeszcze w tym zespole (przemianowanym na Żiger Szymkent) w sezonie 1992. W latach 1993–1995 gracz występował w drużynie ukraińskiej Premier-lihi, Krywbasie Krzywy Róg. W latach 1996–1997 reprezentował barwy Dinama Omsk, występującego we Wtoroj diwizion. Ponadto zawodnik wystąpił w dwóch spotkaniach reprezentacji Kazachstanu: 1 czerwca 1992 roku przeciwko Turkmenistanowi (1:0, był to pierwszy w historii mecz reprezentacji Kazachstanu) i 16 lipca 1992 roku przeciwko Uzbekistanowi (1:0).

</doc>
<doc id="3154731" url="https://pl.wikipedia.org/wiki?curid=3154731" title="Pseudosensorium">
Pseudosensorium

Pseudosensorium – gruczoł zapachowy mszyc.
Pseudosensoria zlokalizowane są na goleniach tylnej pary odnóży. Z wyglądu przypominają, występujące na czułkach, rynaria. Pseudosensoria obecne są u samic amfigonicznych, a wyjątkowo także u dzieworódek.

</doc>
<doc id="3154732" url="https://pl.wikipedia.org/wiki?curid=3154732" title="George Renwick">
George Renwick

George Russell Renwick (ur. 7 sierpnia 1901 w Marylebone, zm. 25 lipca 1984 w Chichesterze) – brytyjski lekkoatleta (sprinter), medalista olimpijski z 1924.
Na igrzyskach olimpijskich w 1924 w Paryżu zdobył brązowy medal w sztafecie 4 × 400 metrów za zespołami Stanów Zjednoczonych i Szwecji (sztafeta brytyjska biegła w składzie: Edward Toms, Renwick, Richard Ripley i Guy Butler). Na tych samych igrzyskach Renwick startował również w biegu na 400 metrów, dochodząc do ćwierćfinału.
Podczas igrzysk olimpijskich w Paryżu poprawił rekord Wielkiej Brytanii w sztafecie 4 × 400 metrów, uzyskując czas 3:17,4.
Pracował jako nauczyciel, a później dyrektor szkoły. W 1926 napisał książkę "Athletics for Boys".

</doc>
<doc id="3154734" url="https://pl.wikipedia.org/wiki?curid=3154734" title="Bójka w bazylice Grobu Świętego">
Bójka w bazylice Grobu Świętego

Bójka w bazylice Grobu Świętego − starcie pomiędzy katolikami i prawosławnymi o pierwszeństwo w możliwości odprawienia własnych rytuałów w bazylice Grobu Świętego, mające miejsce w Wielki Piątek 10 kwietnia 1846 roku.
Tłem dla zdarzenia był konflikt państw zachodnich i Imperium Rosyjskiego o wpływy w słabnącym Imperium Osmańskim. W związku ze zbiegnięciem się daty świąt w kalendarzu łacińskim i greckim do Jerozolimy przybyli w jednym czasie pielgrzymi obu wyznań. Jednoczasowe obchodzenie świąt podsyciło rywalizację o bazylikę, a gubernator jerozolimski zmuszony był obsadzić bazylikę i jej otoczeniem wojskiem, celem zapewnienia porządku.
W Wielki Piątek księża katoliccy przynieśli do bazyliki obrus z białego lnu na ołtarz, ale odkryli, że księżą prawosławni zdążyli wcześniej położyć na ołtarzu obrus z wyszywanego jedwabiu. W tej sytuacji katolicy zażądali od prawosławnych przedstawienia zezwolenia od tureckich władz na użycie własnego obrusa, a prawosławni zażądali od katolików przedstawienia pozwolenia na usunięcie obrusa użytego przez prawosławnych.
W efekcie sporou doszło do bójki pomiędzy księżmi a następnie także między mnichami i pielgrzymami. W użyciu walczących znalazły się krzyże, świeczniki, lampy i fragmenty kościelnych mebli, a później także noże, pałki i zakazane przez tureckie władze pistolety.
Walki zostały zakończone przez interwencję tureckich sił porządkowych, zdarzenie kosztował życie ponad 40 osób.

</doc>
<doc id="3154735" url="https://pl.wikipedia.org/wiki?curid=3154735" title="Pablo Carreno Busta">
Pablo Carreno Busta



</doc>
<doc id="3154736" url="https://pl.wikipedia.org/wiki?curid=3154736" title="Wyrostek końcowy">
Wyrostek końcowy

Wyrostek końcowy (łac. "processus terminalis") – wyrostek ostatniego członu czułków mszyc.
Wyrostek końcowy to, zwykle zwężona i silnie wydłużona, część ostatniego antennomeru, oddzielona od nadsady ("basis") dystalną krawędzią rynarium głównego. Jego kształt, wymiary i proporcje odgrywają istatną rolę diagnostyczną.
W wierzchołkowej części wyrostka znajdują się szczecinki zmysłowe. Wyróżnia się wśród nich szczecinki apikalne, obecne w liczbie od 2 do 5 oraz szczecinki subapikalne, których liczba jest charakterystyczna dla gatunku. U niektórych taksonów szczecinki te są jedyną pewną cechą diagnostyczną gatunków.

</doc>
<doc id="3154738" url="https://pl.wikipedia.org/wiki?curid=3154738" title="Biegi narciarskie na Zimowych Igrzyskach Olimpijskich 1992 – sztafeta mężczyzn">
Biegi narciarskie na Zimowych Igrzyskach Olimpijskich 1992 – sztafeta mężczyzn

Bieg sztafetowy mężczyzn podczas Zimowych Igrzysk Olimpijskich 1992 w Albertville został rozegrany 18 lutego. Wzięło w nim udział 64 zawodników z szesnastu krajów. Mistrzostwo olimpijskie w tej konkurencji wywalczyła drużyna norweska w składzie: Terje Langli, Vegard Ulvang, Kristen Skjeldal i Bjørn Dæhlie. 

</doc>
<doc id="3154741" url="https://pl.wikipedia.org/wiki?curid=3154741" title="Orkan na Jamajce (film)">
Orkan na Jamajce (film)

Orkan na Jamajce (ang. "A High Wind in Jamaica") – brytyjski film przygodowy z 1965 roku w reżyserii Alexandra Mackendricka, powstały na podstawie powieści brytyjskiego pisarza pochodzenia walijskiego Richarda Hughesa "pod tym samym tytułem". Wyprodukowana przez wytwórnię 20th Century Fox.
Premiera filmu miała miejsce 4 czerwca 1965 roku w Wielkiej Brytanii.
Opis fabuły.
Rodzina Thorntonów – Fredrick i jego żona Alice postanawiają powrócić do ojczystego kraju. Uważają bowiem, że życie na wyspie ma negatywny wpływ na zachowanie ich dzieci. W czasie podróży na statek, którym płyną, napadają piraci pod dowództwem kapitana Chaveza. Po splądrowaniu okrętu piraci wracają na swój żaglowiec i wkrótce ze zdumieniem dowiadują się, że mają nowych pasażerów.
Obsada.
Źródło: Filmweb
i inni

</doc>
<doc id="3154743" url="https://pl.wikipedia.org/wiki?curid=3154743" title="Wieża Piastowska">
Wieża Piastowska



</doc>
<doc id="3154745" url="https://pl.wikipedia.org/wiki?curid=3154745" title="Lauren Cohan">
Lauren Cohan

Lauren Cohan (ur. 7 stycznia 1982 w Cherry Hill) – amerykańsko-brytyjska aktorka filmowa i telewizyjna.
Życiorys.
Urodziła się w Stanach Zjednoczonych, wychowywała się w Cherry Hill w New Jersey. Jeszcze w dzieciństwie przeprowadziła się z rodziną do Wielkiej Brytanii. Od piątego roku życia była wychowywana w wierze judaistycznej, którą przyjęła jej matka po ślubie z ojczymem aktorki. Lauren Cohan uczęszczała do szkoły hebrajskiej, przeszła też swoją uroczystość bat micwa. Ukończyła studia z zakresu aktorstwa i literatury angielskiej na University of Winchester, zajęła się aktorstwem w ramach założonej jeszcze na uczelni grupy artystycznej, występując w Londynie i Los Angeles.
W filmie debiutowała w 2005, otrzymała wówczas niewielką rolę w "Casanovie" u boku m.in. Heatha Ledgera. Zaczęła grywać epizody w produkcjach kinowych i telewizyjnych, m.in. wystąpiła w sześciu odcinkach serialu "Nie z tego świata", a także w filmie "Death Race 2". W 2011 dołączyła do głównej obsady produkcji "Żywe trupy", wcielając się w postać Maggie Greene.

</doc>
<doc id="3154746" url="https://pl.wikipedia.org/wiki?curid=3154746" title="Ignacy (Buzin)">
Ignacy (Buzin)

Ignacy, imię świeckie Konstantin Jurjewicz Buzin (ur. 21 czerwca 1973 w Krzywym Rogu) – rosyjski biskup prawosławny.
Życiorys.
Pochodzi z rodziny urzędniczej. Pierwsze siedem lat życia spędził w Krzywym Rogu, następnie razem z rodzicami przeprowadził się do Gelendżyka i tam ukończył szkołę średnią, a w 1991 szkołę medyczną. Od czternastego roku życia był ministrantem w cerkwiach w Gelendżyku i w Noworosyjsku. W latach 1991–1995 uczył się w seminarium duchownym w Petersburgu, jednak dyplom końcowy uzyskał dopiero w 2005. Jeszcze jako jego słuchacz, w 1993, zamieszkał w Nadmorskiej Pustelni Trójcy Świętej i św. Sergiusza z Radoneża (w tym samym roku zwróconej Rosyjskiemu Kościołowi Prawosławnemu i reaktywowanej po kilku dziesięcioleciach nieistnienia). Chociaż nie złożył jeszcze wieczystych ślubów mniszych, metropolita petersburski i ładoski Jan mianował go ekonomem wspólnoty. Jego postrzyżyny mnisze miały miejsce 22 stycznia 1994 w cerkwi akademickiej przy petersburskich szkołach duchownych. Przyjął imię zakonne Ignacy na cześć św. Ignacego (Brianczaninowa).
Święcenia diakońskie przyjął 3 lutego 1993 w cerkwi św. Aleksandra Newskiego w Krasnym Siole z rąk biskupa tichwińskiego Szymona. Na kapłana cztery dni później wyświęcił go metropolita petersburski Jan. Od 1995 do 2002 był dziekanem Pustelni Nadmorskiej, następnie na krótko został przeniesiony do Ławry Aleksandry Newskiego. Od października 2002 do kwietnia 2005 był przełożonym placówki filialnej Monasteru Koniewskiego w Prioziorsku. W 2004 otrzymał godność ihumena. W kwietniu roku następnego został dziekanem monasteru Zaśnięcia Matki Bożej w Tichwinie.
W maju 2008 przeniesiony do skitu św. Antoniego Dymskiego, który jeszcze w tym samym roku został przekształcony w samodzielny klasztor (reaktywacja monasteru Trójcy Świętej Antoniego Dymskiego zamkniętego przez władze radzieckie). Po roku przeszedł do służby w charakterze proboszcza cerkwi Opieki Matki Bożej w Petersburgu, przy której działała placówka filialna monasteru św. Antoniego Dymskiego. W latach 2010–2014 był spowiednikiem sióstr monasteru Wprowadzenia Matki Bożej do Świątyni w Tichwinie.
W 2008 ukończył Petersburską Akademię Duchowną jako kandydat nauk teologicznych.
W 2014 Święty Synod Rosyjskiego Kościoła Prawosławnego nominował go na biskupa armawirskiego i łabińskiego. W związku z tą nominacją otrzymał godność archimandryty. Jego chirotonia biskupia odbyła się w soborze Chrystusa Zbawiciela w Moskwie pod przewodnictwem patriarchy moskiewskiego i całej Rusi Cyryla.
W 2020 r. został przeniesiony w stan spoczynku, skierowany do monasteru Trójcy Świętej i św. Antoniego Dymskiego w eparchii tichwińskiej, zaś jego działalność jako biskupa armawirskiego ma zostać oceniona przez Wyższy Sąd Cerkiewny. W marcu 2021 r. sąd uznał go za winnego złamania prawa kanonicznego (25 kanonu apostolskiego) i suspendował go, zakazując mu noszenia stroju biskupiego i panagii. W kwietniu tego samego roku patriarcha moskiewski i całej Rusi Cyryl zatwierdził wyrok i nakazał mu przebywanie w monasterze św. Pawła Obnorskiego (eparchia wołogodzka). 

</doc>
<doc id="3154747" url="https://pl.wikipedia.org/wiki?curid=3154747" title="Kstowo">
Kstowo

Kstowo () — miasto (od 1957) w Rosji, centrum administracyjne kstowskiego miejskiego (municypalnego) rejonu obwodu niżnonowogrodzkiego.
Kstowo położone jest na prawym brzegu Wołgi, 30 km poniżej zbiegu Oki i Wołgi, 29 km od Niżnego Nowogrodu na trasie M7 "Wołga" i odcinku kolejowym Okskaja - Zelecyno. Przez miasto przepływa rzeka Kud'ma, dopływ Wołgi.
Największy zakład pracy - zakłady przetwórstwa produktów naftowych kompanii Łukoil.
Historia.
Nazwa miasta wywodzi się prawdopodobnie z języka mordwińskiego od słowa "ksta" - "truskawka". Osada Kstowska, położona na miejscu obecnego miasta, była znana już w XIV w. Rosjanie, zajmując nowe terytoria, osiedlali się wzdłuż dróg i tworzyli cały łańcuch osiedli z biegiem Wołgi.
W przeszłości ludność zajmowała się burłactwem, pleceniem siatek, rybołówstwem.
Na początku XV wieku osadę i przynależne do niej ziemie otrzymał od syna ostatniego niżegorodzkiego kniazia Daniła Borysowicza Peczerski Monastyr. W ciągu kolejnych 150 lat, pomiędzy tatarskimi najazdami, kstowczanie pracowali na roli, zajmowali się łowiectwem i rybołówstwem.
W 1818 zbudowano w Kstowie kamienną cerkiew i od tego czasu stał się on znany jako wieś. Na początku lat 20. XX wieku Kstovo staje się centrum dużego rejonu rolniczego - w 1929 utworzono rejon kstowski, rozwija się leśnictwo i połowy na Wołdze i okolicznych zalewowych jeziorach.
Miasto Kstowo początkowo budowano jako osiedle robotnicze w pobliżu rolniczej wsi Kstowo, z biegiem czasu i powiększającej się liczby mieszkańców osiedle i wieś wspólnie otrzymało status najpierw "robotniczego osiedla Kstowo", następnie 12 września 1957 miasta.
Planowaniem urbanistycznym miasta zajmował się leningradzki instytut "Lengorstrojprojekt", który musiał uwzględnić stacjonujący w jednym z osiedli wojskowy oddział deszyfrażu lotniczego z laboratoriami, zajmujący się m.in. obróbką techniczną klisz uzyskanych z kamer lotniczych. Po rozformowaniu oddziału na miejscu jego stacjonowania utworzono sanatorium wojskowe, przeniesione następnie do Soczi na miejsce oddziału budowlanego, który z kolei przeniesiono do Kstowa.
Sytuacja mieszkaniowa była ciężka. W kilku wąwozach wyryte były ziemianki z dachami na poziomie gruntu - wystawały tylko kominy, mieszkańcy żyli w nich przez cały rok. Zmiany nastąpiły dopiero po zbudowaniu zakładów przetwórstwa naftowego i kolejnych przemysłowych - elektrociepłowni, produkcji betonu, obróbki drewna i produkcji asfaltobetonu. Na początku lat 60. zbudowano z kolei zakłady produkcji wełny mineralnej, produkcji i wtórnego bieżnikowania opon, mleczarskie.

</doc>
<doc id="3154748" url="https://pl.wikipedia.org/wiki?curid=3154748" title="George Clarke">
George Clarke

George Clarke, 1. baron Sydenham of Combe (ur. 4 lipca 1848 w Swinderby, zm. 7 lutego 1933 w Londynie) – brytyjski żołnierz i administrator kolonialny, w latach 1901-1903 gubernator Wiktorii, od 1913 par dziedziczny.
Życiorys.
Młodość i kariera wojskowa.
Pochodził z hrabstwa Lincolnshire. Ukończył studia w Królewskiej Akademii Wojskowej w Woolwich (dziś część Londynu), a następnie wstąpił do wojsk inżynieryjnych British Army. Służył głównie w Egipcie i Sudanie. W latach 1885-1892 był sekretarzem Komitetu Obrony Kolonialnej, zajmującego się planowaniem działań obronnych w posiadłościach brytyjskich na całym świecie. Był także sekretarzem wspólnej komisji British Army i Royal Navy, mającej poprawić współdziałanie obu tych rodzajów wojsk. Od 1883 był również wziętym publicystą prasowym. W latach 1894-1901 dowodził jednostką w Woolwich zajmują się m.in. produkcją lawet armatnich. W 1901 przeszedł w stan spoczynku w stopniu pułkownika.
Administrator kolonialny.
Po opuszczeniu armii krótko zasiadał w komitecie ds. reorganizacji Ministerstwa Wojny, po czym otrzymał nominację na gubernatora Wiktorii. W 1903 jego kadencja została przedwcześnie przerwana, ponieważ został wezwany do Londynu, gdzie wrócił na stanowisko wysokiej rangi cywilnego urzędnika Ministerstwa Wojny. W 1907 ponownie znalazł się w służbie kolonialnej jako gubernator Bombaju. W 1913 przeszedł na emeryturę.
Późniejsze życie.
Wkrótce po powrocie do Anglii Clarke został kreowany dziedzicznym członkiem Izby Lordów jako baron Sydenham of Combe (potocznie lord Sydenham). W latach 1913-1915 przewodniczył komisji królewskiej badającej problem rozprzestrzeniania się chorób wenerycznych. Z kolei w latach 1915-1916 stał na czele trybunału rozpatrującego odwołania od decyzji komisji poborowych w całym kraju. Do końca życia pozostał aktywnym parlamentarzystą i publicystą, z wiekiem przyjmując coraz bardziej konserwatywne poglądy. Zmarł w lutym 1933 w wieku 84 lat. Był bezdzietny, wobec czego jego tytuł lordowski wygasł wraz z jego śmiercią.
Odznaczenia.
W 1887 otrzymał Order św. Michała i św. Jerzego klasy Komandor, zaś w 1893 został awansowany do klasy Rycerz Komandor, co uprawniało go do dopisywania przed nazwiskiem tytułu "Sir" (przy czym, zgodnie z zasadami brytyjskiej tytulatury, zaprzestał tego po otrzymaniu kreacji lordowskiej). W 1905 otrzymał Order św. Michała i św. Jerzego najwyższej klasy Rycerz Wielkiego Krzyża. W 1907 został Rycerzem Wielkim Komandorem Orderu Cesarstwa Indyjskiego, zaś w 1911 otrzymał Order Gwiazdy Indii klasy Rycerz Wielki Komandor. W 1917 został Rycerzem Wielkiego Krzyża Orderu Imperium Brytyjskiego.

</doc>
<doc id="3154749" url="https://pl.wikipedia.org/wiki?curid=3154749" title="Min Saw Mon">
Min Saw Mon

Narameikhla Min Saw Mon (birm. //, //; "Min Saw" w imieniu jest birmańskim zwrotem grzecznościowym; znany też jako Suleiman Shah; 1380–1433) – ostatni król z dynastii Launggyet i założyciel dynastii Mrauk U w Arakanie.
Królem został w 1404 r., jednak w 1406 r. został wypędzony z Launggyet przez księcia koronnego Minyekyawswę z Królestwa Ava. Udał się na wygnanie do Bengalu, a następnie wstąpił na służbę wojskową u sułtana Dżalal al-Din Muhammada. W 1429 r. z pomocą sułtana odzyskał tron i rozpoczął panowanie nad królestwem, które nadal ograniczone było do północnego Arakanu, jako bengalski wasal. W 1430 r. założył nową stolicę, Myauk U, w bardziej strategicznej lokalizacji. Król umarł w 1433 r., a na tronie zastąpił go młodszy brat Khayi.
Wczesne lata życia.
Przyszły król urodził się w 1380/81 r. (742 ME) jako syn księcia Razathu II () i księżniczki Saw Nyet Htwa () z królestwa Launggyet zajmującego obszar dzisiejszego północnego stanu Arakan. W latach młodzieńczych zaangażował się książę w dworską politykę, a jego dalsze losy związane było silnie z powodzeniem ojca. Razathu, ojciec księcia, został królem, jednak obalono go w 1385 r. Odzyskał on tron w 1397 r. i pozostał na nim aż do swojej śmierci w 1401 r. Władzę przejął po nim młodszy brat, Theinkhathu (), który umarł w 1404 r.
Ostatni król Launggyet.
Gdy Saw Mon wstąpił na tron w kwietniu 1404, królestwo Arakanu już od trzech dziesięcioleci chyliło się ku upadkowi. Królestwem targały niekończące się niepokoje polityczne oraz interwencje dwóch silniejszych wschodnich sąsiadów, królestw Ava i Hanthawaddy (ze stolicą w Pegu). W roku 1373/74 (735 ME) dwór Launggyet zmuszony był prosić o wyznaczenie kandydata do tronu przez Ava, które wysłało w odpowiedzi Saw Mona II. Saw Mon II był dobrym władcą, ale umarł w roku 1381 nie pozostawiając następcy. Ava posłała kolejnego nominata, syna króla Swasawke. Nowy król okazał się tyranem i w roku 1385 został wygnany przez dwór. Od roku 1385 do 1404, arakański tron był przedmiotem rywalizacji dworskich koterii, często wspieranych czy to przez Ava, czy też przez Pegu.
Także Saw Mon nie był w stanie uniknąć wstrząsów. W ciągu dwóch lat po objęciu przezeń tronu królestw zostało wciągnięte w Wojnę Czterdziestoletnią, toczącą się między Ava a Pegu. W listopadzie 1406 r. król Ava, Minkhaung I, wysłał armię pod dowództwem następcy tronu Minyekyawswy. 29 listopada 1406 r. (poniedziałek, 5. dzień Ubywania Księżyca miesiąca Natdaw 768 ME) żołnierze Ava zdobyli Launggyet. Minkhaung I mianował Anawrahtę Sawa, w tym czasie gubernatora Kale, „królem” Arakanu.
Saw Mon ledwo zdołał uciec do Bengalu z garstką towarzyszy.
Lata wygnania i odbudowa królestwa.
Przez następne 6 lat Arakan był polem bitwy między Ava a Pegu. Ostatecznie, w 1412 r. przewagę zyskało Pegu i ulokowało na tronach Launggyet oraz Thandwè swoich nominatów. W 1413 Ava stworzyło konkurencyjną placówkę w Khwethin-Taung w północnym Arakanie, ale zachodniemu księstwu oszczędzono dalszej wojny, gdyż Ava skupiło się na zniszczeniu Pegu. Jednak, pomimo że armia królestwa podeszła blisko stolicy, nie udało się Pegu zdobyć. Także garnizon Ava w Khwethin-Taung został ostatecznie wypędzony w 1416 r. przez miejscowych północnych Arakańczyków. Podzielony Arakan płacił daninę Pegu co najmniej do czasu śmierci króla Razadarita w 1421 r. Nie jest jasne, czy wasalni królowie pozostali nadal lojalni wobec następców Razadarita. Arakańska kronika "Rakhine Razawin Thit" wspomina o co najmniej dwóch rywalizujących dworach–jednym w Launggyet i drugim w Thandwè.
W międzyczasie Saw Mon wstąpił na służbę u sułtana Bengalu, Dżalal al-Din Muhammada, podczas której okazał się być dobrym dowódcą. Z biegiem czasu zbliżył się do sułtana i przekonał go do udzielenia mu pomocy w odzyskaniu tronu Arakanu. Sułtan zaakceptował ten pomysł. W lutym/marcu 1429 r. (miesiąc Tabaung 790 ME), Saw Mon ze wsparciem armii złożonej głównie z „afgańskich awanturników” najechał Arakan. Pierwszy najazd nie powiódł się, gdyż Saw Mon wszedł w konflikt z gen. Wali Khanem z Bengalu i został przez niego uwięziony. Saw Mon uciekł, a sułtan zgodził się na kolejną wyprawę. Drugi najazd zakończył się powodzeniem. 18 kwietnia 1429 r. (czwartek, 1. dzień Ubywania Księżyca miesiąca Kason 791 ME) Saw Mon został w Launggyet ogłoszony królem. (Według niektórych arakańskich kronik, takich jak np. "Inzauk Razawin", drugi najazd miał miejsce w 1430 r., a więc rok później.)
Założenie królestwa Mrauk U.
Saw Mon został królem Arakanu, ale jednocześnie także wasalem Bengalu. Jego władztwo było nadal ograniczone do północnego Arakanu, podczas gdy Arakan południowy (Thandwè) pozostawał niepodległy. Król zdecydował się na przeniesienie stolicy z Launggyet. Miejsce nowej stolicy, choć niedalekie od Launggyet, miało o wiele lepsze położenie strategiczne i dowiodło w przyszłości, że jest znacznie trudniejsze do zdobycia przez wrogów. Saw Mon założył nową stolicę w Myauk U 16 listopada 1430 r. (niedziela, 1. dzień Przybywania Księżyca miesiąca Natdaw 792 ME) (albo 20 sierpnia 1430 r./niedziela, 1. dzień Przybywania Księżyca miesiąca Tawthalin 792)
Według kronik arakańskich, król został ostrzeżony przez dworskich astrologów, że umrze w ciągu roku od założenia nowej stolicy. Saw Mon miał odpowiedzieć, że woli raczej umrzeć by jego państwo zapewniało większe bezpieczeństwo przyszłym pokoleniom, niż żyć długo i pozostawić po sobie słabe królestwo. Gdy tylko budowa została ukończona w roku 1432/33 (794 ME), król szybko przeniósł się do nowej stolicy. W obrębie miasta, kilka mil na północ od królewskiego pałacu, znalazła się świątynia Lemyethna, którą wybudowano w klasycznym stylu królestwa Paganu.
Król umarł wkrótce po 9 maja 1433 r. (sobota, 6. dzień Ubywania Księżyca miesiąca Kason 795 ME). Jego miejsce na tronie zajął młodszy, przyrodni brat – Khayi.

</doc>
<doc id="3154751" url="https://pl.wikipedia.org/wiki?curid=3154751" title="Teodor Wykrętowicz">
Teodor Wykrętowicz

Teodor Wykrętowicz (ur. 1845, zm. 7 marca 1941) – podporucznik, weteran powstania styczniowego.
Życiorys.
Teodor Wykrętowicz urodził się w Pertkach, w Ziemi Kaliskiej. Pracował jako czeladnik młynarski. Zaciągnął się do oddziału Wielichowskiego, który wszedł w skład partii Taczanowskiego. Po klęsce w bitwie pod Ignacewem (8 maja 1863 roku), Wykrętowicz przeszedł granicę i znalazł się w zaborze pruskim, gdzie ukrywał się do czasu amnestii.
Po odzyskaniu przez Polskę niepodległości (1918) w okresie II Rzeczypospolitej został awansowany do stopnia podporucznika weterana Wojska Polskiego. W 1930 roku został odznaczony Krzyżem Niepodległości z Mieczami. W styczniu 1938 roku wraz z 49 weteranami oraz trzema weterankami (Marią Bentkowską, Marią Fabianowską i Lucyną Żukowską) został odznaczony Krzyżem Oficerskim Orderu Odrodzenia Polski. Posiadał również Krzyż Walecznych i Krzyż Siedemdziesięciolecia Powstania Styczniowego.
W 1938 roku mieszkał w Warszawie. Zmarł 7 marca 1941 roku, został pochowany na Kwaterze Weteranów Powstania Styczniowego na Cmentarzu Wojskowym na Powązkach w Warszawie (13C-2-1).

</doc>
<doc id="3154752" url="https://pl.wikipedia.org/wiki?curid=3154752" title="Widzialność">
Widzialność

Widzialność (met.) – zależny od warunków atmosferycznych zasięg dostrzegania obiektów.
Pojęcie "widzialności" bywa utożsamiane z pojęciem "widoczności", co nie jest ścisłe. Obiekty bywają dostrzegalne (lub nie) zależnie od:
"Widzialność" ocenia się w warunkach, gdy inne czynniki – poza właściwościami powietrza – nie ograniczają "widoczności" obiektów.
Pojęcie jest definiowane na podstawie wykładniczego „prawa kontrastów”, a stopień widzialności określa się wzrokowo lub z użyciem przyrządów pomiarowych (rodzaju nefelometrów). Pomiary widzialności pomagają m.in. zapewnić bezpieczeństwo w ruchu drogowym i kolejowym, w żegludze i lotnictwie.
W żegludze obowiązują prawidła MPDM, zgodnie z którymi ograniczona widzialności jest podstawą zmniejszenia prędkości jednostki pływającej do prędkości bezpiecznej, utrzymywania gotowości maszyn do natychmiastowego manewru, nadawania sygnałów mgłowych. Konieczność dostosowania prędkości jednostek do ograniczonej widzialności jest jedną z ważnych przyczyn poważnych strat ekonomicznych, związanych z wydłużeniem czasu rejsów. W lotnictwie stosuje się pojęcie „runway visual range”, oznaczające zasięg widzenia oznakowania nawierzchni pasa startowego z pozycji pilota. Lotniska dysponują systemami RVR (monitoring widzialności).
Podstawowe pojęcia.
Widzialność pozioma jest jednym ze zbioru parametrów stanu troposfery, umożliwiających opis pogody w danej chwili i miejscu – jest wymieniana obok temperatury, ciśnienia, prędkości wiatru, charakterystyki zachmurzenia i opadów atmosferycznych. Jest największą odległością, z jakiej – w tych warunkach – obiekt może być jeszcze spostrzeżony.
W piśmiennictwie i praktyce żeglugi stosowane jest, zwłaszcza w odniesieniu do świateł oznakowania nawigacyjnego (np. latarń morskich), pojęcie zasięg widoczności, przy czym wyróżnia się:
Rzeczywisty zasięg widoczności jest zależny od obu rodzajów czynników i zmienny w szerokich granicach. Stwierdzono, że w przypadku idealnie czystego powietrza maksymalny zasięg widoczności może osiągać 300–400 km. Do roku 1973 największą odnotowaną wartością był zasięg 270 km (z Hiszpanii widziano góry Atlas). W roku 2016 sfotografowano alpejski szczyt Pic Gaspard z Pic de Finestrelles w Pirenejach z odległości 443 km.
Widzialność jest definiowana na podstawie założenia, że najważniejszym warunkiem dostrzeżenia obiektu (jego widoczności) jest „kontrast”.
Kontrast (K) zależy od wartości luminancji obserwowanego obiektu formula_2 i jego tła formula_3 Został zdefiniowany jako stosunek bezwzględnej różnicy między obiema wartościami formula_4 do większej z tych dwóch wartości:
Kontrast przyjmuje wartości od zera (obiekt niewidoczny) do jedności (np. biały obiekt na czarnym tle, lub odwrotnie). Warunkiem spostrzeżenia obiektu na jego tle jest przekroczenie progu różnicy, nazywanego „progiem czułości kontrastowej oka” lub „progiem kontrastu” formula_9 Wartość formula_10 jest cechą indywidualną obserwatora i zmienną, zależną np. od rozmiarów kątowych obiektu, adaptacji, zmęczenia). Dla obserwacji w warunkach dziennych charakterystyczny jest zakres formula_11 W warunkach niekorzystnych, np. pod wpływem dużych i gwałtownych zmian oświetlenia, bywają osiągane wartości wielokrotnie wyższe (sporadycznie nawet formula_12).
Obserwacje obiektów utrudniają zmiany ich luminancji, spowodowane ich zbliżaniem się lub oddalaniem od obserwatora, oraz zmiany przezroczystości powietrza, np. wskutek przemieszczanie się mgieł lub stref deszczu. Zależność luminancji obserwowanej formula_13 od rzeczywistej luminancji obiektu formula_14 jego odległości od obserwatora formula_15 i przezroczystości powietrza formula_16 ma charakter wykładniczy; jest opisywana uproszczonym równaniem:
gdzie: formula_18 – współczynnik osłabienia luminancji w warstwie powietrza.
Równanie opisuje np. zmniejszanie się obserwowanej jasności oddalającego się źródła światła, które z pewnej odległości przestaje być zauważalne na tle nieba (osiągnięcie formula_19). Innym przykładem jest zmniejszanie się kontrastu między niebem i oddalającym się obiektem czarnym. W drugim przypadku formula_20 zmniejsza się kontrast między nim i niebem – obserwowana luminancja zawiera coraz większy udział luminancji powietrza między obiektem i obserwatorem (zob. zdjęcie Zimbaspitze na tle innych alpejskich pasm górskich i nieba). Całkowita wartość obserwowanej luminancji („luminancja efektywna”) jest sumą:
gdzie formula_22 jest luminancją nieboskłonu w pobliżu widnokręgu, zależną od współczynnika rozpraszania światła formula_23 i oświetlenia elementu objętości formula_24
Kontrast umożliwia spostrzeżenie obiektu (jest efektywny), jeżeli jest co najmniej równy progowi dyskryminacji luminancji (próg kontrastu, formula_10). Poszukując takiej odległości formula_27 dla której formula_28 otrzymuje się równanie:
Jeżeli można przyjąć, że dla danego obiektu formula_30 formula_31 a formula_32 (doskonale czarny o rozmiarze kątowym większym od 20′), to największa odległość pozioma, z której jest on zauważalny (widzialność meteorologiczna, formula_33) wynosi:
Przytoczone równania pozwalają przewidywać zależność widzialności w ciągu dnia od kilku czynników, uznanych – dla uproszczenia – za niezmienne; nie dotyczą bardziej złożonych problemów widzialności w nocy, w czasie zmierzchu lub świtu oraz widzialności w kierunku pionowym lub skośnym.
Teoretyczne obliczenia widzialności nie są wykorzystywane w warunkach rzeczywistych, np. w czasie sporządzania prognoz pogody lub wydawania komunikatów ostrzegawczych. Prawdopodobieństwo wystąpienia zmniejszonej widzialności jest zwykle określane na podstawie wiedzy o zmianach innych parametrów kształtujących przewidywaną pogodę (tj. ciśnienie atmosferyczne i temperatura oraz kierunki i szybkość ich zmian, prędkość i kierunek wiatru). Obniżenie widzialności często występuje np. w strefach opadów frontów chłodnych i w obszarach opadów wewnątrzmasowych (zwłaszcza śniegu przy silnym wietrze) w chłodnych masach powietrza. W pobliżu obszarów pustynnych obniżenie widzialności bywa związane z unoszeniem pyłów (np. harmattan).
Lotniskowa kontrola widzialności.
Widzialność należy do parametrów wymienianych wśród atmosferycznych warunków lotów. Jest szczególnie ważna w czasie startów i lądowań. W warunkach ograniczonej widzialności obowiązują przewidziane na takie sytuacje szczegółowe procedury. Procedury są wprowadzane i odwoływane w oparciu o wyniki pomiarów widzialności. Widzialność, wyrażaną w metrach lub w kilometrach, określają upoważnieni obserwatorzy lub automatyczne systemy pomiarowe.
Czujniki tych systemów są instalowane zwykle na wysokości ok. 2,5 m nad poziomem drogi startowej i rozmieszczone tak, aby dostarczały danych reprezentatywnych dla pasa i strefy przyziemienia. Dokładność informacji (krok) zależy od poziomu widzialności. Dane są podawane z krokiem 50 m, gdy S &lt; 800 m, z krokiem 100 m, gdy S = 800–5000 m, z krokiem 1 km, gdy S = 5–10 km. W przypadkach, gdy S ≥ 10 km podaje się wartość 10 km. Dodatkowych informacji dostarczają systemy RVR, które monitorują zasięg widzialności wzdłuż drogi startowej, czyli odległość, z której pilot samolotu stojącego w osi pasa może widzieć jego oznakowanie świetlne. Na poszczególnych lotniskach są ustalane minimalne wymagania pogodowe dla przylotów i odlotów (zob. np. IMC). Poniżej przedstawiono przykładowe zestawienie Visual Meteorological Conditions (VMC) lotniska Warszawa-Babice dla „lotów z widocznością” (VFR).
Morska skala widzialności.
Zgodnie z STCW stopień widzialności poziomej jest określany z użyciem przedstawionej poniżej dziesięciostopniowej skali, stosowanej w komunikatach, biuletynach, dziennikach okrętowych (zgodnie z STCW oficerowie muszą znać skalę na pamięć). Stosowanie skali jest łatwe, jeżeli istnieje możliwość oszacowania odległości obserwowanego obiektu od obserwatora. Odległość może być np. odczytywana z mapy, na której można znaleźć punkty odpowiadające aktualnemu położeniu jednostki pływającej (na której znajduje się obserwator) i położeniu obserwowanego obiektu (np. rozpoznane budowle na lądzie, wybrzeże wyspy).
W przypadkach braku widocznych i rozpoznawalnych obiektów w polu widzenia, oceny widzialności wykonuje się na podstawie stopnia widoczności widnokręgu, ocenianego z użyciem skali czterostopniowej: widoczny ostro – dostatecznie – niewyraźnie – niewidoczny. Widzialność określa się, uwzględniając wysokość, z której jest obserwowany widnokrąg („wysokość oczna” m n.p.m.).
Zmiany widzialności w czasie przechodzenia niżu barycznego.
W czasach, gdy krótkoterminowe prognozy pogody nie były powszechnie dostępne, żeglarze czerpali informacje z obserwacji zjawisk meteorologicznych. Zbliżanie się niżu barycznego nad Bałtyk zapowiadały obserwacje obniżającego się ciśnienia i wzrastającej temperatury oraz rozbudowa powłoki chmur (od najwyższych chmur pierzastych w dół). Równocześnie obserwowane zmiany kierunku wiatru i pogorszenie się widzialności pozwalały oczekiwać nadejścia ciepłego frontu, a następnie kolejnych zmian pogody, charakterystycznych dla przemieszczania się niżu na wschód, w tym zmian widzialności, która:

</doc>
<doc id="3154756" url="https://pl.wikipedia.org/wiki?curid=3154756" title="Las wodorostów">
Las wodorostów

Las wodorostów (łąki wodorostów) – typ siedliska morskiego, budowany przez wodorosty (zielenice, brunatnice, krasnorosty), rosnące w dużych zagęszczeniach w litoralu lub, w specyficznych warunkach, także w pelagialu. Występują w strefie klimatu umiarkowanego i polarnego. Tworzą jeden z najbardziej produktywnych ekosystemów na Ziemi, zamieszkiwany przez bogate i zróżnicowane zespoły organizmów – morski odpowiednik tropikalnych lasów deszczowych, w porównaniu do nich 2 do 10 razy bardziej produktywny i wydajny. Mają istotny wpływ na procesy zachodzące w akwenach przybrzeżnych mórz (np. na cyrkulację biogenów, prądy morskie). Są ważne z punktu widzenia gospodarki człowieka, m.in. jako źródło pokarmu, ważnych surowców medycznych i przemysłowych, miejsca lęgowe dla ryb i bezkręgowców pozyskiwanych przez człowieka, ze względu na bogactwo gatunkowe i unikalne piękno są bardzo atrakcyjne turystycznie.
Występowanie.
Lasy wodorostów występują w litoralu mórz i oceanów na całym świecie, w strefach klimatu umiarkowanego i polarnego, poniżej poziomu niskiej wody syzygijnej, zwykle do głębokości ok. 45 m. Niedawno odkryto je również w wodach tropikalnych, u wybrzeży Ekwadoru i w okolicach wysp Galapagos, na znacznie większych głębokościach: 60 – 236 m. Szczególnie często występują w produktywnych strefach upwellingu, w pobliżu estuariów rzek, gdzie wody wynoszone z głębin lub spływające ze zlewni lądowych dostarczają dużo biogenów. Warunkiem koniecznym jest występowanie stabilnego podłoża, do którego wodorosty mogą się przyczepić, aby uniknąć zniesienia w otwarte morze, oraz dobre nasłonecznienie (minimalnie 50 E m−2rok−1). Umiarkowanie silne prądy i mieszanie wody, np. związane z falowaniem, sprzyja rozwojowi lasów brunatnic, ponieważ poprawia zaopatrzenie roślin w biogeny i dwutlenek węgla. Szczególnym typem lasów wodorostów są pelagiczne zbiorowiska wodorostów w Morzu Sargassowym.
Morze Sargassowe – przypadek szczególny.
Morze Sargassowe znajduje się w odległości setek kilometrów od najbliższego szelfu kontynentalnego, tym niemniej zasiedlone jest przez zbiorowiska organizmów bardzo podobne do litoralnych lasów wodorostów, tyle że tworzące je glony nie mają kontaktu z dnem morskim, ich rozpraszaniu zapobiega szczególny typ cyrkulacji wody w tym akwenie. Ukuto nawet specjalny termin dla określenia tej strefy biotycznej – pelagiczny litoral. Architekturę tych ekosystemów tworzą ogromne, kilkudziesięciometrowe, a nawet kilkusetmetrowe plechy brunatnic z rodzaju "Sargassum": głównie "S. natans" i "S. fluitans", zawieszone pod powierzchnią wody, na których rozwijają się kolonie mszywiołów, stułbiopławy, skorupiaki osiadłe (np. kaczenice "Lepas ansifera" i "Lepas pectinata"). Pomiędzy nimi wędrują i pływają ryby ("Syngnathus pelagicus", "Histrio histrio"), krewetki, kraby (np. "Neptunus sayi", "Planes minutus"), równonogi (np. "Janira minuta"). Charakterystyczną cechą tych organizmów, uwypukloną w nazwach taksonów, są ich niewielkie, w porównaniu do krewniaków z „prawdziwego” litoralu, rozmiary ciał (‘minutus, -a’ łac. – drobny, -a, malutki, -a). Cechą odróżniającą lasy sargassowe i lasy litoralne jest ubóstwo biogenów w tych pierwszych.
Skład gatunkowy.
Strukturę biocenozy tworzą duże makrofity zanurzone (wodorosty). Głównym składnikiem są brunatnice z rzędu listownicowców Laminariales, których plechy osiągają wielometrowe rozmiary. Najczęściej spotykanymi ich przedstawicielami są gatunki z rodzajów: wielkomorszcz "Macrocystis", listownica "Laminaria", "Eclonia", "Lessonia", "Alaria", "Eisenia". W różnych akwenach różne gatunki brunatnic dominują – listownice (jak np. listownica japońska) są najczęściej spotykane w atlantyckich lasach brunatnic oraz u wybrzeży południowo-wschodniej Azji, wielkomorszcz gruszkonośny "Macrocystis pyrifera" w północno-wschodnim Pacyfiku, ale też w wodach Australii i Nowej Zelandii, "Eclonia" dominuje z kolei w niektórych akwenach wokół Australii i południowej Afryki. Północno-wschodnie wybrzeża Pacyfiku, od Aleutów do Kalifornii, są obszarem o największym bogactwie gatunkowym i największym zróżnicowaniu brunatnic wchodzących w skład lasów wodorostów, z "Macrocystis integrifolia", "Nereocystis", "Alaria", "Pterygophora" i "Laminaria". Towarzyszą im zielenice i krasnorosty, mające mniejsze plechy i występujące głębiej, w strefach zacienionych, oraz rozmaite glony peryfitonowe.
Struktura.
Lasy wodorostów cechuje skomplikowana, trójwymiarowa, wielopiętrowa struktura, przypominająca strukturę lasów strefy umiarkowanej. Jest ona konsekwencją budowy plechy brunatnic oraz zróżnicowania składu gatunkowego glonów tworzących zbiorowisko. Z tego powodu brunatnice tworzące lasy wodorostów określa się jako „inżynierów ekosystemu”, ponieważ tworzą one strukturę biocenozy i zapewniają siedlisko dla innych organizmów.
Plecha brunatnic jest funkcjonalnie i anatomicznie zróżnicowana, można wyróżnić trzy główne części: chwytnik (rhyzoid) którym glon przytwierdza się do podłoża, nibyłodygę (kauloid) stanowiącą oś podparcia dla pozostałych części plechy oraz fylloid – szerokie i płaskie części plechy stanowiące organy fotosyntetyzujące. Wyprostowaną pozycję w toni wodnej zapewniają im pneumatocysty. Rozmiary brunatnic są zróżnicowane – od niewielkich do nawet 35 metrowych. W ekosystemie wyróżnić można w związku z tym trzy „strukturalne” gildie brunatnic:
Towarzyszą im dwie gildie tworzone przez inne glony:
W rezultacie powstaje układ zróżnicowanych mikrosiedlisk, z prześwietlonym piętrem górnym, częściowo zacienionym piętrem pośrednim, ciemnym piętrem przydennym, z których każde jest dodatkowo zróżnicowane w związku z tym, że składa się z różnych gatunków glonów a glony te cechują się skomplikowaną, opisaną pokrótce wyżej morfologią. Każda gildia jest zasiedlana przez specyficzny zespół organizmów, przy czym poszczególne z wchodzących w jego skład gatunków różnią się pod względem zależności od danego mikrosiedliska, skład ten zależy również od morfologii wodorostów. I tak np. w zespole zasiedlającym kalifornijski las wodorostów, tworzonym przez wielkomorszcz "Macrocystis pyrifera", ślimak nagoskrzelny "Melibe leonina" i krewetka "Caprella californica" występują tylko na fylloidach w górnym piętrze, ryby "Brachyistius frenatus", "Sebastes spp. " kryją się w piętrze pośrednim, wężowidła i ślimaki "Tegula spp." występują na rhyzoidach, jeżowce i ślimaki słuchotki żerują na brunatnicach pietra najniższego, rozmaite mięczaki, szkarłupnie, bentoniczne ryby żerują i szukają ukrycia w piętrach przy dnie. Dodatkowo rozmaite organizmy planktoniczne i nektoniczne luźno lub wcale nie związane z wodorostami (ryby pelagiczne, ssaki morskie) penetrują zarośla w poszukiwaniu pokarmu lub miejsca rozrodu.
Relacje troficzne.
Biocenozy lasów wodorostów cechuje skomplikowana struktura relacji troficznych. Dostępność biogenów i światła jest czynnikiem limitującym brunatnice, czyli najważniejszych producentów pierwotnych lasów wodorostów. Dlatego najbujniejsze lasy wodorostów występują w strefach upwellingu, gdzie prądy wstępujące wynoszą ku powierzchni bogate w biogeny wody głębinowe. Warto tu przypomnieć, że brunatnice nie posiadają korzeni i biogeny czerpią z wody. Nieliczne występowanie lasów wodorostów w obszarach tropikalnych może wynikać właśnie z tego, że ciepłe wody strefy międzyzwrotnikowej są, generalnie rzecz biorąc, bardzo ubogie w biogeny, zwłaszcza w azot. Światło jest kolejnym czynnikiem limitującym, o który producenci pierwotni w lasach wodorostów muszą konkurować. Gradient światła wpływa na strefowość struktury ekosystemu, w którym najwyższe piętro zajmują gatunki o strategii kanopii, szybko pnące się ku światłu, a w niższych, zacienionych piętrach dominują gatunki o coraz mniejszych wymaganiach świetlnych i odmiennym zestawie barwników fotosyntetycznych, przystosowanym do zmienionego widma promieniowania na większych głębokościach.
Dzięki dużej produkcji pierwotnej brunatnice stanowią obfitą bazę pokarmową dla licznych roślinożerców, którzy z kolei stanowią pokarm dla zróżnicowanych konsumentów na wyższych piętrach troficznych. Produkcja pierwotna listownic, tworzących las wodorostów w północnym Atlantyku wynosi do 1900 g/m2/rok, wielkomorszczu u wybrzeży Kalifornii: do 1500 g/m2/rok. Zapewnia to dostatek pożywienia dla rozmaitych roślinożerców. Spory brunatnic, gametofity i małe sporofity są zjadane przez pierwotniaki, drobne wieloszczety, mięczaki (chitony, czaszołki) i osłonice. W miarę jak brunatnice rosną, dołączają do uczty duże wieloszczety (np. "Diopatra"), ślimaki ("Tegula", "Lacuna", "Haliotis"), skorupiaki (kraby, krewetki, równonogi) oraz jeżowce. Niektóre ryby również żerują na plechach brunatnic (np. "Medialuna californiensis", "Girella nigricans", "Oxyjulis sp.").
Roślinożercy ci z kolei stanowią pokarm dla drapieżników z wyższych pięter troficznych – ryb drapieżnych, ssaków i ptaków morskich.
Opisane powyżej efekty od dołu sieci troficznej (zależności składu gatunkowego i biomasy wyższych pięter troficznych od producentów pierwotnych) są równoważone przez efekty od góry sieci (zależności składu gatunkowego i biomasy producentów od szczytowych drapieżników). Presja drapieżników ogranicza biomasę roślinożerców, dzięki czemu nie mogą oni przeeksploatować producentów pierwotnych (w tym brunatnic), co mogłoby doprowadzić do zagłady ekosystemu. Drapieżniki te, np. wydry morskie ("Enhydra lutris") polują na jeżowce odżywiające się plechą brunatnic, i są gatunkami kluczowymi, decydującymi o zachowaniu równowagi w ekosystemie. Względne znaczenie czynników odpowiedzialnych za efekty top-down i bottom-up oraz struktura i siła relacji troficznych decydujących o stabilności ekosystemów lasów wodorostów jest ciągle przedmiotem intensywnych badań.
Alaska: tak wodorosty rosną, jak wydra pozwala.
Wydra morska nie jest roślinożercą, tym niemniej liczebność jej populacji decyduje o tym, czy lasy wodorostów w wodach okalających Alaskę będą mogły istnieć. 
Wydry żerują na rozmaitych bezkręgowcach, żyjących w lasach wodorostów, w tym na jeżowcach, będących głównymi, dominującymi roślinożercami, konsumującymi brunatnice. Żerujące jeżowce, oprócz tego że zjadają brunatnice, powodują uszkodzenia plechy, czy wręcz odcinają całe osobniki, które są następnie unoszone przez fale. Gdy populacja wydr zmniejszała się (np. w wyniku epizoocji, presji szczytowych drapieżników, takich jak orka, bądź polowań), liczebność jeżowców wzrastała, i zarazem wzrastała ich presja na wodorosty. W skrajnych przypadkach prowadziło to do całkowitego zniszczenia płatów lasów wodorostów (‘"barren grounds"’ ang. – pustkowie, jałowe ziemie) i w konsekwencji także całego związanego z nimi zespołu organizmów. 
W innych rejonach świata nie tylko wydry morskie, ale też inne gatunki drapieżników, takie jak homary, rozgwiazdy, duże ryby (np. wargaczowate, w rejonie Kalifornii – "Semicossyphus pulcher") polują na jeżowce. W takich okolicznościach wyginięcie wydr nie powodowało zniszczeniem lasów wodorostów przez jeżowce, ponieważ pozostałe drapieżniki wciąż były w stanie utrzymać ich liczebność pod kontrolą. Gdy i ich zabrakło, zdegradowane ekosystemy mogły się odrodzić dopiero wtedy, gdy populacje jeżowców dziesiątkowały epizoocje lub naturalne katastrofy (np. katastrofalne sztormy, długotrwałe zjawisko El Nino).
Wykorzystanie.
Lasy wodorostów zapewniają wiele pożytków dla człowieka:
Zagrożenia i ochrona.
Lasy wodorostów i zasiedlające je organizmy są zagrożone przez:
Jedną z form ochrony ekosystemów morskich, w tym i tych wchodzących w skład lasów wodorostów, jest ochrona obszarowa, polegająca na tworzeniu rezerwatów morskich. W USA obejmują one ponad 460 tys. km2 wód i w większości chronią rozmaite ekosystemy przybrzeżne. Najcenniejsze i najbardziej znane są lasy wodorostów występujące w rezerwatach zachodniego wybrzeża USA (chronione np. przez Narodowy Rezerwat Morski Zatoki Monterey, Narodowy Rezerwat Morski Channel Islands, Narodowy Rezerwat Morski Olympic Coast).

</doc>
<doc id="3154758" url="https://pl.wikipedia.org/wiki?curid=3154758" title="Kazennyj Torec">
Kazennyj Torec



</doc>
<doc id="3154759" url="https://pl.wikipedia.org/wiki?curid=3154759" title="Florin Ionuţ Croitoru">
Florin Ionuţ Croitoru



</doc>
<doc id="3154760" url="https://pl.wikipedia.org/wiki?curid=3154760" title="Florin Ionut Croitoru">
Florin Ionut Croitoru



</doc>
<doc id="3154762" url="https://pl.wikipedia.org/wiki?curid=3154762" title="Adam Fryszberg">
Adam Fryszberg

Adam Fryszberg (ur. 1 października 1882 w Warszawie, zm. wiosną 1940 w Katyniu) – polski lekarz ginekolog-położnik, kapitan lekarz Wojska Polskiego, ofiara zbrodni katyńskiej.
Życiorys.
Urodził się w rodzinie żydowskiej, jako syn Mathiasa wzgl. Macieja (1856–1912) i Gustawy z domu Glichgewicht (1860–1928).
Studiował medycynę na Uniwersytecie Ludwika i Maksymiliana w Monachium oraz Uniwersytecie Ruprechta i Karola w Heidelbergu; studia ukończył na Kazańskim Uniwersytecie Państwowym. Dyplom uzyskał w 1910.
Został lekarzem ginekologiem-położnikiem, uzyskał tytuł naukowy doktora. Pracował w Warszawie zajmując się akuszerią i chorobami kobiecymi do 1913, ponownie od 1920. We wrześniu 1918 został mianowany lekarzem powiatowym w Garwolinie. W Warszawie pracował jako ginekolog do 1939, ordynując przy ulicy Świętokrzyskiej 30.
Uczestniczył w I wojnie światowej. Po odzyskaniu przez Polskę niepodległości został przyjęty do Wojska Polskiego. Z dniem 1 grudnia 1919 został zwolniony z od pełnienia obowiązków lekarza sanitarnego Okręgu III w Wydziale VI Zdrowia Publicznego na czas pełnienia służby wojskowej. W 1920 służył w szeregach 2 Brygady Jazdy. 24 września 1920 roku został zatwierdzony z dniem 1 kwietnia 1920 roku w stopniu kapitana lekarza, w korpusie lekarskim, w grupie oficerów byłych Korpusów Wschodnich i byłej armii rosyjskiej. Pełnił wówczas służbę w Szpitalu Wojskowym w Wilnie. Został zweryfikowany w stopniu kapitana ze starszeństwem z dniem 1 czerwca 1919 w korpusie oficerów sanitarnych, grupa lekarzy. W 1923, 1924 był oficerem rezerwy 1 Batalionu Sanitarnego. W 1934 jako rezerwy był przydzielony do kadry zapasowej 1 Szpitala Okręgowego i pozostawał wówczas w ewidencji Powiatowej Komendy Uzupełnień Warszawa Miasto III.
Był działaczem Izby Lekarskiej Warszawsko-Białostockiej, wybierany członkiem Rady ILWB 13 listopada 1927, 25 listopada 1928, 22 listopada 1931, zastępcą członka zarządu 30 grudnia 1928, wybrany delegatem do Naczelnej Izby Lekarskiej oraz członkiem Sądu Dyscyplinarnego 20 grudnia 1931, 26 marca 1933, 2 lutego 1935, członkiem Komisji Podatkowej. W 1933 uczestniczył w XIV Zjeździe Lekarzy i Przyrodników w Poznaniu. 12 czerwca 1938 został wiceprezesem sądu Stowarzyszenia „Pomocy Ubogim Chorym – Ezras Chojlim Anyim”.
Mieszkał w Warszawie. Jego żoną była Bronisława z domu Firstenberg, z którą miał córkę Halinę.
Po wybuchu II wojny światowej i agresji ZSRR na Polskę (17 września 1939) został aresztowany przez sowietów. Był przetrzymywany w obozie w Kozielsku. Na wiosnę 1940 został wywieziony i zamordowany w Katyniu przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego Komitetu Centralnego WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu.
Upamiętnienie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3154764" url="https://pl.wikipedia.org/wiki?curid=3154764" title="Jewhen Miroszniczenko">
Jewhen Miroszniczenko



</doc>
<doc id="3154767" url="https://pl.wikipedia.org/wiki?curid=3154767" title="Szczeciny kłujące">
Szczeciny kłujące

Szczeciny kłujące – element aparatu gębowego mszyc.
Szczeciny kłujące powstają z przekształconych żuwaczek i szczęk. Położone są w częściowo otwartej rynience na brzusznej stronie ssawki, w której mogą się poruszać. U mszyc z rodziny Adelgidae twory te przewyższają swą długością wielokrotnie długość ciała i umieszczone są krumenie, specjalnym schowku wewnątrz ciała.

</doc>
<doc id="3154768" url="https://pl.wikipedia.org/wiki?curid=3154768" title="Jewsug">
Jewsug



</doc>
<doc id="3154770" url="https://pl.wikipedia.org/wiki?curid=3154770" title="Cmentarz żydowski w Rzochowie">
Cmentarz żydowski w Rzochowie

Cmentarz żydowski w Rzochowie – kirkut społeczności żydowskiej zamieszkującej niegdyś Rzochów i okoliczne miejscowości. Znajdował się na wschód od miejscowości w lesie, przy obecnej ulicy Kolejowej. Nie wiadomo kiedy dokładnie powstał. Stan jego zachowania jest nieznany.

</doc>
<doc id="3154771" url="https://pl.wikipedia.org/wiki?curid=3154771" title="Iwajło Filew">
Iwajło Filew

Iwajło Filew (bułg. Ивайло Филев; ur. 1 maja 1987 w Isperichu) – bułgarski sztangista, mistrz Europy i brązowy medalista mistrzostw świata.
Kariera.
Największy sukces osiągnął w 2007 roku, kiedy na mistrzostwach Europy Tel Awiwie zdobył złoty medal w wadze piórkowej (do 62 kg). W zawodach tych wyprzedził Stanisłaua Czadowicza z Białorusi oraz swego rodaka, Stojana Enewa. Był też między innymi trzeci na rozgrywanych w 2007 roku mistrzostwach świata w Chiang Mai, osiągając 301 kg w dwuboju. Lepsi okazali się tam jedynie Chińczyk Yang Fan oraz Im Yong-su z Korei Północnej. Blisko podium znalazł się podczas mistrzostw świata we Wrocławiu w 2013 roku, gdzie skończył rywalizację na piątej pozycji. Nigdy nie wystąpił na igrzyskach olimpijskich.

</doc>
<doc id="3154772" url="https://pl.wikipedia.org/wiki?curid=3154772" title="Adolf Kamienobrodzki">
Adolf Kamienobrodzki

Adolf Kamienobrodzki (ur. 20 stycznia 1871 w Wiedniu, zm. 19 listopada 1946 we Wrocławiu) – polski architekt.
Życiorys.
Urodził się w rodzinie malarza i architekta Alfreda Kamienobrodzkiego i jego żony i Józefy z domu Kretzmary. Ukończył III gimnazjum we Lwowie. W 1894 skończył studia na Wydziale Architektury Politechniki Lwowskiej. Naukę kontynuował w paryskiej Ecole des Beaux Arts pod kierunkiem Paula Blondela. Po powrocie do Lwowa pracował w pracowni architektonicznej ojca, później w biurze inżyniera Stanisława Hołoniewskiego, a następnie u architekta Zygmunta Kędzierskiego. 
Był autorem "Podręcznika dla budujących" oraz licznych felietonów publikowanych w „Czasopiśmie technicznym”. Od 1896 należał do Polskiego Towarzystwa Politechnicznego we Lwowie, był członkiem Koła Polskich Architektów we Lwowie. Zasiadał w jury podczas konkursu na projekt przebudowy kościoła św. Anny (1912) i budowy gmachu Izby Rzemiosła (1912). Pracował jako uprawniony architekt krajowego komitetu wykonawczego, ale ze względu na stan zdrowia po 1931 przeszedł w stan spoczynku. Mieszkał przy ulicy Wronowskich 11, obecna Fiłareta Kołessy. 
W 1936 przeprowadził się do Warszawy, podczas Powstania warszawskiego był przetrzymywany w obozie przejściowym na Zieleniak. W 1946 mimo bardzo złego stanu zdrowia zdecydował się na przeprowadzkę z synem do Wrocławia, gdzie zmarł 19 listopada 1946, spoczywa na cmentarzu św. Wawrzyńca przy ulicy Odona Bujwida.
Był żonaty z Wilhelminą Scholtz, miał synów: Wilhelma (1899-1967), profesora technologii rolnej i Jerzego (1905-?) oraz córkę Martę (1898-?).

</doc>
<doc id="3154773" url="https://pl.wikipedia.org/wiki?curid=3154773" title="Tigran Geworg Martirosjan">
Tigran Geworg Martirosjan



</doc>
<doc id="3154775" url="https://pl.wikipedia.org/wiki?curid=3154775" title="Ogonek (anatomia)">
Ogonek (anatomia)

Ogonek (łac. "cauda") – twór anatomiczny w końcowej części odwłoku niektórych mszyc.
Ogonek powstaje w wyniku przekształcenia tergitu analnego, czyli pierwotnie dziesiątego. Może mieć różnorodne kształt, wielkość, barwę i sposób owłosienia. Występuje wyłącznie u mszyc żyworodnych. Odgrywa ważną rolę w diagnostyce.

</doc>
<doc id="3154777" url="https://pl.wikipedia.org/wiki?curid=3154777" title="Zachodnia intensyfikacja prądów morskich">
Zachodnia intensyfikacja prądów morskich

Zachodnia intensyfikacja prądów morskich – zjawisko przejawiające się wzmocnieniem zachodnich ramion prądów oceanicznych w ramach cyrkulacji oceanicznej. Prądy płynące wzdłuż wybrzeży po zachodniej stronie oceanów są znacznie silniejsze, głębsze i przechodzą przez węższe przekroje poprzeczne niż prądy występujące u wschodnich brzegów.
Historia odkrycia.
Zjawisko nazwał, opisał i wyjaśnił amerykański oceanograf Henry Stommel w opublikowanym w roku 1948 artykule „The Westward Intensification of Wind-Driven Ocean Currents” (ang. – Zachodnia intensyfikacja prądów oceanicznych wywoływanych przez wiatry.). W artykule tym rozpatrzył kilka modeli matematycznych, opisujących kierunki i siłę prądów morskich w oparciu o wybrane parametry (brak, stała lub zmienna siła Coriolisa, kierunek wiatrów, układ wybrzeży i tarcie). Stwierdził on, że w modelach nieuwzględniających siły Coriolisa lub ze stałą siłą Coriolisa, wzorzec cyrkulacji jest symetryczny i nie ma różnic pomiędzy wschodnimi i zachodnimi ramionami prądów oceanicznych, natomiast z modeli uwzględniających południkowy gradient siły Coriolisa wynika, że masy wód mają tendencję do „spiętrzania” u zachodnich krańców modelowanego basenu oceanicznego.
Opis i przyczyny zjawiska.
Zachodnia intensyfikacja prądów jest związana z:
Stałe wiatry wiejące w strefie międzyzwrotnikowej napędzają masy wód oceanicznych, odchylane przez siłę Coriolisa, na obydwu półkulach w kierunku równika (transport Sverdrupa). Czynniki te powodują spychanie prądów w kierunku zachodniego brzegu oceanów, gdzie woda przemieszcza się z niższych w kierunku wyższych szerokości geograficznych. Powoduje to kompresję mas wód u wybrzeży i wzrost szybkości prądu, skierowanego w kierunku bieguna, tak aby zachowana została równowaga w ramach całkowitej cyrkulacji oceanicznej i wymiany wód pomiędzy wschodnimi i zachodnimi krańcami systemu cyrkulacji. Po wschodniej stronie systemu cyrkulacji, gdzie prądy przemieszczają się z wyższych do niższych szerokości geograficznych, ulegają one poszerzeniu i spłyceniu, prędkość wody maleje, ale całkowita objętość transportowanej wody pozostaje taka sama jak po zachodniej stronie danego systemu cyrkulacji, by zachować równowagę w wymianie wód.
Zjawisko jest zaburzone w południowych akwenach Pacyfiku i Atlantyku, gdzie układ kontynentów powoduje odchylenie przebiegu części mas wody Dryfu Wiatrów Zachodnich, prowadzące do wzmocnienia prądów morskich po wschodniej stronie oceanów (Prądu Humboldta i Prądu Agulhas), podobnie przepływ wód z Pacyfiku do Oceanu Indyjskiego pomiędzy wyspami Indonezji osłabia prądy po zachodniej stronie Pacyfiku.

</doc>
<doc id="3154779" url="https://pl.wikipedia.org/wiki?curid=3154779" title="Narząd trofobiotyczny">
Narząd trofobiotyczny

Narząd trofobiotyczny – narząd obecny na odwłoku niektórych mszyc.
Narząd trofobiotyczny umieszczony jest na płytce analnej, czyli ostatnim sternicie odwłoka. Obecny jest u gatunków żyjących w trofobiozie z mrówkami. Ma postać specjalnie ułożónych włosków, których zadaniem jest zatrzymywanie kropli płynnego kału.
Układ i liczba włosków wchodzących w jego skład mają istotne znaczenie determinacyjne, np. u rodzaju "Geoica".

</doc>
<doc id="3154781" url="https://pl.wikipedia.org/wiki?curid=3154781" title="Spirala Ekmana">
Spirala Ekmana

Spirala Ekmana – krzywa wyznaczona przez rzuty na płaszczyznę poziomą końców wektorów prędkości prądu mas gazu lub cieczy, która to prędkość zmienia się wraz ze wzrostem głębokości wskutek tarcia pomiędzy poszczególnymi warstwami i bezwładności. Nazwa pochodzi od szwedzkiego oceanografa Vagna W. Ekmana, który jako pierwszy opisał ilościowo zjawisko płynięcia wody pod kątem w stosunku do kierunku wiatru. Po raz pierwszy przejawy tego zjawiska zaobserwował norweski badacz F. Nansen w trakcie wyprawy statkiem „Fram” (1893-1896). 
Opis zjawiska.
Spirala Ekmana w morzach sięgać może do głębokości 100-150 m, przy czym masy wody w najniższej jej warstwie poruszają się w kierunku przeciwnym do ruchu wód w warstwie powierzchniowej. Wypadkowy ruch wody na całej głębokości spirali jest nazywany „całkowitym przepływem Ekmana” i odbywa się pod kątem 90° do kierunku wiatru nad powierzchnią wody (w lewo albo w prawo, zależnie od tego, na której półkuli ziemskiej zjawisko to występuje).
Woda powierzchniowa wprawiana w ruch przez wiatr wiejący nad nią „pociąga” warstwę wody znajdującą się bezpośrednio pod nią, jednak ze względu na niewielkie tarcie pomiędzy nimi, niższa warstwa wody porusza się wolniej niż wyższa. Ponadto, jeśli masa wody rozpędzana przez wiatr porusza się w stałym kierunku w sposób niezakłócony, siła Coriolisa powoduje, że kierunek przepływu wody odchyla się w prawo (na półkuli północnej) albo w lewo (na półkuli południowej) od kierunku, w którym wieje wiatr. Ponieważ prędkość ruchu obrotowego Ziemi w stosunku do strumienia prądu wodnego jest większa, niż w stosunku do przemieszczających się mas powietrza, wolniej płynąca woda jest odchylana silniej niż szybszy strumień powietrza. Podobnie kierunek przemieszczania się każdej kolejnej warstwy pod warstwą powierzchniową wody będzie odchylać się od kierunku w którym płynie warstwa wyżej położona. W konsekwencji prowadzi to do stałej zmiany kierunku prądu wody wraz ze wzrostem głębokości. Kąt prądu powierzchniowego w stosunku do kierunku wiatru, który wprowadził masy wody w ruch, wynosi 45° (w prawo na półkuli północnej albo w lewo na półkuli południowej). Jednocześnie siła, z jaką kolejne warstwy wody oddziałują na siebie, maleje i w rezultacie wraz ze wzrostem głębokości prędkości prądu w kolejnych warstwach maleją. Stąd „spiralny” układ wektorów prędkości warstw wody w poszczególnych warstwach, przedstawiony na diagramie. Głębokość, na której przepływ Ekmana zanika, wyznacza głębokość tzw. warstwy Ekmana.
Obserwacje zjawiska.
Pierwsze udokumentowane obserwacje spirali Ekmana pochodzą z 1958 roku, z obserwacji przeprowadzonych na dryfującym paku lodowym na Oceanie Arktycznym. Nowsze dotyczą:
Z obserwacji tych wynika, że spirale Ekmana obserwowane w warunkach naturalnych są zwykle bardziej spłaszczone (sięgają mniejszych głębokości), niż to wynika z przewidywań modelowych, co może wskazywać na znaczenie zmiennej lepkości wody dla tarcia pomiędzy warstwami i efektywności przekazywania prędkości niższym warstwom wody.
Obserwacje spirali Ekmana są rzadkie, ponieważ w warunkach naturalnych warstwy wodne są ustawicznie i głęboko mieszane w konsekwencji falowania, różnic temperatury i zasolenia na poszczególnych głębokościach i ruchów organizmów wodnych. O tym, że takie zjawisko zachodzi także w atmosferze, świadczyć może zmiana kierunków wiatrów powierzchniowych na lewo od kierunków ruch strumieni powietrznych w górnych partiach troposfery na półkuli północnej.

</doc>
<doc id="3154783" url="https://pl.wikipedia.org/wiki?curid=3154783" title="Hartry Field">
Hartry Field

Hartry Field (ur. 1946) - profesor na Uniwersytecie w Nowym Jorku, jeden z głównych współczesnych filozofów, specjalizujący się w filozofii języka i matematyki. 
Wcześniej wykładał na Uniwersytecie Princeton, na Uniwersytecie Południowej Kalifornii i The Graduate Center w City University of New York. Uzyskał tytuł doktora filozofii na Uniwersytecie Harvarda pod kierownictwem Hilary'ego Putnama.
Jego pierwszą pracą był komentarz do teorii prawdy Alfreda Tarskiego, przy czym obecnie skłania się on w stronę deflacyjnej teorii prawdy. Najbardziej wpływową pracą z tego okresu była prawdopodobnie „Theory Change and the Indeterminacy of Reference” (Journal of Philosophy, 70, 14: 462-481), w której wprowadził pojęcie częściowej denotacji.
W 1980 roku, Field rozpoczął projekt w filozofii matematyki poświęcony fikcjonalizmowi, doktryny stojącej w opozycji zarówno do platonizmu matematycznego, jak i filozofii Quine’a, zgodnie z którą wszystkie twierdzenia i narzędzia matematyczne są jedynie użytecznymi fikcjami, a co za tym idzie nie powinny być uważane za dosłownie prawdziwe.
Wiele z jego bieżących prac jest poświęconych semantycznym paradoksom.

</doc>
<doc id="3154784" url="https://pl.wikipedia.org/wiki?curid=3154784" title="Prymusowa Wola (osada leśna)">
Prymusowa Wola (osada leśna)

Prymusowa Wola – osada leśna w Polsce położona w województwie łódzkim, w powiecie opoczyńskim, w gminie Sławno.
W latach 1975–1998 miejscowość administracyjnie należała do województwa piotrkowskiego.

</doc>
<doc id="3154785" url="https://pl.wikipedia.org/wiki?curid=3154785" title="Roberto Nurse">
Roberto Nurse

Roberto Antonio Nurse Anguiano (ur. 16 grudnia 1983 w mieście Meksyk) – panamski piłkarz pochodzenia meksykańskiego występujący na pozycji napastnika, obecnie zawodnik meksykańskiego Mineros.
Kariera klubowa.
Nurse, syn Panamczyka i Meksykanki, rozpoczynał swoją karierę piłkarską jako dziewiętnastolatek w nowo powstałym zespole Colibríes de Morelos z siedzibą w Cuernavace. W meksykańskiej Primera División zadebiutował za kadencji szkoleniowca Sergio Rubio, 15 marca 2003 w przegranym 2:4 spotkaniu z San Luis, jednak nie potrafił sobie jednak wywalczyć miejsca w wyjściowym składzie, a po upływie pół roku jego klub został rozwiązany. On sam przeniósł się wówczas do drugoligowego CD Zacatepec, gdzie spędził rok bez większych sukcesów, będąc czołowym strzelcem ekipy. W lipcu 2004 został zawodnikiem kolejnego drugoligowca – Querétaro FC, w którego barwach kontynuował świetną strzelecką passę, w wiosennym sezonie Clausura 2005 triumfując w rozgrywkach Primera División A. Osiągnięcie to nie zaowocowało jednak awansem Querétaro do pierwszej ligi wobec porażki w decydującym o promocji barażowym dwumeczu.
Latem 2005 Nurse powrócił do najwyższej klasy rozgrywkowej, podpisując umowę z drużyną Atlante FC ze stołecznego miasta Meksyk. Tam pełnił jednak wyłącznie rolę głębokiego rezerwowego i nie zdobył ani jednej bramki, znacznie lepsze występy notując w barwach drugoligowej filii ekipy – Club León, w której barwach był jednym z najlepszych strzelców rozgrywek. Po upływie roku powrócił do Querétaro FC, tym razem pełniącego rolę beniaminka pierwszej ligi, gdzie początkowo miał pewne miejsce w pierwszej jedenastce, a 2 września 2006 w wygranej 2:1 konfrontacji z Cruz Azul strzelił swojego premierowego gola na najwyższym szczeblu. Po upływie kilku miesięcy został jednak relegowany do roli rezerwowego, a na koniec rozgrywek 2006/2007 spadł ze swoim zespołem z powrotem do drugiej ligi. Tam spędził w barwach Querétaro jeszcze dwanaście miesięcy, będąc najskuteczniejszym zawodnikiem ekipy.
W lipcu 2008 Nurse przeszedł do amerykańskiej drużyny Chivas USA, w Major League Soccer debiutując 9 sierpnia 2008 w przegranym 2:3 meczu z Kansas City Wizards. Ogółem w tym zespole spędził sześć miesięcy bez poważniejszych osiągnięć, sporadycznie pojawiając się na boiskach, po czym powrócił do ojczyzny, zostając zawodnikiem drugoligowego Tiburones Rojos de Veracruz. W ekipie z portowego miasta również występował przez pół roku, po czym udał się na sześciomiesięczne wypożyczenie do innego drugoligowca – nowo założonego Guerreros FC z miasta Hermosillo, w którego barwach ani razu nie wpisał się na listę strzelców. W późniejszym czasie został wypożyczony po raz kolejny, tym razem do drugoligowego Cruz Azul Hidalgo, którego barwy reprezentował jako podstawowy piłkarz przez półtora roku. W późniejszym czasie podpisał umowę z drugoligowym CF La Piedad, gdzie powrócił do grona najlepszych snajperów ligi i jako kluczowy piłkarz dotarł do finału rozgrywek Liga de Ascenso w jesiennym sezonie Apertura 2011.
Latem 2012 Nurse zasilił kolejną drugoligową ekipę – Correcaminos UAT z siedzibą w Ciudad Victoria, gdzie od razu wywalczył sobie niepodważalne miejsce w wyjściowym składzie ekipy, tworząc bramkostrzelny duet napastników z Ederem Pacheco. W wiosennym sezonie Clausura 2014 dotarł ze swoją ekipą do dwumeczu finałowego drugiej ligi, z dwunastoma golami na koncie zostając wówczas królem strzelców rozgrywek. Ogółem występował w Correcaminos przez dwa i pół roku, po czym został zawodnikiem drugoligowego zespołu Dorados de Sinaloa z miasta Culiacán. Tam już w pierwszym, wiosennym sezonie Clausura 2015 triumfował w Ascenso MX, z dziesięcioma bramkami wywalczył tytuł króla strzelców, a także awansował z Dorados do pierwszej ligi. W najwyższej klasie rozgrywkowej mimo regularnej gry nie potrafił nawiązać do poprzednich strzeleckich osiągnięć, wobec czego w styczniu 2016 powrócił do drugiej ligi, zasilając Mineros de Zacatecas.
Kariera reprezentacyjna.
Dysponujący podwójnym obywatelstwem Nurse, nie mając szans na grę w meksykańskiej kadrze, zdecydował się na występy w reprezentacji Panamy, w której zadebiutował za kadencji kolumbijskiego selekcjonera Hernána Darío Gómeza, 31 maja 2014 w zremisowanym 1:1 meczu towarzyskim z Serbią. Trzy miesiące później został powołany na turniej Copa Centroamericana, gdzie rozegrał wszystkie trzy spotkania, zaś 7 września w zremisowanej 2:2 konfrontacji fazy grupowej z Kostaryką strzelił swojego pierwszego gola w drużynie narodowej. Jego kadra zajęła natomiast ostatecznie trzecie miejsce w rozgrywkach. W 2015 roku znalazł się natomiast w składzie na Złoty Puchar CONCACAF, podczas którego wystąpił w trzech z sześciu możliwych meczów, zaś Panamczycy odpadli wówczas w półfinale po porażce po dogrywce z Meksykiem (1:2). Ostatecznie zajęli natomiast trzecie miejsce na Złotym Pucharze, pokonując w spotkaniu o brązowy medal gospodarzy – USA (1:1, 3:2 k.), zaś Nurse strzelił w tym meczu gola.

</doc>
<doc id="3154786" url="https://pl.wikipedia.org/wiki?curid=3154786" title="Kościół Opatrzności Bożej w Michałowie">
Kościół Opatrzności Bożej w Michałowie

Kościół pw. Opatrzności Bożej w Michałowie – rzymskokatolicki kościół parafialny w mieście Michałowo, w województwie podlaskim. Należy do dekanatu Białystok - Dojlidy archidiecezji białostockiej.
Historia.
Michałowo należało pierwotnie do parafii Świętych Apostołów Piotra i Pawła w Zabłudowie. Od 1898 roku proboszcz z Zabłudowa ksiądz Stanisław Maciejewicz i mieszkańcy Michałowa starali się o pozwolenie na wybudowanie kaplicy od władz rosyjskich.
Pozwolenie mieszkańcy uzyskali dopiero po 7 latach i wiosną 1906 roku rozpoczęły się prace budowlane na placu, który ofiarował baron Rudolf Engelhard. Kościół został zbudowany według projektu inżyniera Romualda Lenczewskiego. Powstała wówczas jednonawowa świątynia z wieżą od frontu w stylu neogotyckim. Poświęcił ją pod wezwaniem Opatrzności Bożej w dniu 29 listopada 1909 roku proboszcz parafii Świętych Apostołów Piotra i Pawła w Zabłudowie, ksiądz Marcin Puzyrewski. Kościół remontowano w 1935 roku. W 2004 roku wpisano go do rejestru zabytków.

</doc>
<doc id="3154787" url="https://pl.wikipedia.org/wiki?curid=3154787" title="Columba Macbeth-Green">
Columba Macbeth-Green

Columba Macbeth-Green (ur. 30 czerwca 1968 w Forbes) – australijski biskup rzymskokatolicki, paulin, biskup diecezjalny Wilcannia-Forbes od 2014.
Życiorys.
Święcenia kapłańskie otrzymał 22 listopada 1997 w zakonie paulinów. Pracował głównie jako przeor kilku klasztorów paulińskich oraz jako proboszcz zakonnych parafii. Był także m.in. mistrzem nowicjatu, radnym i wikariuszem prowincjalnym oraz kapelanem policji stanów Nowa Południowa Walia i Queensland.
12 kwietnia 2014 papież Franciszek mianował go biskupem diecezjalnym diecezji Wilcannia-Forbes. Święceń biskupich udzielił mu 3 lipca 2014 arcybiskup Paul Gallagher, nuncjusz apostolski w Australii.

</doc>
<doc id="3154791" url="https://pl.wikipedia.org/wiki?curid=3154791" title="Prejłowo (osada)">
Prejłowo (osada)

Prejłowo – osada w Polsce położona w województwie warmińsko-mazurskim, w powiecie olsztyńskim, w gminie Purda.
W latach 1975–1998 miejscowość administracyjnie należała do województwa olsztyńskiego.

</doc>
<doc id="3154795" url="https://pl.wikipedia.org/wiki?curid=3154795" title="Klasyfikacja fasetowa">
Klasyfikacja fasetowa

Klasyfikacja fasetowa – analityczno-syntetyczna klasyfikacja polihierarchiczna, której kategorie klasy lub podklasy wynikają z zastosowania wielu różnych kryteriów podziału. Klasyfikacje fasetowe mogą być mono- lub wielorelacyjne.
W 1933 r. Shiyali Ramamrita Ranganathan zaproponował pierwszą klasyfikację fasetową – klasyfikację dwukropkową.
Klasyfikacje fasetowe pozwalają na przypisanie jednego obiektu do wielu kategorii. Porządek faset jest jasno określony: fasety wzajemnie się wykluczają i wspólnie wyczerpują różne aspekty metadanych obiektów.
Klasyfikacje częściowo fasetowe.
Klasyfikacjami częściowo fasetowymi nazywa się takie częściowo wyliczające języki klasyfikacyjne, w których słownictwo zorganizowane jest w strukturze monohierarchicznej, a słownictwo pomocnicze – w odrębnych drzewach klasyfikacyjnych monohierarchicznych. Klasyfikacjami częściowo fasetowymi są m.in. UKD i Klasyfikacja Dziesiętna Deweya.

</doc>
<doc id="3154797" url="https://pl.wikipedia.org/wiki?curid=3154797" title="Policja granatowa">
Policja granatowa



</doc>
<doc id="3154804" url="https://pl.wikipedia.org/wiki?curid=3154804" title="Stratford St. Andrew">
Stratford St. Andrew

Stratford St. Andrew lub Statford St Andrew – wieś i civil parish w Anglii, w Suffolk, w dystrykcie East Suffolk. W 2011 civil parish liczyła 185 mieszkańców. Stratford St. Andrew jest wspomniana w Domesday Book (1086) jako "Straffort".

</doc>
<doc id="3154805" url="https://pl.wikipedia.org/wiki?curid=3154805" title="Statford St Andrew">
Statford St Andrew



</doc>
<doc id="3154806" url="https://pl.wikipedia.org/wiki?curid=3154806" title="Stratford St Andrew">
Stratford St Andrew



</doc>
<doc id="3154808" url="https://pl.wikipedia.org/wiki?curid=3154808" title="Hillary Rodham Clinton">
Hillary Rodham Clinton



</doc>
<doc id="3154811" url="https://pl.wikipedia.org/wiki?curid=3154811" title="Narodowy Uniwersytet Meksykański">
Narodowy Uniwersytet Meksykański



</doc>
<doc id="3154813" url="https://pl.wikipedia.org/wiki?curid=3154813" title="Willand">
Willand

Willand – wieś i civil parish w Anglii, w Devon, w dystrykcie Mid Devon. W 2011 civil parish liczyła 3360 mieszkańców. Willand jest wspomniana w Domesday Book (1086) jako "Willelande"/"Willelanda".

</doc>
<doc id="3154814" url="https://pl.wikipedia.org/wiki?curid=3154814" title="Przedsiębiorstwo Komunikacji Samochodowej „Polonus” w Warszawie">
Przedsiębiorstwo Komunikacji Samochodowej „Polonus” w Warszawie

Przedsiębiorstwo Komunikacji Samochodowej „Polonus” w Warszawie SA (PKS Polonus) – polskie przedsiębiorstwo transportu zbiorowego z siedzibą w Warszawie, zajmujące się głównie przewozem osób na trasach lokalnych i dalekobieżnych. Właścicielem 100% akcji jest Skarb Państwa.
Historia.
Spółka PKS Polonus wywodzi się z powstałego w 1946 roku PKS-u, która swym zasięgiem obejmowała całą Polskę i przewoziła zarówno ludzi, jak i towary.
W 1967 roku odprawę autobusów, obsługujących regiony Polski po prawej stronie Wisły, przeniesiono z ul. Żytniej na dworzec Warszawa Stadion.
W roku 1984 oddano do użytku Stację Obsługi Dworca Zachodniego.
Na mocy zarządzenia Ministra Transportu i Gospodarki Morskiej dnia 1 czerwca 1990 roku utworzono Państwowe Przedsiębiorstwo Komunikacji Samochodowej w Warszawie. Okres zmian ustrojowych to wiele zmian organizacyjnych i strukturalnych mających na celu dostosowanie działalności przedsiębiorstwa do nowej rzeczywistości i nowych warunków rynkowych. W tym okresie został zmodernizowany i wymieniony tabor, zostały uruchomione stałe połączenia międzynarodowe i nowe połączenia dalekobieżne. Uruchomiona została też, jako jedyna na tamte czasy w Polsce, telefoniczna rezerwacja biletów.
W roku 2008 w skład przedsiębiorstwa zostały włączone PKS w Piasecznie i PKS w Nowym Dworze Mazowieckim. Uruchomiona została również możliwość internetowego zakupu biletów.
W 2011 roku Sąd Rejonowy dla m.st. Warszawy, XII Wydział Gospodarczy przekształcił przedsiębiorstwo państwowe w spółkę prawa handlowego. Od daty rejestracji, tj. 01.02.2011 roku, spółka działa pod nazwą "Przedsiębiorstwo Komunikacji Samochodowej „Polonus” w Warszawie Spółka Akcyjna".
Działalność.
Spółka powstała w wyniku komercjalizacji Państwowej Komunikacji Samochodowej w Warszawie 15 grudnia 2010. Rozpoczęła działalność 1 lutego 2011 pod nadzorem Ministra Skarbu Państwa.
Od 1 lipca 2008 roku w skład przedsiębiorstwa włączone zostały PKS w Nowym Dworze Mazowieckim i Piasecznie. Po połączeniu PKS Polonus stał się największym przewoźnikiem na Mazowszu zatrudniając ponad 400 osób. Działalność spółki prowadzona jest w oparciu o bazy w Nowym Dworze Mazowieckim, Piasecznie i Warszawie oraz w oparciu o strukturę Dworca Warszawa Zachodnia.
Z baz Piaseczno i Nowy Dwór Mazowiecki realizowane są połączenia lokalne obsługujące część aglomeracji warszawskiej. Flota autokarów PKS Polonus wyposażona jest w standard Wi-Fi oraz w moduły umożliwiające geolokalizację autokarów. Dzięki tej funkcjonalności na bieżąco można śledzić położenie autokarów będących w trasie.
Spółka jest właścicielem dworca autobusowego Warszawa Zachodnia oraz hostelu znajdującego się na Dworcu Zachodnim w Warszawie. Przedsiębiorstwo realizuje przewozy na ponad 35 trasach dalekobieżnych i blisko 25 lokalnych.
W kwietniu 2015 roku uruchomiona została platforma sprzedaży biletów dla innych przewoźników – Dworzec Online.
Prezesem zarządu spółki jest Jacek Zawadzki, wybrany na to stanowisko w 2021 roku.
W 2018 roku spółka Polonus przeszła transformację marketingową, której jednym z elementów jest nowe logo. W czerwcu 2018 roku zaprezentowano program Polonus Partner, sieć partnerską zrzeszającą polskich przewoźników autokarowych.

</doc>
<doc id="3154815" url="https://pl.wikipedia.org/wiki?curid=3154815" title="Sampford Peverell">
Sampford Peverell

Sampford Peverell – wieś i civil parish w Anglii, w Devon, w dystrykcie Mid Devon. W 2011 civil parish liczyła 1302 mieszkańców. Sampford Peverell jest wspomniana w Domesday Book (1086) jako "Sanforde"/"Sanforda".

</doc>
<doc id="3154816" url="https://pl.wikipedia.org/wiki?curid=3154816" title="Wilhelm Kamienobrodzki">
Wilhelm Kamienobrodzki

Wilhelm Kamienobrodzki (ur. 7 lutego 1899 we Lwowie, zm. 9 lipca 1967 we Wrocławiu) – polski technolog rolnictwa, agrotechnik. Wybitny specjalista w dziedzinie gorzelnictwa i suszarnictwa.
Życiorys.
Po ukończeniu szkoły średniej w 1917 rozpoczął studia na Wydziale Chemii Technicznej Politechniki Lwowskiej, w 1918 przerwał naukę i walczył w jednym oddziale z Aleksandrem Tychowskim podczas obrony Lwowa przed Ukraińcami, a następnie w wojnie polsko-bolszewickiej. Po jej zakończeniu kontynuował naukę, studia ukończył w 1925. Pracę zawodową rozpoczął w Chemicznym Instytucie Badawczym pod kierunkiem prof. Ignacego Mościckiego, kontynuował w lwowskim Urzędzie Probierczym, a następnie w prowadzonej przez prof. Tadeusza Chrząszcza Naukowej Organizacji Gorzelnictwa w Poznaniu. W 1929 powrócił do Lwowa i podjął pracę w Katedrze Technologii Rolniczej Politechniki Lwowskiej na Akademii Rolniczej w Dublanach.
Podczas II wojny światowej pracował jako robotnik przymusowy w cukrowni, w 1945 znalazł się w Krakowie, gdzie przez krótki czas był inspektorem przemysłu spirytusowego. W 1946 - w wyniku wysiedlenia Polaków ze Lwowa - zamieszkał we Wrocławiu, na przeprowadzkę namówił mieszkającego w Warszawie ojca Adolfa Kamienobrodzkiego, ale ten zmarł kilka miesięcy później. Był współtwórcą Katedry Technologii Rolnej Uniwersytetu i Politechniki Wrocławskiej, a następnie w Wyższej Szkole Rolniczej we Wrocławiu. W 1949 ukończył studia eksternistyczne na Wydziale Rolniczym Uniwersytetu i Politechniki Wrocławskiej, w tym samym roku obronił pod kierunkiem prof. Aleksandra Tychowskiego pracę doktorską pt. "„Współczynnik czystości ziemniaczanych zacierów gorzelniczych”". Sześć lat później w 1955 otrzymał tytuł docenta, a w 1962 profesora nadzwyczajnego. Od 1952 do 1961 kierował w studium wieczorowym Wydziału Chemicznego Politechniki Wrocławskiej specjalizacją fermentacji i węglowodorów, a od 1962 Katedrą Technologii Rolnej. Opracował trzydzieści dziewięć prac naukowych i jeden podręcznik akademicki. Pochowany został na cmentarzu przy ul. Ogrodowej w Łodzi.

</doc>
<doc id="3154818" url="https://pl.wikipedia.org/wiki?curid=3154818" title="3. ceremonia wręczenia nagród David di Donatello">
3. ceremonia wręczenia nagród David di Donatello

3. ceremonia wręczenia włoskich nagród filmowych David di Donatello odbyła się 29 lipca 1958 roku w antycznym Teatrze greckim w Taorminie.
Laureaci.
Laureaci nagród wyróżnieni są wytłuszczeniem.

</doc>
<doc id="3154820" url="https://pl.wikipedia.org/wiki?curid=3154820" title="Thorverton">
Thorverton

Thorverton – wieś i civil parish w Anglii, w Devon, w dystrykcie Mid Devon. W 2011 civil parish liczyła 921 mieszkańców.

</doc>
<doc id="3154821" url="https://pl.wikipedia.org/wiki?curid=3154821" title="Ulica Jana III Sobieskiego w Warszawie">
Ulica Jana III Sobieskiego w Warszawie

Ulica Jana III Sobieskiego – ulica na warszawskim Mokotowie, część Traktu Królewskiego.
Jej południowym przedłużeniem jest aleja Rzeczypospolitej, a północną kontynuacją ul. Belwederska. Ulica na całym odcinku jest dwujezdniowa i ma 3 pasy ruchu w każdym kierunku.
Historia.
Ulica, zwana często „Królewską Drogą”, biegła do wczesnych lat 60. XX wieku przez pola praktycznie na całej swojej długości, z wyjątkiem osiedla Sadyba, które rozrosło się w latach dwudziestolecia międzywojennego. Stała się ważną arterią po zbudowaniu osiedla Stegny w latach 70. XX wieku.
W lipcu 1975 oddano do użytku przebudowany odcinek ulicy od ul. Chełmskiej do al. Wilanowskiej. W 1976 nad przebudowaną ulicą przerzucono cztery kładki.
W czasie prac archeologicznych prowadzonych w latach 1976–1978 u zbiegu ulicy i al. Wilanowskiej natrafiono na relikty osady istniejącej tam od przełomu XI i XII do XIII wieku. Odkryto wtedy 40 obiektów, m.in. chaty z paleniskami i zabudowania gospodarcze.

</doc>
<doc id="3154823" url="https://pl.wikipedia.org/wiki?curid=3154823" title="Puddington (Devon)">
Puddington (Devon)

Puddington – wieś i civil parish w Anglii, w Devon, w dystrykcie Mid Devon. W 2011 civil parish liczyła 196 mieszkańców. Puddington jest wspomniana w Domesday Book (1086) jako "Potitone"/"Potitona".

</doc>
<doc id="3154825" url="https://pl.wikipedia.org/wiki?curid=3154825" title="Gennaro Pascarella">
Gennaro Pascarella

Gennaro Pascarella (ur. 28 marca 1948 w Cervino) – włoski duchowny katolicki, biskup Pozzuoli od 2005, również biskup Ischii (od 2021).
Życiorys.
Święcenia kapłańskie otrzymał 14 września 1974 i inkardynowany został do diecezji Acerra. Po studiach w Neapolu został wikariuszem w Acerra, zaś w 1979 został delegatem biskupim ds. powołań. Od 1983 był kanclerzem diecezjalnej kurii.
14 listopada 1998 papież Jan Paweł II mianował go ordynariuszem diecezji Ariano Irpino-Lacedonia.
10 stycznia 2004 został mianowany biskupem koadiutorem diecezji Pozzuoli. Pełnię rządów w diecezji objął 2 września 2005 po przejściu na emeryturę poprzednika.
22 maja 2021 papież Franciszek mianował go biskupem Ischii, łącząc tym samym ją unią in persona episcopi z diecezją Pozzuoli.

</doc>
<doc id="3154830" url="https://pl.wikipedia.org/wiki?curid=3154830" title="Hemyock">
Hemyock

Hemyock – wieś i civil parish w Anglii, w Devon, w dystrykcie Mid Devon. W 2011 civil parish liczyła 2163 mieszkańców. Hemyock jest wspomniana w Domesday Book (1086) jako "Hamihoch"/"Hamihoc".

</doc>
<doc id="3154831" url="https://pl.wikipedia.org/wiki?curid=3154831" title="Barbara Sosińska-Kalata">
Barbara Sosińska-Kalata

Barbara Irena Sosińska-Kalata (ur. 13 grudnia 1957) – polska profesor, bibliolożka, informatolożka na Uniwersytecie Warszawskim.
Edukacja.
W 1980 roku skończyła indywidualne studia (w zakresie lingwistycznych podstaw systemów informacyjnych, pod opieką prof. Olgierda A. Wojtasiewicza w Katedrze Lingwistyki Formalnej) na Uniwersytecie Warszawskim, w Instytucie Bibliotekoznawstwa i Informacji Naukowej, otrzymując dyplom z wyróżnieniem za pracę magisterską na temat kodów semantycznych (promotor: dr hab. Bożenna Bojar). Doktorat z semantyki i form wyrażania znaczeń w językach informacyjno-wyszukiwawczych obroniła w 1986 roku na Wydziale Neofilologii Uniwersytetu Warszawskiego. W latach 1991–1992 uzyskała stypendium Fundacji Fulbrighta i odbyła studia podyplomowe w School of Library and Information Science na Kent State University (USA). W 2000 roku uzyskała stopień doktora habilitowanego nauk humanistycznych w zakresie bibliologii – bibliotekoznawstwo i informacja naukowa na Wydziale Filologicznym Uniwersytetu Wrocławskiego za rozprawę habilitacyjną "Modele organizacji wiedzy w systemach wyszukiwania informacji o dokumentach". Dwa lata później uzyskała stanowisko profesora UW, a w 2010 tytuł naukowy profesora nauk humanistycznych.
Praca naukowa.
Specjalizuje się w zakresie organizacji wiedzy w cyfrowym środowisku sieciowym oraz teorii i metodologii nauki o informacji, zajmuje się także tematyką etyki informacyjnej, użytkowania informacji i technologii informacyjnych, bibliometrii i naukometrii, zarządzania informacją i kształcenia profesjonalistów informacji. Jest autorką licznych publikacji, promotorem prac doktorskich. W latach 2005–2013 była redaktorem naczelnym kwartalnika „Przegląd Biblioteczny”. Od 2013 roku jest redaktorką naczelną półrocznika „Zagadnienia Informacji Naukowej – Studia Informacyjne”.
Od 1980 r. pracuje na Uniwersytecie Warszawskim. W latach 1980–2016 w Instytucie Informacji Naukowej i Studiów Bibliologicznych (do 1996 – Instytut Bibliotekoznawstwa i Informacji Naukowej). W latach 2004–2016 była kierownikiem Zakładu Systemów Informacyjnych IINiSB UW, założyła i w latach 2004–2013 kierowała Podyplomowymi Studiami Zarządzania Informacją i Technologii Informacyjnej UW, w latach 2008–2015 była przewodniczącą Rady Naukowej IINiSB UW. Od 1.09.2016 r. pracuje na Wydziale Dziennikarstwa, Informacji i Bibliologii UW, gdzie kieruje Katedrą Informatologii. W latach 2002–2009 była członkiem komisji Senatu UW ds. bibliotek i systemów informacyjnych, w latach 2005–2010 Minister Kultury i Dziedzictwa Narodowego powołał ją na członkinię Rady Naukowej Biblioteki Narodowej, a w latach 2009–2014 na członkinię Krajowej Rady Bibliotecznej, reprezentującego Ministerstwo Nauki i Szkolnictwa Wyższego. W kadencji 2013–2016 członkini Centralnej Komisji ds. Stopni i Tytułów, Sekcji Nauk Humanistyczno-Społecznych, reprezentujący dyscyplinę bibliologia i informatologia. Od 2015 roku – członek Komitetu Naukoznawstwa Polskiej Akademii Nauk.

</doc>
<doc id="3154834" url="https://pl.wikipedia.org/wiki?curid=3154834" title="Cadbury (Devon)">
Cadbury (Devon)

Cadbury – wieś i civil parish w Anglii, w Devon, w dystrykcie Mid Devon. W 2011 civil parish liczyła 171 mieszkańców. Cadbury jest wspomniana w Domesday Book (1086) jako "Cadebirie"/"Cadabiria".

</doc>
<doc id="3154835" url="https://pl.wikipedia.org/wiki?curid=3154835" title="Puchar Świata w skokach narciarskich 2014/2015">
Puchar Świata w skokach narciarskich 2014/2015

Puchar Świata w skokach narciarskich 2014/2015 – 36. edycja Pucharu Świata mężczyzn w skokach narciarskich, która rozpoczęła się 22 listopada 2014 na skoczni Vogtland Arena w niemieckim Klingenthal. Finałowy konkurs został rozegrany 22 marca 2015 na Letalnicy w słoweńskiej Planicy. W ostatecznym terminarzu, zatwierdzonym w czerwcu 2014 w Barcelonie, znalazły się 32 konkursy indywidualne (w tym 6 w lotach narciarskich) oraz 5 konkursów drużynowych (z czego 1 na skoczni mamuciej).
W porównaniu z sezonem 2013/2014 nie zaplanowano konkursu mieszanego.
Z różnych powodów nastąpiły zmiany w kalendarzu PŚ podczas trwania sezonu:
Podczas zawodów w norweskim Vikersund dwukrotnie pobito rekord świata w długości skoku narciarskiego. Pierwszego dnia zawodów, 14 lutego 2015, Słoweniec Peter Prevc osiągnął 250 m. Dzień później, podczas kwalifikacji, na odległość 254 m poleciał Rosjanin Dmitrij Wasiljew, który nie zdołał jednak ustać swojego skoku. Tego samego dnia w trakcie zawodów 251,5 m skoczył Norweg Anders Fannemel.
W sezonie 2014/2015 odbyła się jedna impreza, na której rozdano medale. Na terenie Szwecji, w Falun, w dniach 18 lutego – 1 marca 2015, zorganizowano Mistrzostwa Świata w Narciarstwie Klasycznym 2015, które nie były zaliczane do generalnej klasyfikacji Pucharu Świata i Pucharu Narodów.
Zdobywcą Kryształowej Kuli za sezon 2014/2015 został Niemiec Severin Freund. W trakcie całego sezonu taką samą liczbę punktów zdobył Słoweniec Peter Prevc, ale Freund wygrał dzięki większej liczbie zwycięstw w zawodach indywidualnych (formalnie obaj zawodnicy zajęli na koniec 1. miejsce). Sytuacja taka zdarzyła się po raz pierwszy w historii.
Kalendarz zawodów.
Legenda:
Skocznie.
W tabeli podano rekordy skoczni obowiązujące przed rozpoczęciem Pucharu Świata 2014/2015 lub ustanowione w trakcie jego trwania.
Klasyfikacje.
Klasyfikacja generalna Pucharu Świata.
"Stan po zakończeniu sezonu"
Klasyfikacja generalna Pucharu Narodów.
"Stan po zakończeniu sezonu".
Klasyfikacja Turnieju Czterech Skoczni.
"Stan po zakończeniu 63. Turnieju Czterech Skoczni".
Klasyfikacja generalna Pucharu Świata w lotach narciarskich.
"Stan po zakończeniu sezonu".
Zwycięzcy kwalifikacji do zawodów.
Przed każdymi zawodami Pucharu Świata rozgrywane są kwalifikacje, których 40 najlepszych uczestników (30 w przypadku konkursów lotów) bierze udział w konkursie głównym. Pierwsza dziesiątka klasyfikacji generalnej Pucharu Świata udział w konkursie ma zapewniony, a ich ewentualne skoki w serii kwalifikacyjnej nie są oceniane przez sędziów. W przypadku braku startu zawodnika sklasyfikowanego w pierwszej dziesiątce klasyfikacji generalnej, automatyczną kwalifikację uzyskuje kolejny zawodnik spoza czołowej dziesiątki.
Liderzy klasyfikacji generalnej Pucharu Świata.
Pozycja lidera Pucharu Świata należy do zawodnika, który w dotychczas rozegranych zawodach zgromadził najwięcej punktów do klasyfikacji generalnej cyklu. W przypadku równej liczby punktów, liderem Pucharu Świata jest ten zawodnik, który ma na swoim koncie więcej wygranych konkursów. W konkursie inaugurującym nowy sezon, rolę lidera przyjmuje zawodnik, który zwyciężył w poprzedniej edycji.
Kwoty startowe.
Na podstawie Światowej Listy Rankingowej (WRL) wyznaczono kwoty startowe dla poszczególnych krajów na dane periody Pucharu Świata 2014/2015. Kwota oznacza maksymalną liczbę reprezentantów, którą dany kraj ma prawo wystawić w zawodach. Państwo, będące gospodarzem zawodów może w swoim kraju dwa razy w sezonie wystawić dodatkowo grupę krajową, składającą się z maksymalnie sześciu skoczków.
Poniżej wykaz kwot startowych, przysługujących danym krajom w poszczególnych periodach. Państwa, których nie podano w poniższej tabeli mogą wystawić do każdego konkursu co najwyżej dwóch skoczków.
W przypadku, gdy w dany weekend rozgrywane są zawody indywidualne i drużynowe, każdy kraj mający kwotę niższą niż 4 skoczków, wyjątkowo może wystawić do konkursu indywidualnego czterech zawodników posiadających prawo startu w PŚ.

</doc>
<doc id="3154836" url="https://pl.wikipedia.org/wiki?curid=3154836" title="Morebath">
Morebath

Morebath – wieś i civil parish w Anglii, w Devon, w dystrykcie Mid Devon. W 2011 civil parish liczyła 314 mieszkańców. Morebath jest wspomniana w Domesday Book (1086) jako "Morebade"/"Morebatha". To zawiera Exebridge, Loyton i Warmore.

</doc>
<doc id="3154837" url="https://pl.wikipedia.org/wiki?curid=3154837" title="4. ceremonia wręczenia nagród David di Donatello">
4. ceremonia wręczenia nagród David di Donatello

4. ceremonia wręczenia włoskich nagród filmowych David di Donatello odbyła się 26 lipca 1959 roku w antycznym Teatrze greckim w Taorminie. 
Laureaci.
Laureaci nagród wyróżnieni są wytłuszczeniem.

</doc>
<doc id="3154838" url="https://pl.wikipedia.org/wiki?curid=3154838" title="Rotterdam Marathon">
Rotterdam Marathon



</doc>
<doc id="3154839" url="https://pl.wikipedia.org/wiki?curid=3154839" title="Maraton rotterdamski">
Maraton rotterdamski



</doc>
<doc id="3154840" url="https://pl.wikipedia.org/wiki?curid=3154840" title="Maraton Rotterdamski">
Maraton Rotterdamski



</doc>
<doc id="3154841" url="https://pl.wikipedia.org/wiki?curid=3154841" title="ABN AMRO Rotterdam Marathon">
ABN AMRO Rotterdam Marathon



</doc>
<doc id="3154842" url="https://pl.wikipedia.org/wiki?curid=3154842" title="Clayhanger">
Clayhanger

Clayhanger lub Cleyhanger – wieś i civil parish w Anglii, w Devon, w dystrykcie Mid Devon. W 2011 civil parish liczyła 127 mieszkańców. Clayhanger jest wspomniana w Domesday Book (1086) jako "Clehangre"/"Clehangra".

</doc>
<doc id="3154843" url="https://pl.wikipedia.org/wiki?curid=3154843" title="Cleyhanger">
Cleyhanger



</doc>
<doc id="3154844" url="https://pl.wikipedia.org/wiki?curid=3154844" title="Cheriton Bishop">
Cheriton Bishop

Cheriton Bishop – wieś i civil parish w Anglii, w Devon, w dystrykcie Mid Devon. W 2011 civil parish liczyła 652 mieszkańców. Cheriton Bishop jest wspomniana w Domesday Book (1086) jako "Ceritone"/"Ceritona".

</doc>
<doc id="3154846" url="https://pl.wikipedia.org/wiki?curid=3154846" title="Clayhidon">
Clayhidon

Clayhidon lub Clayheadon' – wieś i civil parish w Anglii, w Devon, w dystrykcie Mid Devon. W 2011 civil parish liczyła 473 mieszkańców. Clayhidon jest wspomniana w Domesday Book (1086) jako "Hidone"/"Hidona".

</doc>
<doc id="3154847" url="https://pl.wikipedia.org/wiki?curid=3154847" title="Clayheadon">
Clayheadon



</doc>
<doc id="3154849" url="https://pl.wikipedia.org/wiki?curid=3154849" title="Antonina Kostrzewa">
Antonina Kostrzewa

Antonina Kostrzewa (ur. 25 marca 1973 we Wrocławiu) – polska pisarka, blogerka, felietonistka.
Studiowała biologię na Akademii Rolniczej we Wrocławiu, którą zakończyła oczekując przyjścia na świat swojej córki – Julki. Całe jej życie związane jest z wrocławskimi Krzykami, gdzie obecnie mieszka i pracuje.
Debiutowała w kwietniu 2010 roku książką „"Zawstydzeni, czyli skazani na.. samotność"” wydaną przez wydawnictwo Astrum, w której porusza problem samotności i nieśmiałości w obecnych czasach. Jej felietony można przeczytać na portalu "eioba.pl" czy "kobieta.onet.pl". Prowadzi bloga "Samotna w wielkim mieście".
Linki zewnętrzne.
[[Kategoria:Polscy prozaicy]]
[[Kategoria:Urodzeni w 1973]]
[[Kategoria:Polscy pisarze współcześni]]
[[Kategoria:Ludzie urodzeni we Wrocławiu]]

</doc>
<doc id="3154850" url="https://pl.wikipedia.org/wiki?curid=3154850" title="Culmstock">
Culmstock

Culmstock – wieś i civil parish w Anglii, w Devon, w dystrykcie Mid Devon. W 2011 civil parish liczyła 877 mieszkańców. Culmstock jest wspomniana w Domesday Book (1086) jako "Clumestoche"/"Clumestocha".

</doc>
<doc id="3154851" url="https://pl.wikipedia.org/wiki?curid=3154851" title="Puchar Świata kobiet w skokach narciarskich 2014/2015">
Puchar Świata kobiet w skokach narciarskich 2014/2015

Sezon 2014/2015 Pucharu Świata kobiet w skokach narciarskich – 4. sezon Pucharu Świata kobiet w skokach narciarskich. Rozpoczął się 5 grudnia 2014 roku na normalnej skoczni Lysgårdsbakken w Lillehammer w Norwegii, a zakończył się 13 marca 2015 roku na dużej skoczni Holmenkollbakken w Oslo, stolicy Norwegii. Rozegrano 13 konkursów indywidualnych. W przeciwieństwie do poprzednich dwóch edycji Pucharu Świata, w kalendarzu zabrakło konkursu drużyn mieszanych.
W Falun w Szwecji, w dniach 18 lutego – 1 marca 2015 roku, odbyły się mistrzostwa świata w narciarstwie klasycznym. Zawody rozegrane w ramach mistrzostw świata nie były zaliczane do generalnej klasyfikacji Pucharu Świata i Pucharu Narodów.
Ostateczny kalendarz zawodów został zatwierdzony w czerwcu 2014 roku w Barcelonie w Hiszpanii.
Klasyfikacje.
Końcowa klasyfikacja generalna Pucharu Świata.
"Stan po 13 / 13 konkursów" 
Końcowa klasyfikacja Pucharu Narodów.
"Klasyfikacja po 13 / 13 konkursów"

</doc>
<doc id="3154852" url="https://pl.wikipedia.org/wiki?curid=3154852" title="Huntsham">
Huntsham

Huntsham – wieś i civil parish w Anglii, w Devon, w dystrykcie Mid Devon. W 2011 civil parish liczyła 156 mieszkańców. Huntsham jest wspomniana w Domesday Book (1086) jako "Honesham"/"Honessam".

</doc>
<doc id="3154854" url="https://pl.wikipedia.org/wiki?curid=3154854" title="Kentisbeare">
Kentisbeare

Kentisbeare – wieś i civil parish w Anglii, w Devon, w dystrykcie Mid Devon. W 2011 civil parish liczyła 921 mieszkańców. Kentisbeare jest wspomniana w Domesday Book (1086) jako "Chentesbere"/"Chentesbera". To zawiera Aller, Croyle, Kingsford, Orway, Sainthill i Stoford Water.

</doc>
<doc id="3154855" url="https://pl.wikipedia.org/wiki?curid=3154855" title="Jerzy Ćwiek">
Jerzy Ćwiek

Jerzy Kazimierz Ćwiek (ur. 12 października 1930 w Masznie, zm. 6 kwietnia 2014 w Piasecznie) – polski działacz państwowy, generał brygady Milicji Obywatelskiej, szef Głównego Urzędu Ceł.
Syn Piotra i Franciszki. Od 1950 pracownik MBP, słuchacz Szkoły Oficerskiej Centrum Wyszkolenia MO w Słupsku (1950–1952), po której ukończeniu był milicjantem w Komendzie Głównej MO (od 1952), dyrektorem Biura do Walki z Przestępstwami Gospodarczymi tamże (1972–1974), komendantem stołecznym MO (1976–1983), i jednocześnie zastępcą komendanta głównego MO, szefem Głównego Urzędu Ceł (1985–1990) oraz dyrektorem Biura Paszportów MSW (1990). W związku z pełnionymi w GUC obowiązkami stanął w 1997 przed Trybunałem Stanu, który uznał go winnym w tzw. aferze alkoholowej i skazał na utratę biernego prawa wyborczego przez 5 lat.

</doc>
<doc id="3154857" url="https://pl.wikipedia.org/wiki?curid=3154857" title="Władysław Woszczyk">
Władysław Woszczyk

Władysław Woszczyk (ur. 1921, zm. 8 kwietnia 2014) – polski działacz sportowy.
Był związany z klubem WKS Gwardia Warszawa. W latach 1991-1992 piastował funkcję sekretarza Komisji Rewizyjnej Polskiego Związku Zapaśniczego (PZZ). Jest pochowany na cmentarzu Bródnowskim w Warszawie (kwatera 56D-2-2).

</doc>
<doc id="3154858" url="https://pl.wikipedia.org/wiki?curid=3154858" title="Maszyna do skupu butelek">
Maszyna do skupu butelek

Maszyna do skupu butelek – urządzenie akceptujące puste opakowanie szklane bądź plastikowe w zamian za kwotę pieniężną w postaci bonu lub paragonu. Pierwszy patent dla tego typu urządzenia został zarejestrowany w 1920 w USA. Maszyna ta jest popularna w krajach, w których obowiązkowy jest recykling opakowań np. Norwegii, Niemczech czy Austrii.

</doc>
<doc id="3154859" url="https://pl.wikipedia.org/wiki?curid=3154859" title="Rozstaw piętnastocalowy">
Rozstaw piętnastocalowy

Rozstaw piętnastocalowy – rozstaw szyn, dla których odległość między wewnętrznymi powierzchniami główek szyn wynosi 381 mm, czyli 15 cali. Użycie tego rozstawu zostało zapoczątkowane przez angielskiego pioniera kolei wąskotorowych – Arthura Heywooda – w jego kolejce Duffield Bank Railway w 1874 roku. Szerokość ta została przez niego wybrana, jako najtańsza w eksploatacji oraz najprostsza do zamontowania. Na świecie rozstaw ten ma główne zastosowanie przy parkowych miniaturowych kolejkach w celach turystycznych.

</doc>
<doc id="3154874" url="https://pl.wikipedia.org/wiki?curid=3154874" title="Katyński Marsz Cieni">
Katyński Marsz Cieni

Katyński Marsz Cieni – doroczny pochód upamiętniający ofiary zbrodni katyńskiej organizowany w Warszawie z okazji obchodów Dnia Pamięci Ofiar Zbrodni Katyńskiej. Organizatorem jest Stowarzyszenie Grupa Historyczna „Zgrupowanie Radosław”, a wśród patronów byli dotąd między innymi Instytut Pamięci Narodowej, Komitet Katyński, Fundacja „Golgota Wschodu” i Stowarzyszenie Rodzina Katyńska w Warszawie.
Idea.
Marsz organizowany jest dla upamiętnienia polskich oficerów WP, Korpusu Ochrony Pogranicza oraz policji pomordowanych przez sowietów w 1940 r. Pochód tworzą członkowie grup rekonstrukcyjnych w historycznych mundurach polskich oficerów oraz pilnujących ich funkcjonariuszy NKWD, którzy w milczeniu przechodzą spod Muzeum Wojska Polskiego, ul. Krakowskie Przedmieście, placem Zamkowym, Rynkiem Starego Miasta, Barbakanem, ul. Długą, placem Krasińskim i ul. Bonifraterską pod Pomnik Poległym i Pomordowanym na Wschodzie. W trakcie marszu przewidziane są trzy postoje pod bazyliką św. Krzyża na Krakowskim Przedmieściu, na pl. Zamkowym oraz pl. Krasińskich (przed katedrą polową WP) gdzie czytane są fragmenty listów pomordowanych do rodzin, pamiętniki, wspomnienia ocalałych oraz fragmenty list pomordowanych.
Historia.
Pochód organizowany jest od 2008 r. W 2010 r., podczas obchodów 70. rocznicy zbrodni katyńskiej, w związku z katastrofą polskiego samolotu rządowego w Smoleńsku uczestnicy III Katyńskiego Marszu Cieni uczcili także ofiary katastrofy. W 2014 r. do udziału w VII Katyńskim Marszu Cieni w specjalnym liście namawiał gen. bryg. Janusz Brochwicz-Lewiński ps. „Gryf”. W organizacji marszu wzięło wówczas udział 27 grup rekonstrukcyjnych i historycznych. W 2015 r. w VIII Katyńskim Marszu Cieni wzięło udział 200 rekonstruktorów. Patronat honorowy nad marszem pełnił Komitet Katyński, Stowarzyszenie Rodzina Katyńska w Warszawie oraz Fundacja „Golgota Wschodu”. 3 kwietnia 2016 r. ulicami Warszawy przeszedł IX Katyński Marsz Cieni w którym udział wzięło 300 rekonstruktorów, natomiast 2 kwietnia 2017 r. ulicami Warszawy przeszedł X Katyński Marsz Cieni w którym udział wzięło około 400 rekonstruktorów. 8 kwietnia 2018 r. przeszedł XI Katyński Marsz Cieni z udziałem ok. 400 osób. Podobna liczba rekonstruktorów wzięła udział w XII Katyńskim Marszu Cieni 7 kwietnia 2019 r. Planowany na 5 kwietnia 2020 r. XIII Katyński Marsz Cieni został odwołany z powodu pandemii COVID-19. W lipcu organizatorzy poinformowali o przygotowaniach do przeprowadzenia marszu wyjątkowo w terminie jesiennym. Ostatecznie XIII Katyński Marsz Cieni odbył się 20 września 2020 r., upamiętniając 81. rocznicę agresji ZSRR na Polskę. Wzięło w nim udział 150 rekonstruktorów. Planowany na 11 kwietnia 2021 r. XIV Katyński Marsz Cieni również został przełożony na termin jesienny z powodu pandemii, odbył się 19 września 2021 r. XV Katyński Marsz Cieni, z udziałem blisko 300 rekonstruktorów, miał miejsce 3 kwietnia 2022 r.

</doc>
<doc id="3154876" url="https://pl.wikipedia.org/wiki?curid=3154876" title="Syfon (anatomia mszyc)">
Syfon (anatomia mszyc)

Syfon (łac. "siphuncula", l. mn. "siphunculi") – narząd obecny na odwłoku niektórych mszyc.
Opis.
Syfony to parzyste narządy położone na granicy piątego i szóstego, bądź rzadziej na piątym lub szóstym tergicie odwłoka. Mogą mieć różny kształt, długość, rodzaj otworu i urzeźbienie. Mikrorzeźba syfonu może być siateczkowata, ziarnista, łuskowata lub może on być gładki. Otwór syfonu opatrzony jest zamykanym wieczkiem i położony wierzchołkowo (apiklanie) lub rzadziej subapikalnie. Może on być otoczony mniej lub więcej wyraźną rozetką.
Funkcja.
Syfony występują wyłącznie u mszyc żyworodnych. Pełnią funkcję ochronną. W chwili ataku z syfonów wypływają krople feromonu alarmowego, który ostrzega całą kolonię o niebezpieczeństwie. Mają istotne znaczenie diagnostyczne.

</doc>
<doc id="3154878" url="https://pl.wikipedia.org/wiki?curid=3154878" title="Rozstaw bośniacki">
Rozstaw bośniacki

Rozstaw bośniacki – rozstaw szyn, dla których odległość między wewnętrznymi powierzchniami główek szyn wynosi 760 mm. Przyjęto go w Austro-Węgrzech, gdzie ta szerokość była standardem na wybudowanych tam kolejach wąskotorowych (na wszystkich liniach z rozstawem 760 mm poza Bośnią rozstaw nazywano „bośniackim”). Podobne rozstawy to 750 mm i 762 mm (2′6″).
Historia.
Po Kongresie berlińskim 1878 roku, na którym Bośnia i Hercegowina zostały częścią administracji Austro-Węgierskiej, rozpoczęto budowę kolei wąskotorowej między Brodem a Sarajewem, która miała wspierać manewry wojskowe i dostarczać zaopatrzenie. W roku 1879 ukończono odcinek kolei do Zenicy o długości 190 km, używając do prac taboru używanego wcześniej do konstrukcji linii między Timișoarą a Orszową. W 1882 otwarto odcinek kolei do Sarajewa ze skrajnią taką samą jak na kolei rozstawu metrowego, którą uważano za wystarczającą dla ogólnego ruchu na tej linii, włącznie z przewozami pasażerskimi. Linia ta była podstawą dla kolei wąskotorowych w Bośni i Hercegowinie. W ciągu 20 lat zbudowano całą sieć kolei w tym rozstawie, a w latach 90. XIX wieku sięgała ona przez Mostar, granicę z Dalmacją w Metković, do przedmieść Dubrownika w Gruž na wybrzerzu morza Adriatyckiego. Główna linia sieci wąskotorowej obsługiwała dużo większy ruch niż wiele mniej używanych linii kolei normalnotorowej w Austro-Węgrzech. Lokomotywy pośpieszne używane na sieci wąskotorowej wprowadzone w latach 1894-96 były najszybszymi lokomotywami wąskotorowymi w Europie, osiągając maksymalną dopuszczoną prędkość 60 km/h. Na początku XX wieku łączna długość kolei wąskotorowej w Bośni i Hercegowinie przekroczyła 1000 km, czyniąc ją największą siecią kolei wąskotorowych w Europie. Jej sukces był powodem budowy kolei w rozstawie bośniackim na szeroką skalę w innych częściach Austro-Węgier, a rozwiązania techniczne były używane przy konstrukcjach wszystkich innych kolei wąskotorowych w państwie. W niektórych odcinkach kolei wąskotorowej o dużym nachyleniu stosowano systemy kolei zębatej autorstwa szwajcarskich inżynierów Romana Abta (30,3 km odcinek przez przełęcz góry Ivan w Górach Dynarskich) i Heinricha Klose (odcinek Bradina-Podorašac w pobliżu Konjic).
W późniejszych latach XX wieku otwierano coraz mniej nowych połączeń wąskotorowych, były też coraz krótsze. Początkiem końca kolei rozstawu bośniackiego było zamknięcie linii między Čapljiną przez Mostar do Sarajewa w 1966 roku, ostatnie odcinki w tym rozstawie zostały zamknięte w 1978 roku. W latach 60. planowano przebudowę niektórych linii na rozstaw normalnotorowy, do czego nie doszło. Obecnie kolej wąskotorowa rozstawu bośniackiego istnieje w formie zabytkowej turystycznej linii Ósemka Szargańska na długości 15,5 km na pograniczu Bośni i Hercegowiny oraz Serbii, w rejonie Zlatibor.

</doc>
<doc id="3154879" url="https://pl.wikipedia.org/wiki?curid=3154879" title="Wyrostki twarzowe">
Wyrostki twarzowe

Wyrostki twarzowe (łac. "coni genales") – wyrostki występujące wyłącznie na głowie niektórych koliszków.
Wyrostki twarzowe powstają z części policzkowej. Charakteryzują się dużą zmiennością kształtów i rozmiarów. Wyrostki te są prawdopodobnie dodatkowym narządem dotykowym, którego wytworzenie związane było z przesunięciem aparatu gębowego do tyłu.
Wyrostki te obecne są u prawie wszystkich gatunków z rodzin: Psyllidae, Triozidae i Spodyliaspidae. Brak ich u Aphalaridae, Carsidaridae i Liviidae.

</doc>
<doc id="3154881" url="https://pl.wikipedia.org/wiki?curid=3154881" title="Juke Box Hero">
Juke Box Hero

Juke Box Hero – hard rockowy utwór zespołu Foreigner, z albumu "4" (1981), pokrytego 7-krotnie platyną. Wydany jako trzeci singiel z albumu na początku 1982 roku, ostatecznie dotarł do 26 miejsca na liście "Billboard" Hot 100.
Utwór skupia się na chłopcu, który nie może zakupić biletu na wyprzedany koncert rockowy na Blue Cross Arena w Rochester w Stanach. Słuchając z zewnątrz, słyszy „jedną gitarę” i ma wizję, która prowadzi go do sklepu z artykułami używanymi. Chłopak zaczyna grać bez żadnych lekcji. Zdaje sobie sprawę, że za sprawą gitary może stać się sławny.
Tekst piosenki przechodzi do opisu walki, jaką musi rozegrać, by pozostać na szczycie list przebojów, co czyni go „Juke Box Hero” (bohaterem szafy grającej). W końcu spotyka fana poza sceną na jednym z jego koncertów, który przypomina mu jego samego i jak to wszystko się zaczęło. Mick Jones powiedział stronie Songfacts, że utwór został zainspirowany prawdziwym fanem, który czekał poza stadionem, w deszczu przez blisko pięć godzin. Jones, pod wrażeniem jego poświęcenia, postanowił wziąć go i pozwolić mu przez chwilę zobaczyć, co się dzieje za kulisami podczas koncertu.
Utwór został nagrany ponownie na żywo podczas koncertu w Las Vegas (2005), który to zawiera fragmenty kompozycji „Whole Lotta Love” zespołu Led Zeppelin. Ścieżka znalazła się na playliście albumu formacji Foreigner "Live in '05".

</doc>
<doc id="3154882" url="https://pl.wikipedia.org/wiki?curid=3154882" title="Polanka Horyniecka (osada)">
Polanka Horyniecka (osada)

Polanka Horyniecka– osada w Polsce położona w województwie podkarpackim, w powiecie lubaczowskim, w gminie Horyniec-Zdrój.
W latach 1975–1998 miejscowość położona była w województwie przemyskim

</doc>
<doc id="3154883" url="https://pl.wikipedia.org/wiki?curid=3154883" title="Podmacharce (osada leśna)">
Podmacharce (osada leśna)

Podmacharce – osada leśna w Polsce położona w województwie podlaskim, w powiecie augustowskim, w gminie Płaska.
W latach 1975–1998 miejscowość administracyjnie należała do województwa suwalskiego.

</doc>
<doc id="3154885" url="https://pl.wikipedia.org/wiki?curid=3154885" title="Przedustek">
Przedustek

Przedustek, anteklipeus (łac. "anteclypeus") – przednia część nadustka niektórych owadów.
Anteklipeus wyróżnia się wtedy, gdy nadustek podzielony jest na dwie części poprzeczną bruzdą lub szwem.

</doc>
<doc id="3154886" url="https://pl.wikipedia.org/wiki?curid=3154886" title="Mokra Lewa (kolonia)">
Mokra Lewa (kolonia)

Mokra Lewa – kolonia w Polsce położona w województwie łódzkim, w powiecie skierniewickim, w gminie Skierniewice.
W latach 1975–1998 miejscowość administracyjnie należała do województwa skierniewickiego.

</doc>
<doc id="3154887" url="https://pl.wikipedia.org/wiki?curid=3154887" title="Larwalne kolce brzeżne">
Larwalne kolce brzeżne

Larwalne kolce brzeżne – rodzaj kolców obecnych na larwach koliszków.
Kolce te wyrastają w rzędzie wzdłuż brzegów ciała i zawiązków skrzydeł. Składa się na nie: zesklerotyzowana nasada, której kształt może być różny i bywa charakterystyczny dla gatunku oraz woskowego trzonu. Trzon ma walcowaty kształt i wydzielany jest przez nasadę kolców.
Funkcją kolców jest zwiększenie powierzchni ciała i uściślenie przylegania larwy do podłoża. Najbardziej rozwinięte są u gatunków żerujących na roślinach wiotkich oraz tropikalnych, a zredukowane u tych tworzących wyrośla.

</doc>
<doc id="3154888" url="https://pl.wikipedia.org/wiki?curid=3154888" title="We Be Burnin'">
We Be Burnin'



</doc>
<doc id="3154889" url="https://pl.wikipedia.org/wiki?curid=3154889" title="Wyrostek biodrowy">
Wyrostek biodrowy

Wyrostek biodrowy (łac. "meracanthus") – wyrostek obecny na biodrach współczesnych koliszków.
Wyrostek ten rozwinięty jest na biodrach ostatniej pary odnóży i występuje u większości współczesnych gatunków tych pluskwiaków. Funkcjonuje prawdopodobnie jako dodatkowa podpora przy dla uda przy oddawaniu skoków.

</doc>
<doc id="3154890" url="https://pl.wikipedia.org/wiki?curid=3154890" title="I'm Still in Love with You">
I'm Still in Love with You



</doc>
<doc id="3154891" url="https://pl.wikipedia.org/wiki?curid=3154891" title="Perytrema">
Perytrema

Perytrema (łac. "peritrema", l. mn. "peritremae") – skleryt związany z przetchlinką, występujący u stawonogów.
Owady.
U owadów perytremy definiowane są jako pierściniowate skleryty otaczające przetchlinki.
U mszyc perytremy mają postać pigmentowanych płytek, a przetchlinka położone jest na ich tylnej krawędzi lub, rzadziej, pośrodku nich.
Roztocze.
U roztocza mają one formę wklęśniętej płytki otaczającej stigmę.

</doc>
<doc id="3154892" url="https://pl.wikipedia.org/wiki?curid=3154892" title="Ever Blazin'">
Ever Blazin'



</doc>
<doc id="3154893" url="https://pl.wikipedia.org/wiki?curid=3154893" title="She Doesn't Mind">
She Doesn't Mind



</doc>
<doc id="3154894" url="https://pl.wikipedia.org/wiki?curid=3154894" title="Ladies' Night">
Ladies' Night



</doc>
<doc id="3154896" url="https://pl.wikipedia.org/wiki?curid=3154896" title="Muzeum Chwały Oręża Polskiego w Witnicy">
Muzeum Chwały Oręża Polskiego w Witnicy

Muzeum Chwały Oręża Polskiego w Witnicy – prywatne muzeum w Witnicy. Jego założycielem i właścicielem był emerytowany pułkownik Czesław Chmielewski.
Podczas II wojny światowej Czesław Chmielewski służył w szeregach 15 pułku piechoty. Podczas walk pod Budziszynem został ciężko ranny. W wyniku braku informacji o jego losie został uznany za zaginionego, a następnie zmarłego. Tymczasem został uratowany przez radzieckich sanitariuszy i przetransportowany na tyły.
W latach siedemdziesiątych XX wieku z książki Kazimierza Kaczmarka pt. „Przez trzy granice” dowiedział się o swej rzekomej śmierci oraz o tym, że został odznaczony orderem Virtuti Militari. Podczas wizyty w Zgorzelcu, na tamtejszym cmentarzu wojskowym odnalazł nagrobek ze swym nazwiskiem. Wówczas, w hołdzie poległym towarzyszom broni, postanowił utworzyć muzeum pamiątek wojskowych.
Zbiory muzealne podzielone są na działy: wojsko polskie 1919-1939, Polskie Siły Zbrojne, ludowe Wojsko Polskie oraz współczesne siły zbrojne. W skład ekspozycji wchodzą: broń, mundury, ekwipunek, mapy, dokumenty, zdjęcia i odznaczenia wojska polskiego. Szczególną uwagę zwraca kolekcja oryginalnych mundurów noszonych przez powstańców warszawskich. Natomiast na podwórzu znajduje się uzbrojenie: armaty, haubice i działa przeciwlotnicze. 

</doc>
<doc id="3154900" url="https://pl.wikipedia.org/wiki?curid=3154900" title="Volpone albo lis">
Volpone albo lis



</doc>
<doc id="3154901" url="https://pl.wikipedia.org/wiki?curid=3154901" title="Václav Vydra">
Václav Vydra



</doc>
<doc id="3154902" url="https://pl.wikipedia.org/wiki?curid=3154902" title="VyVolení">
VyVolení



</doc>
<doc id="3154903" url="https://pl.wikipedia.org/wiki?curid=3154903" title="Visakhapatnam">
Visakhapatnam



</doc>
<doc id="3154904" url="https://pl.wikipedia.org/wiki?curid=3154904" title="Wyrostki nadczułkowe">
Wyrostki nadczułkowe

Wyrostki nadczułkowe – wyrostki obecne po bokach głowy przedstawicieli podrzędu Ischnocera.
Wśród wyrostków nadczułkowych wyróżnia się dwa typy:

</doc>
<doc id="3154905" url="https://pl.wikipedia.org/wiki?curid=3154905" title="Vira">
Vira



</doc>
<doc id="3154906" url="https://pl.wikipedia.org/wiki?curid=3154906" title="Ventura">
Ventura

Miasta w Stanach Zjednoczonych:

</doc>
<doc id="3154910" url="https://pl.wikipedia.org/wiki?curid=3154910" title="Worek prepucjalny">
Worek prepucjalny

Worek prepucjalny – element samczych narządów genitalnych u Phthiraptera.
Worek prepucjalny zajmuje środkową część przestrzeni pomiędzy paramerami. Narząd ten jest dobrze rozwinięty zwłaszcza u wszołów głaszczkowych (Amblycera).

</doc>
<doc id="3154911" url="https://pl.wikipedia.org/wiki?curid=3154911" title="Vaarkali">
Vaarkali

Wioski w Estonii:

</doc>
<doc id="3154914" url="https://pl.wikipedia.org/wiki?curid=3154914" title="Uuemõisa">
Uuemõisa

Wioski w Estonii:

</doc>
<doc id="3154915" url="https://pl.wikipedia.org/wiki?curid=3154915" title="Uuemoisa">
Uuemoisa



</doc>
<doc id="3154916" url="https://pl.wikipedia.org/wiki?curid=3154916" title="Unión">
Unión



</doc>
<doc id="3154917" url="https://pl.wikipedia.org/wiki?curid=3154917" title="Unia Ludowa">
Unia Ludowa



</doc>
<doc id="3154919" url="https://pl.wikipedia.org/wiki?curid=3154919" title="Undiscovered">
Undiscovered



</doc>
<doc id="3154920" url="https://pl.wikipedia.org/wiki?curid=3154920" title="Udayapur">
Udayapur

Miejscowości Nepalu:

</doc>
<doc id="3154921" url="https://pl.wikipedia.org/wiki?curid=3154921" title="Ubaldo">
Ubaldo



</doc>
<doc id="3154923" url="https://pl.wikipedia.org/wiki?curid=3154923" title="USS Needlefish">
USS Needlefish

Okręty US Navy o nazwie USS "Needlefish":

</doc>
<doc id="3154924" url="https://pl.wikipedia.org/wiki?curid=3154924" title="USS North Dakota">
USS North Dakota

Okręty US Navy o nazwie USS "North Dakota", pochodzącej od stanu Dakota Północna:

</doc>
<doc id="3154925" url="https://pl.wikipedia.org/wiki?curid=3154925" title="USS Pintado">
USS Pintado

Okręty US Navy o nazwie USS "Pintado"

</doc>
<doc id="3154928" url="https://pl.wikipedia.org/wiki?curid=3154928" title="Pseudopenis Phthiraptera">
Pseudopenis Phthiraptera

Pseudopenis – element samczych narządów genitalnych u Phthiraptera.
Pseudopenis to narząd powstały w wyniku rurkowatego zrośnięcia się endomer. Występuje on, gdy prącie ("penis") jest cienkie i silnie zredukowane.
U podrzędu wszy pseudopenis definiowany jest jako dość dużych rozmiarów skleryt wchodzący w skład elementów usztywniających edeagusa, określanych jako statumen penis. Według F. Piotrowskiego nazwa "pseudopenis" może być nieodpowiednia w niektórych przypadkach, np. u wszy ludzkiej.

</doc>
<doc id="3154929" url="https://pl.wikipedia.org/wiki?curid=3154929" title="Wieniec analny">
Wieniec analny

Wieniec analny – zespół włosków na odwłoku niektórych Phthiraptera.
Wieniec analny tworzą włoski ułożone w pierścień. Występuje on zwykle u samic wszołów głaszczkowych.

</doc>
<doc id="3154931" url="https://pl.wikipedia.org/wiki?curid=3154931" title="Ascus">
Ascus



</doc>
<doc id="3154934" url="https://pl.wikipedia.org/wiki?curid=3154934" title="Kevin Joseph Farrell">
Kevin Joseph Farrell



</doc>
<doc id="3154936" url="https://pl.wikipedia.org/wiki?curid=3154936" title="Muzeum Indian w Spytkowie">
Muzeum Indian w Spytkowie

Muzeum Indian w Spytkowie – prywatne muzeum położone w Spytkowie (powiat giżycki). Jego właścicielem jest Bogdan Zdanowicz, związany z Polskim Ruchem Przyjaciół Indian, prowadzący działalność gospodarczą Usługi Turystyczne VIKTORIO.
W latach 2003-2006 właściciel muzeum prowadził Wioskę Indiańską we wsi Wolisko (powiat giżycki). W 2006 roku muzeum zostało przeniesione do Spytkowa. W nowej siedzibie, na bazie ponad stuletniego, poniemieckiego budynku zorganizowane zostało Muzeum Indian Północnoamerykańskich, w którym prezentowana jest wystawa indiańskiej broni, strojów, sprzętów i przedmiotów codziennego użytku, przedmiotów obrzędowych, zabawek itp. Natomiast obok budynku wystawienniczego rozbijana jest wioska, składająca się z kilku tipi oraz konstrukcji obrzędowych.
Muzeum jest placówką sezonową, czynną od maja do września. Wstęp jest płatny. Placówka świadczy usługi dydaktyczne i rozrywkowe, zarówno dla gości indywidualnych jak i grup zorganizowanych.

</doc>
<doc id="3154937" url="https://pl.wikipedia.org/wiki?curid=3154937" title="David Raymond Choby">
David Raymond Choby



</doc>
<doc id="3154939" url="https://pl.wikipedia.org/wiki?curid=3154939" title="Richard Frank Stika">
Richard Frank Stika



</doc>
<doc id="3154940" url="https://pl.wikipedia.org/wiki?curid=3154940" title="Jahresberichte für deutsche Geschichte">
Jahresberichte für deutsche Geschichte

Jahresberichte für deutsche Geschichte (JDG; dosł. "Sprawozdania roczne historii Niemiec") – rocznik opracowywany i wydawany przez Berlińsko-Brandenburską Akademię Nauk zawierający bibliografię niemiecko i obcojęzyczną dotyczącą tylko historii Niemiec.
Historia.
JDG ma ponad 125. letnią tradycję. W latach 1880-1916 było wydawane przez Towarzystwo Historyczne w Berlinie. Zawierało publikacje znanych uczonych specjalizujących się w pracach ze wszystkich dziedzin badań historycznych.
Po I wojnie światowej JDG w latach 1920–1927 było wydawane we Wrocławiu. W latach międzywojennych miały miejsce reorganizacje w wydawaniu Jahresberichte. W 1926 zostało podzielone na część bibliograficzną i część dotyczącą sprawozdań z poszczególnych zagadnień z historii Niemiec. Pracami w tym czasie kierowali Albert Brackmann i Fritz Hartung. Część bibliograficzną początkowo opracowywano głównie w Bibliotece Pruskiej, a po trzech latach w Niemieckiej Bibliotece Narodowej w Lipsku. Z powodu trudnych warunków wojennych prace bibliograficzne zostały zawieszone w roku 1942. 
Od 1947 roku prace bibliograficzne miały być wznowione w Niemieckiej Akademii Nauk w Berlinie, jednak stało się to dopiero w 1950 roku. Po kolejnych reorganizacjach w 1958 roku redakcję przejął Institut für Geschichte Deutsche Akademie der Wissenschaften zu Berlin. Zwierzchnictwo nad JDG zmieniało się znowu po zjednoczeniu Niemiec, od tego czasu do dziś zajmuje się tym Berlińsko-Brandenburska Akademia Nauk. 
Rozpowszechnianie.
Od 1927-2009 roku bibliografia była publikowana w formie rocznika. Ze względu na wysoką wartość wydawanych w okresie międzywojennym sprawozdań zostały one zdigitalizowane i udostępnione w Internecie w ramach projektu, który miał miejsce w latach 2001-2003. Dane z lat 1996-2002 wydano na płycie CD. Od 2003 roku pełna baza danych jest dostępna online, aktualnie od 1974 roku. Także tomy z lat 1925-1938 są zdigitalizowane i dostępne online. Zawartość bazy online jest aktualizowana codziennie od 2005 roku.
Zawartość bibliografii.
Jahresberichte für deutsche Geschichte jest wszechstronną bibliografią uwzględnione są w niej m.in. monografie, antologie tekstów, artykuły, edycje źródłowe, prace referencyjne i bibliografie. 
Publikacje, które są brane pod uwagę dotyczą Niemiec i terenów okupowanych, ale tylko jeśli odnoszą się one do polityki okupacyjnej i samego państwa niemieckiego. Tak samo jest w przypadku prac europejskich, czy światowych.
Główne kategorie tematyczne: tematy regionalne, polityka, zarządzanie, prawo i administracja, ruchy polityczne i społeczne, wojny, religie i kościoły, gospodarka, mieszkańcy, społeczeństwo i warunki życiowe, edukacja, nauka i technika, kultura, sztuka, dziennikarstwo, i in.

</doc>
<doc id="3154943" url="https://pl.wikipedia.org/wiki?curid=3154943" title="William Francis Medley">
William Francis Medley



</doc>
<doc id="3154947" url="https://pl.wikipedia.org/wiki?curid=3154947" title="Roger Joseph Foys">
Roger Joseph Foys



</doc>
<doc id="3154948" url="https://pl.wikipedia.org/wiki?curid=3154948" title="Rekordowe wygrane światowych loterii">
Rekordowe wygrane światowych loterii

Rekordowe wygrane światowych loterii zawsze przyciągały uwagę graczy i analityków. Największą loterią na świecie, która oferuje rekordowo wysokie pule na wygrane, jest Hiszpańska Loteria Bożonarodzeniowa Sorteo Extraordinario de Navidad. W 2012 roku pula na wygraną pierwszego stopnia wyniosła 720 mln € (około 2,9 mld zł), zaś łącznie pula na wszystkie wygrane wyniosła 2,5 mld € (około 10,2 mld zł). (Korzystając z przelicznika z dnia 22 grudnia 2012 – 1 euro = 4,08 zł)
Każdy los Hiszpańskiej Loterii Bożonarodzeniowej posiada 5-cyfrowy numer, natomiast każdy z numerów jest drukowany w kilku tzw. seriach losów. Na przykład los o numerze „00001” został wydrukowany 180 razy w kilku różnych seriach losów. Dzięki temu każda wygrana jest rozdzielana pomiędzy wielu graczy. W 2012 roku aż 180 graczy kupiło losy o numerze „58268”, dzięki czemu każdy z nich otrzymał dokładnie po 4 mln euro z 720 milionowej puli.
Stany Zjednoczone.
W Stanach Zjednoczonych wszystkie wygrane na loterii powyżej 600 USD podlegają podatkom stanowym i są automatycznie zgłaszane do urzędu podatkowego IRS. Ponadto, wiele mniejszych jurysdykcji także nakłada dodatkowy podatek. IRS wymaga potrącenia co najmniej 25% wygranej (minus zakład) z każdej wygranej przekraczającej 5000 USD. Wygrane w postaci jednorazowej wypłaty, wymienione poniżej, podane są przed odliczeniem podatku. Wygrane na loterii traktowane są jako przychód gracza, i muszą zostać zgłoszone w rocznym rozliczeniu podatkowym.
Europa.
W Europie opodatkowanie wygranych różni się między krajami, zaś większość z nich jest wypłacana w postaci jednorazowej wypłaty. Niektóre państwa, np. Wielka Brytania, nie nakładają podatku od wygranej, jednak wymagają od organizatorów loterii, by część dochodów, przekazywano na cele dobroczynne. W Polsce organizator loterii zobowiązany jest zapłacić 10% podatek od wygranej powyżej 2280 zł. Zwycięzca, który trafił wyższą wygraną, otrzymuje więc kwotę zmniejszoną o należny podatek.

</doc>
<doc id="3154956" url="https://pl.wikipedia.org/wiki?curid=3154956" title="Howard James Hubbard">
Howard James Hubbard



</doc>
<doc id="3154958" url="https://pl.wikipedia.org/wiki?curid=3154958" title="Szczecinki barkowe">
Szczecinki barkowe

Szczecinki barkowe (łac. "chaetae humerales") – rodzaj szczecinek występujący na tułowiu owadów.
U muchówek szczeciny te rozmieszczone są nieregularnie na guzach barkowych, a występują w zwykle w licznie kilku.
U gryzków występuje pojedyncza szczecina barkowa (in. szczecina humeralna) na tergicie przedtułowia. U Liposcelidae stosunek długości tej szczeciny do szczecin sąsiednich jest ważną cechą diagnostyczną.

</doc>
<doc id="3154959" url="https://pl.wikipedia.org/wiki?curid=3154959" title="Carl Allan Kemme">
Carl Allan Kemme



</doc>
<doc id="3154960" url="https://pl.wikipedia.org/wiki?curid=3154960" title="Kevin William Vann">
Kevin William Vann



</doc>
<doc id="3154961" url="https://pl.wikipedia.org/wiki?curid=3154961" title="Przejście graniczne Gryfino-Mescherin (rzeczne)">
Przejście graniczne Gryfino-Mescherin (rzeczne)

Przejście graniczne Gryfino-Mescherin (rzeczne) – istniejące do 2007 roku polsko-niemieckie rzeczne przejście graniczne położone w województwie zachodniopomorskim, w powiecie gryfińskim w gminie Gryfino, w miejscowości Gryfino.
Opis.
Przejście graniczne Gryfino-Mescherin z miejscem odprawy granicznej po stronie polskiej w miejscowości Gryfino i po stronie niemieckiej w miejscowości Mescherin, czynne było w porze dziennej w okresie sezonu żeglugowego, ogłoszonego przez administrację wód granicznych, jeśli nie nastąpiło otwarcie drogi wodnej dla ruchu żeglugowego w porze nocnej. Dopuszczone było przekraczanie granicy dla ruchu osobowego i towarowego oraz dla pływań sportowych i turystycznych oraz mały ruch graniczny. Kontrolę graniczną osób, towarów oraz środków transportu wykonywała kolejno: Graniczna Placówka Kontrolna Straży Granicznej w Krajniku Dolnym, Placówka Straży Granicznej w Gryfinie. Obie miejscowości łączyła rzeka Odra Zachodnia.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Niemieckiej Republiki Demokratycznej funkcjonowało w tym miejscu polsko-niemieckie rzeczne przejście graniczne Gryfino (Odra Zachodnia). Dopuszczone było przekraczanie ruchu towarowego PRL, NRD, CSRS, RFN i Berlina Zachodniego oraz przepływ statków PRL przez terytorium NRD. Kontrolę graniczną osób, towarów oraz środków transportu wykonywała kolejno: Graniczna Placówka Kontrolna Gryfino, Strażnica WOP Gryfino i Placówka Kontrolna Gryfino.

</doc>
<doc id="3154962" url="https://pl.wikipedia.org/wiki?curid=3154962" title="Pyknidium">
Pyknidium

Pyknidium, lub piknidium () – forma zarodnikowania konidialnego, występująca u grzybów. Jest to jednokomorowa niewielka struktura z ujściem na szczycie. Pyknidia mają kulisty lub wydłużony kształt, powstają w nich w wyniku rozmnażania bezpłciowego zarodniki zwane pykniosporami. Pyknidia czasami nazywane są również pykniami. Na powierzchni plechy widoczne są jako zazwyczaj ciemne kropeczki lub brodawki z otworkiem na szczycie.
Pyknidia występują m.in. u grzybów pasożytniczych. Wyrastają na powierzchni zaatakowanej przez grzyba rośliny lub wewnątrz jego tkanek. Czasami zebrane są w złożone twory zwane podkładkami. U niektórych gatunków wewnątrz pyknidiów oprócz zarodników znajduje się także substancja o własnościach higroskopijnych. Przy odpowiedniej wilgotności powietrza substancja pęcznieje i przez otworek w postaci wstęg wynosi konidia na zewnątrz, umożliwiając ich rozsiewanie. Pyknidia występują również u niektórych porostów.
Specyficznego rodzaju pyknidia wytwarzane są przez niektóre gatunki grzybów, np. z rzędu rdzowców ("Pucciniales"). Są to tzw. spermogonia. Powstające w nich spermacja są haploidalne, dwóch rodzajów (+ i –). Struktury te nie służą jednak bezpośredniej propagacji grzyba. Powstające wewnątrz spermogoniów komórki mają charakter płciowy. Dzięki nim, w cyklu rozwojowym rdzawnikowych rozpocznie faza jąder sprzężonych, typowa dla podstawczaków.
Pyknidium to jeden z rodzajów konidiomów. Pozostałe to: koremium, pionnot, acerwulus, kupula, pyknotyrium, sporodochium.

</doc>
<doc id="3154963" url="https://pl.wikipedia.org/wiki?curid=3154963" title="Tod David Brown">
Tod David Brown



</doc>
<doc id="3154964" url="https://pl.wikipedia.org/wiki?curid=3154964" title="Pyknidia">
Pyknidia



</doc>
<doc id="3154965" url="https://pl.wikipedia.org/wiki?curid=3154965" title="Picnidia">
Picnidia



</doc>
<doc id="3154966" url="https://pl.wikipedia.org/wiki?curid=3154966" title="Gerald Richard Barnes">
Gerald Richard Barnes



</doc>
<doc id="3154968" url="https://pl.wikipedia.org/wiki?curid=3154968" title="In the Minds of Evil">
In the Minds of Evil

In the Minds of Evil - jedenasty album studyjny amerykańskiego zespołu deathmetalowego Deicide. Wydawnictwo ukazało się 26 listopada 2013 roku nakładem wytwórni muzycznej Century Media Records. Nagrania zostały zarejestrowane w Audio Hammer Studios w Sanford w stanie Floryda pomiędzy lutym a lipcem 2013 roku. Mastering odbył się w West West Side Music.
W ramach promocji do pochodzącego z płyty utworu "End The Wrath Of God" został zrealizowany teledysk.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3154969" url="https://pl.wikipedia.org/wiki?curid=3154969" title="Gregory Lawrence Parkes">
Gregory Lawrence Parkes



</doc>
<doc id="3154974" url="https://pl.wikipedia.org/wiki?curid=3154974" title="Pozatułów">
Pozatułów

Pozatułów (łac. "propodeum") – część ciała błonkówek należących do stylikowców.
Pozatułów to segment ciała wchodzący topograficznie w skład tułowia, jako jego czwarty metamer. Rozwojowo jest on jednak pierwszym segmentem odwłoka larwy zlanym z tułowiem w trakcie przepoczwarczenia. Sytuacja ta ma miejsce u wszystkich żądłówek i owadziarek. Pozatułów oddzielony jest od reszty odwłoka głębokim przewężeniem, przez co II jego segment u larwy staje się I segmentem u imago. Tułów wraz z pozatułowiem nosi tu nazwę mezosomy, a reszta odwłoka metasomy.
Sternit pozatułowia ulega redukcji i albo jest bardzo mały, albo zachowany jest u imago sam tergit. U grzebaczowatych w skład pozatułowia wchodzą: pozioma część mezosomy ("tułowia") położona za zatarczką, na której znajduje się pólko grzbietowe, tylna ściana mezosomy oraz tylne części jej ścian bocznych oddzielone bruzdą od metapleury. U mrówek kształt występujących na pozatułowiu przetchlinek, ząbków i kolców ma duże znaczenie taksonomiczne.

</doc>
<doc id="3154975" url="https://pl.wikipedia.org/wiki?curid=3154975" title="John Gerard Noonan">
John Gerard Noonan



</doc>
<doc id="3154976" url="https://pl.wikipedia.org/wiki?curid=3154976" title="Estádio Municipal de Leiria">
Estádio Municipal de Leiria



</doc>
<doc id="3154978" url="https://pl.wikipedia.org/wiki?curid=3154978" title="Mieczysław Kowalcze">
Mieczysław Kowalcze

Mieczysław Kowalcze (ur. 27 października 1963 w Branicach) – polski nauczyciel, polonista i historyk, wydawca, dziennikarz, animator kultury, regionalista, społecznik.
W liceum ogólnokształcącym w Głubczycach zaangażował się w ruch Kręgu Instruktorów Harcerskich im. Andrzeja Małkowskiego. Absolwent Instytutu Filologii Polskiej Uniwersytetu Wrocławskiego po obronie pracy magisterskiej o poezji Czesława Miłosza, napisanej pod kierunkiem prof. Jacka Łukasiewicza.
Od 1989 związany z ziemią kłodzką. Przez kilka lat najpierw mieszkaniec Ołdrzychowic Kłodzkich, następnie Kłodzka.
W latach 1989–1994 nauczyciel szkoły podstawowej w Krosnowicach, od 2019 jej dyrektor. W 1995 był jednym ze współzałożycieli Kłodzkiego Towarzystwa Oświatowego. Od 1994 nauczyciel w prowadzonym przez KTO Zespole Szkół Społecznych.
Działalność społeczna i kulturalna.
Mieczysław Kowalcze jest organizatorem i współorganizatorem wielu akcji, działań i projektów o różnorodnych charakterze – oświatowym, społecznym, religijnym, kulturalnym i charytatywnym pełniąc różne funkcje:
Działalność autorska i wydawnicza.
Wraz z Januszem Laską jest redaktorem wielu wydawnictw KTO, m.in.:
i autorem m.in.:

</doc>
<doc id="3154980" url="https://pl.wikipedia.org/wiki?curid=3154980" title="Felipe de Jesús Estévez">
Felipe de Jesús Estévez



</doc>
<doc id="3154983" url="https://pl.wikipedia.org/wiki?curid=3154983" title="Gerald Michael Barbarito">
Gerald Michael Barbarito



</doc>
<doc id="3154986" url="https://pl.wikipedia.org/wiki?curid=3154986" title="Ostroga błonkówek">
Ostroga błonkówek

Ostrogi (łac. "calcaria") – rodzaj szczecin na odnóżach błonkówek.
Ostrogi to duże szczeciny występujące na końcach goleni. U pszczół występują w dystalnych częściach goleni, gdzie wyrastają z ich wewnętrznej powierzchni. Golenie przednie i środkowe mają ostrogi pojedyncze, a tylne podwójne. Mają one zwykle formę prostych kolców, ale mogą być też różnie zmodyfikowane, np. rozszerzone lub grzebieniaste. U grzebaczowatych ostrogi obecne są na goleniach przednich w liczbie 1, na środkowych 1, 2 lub nie ma ich wcale, a na tylnych 2.
Formą zmodyfikowanej ostrogi u pszczołowatych jest "velum".

</doc>
<doc id="3154987" url="https://pl.wikipedia.org/wiki?curid=3154987" title="Michael Francis Burbidge">
Michael Francis Burbidge



</doc>
<doc id="3154988" url="https://pl.wikipedia.org/wiki?curid=3154988" title="Al Jourgensen">
Al Jourgensen

Alain David Jourgensen, właśc. Alejandro Ramírez Casas (ur. 9 października 1958 w Hawanie) – amerykański muzyk, kompozytor, wokalista i multiinstrumentalista kubańskiego pochodzenia. Al Jourgensen znany jest przede wszystkim z wieloletnich występów w zespole Ministry, którego jest członkiem od 1981 roku. Równolegle występował w grupach Revolting Cocks i Lard.
W latach 1984–2002 był żonaty z Patty Marsh, byłą keyboardzistką Ministry. Z tegoż związku pochodzi córka muzyka Adrienne (ur. 13 kwietnia 1985).

</doc>
<doc id="3154990" url="https://pl.wikipedia.org/wiki?curid=3154990" title="Tatra K2R.03-P">
Tatra K2R.03-P

Tatra K2R.03-P – dwuczłonowy przegubowy tramwaj, który powstał w wyniku modernizacji czechosłowackich tramwajów Tatra K2. Wozy typu K2R.03-P eksploatuje w liczbie trzech sztuk Dopravní podnik města Brna, modernizacja, która nawiązuje do typu K2R.03 przebiegała w latach 2000-2002.
Historia.
Dopravní podnik města Brna od roku 1997 eksploatuje zmodernizowane tramwaje Tatra K2R i Tatra K2R.03. Jednak producent osprzętu elektrycznego do tych wagonów, firma ČKD, zbankrutowała, zatem trzeba było szukać innego dostawcy. Jako potencjalnego następcę wybrano osprzęt elektryczny TV Progress od firmy Alstom (dziś Cegelec), więc trzy wozy K2 zmodernizowano do typu K2R.03 wykorzystując już nowy osprzęt, przy czym zmieniono ich oznaczenie na K2R.03-P.
Modernizacja.
Tramwaje typu K2R.03-P były modernizowane podobnie do K2R.03 poza kilkoma różnicami. Remont obejmował kompletną modernizację szkieletu, zabezpieczenie go przed korozją, instalację przedniego i tylnego czoła z nowym wyglądem zaprojektowanym przez architekta Patrika Kotasa, wewnątrz położono nową antypoślizgową wykładzinę podłogową, pozostawiono stare siedzenia, które jednak wzmocniono, wymieniono także grzejniki i oświetlenie. Zmodernizowano także kabinę motorniczego, tramwaj jest sterowany ręcznym zadajnikiem jazdy, który zastąpił tradycyjne pedały, zainstalowano elektroniczny system informacji pasażerskiej i pantograf połówkowy, przetwornicę wirową zastąpiono statyczną.
Największą różnicą względem K2R.03 było wykorzystanie wyposażenia elektrycznego typu TV Progress na bazie tranzystorów IGBT w miejsce starszego wyposażenia typu TV8. Inne zmiany były już raczej kosmetyczne: inny model pantografu, grzejniki pod siedzeniami zamiast bocznych, nowe drzwi harmonijkowe.
Eksploatacja tramwajów Tatra K2R.03-P.
Modernizacje na typ K2R.03 zostały ukończone w roku 1999. Kolejne brneńskie „ka dwójki” z wyglądem projektu Patrika Kotasa powstały na początku roku 2000, gdy w firmie Pars Šumperk ukończono tramwaj K2R.03-P o numerze 1040, który włączono do regularnej eksploatacji w marcu 2000 r. Pozostałe dwa tramwaje typu K2R.03-P (nr 1030 i 1049) powstały w 2002 r. w šumperskich zakładach Pars.

</doc>
<doc id="3154991" url="https://pl.wikipedia.org/wiki?curid=3154991" title="Wolsella">
Wolsella

Wolsella (łac. "volsella", l. mn. "volsellae") – element samczych narządów genitalnych błonkówek.
Wolsella to wewnętrzny, nasadowy (bazalny) wyrostek gonokoksytu. U osowatych ma stosunkowo złożoną budowę. Składa się u nich z blaszki podstawowej ("lamina volsellaris"), od której odchodzą dwa długie wyrostki: zewnętrzny z nich to cuspis, a wewnętrzny to digitus volsellare.

</doc>
<doc id="3154997" url="https://pl.wikipedia.org/wiki?curid=3154997" title="Letni Puchar Kontynentalny w skokach narciarskich 2014">
Letni Puchar Kontynentalny w skokach narciarskich 2014

Letni Puchar Kontynentalny w skokach narciarskich 2014 – 13. edycja Letniego Pucharu Kontynentalnego, która rozpoczęła się 5 lipca na skoczni Bauhenk w Kranju, a zakończyła 28 września 2014 na skoczni Granåsen w Trondheim. Rozegrano 14 konkursów w siedmiu krajach.
W klasyfikacji generalnej zwyciężył Polak Jakub Wolny, wyprzedzając dwóch Słoweńców – drugiego Cene Prevca o 33 punkty i trzeciego Mirana Zupančiča o 54 punkty.
Ostateczny terminarz zawodów został zatwierdzony w czerwcu 2014 w hiszpańskiej Barcelonie.
Klasyfikacje.
Klasyfikacja generalna.
"Stan po zakończeniu LPK 2014"

</doc>
<doc id="3155000" url="https://pl.wikipedia.org/wiki?curid=3155000" title="Nadprącie">
Nadprącie

Nadprącie () – element samczych narządów genitalnych prostoskrzydłych i Dictyoptera.
Dictyoptera.
U, obejmujących karaczany i modliszki, Dictyoptera epiphallus to para walw położonych w kierunku grzbietowym od fallusa ("phallus"). W przypadku obu tych grup lewa z tych walw zaopatrzona może być w silnie wydłużony i nieco łukowaty wyrostek brzuszny nazywany pseudofallusem lub pseudopenisem.
Prostoskrzydłe.
U prostoskrzydłych nadprącie ("epiphallus") to jedna z pary silnie zesklerotyzowanych płytek, położonych w wierzchołkowej części zespołu narządów genitalnych. Określany też jako skleryt położony proksymalnie od nasady fallusa. Narząd ten odgrywa ważną rolę w mechanizmie kopulacji. W angielskim znany też jako "pseudosternite".

</doc>
<doc id="3155001" url="https://pl.wikipedia.org/wiki?curid=3155001" title="Epiphallus">
Epiphallus



</doc>
<doc id="3155002" url="https://pl.wikipedia.org/wiki?curid=3155002" title="Letni Puchar Kontynentalny kobiet w skokach narciarskich 2014">
Letni Puchar Kontynentalny kobiet w skokach narciarskich 2014

Letni Puchar Kontynentalny kobiet w skokach narciarskich 2014 – 7. edycja letniego Pucharu Kontynentalnego kobiet. Zaplanowane zostały 2 konkursy na skoczni Granåsen w norweskim Trondheim.
Ostateczny terminarz zawodów został zatwierdzony w czerwcu 2014 w hiszpańskiej Barcelonie.

</doc>
<doc id="3155003" url="https://pl.wikipedia.org/wiki?curid=3155003" title="Tatra K2S">
Tatra K2S

Tatra K2S – typ dwuczłonowego przegubowego tramwaju eksploatowanego przez firmę Dopravný podnik Bratislava (DPB). Typ powstał w wyniku modernizacji starszych tramwajów czechosłowackiej produkcji typu Tatra K2, niektóre z wozów tego typu powstały jako fabrycznie nowe bazujące na konstrukcji K2. Modernizacje na typ K2S przebiegały stopniowo w latach 1998-2009, od 2009 r. DPB ma do dyspozycji 35 tramwajów tego typu.
Historia.
Po udanych modernizacjach brneńskich wozów K2 na typ K2R w drugiej połowie lat 90. XX wieku ku tej formie modernizacji taboru tramwajowego skłonił się także Dopravný podnik Bratislava. Ze względu na brak wystarczających środków finansowych na zakup całkowicie nowych wozów przystąpiono do remontów starszych wozów K2, które były już mocno wyeksploatowane, a których żywotność dzięki modernizacji została zwiększona o 10-15 lat.
Dziewięć tramwajów K2S zostało wyprodukowanych jako fabrycznie nowe w latach 2007-2009, ponieważ poszycie wewnętrzne niektórych K2 było mocno skorodowane. Ze starszych tramwajów wykorzystano jedynie podwozia.
Modernizacja.
Pudło tramwaju zostało kompletnie odremontowane, rama nośna została zabezpieczona przed korozją, zamontowano nowe czoła według projektu architekta Patrika Kotasa. W części pasażerskiej wymieniono okna, nowe są także drzwi wyposażone w przyciski indywidualnego otwierania drzwi przez pasażera – w wozach 7101–7106 drzwi są dwuskrzydłowe odskokowo-uchylne, pozostałe tramwaje mają drzwi czteroskrzydłowe harmonijkowe. Oryginalne siedzenia plastikowe zastąpiono tapicerowanymi, położono wykładzinę antypoślizgową na podłodze, odnowiono ścianki wewnątrz wozu, wymieniono poręcze i lampy oświetleniowe, grzejniki umiejscowiono pod ściankami. Nowością jest elektroniczny akustyczno-optyczny system informacji pasażerskiej. Kabina motorniczego jest klimatyzowana, pulpit został wymieniony na nowy, pedały sterownicze tramwaju zostały zastąpione ręcznym zadajnikiem jazdy.
Tramwaje mają odnowione podwozie, przetwornicę wirową zastąpiono statyczną, odbierak nożycowy wymieniono na połówkowy. Istotną zmianą jest zastąpienie oryginalnego marnotrawnego elektrycznego wyposażenia UA12 nowym tranzystorowym IGBT z rekuperacją energii. Do pierwszych wozów nr 7101–7106 instalowano wyposażenie typu ČKD TV14, po bankructwie producenta począwszy od wozu nr 7107 rozpoczęto montaż wyposażenia typu TV Progress od firmy Alstom (dziś Cegelec).
Wozy nr 7126–7134 posiadają nowe pudła, natomiast podwozie pochodzi ze starszych tramwajów K2 i zostało wyremontowane.
Tramwaj nr 7121 był w czasie modernizacji przerobiony na szkoleniowy wóz, który jednak może uczestniczyć w ruchu liniowym z pasażerami. Jedyną różnicą względem pozostałych wozów K2S było powiększenie kabiny motorniczego, za siedzeniem motorniczego zainstalowano bokiem do kierunku jazdy fotel instruktora. Pojemność wozu zmniejszyła się o jedno miejsce siedzące na skutek tej przeróbki.
Eksploatacja tramwajów Tatra K2S.
Pierwszy tramwaj K2 został przebudowany na typ K2S w roku 1998, wóz nr 7101 po modernizacji dostarczono do Bratysławy 30 czerwca 1998 r. Jazdy próbne rozpoczęto jesienią 1998 r. Jeszcze w tym samym roku zmodernizowano kolejne dwa tramwaje, w roku 1999 dwa następne. Ostatni tramwaj z wyposażeniem TV14 (nr 7106) zmodernizowano w roku 2000. Przebudowy na typ K2S przebiegały w liczbie 2-4 wozów na rok do 2006 r. (ostatni tramwaj nr 7125). Wóz nr 7121 (zmodernizowany w roku 2005) był przy modernizacji przebudowany na szkoleniowy.
W roku 2007 został wyprodukowany pierwszy tramwaj K2S z nowym pudłem (nr 7126), następne wozy powstawały w latach 2008-2009 (do nr 7134). Ostatnim wozem K2S jest tramwaj nr 7135 (remont w 2009 r.), przy którego modernizacji użyto oryginalnego pudła.
Modernizacje starszych wozów K2 na typ K2S jak i również budowa nowych K2S przebiegały w firmie Pars nova z siedzibą w Šumperku.

</doc>
<doc id="3155004" url="https://pl.wikipedia.org/wiki?curid=3155004" title="Kolce środkowe">
Kolce środkowe

Kolce środkowe (łac. "spinae discoidales") – rodzaj kolców na odnóżach modliszek.
Kolce środkowe występują w liczbie od jednego do czterech na przednich, chwytnych odnóżach modliszek. Rozmieszczone na udach, poza bruzdą służącą do chowania się pazura. U rodzaju "Mantis" kolców środkowych jest po 4 na udo.

</doc>
<doc id="3155005" url="https://pl.wikipedia.org/wiki?curid=3155005" title="Volsella">
Volsella



</doc>
<doc id="3155006" url="https://pl.wikipedia.org/wiki?curid=3155006" title="Volsellae">
Volsellae



</doc>
<doc id="3155007" url="https://pl.wikipedia.org/wiki?curid=3155007" title="Calcaria">
Calcaria



</doc>
<doc id="3155008" url="https://pl.wikipedia.org/wiki?curid=3155008" title="Propodeum">
Propodeum



</doc>
<doc id="3155009" url="https://pl.wikipedia.org/wiki?curid=3155009" title="Anteclypeus">
Anteclypeus



</doc>
<doc id="3155010" url="https://pl.wikipedia.org/wiki?curid=3155010" title="Rhinarium">
Rhinarium



</doc>
<doc id="3155011" url="https://pl.wikipedia.org/wiki?curid=3155011" title="4F">
4F

4F – polska marka odzieży i akcesoriów sportowych, należąca do spółki OTCF. Oferuje produkty zarówno do treningu jak i codziennego noszenia. Od 2008 współpracuje z Polskim Komitetem Olimpijskim, przygotowując stroje startowe i reprezentacyjne na igrzyska letnie oraz zimowe. Jest partnerem odzieżowym komitetów olimpijskich ośmiu europejskich państw.
Marka 4F ma 200 sklepów detalicznych oraz 161 stoisk partnerskich w Polsce. Ma również łącznie kilkanaście sklepów na Litwie, Łotwie, Słowacji, w Rumunii i Czechach. Oprócz sprzedaży detalicznej, marka 4F jest obecna w ponad 30 krajach poprzez rozwiniętą sieć sprzedaży hurtowej, a jej produkty są dostępne w ponad 600 sklepach multibrandowych na świecie.
Historia.
W 2003 firma Horn Partner (dzisiejsze OTCF S.A.) rozpoczęła sprzedaż detaliczną i otworzyła pierwsze sklepy własne z odzieżą sportową pod marką 4Fun. W 2007 nazwę zmieniono na 4F Sport Performance, a od 2010 marka funkcjonuje jako 4F.
W 2016 marka 4F rozpoczęła działalność zagraniczną, otwierając sklepy własne na Łotwie, Słowacji, w Rumunii oraz Czechach. W 2017 roku powstała dziecięca marka 4F Junior, a w 2018 marka profesjonalna 4F PROteam.
Współpraca z klubami sportowymi.
Po ogłoszeniu Roberta Lewandowskiego nowym ambasadorem marki, w branży sportowej pojawiły się pogłoski o wejściu 4F na rynek piłki nożnej. Pierwszym klubem piłkarskim, którego sponsorem technicznym było 4F, została Korona Kielce, która podpisała z marką trzyletnią umowę – od sezonu 2021/2022, do sezonu 2024/2025. 4F sponsoruje również Zawiszę Bydgoszcz, Raków Częstochowa, Piasta Gliwice czy Stal Mielec.
Współpraca ze sportem olimpijskim.
Polski Komitet Olimpijski – współpraca marki 4F i Polskiego Komitetu Olimpijskiego trwa od 2008. Marka 4F dostarczyła stroje startowe i reprezentacyjne podczas zimowych igrzysk olimpijskich w Vancouver w 2010, Soczi w 2014, PyeongChang w 2018 oraz letnich igrzysk olimpijskich w Londynie w 2012 i Rio de Janeiro w 2016. Marka przygotowała także stroje polskiej reprezentacji na Igrzyska Olimpijskie Tokio 2020.
Marka ubrała też polskie reprezentacje podczas Igrzysk Europejskich (Baku 2015 oraz Mińsk 2019), Młodzieżowych Igrzysk Olimpijskich (Singapur 2010, Nankin 2014, Lillehammer 2016, Buenos Aires 2016, Lozanna 2020) oraz Europejskich Młodzieżowych Igrzysk Olimpijskich (Trabzon 2011, Utrecht 2013, Braszów 2014, Voralberg i Liechtenstein 2015, Tbilisi 2015, Gyor 2017, Sarajewo 2019 oraz Baku 2019).
Polski Komitet Paraolimpijski – 4F współpracuje z Polskim Komitetem Paraolimpijskim od igrzysk paraolimpijskich w Vancouver 2010. Od tej pory marka ubrała polską reprezentację również podczas Igrzysk Paraolimpijskich w Soczi w 2014, w Rio w 2016 oraz PyeongChang w 2018.
Łotewski Komitet Olimpijski – Współpraca 4F z Łotewskim Komitetem Olimpijskim została nawiązana w listopadzie 2015 r. i dotyczy przygotowania pełnej kolekcji olimpijskiej na letnie igrzyska olimpijskie Rio 2016, na zimowe igrzyska olimpijskie w koreańskim Pjongczangu w 2018, na Letnie Igrzyska w Tokio 2020.
Serbski Komitet Olimpijski – W styczniu 2016 została podpisana umowa sponsoringowa, która obejmuje przygotowanie kompletnej kolekcji dla reprezentacji Serbii na letnie igrzyska olimpijskie Rio de Janeiro 2016, na zimowe igrzyska olimpijskie Pjongczang 2018, na Letnie Igrzyska w Tokio 2020 oraz Zimowe Igrzyska w Pekinie 2022. Serbski zespół znalazł się w piątce najlepiej ubranych drużyn na ceremonii otwarcia igrzysk olimpijskich Rio 2016, a ubrania marki 4F nosił między innymi tenisista Novak Djoković.
Chorwacki Komitet Olimpijski – Chorwacka reprezentacja po raz pierwszy wystąpiła w strojach przygotowanych przez 4F podczas Igrzysk Olimpijskich w PyeongChang 2018. Kolejna kolekcja zostanie dostarczona na Letnie Igrzyska w Tokio 2020.
Helleński Komitet Olimpijski – Po raz pierwszy marka 4F przygotowała kolekcję dla greckiej reprezentacji na Igrzyska Zimowe w Pjongczangu w 2018 roku. Kolejna kolekcja zostanie dostarczona na Letnie Igrzyska w Tokio 2020.
Macedoński Komitet Olimpijski – Współpraca 4F z Macedońskim Komitetem Olimpijskim rozpoczęła się w 2017 roku, a macedońska reprezentacja po raz pierwszy wystąpiła w strojach przygotowanych przez markę podczas Igrzysk Olimpijskich w Pjongczangu w 2018. Kolejna kolekcja zostanie dostarczona na Letnie Igrzyska w Tokio 2020.
Słowacki Komitet Olimpijski – Współpraca nawiązana w 2019 r. Kontrakt obejmuje przygotowanie strojów dla zawodników, trenerów i osób wchodzących w skład kadry olimpijskiej na Letnie Igrzyska w Tokio 2020 i Zimowe Igrzyska w Pekinie 2022.
Litewski Komitet Olimpijski – Współpraca nawiązana w 2019 r. Kontrakt obejmuje przygotowanie strojów dla zawodników, trenerów i osób wchodzących w skład kadry olimpijskiej na Letnie Igrzyska w Tokio 2020 i Zimowe Igrzyska w Pekinie 2022.
Współpraca ze związkami sportowymi.
Marka 4F jest partnerem profesjonalnego sportu już od 2007 kiedy rozpoczęła się współpraca z Polskim Związkiem Narciarskim. W 2010 został podpisany kontrakt z Polskim Związkiem Biathlonu, a potem kolejno z Polskim Związkiem Lekkiej Atletyki (2013) oraz Polskim Związkiem Łyżwiarstwa Szybkiego (2014). Na początku 2017 marka ogłosiła rozpoczęcie współpracy z pierwszym związkiem sportu drużynowego – Związkiem Piłki Ręcznej w Polsce. Od 2018 roku marka współpracuje ze Słowackim Związkiem Biathlonu, a od 2019 – Litewskim Związkiem Lekkiej Atletyki i Czeskim Związkiem Narciarskim.

</doc>
<doc id="3155012" url="https://pl.wikipedia.org/wiki?curid=3155012" title="Teoria wartości">
Teoria wartości



</doc>
<doc id="3155013" url="https://pl.wikipedia.org/wiki?curid=3155013" title="Bernard Andrieu">
Bernard Andrieu

Bernard Andrieu (ur. 24 grudnia 1959 w Agen) – francuski filozof i historyk ciała.
Życiorys.
Andrieu w latach 1978 - 1984 podejmował studia w Bordeaux, kończąc je obroną pracy z filozofii w dziedziny neurofilozofii. Obecnie jest on profesorem na Uniwersytecie w Nancy. Jest także profesorem epistemologii ciała i praktyk cielesnych w Wydziale Sportu Uniwersytetu w Lotaryngii. Andrieu jest również zastępcą dyrektora interdyscyplinarnego czasopisma "Corps" i czasopisma "Recherches et Education" ("Nauka i edukacja").
W swojej pracy naukowej zajmuje się głównie filozofią neurobiologii, podejmując zagadnienia m.in. problem umysł-ciało, historia praktyk cielesnych, takich jak garbowanie, dotyk.
Jest redaktorem ponad 450 artykułów w "Dictionary of the Body" ("Słowniku Ciała").

</doc>
<doc id="3155015" url="https://pl.wikipedia.org/wiki?curid=3155015" title="Denis Collin">
Denis Collin

Denis Collin (ur. 1952 w Joux-la-Ville) – francuski filozof.
Biogram.
Collin jest profesorem filozofii i autor wielu esejów filozoficznych i politycznych.
Zajmuje się głównie filozofią Karla Marxa, sprzeciwiając się stanowczo marksizmowi w jego radykalnej formie.
Poza Marksem, pisał też o filozofii Giambattisty Vica i Niccola Machiavellego.

</doc>
<doc id="3155016" url="https://pl.wikipedia.org/wiki?curid=3155016" title="Kopiec dwumienny">
Kopiec dwumienny



</doc>
<doc id="3155017" url="https://pl.wikipedia.org/wiki?curid=3155017" title="Drzewo dwumienne">
Drzewo dwumienne



</doc>
<doc id="3155024" url="https://pl.wikipedia.org/wiki?curid=3155024" title="Alan Williams (duchowny)">
Alan Williams (duchowny)

Alan Williams SM (ur. 15 marca 1951 w Blackburn) – brytyjski duchowny katolicki, biskup Brentwood od 2014.
Życiorys.
Święcenia kapłańskie otrzymał 30 kwietnia 1983 w zgromadzeniu marystów. Był m.in. wykładowcą zakonnego kolegium w Blackburn i uniwersytetu w Sheffield, rektorem sanktuarium w Walsingham oraz przełożonym regionalnym marystów.
14 kwietnia 2014 papież Franciszek mianował go ordynariuszem diecezji Brentwood. Sakry udzielił mu 1 lipca 2014 metropolita Westminster – kardynał Vincent Nichols.
W kwietniu 2015 wraz z ks. Grahamem Smithem rozpoczął starania o wszeczecie procesu beatyfikacyjnego ks. Tomasa Bylesa.

</doc>
<doc id="3155028" url="https://pl.wikipedia.org/wiki?curid=3155028" title="Muzeum Afryki w Sobanicach">
Muzeum Afryki w Sobanicach

Muzeum Afryki w Sobanicach – prywatne muzeum położone we wsi Sobanice (powiat płoński). Placówka mieści się na terenie Centrum Rozrywki i Rekreacji AGROTOUR.
Muzeum powstało ono na bazie prywatnej kolekcji Stefana Kamińskiego. Mieści ono ekspozycję pamiątek z Afryki, w skład której wchodzą rzeźby, maski, stroje, przedmioty codziennego użytku, rękodzieło oraz inne przedmioty pochodzące z Czarnego Lądu. Zwiedzanie kolekcji poprzedza ok. 20 minutowa prelekcja. Obok budynku muzeum znajduje się Centrum Afryki, na które składają się dwie zrekonstruowane wioski afrykańskie: jedna z Angoli, druga z Mali.
Muzeum jest czynne w godzinach otwarcia Centrum, a wstęp do niego jest możliwy w ramach biletu ogólnego. Otwarcie nastąpiło w maju 2014 roku.

</doc>
<doc id="3155030" url="https://pl.wikipedia.org/wiki?curid=3155030" title="Robert Eric Guglielmone">
Robert Eric Guglielmone



</doc>
<doc id="3155031" url="https://pl.wikipedia.org/wiki?curid=3155031" title="Puchar Kontynentalny w skokach narciarskich 1996/1997">
Puchar Kontynentalny w skokach narciarskich 1996/1997

Puchar Kontynentalny w skokach narciarskich 1996/1997 rozpoczął się 28 czerwca 1996 na skoczni Grajski grič w Velenje, a zakończył 6 kwietnia 1997 w Rovaniemi na normalnym obiekcie Ounasvaara. Zwycięzcą całego cyklu po 48 konkursach został Czech Jaroslav Kahánek wyprzedzając drugiego Austriaka Ingemara Mayra o 191 punktów. Triumfator cyklu z poprzedniego sezonu, Stein Henrik Tuff zajął 107. miejsce tracąc do czeskiego zawodnika 1045 punktów. Najlepszym z Polaków był Adam Małysz, który został sklasyfikowany na 25. miejscu z liczbą 350 punktów.
W planach było zorganizowanie 25 stycznia 1997 konkursu Pucharu Kontynentalnego na skoczni Malinka w Wiśle. Konkurs nie doszedł do skutku z powodu braku komputera na wieży sędziowskiej i mimo dostarczenia brakującego sprzętu na skocznię podjęto ostateczną decyzję o odwołaniu konkursu.
Kalendarz i wyniki.
Opracowano na podstawie

</doc>
<doc id="3155035" url="https://pl.wikipedia.org/wiki?curid=3155035" title="Gregory John Hartmayer">
Gregory John Hartmayer



</doc>
<doc id="3155036" url="https://pl.wikipedia.org/wiki?curid=3155036" title="Szczecinki zabarkowe">
Szczecinki zabarkowe

Szczecinki zabarkowe (łac. "chaetae posthumerales") – rodzaj szczecinek występujący na tułowiu muchówek.
Szczecinki te ulokowane są za guzem barkowym. Formują skośny szereg złożony z jednej do czterech sztuk.

</doc>
<doc id="3155038" url="https://pl.wikipedia.org/wiki?curid=3155038" title="Szczecinki propleuralne">
Szczecinki propleuralne

Szczecinki propleuralne (łac. "chaetae propleurales") – rodzaj szczecinek występujący na tułowiu muchówek.
Szczecinki te obecne są w liczbie od jednej do kilku. Osadzone są nad biodrami przedniej pary odnóży.

</doc>
<doc id="3155040" url="https://pl.wikipedia.org/wiki?curid=3155040" title="Szczecinki mezopleuralne">
Szczecinki mezopleuralne

Szczecinki mezopleuralne (łac. "chaetae mesopleurales") – rodzaj szczecinek występujący na tułowiu muchówek.
Szczecinki te ustawione są szeregu, ulokowanym na mezopleurach, przed szwem mezopleuralnym.

</doc>
<doc id="3155041" url="https://pl.wikipedia.org/wiki?curid=3155041" title="Robert Patrick Maginnis">
Robert Patrick Maginnis



</doc>
<doc id="3155044" url="https://pl.wikipedia.org/wiki?curid=3155044" title="Szczecinki pteropleuralne">
Szczecinki pteropleuralne

Szczecinki pteropleuralne (łac. "chaetae pteropleurales") – rodzaj szczecinek występujący na tułowiu muchówek.
Szczecinki te występują rzadko. Osadzone są na pteropleurach. Formują tam podłużny rządek poniżej nasady skrzydeł.

</doc>
<doc id="3155046" url="https://pl.wikipedia.org/wiki?curid=3155046" title="Szczecinki sternopleuralne">
Szczecinki sternopleuralne

Szczecinki sternopleuralne (łac. "chaetae sternopleurales") – rodzaj szczecinek występujący na tułowiu muchówek.
Szczecinki te osadzone są na płytce sternopleuralnej, powyżej nasady drugiej pary odnóży. Występują w liczbie od jednej do czterech. Często układają się w regularne trójkąty.

</doc>
<doc id="3155048" url="https://pl.wikipedia.org/wiki?curid=3155048" title="Peter Joseph Jugis">
Peter Joseph Jugis



</doc>
<doc id="3155050" url="https://pl.wikipedia.org/wiki?curid=3155050" title="Szczecinki hipopleuralne">
Szczecinki hipopleuralne

Szczecinki hipopleuralne (łac. "chaetae hypopleurales") – rodzaj szczecinek występujący na tułowiu muchówek.
Szczecinki te osadzone są na płytce hipopleuralnej, powyżej nasady trzeciej pary odnóży. Układają się zazwyczaj w gęsty pionowy rządek.

</doc>
<doc id="3155053" url="https://pl.wikipedia.org/wiki?curid=3155053" title="Szczecinki pleurotergalne">
Szczecinki pleurotergalne

Szczecinki pleurotergalne (łac. "chaetae pleurotergales") – rodzaj szczecinek występujący na tułowiu muchówek.
Szczecinki te osadzone są na plurotergicie, przed nasadą przezmianek. Należą do silnie rozwiniętych szczecin. Układają się szereg. Najsilniej rozwinięte są u łowikowatych.

</doc>
<doc id="3155058" url="https://pl.wikipedia.org/wiki?curid=3155058" title="Szczecinki przetchlinkowe">
Szczecinki przetchlinkowe

Szczecinki przetchlinkowe (łac. "chaetae stigmaticeae") – rodzaj szczecinek występujący na tułowiu niektórych muchówek.
Szczecinki te są krótkie ale silnie zbudowane. Osadzone są wśród włosków otaczających wloty do przetchlinek. Rozwinięte są u przedstawicieli rodzin Sepsidae i Coelopidae.

</doc>
<doc id="3155059" url="https://pl.wikipedia.org/wiki?curid=3155059" title="Frank Joseph Caggiano">
Frank Joseph Caggiano



</doc>
<doc id="3155063" url="https://pl.wikipedia.org/wiki?curid=3155063" title="Szczecinki przednie">
Szczecinki przednie

Szczecinki przednie (łac. "chaetae anteriores") – rodzaj szczecinek występujący na tułowiu muchówek.
Szczecinki osadzone są zwykle pojedynczo lub w parach na przedniej krawędzi śródplecza. Umieszczone są wyraźnie poza rzędami szczecinek środkowych grzbietu i śródplecowych. U części gatunków Aclyptrata szczecinki te tworzą szereg na przedniej krawędzi śródplecza, analogiczny z tym tworzonym przez szczecinki przedtarczkowe.

</doc>
<doc id="3155064" url="https://pl.wikipedia.org/wiki?curid=3155064" title="Muzeum Indiańskie w Wymysłowie">
Muzeum Indiańskie w Wymysłowie

Muzeum Kultury Indian Ameryki Północnej im. Sat-Okha w Wymysłowie – prywatne muzeum położone w Wymysłowie (powiat tucholski). Jego założycielem i patronem jest Stanisław Supłatowicz – Sat-Okh – pisarz i żołnierz Armii Krajowej, półkrwi Szaunis.
Muzeum znajduje się na terenie gospodarstwa agroturystycznego. Powstało w 2000 roku, jeszcze za życia Sat-Okha (zmarł w 2003 roku), przy udziale osób zrzeszonych w Polskim Ruchu Przyjaciół Indian. W placówce zostały zgromadzone eksponaty związane z kulturą Indian Północnoamerykańskich, a w szczególności broń, stroje, regalia, przedmioty codziennego użytku oraz kultowe, ozdoby. Wewnątrz placówki zrekonstruowano indiańskie tipi.
Muzeum jest obiektem całorocznym, oferującym zwiedzanie dla osób indywidualnych oraz grup. Wstęp jest płatny. 

</doc>
<doc id="3155065" url="https://pl.wikipedia.org/wiki?curid=3155065" title="William Patrick Callahan">
William Patrick Callahan



</doc>
<doc id="3155068" url="https://pl.wikipedia.org/wiki?curid=3155068" title="Richard John Sklba">
Richard John Sklba



</doc>
<doc id="3155070" url="https://pl.wikipedia.org/wiki?curid=3155070" title="Richard Gerard Lennon">
Richard Gerard Lennon



</doc>
<doc id="3155077" url="https://pl.wikipedia.org/wiki?curid=3155077" title="Szczecinki tarczkowe">
Szczecinki tarczkowe

Szczecinki tarczkowe (łac. "chaetae scutellares") – rodzaj szczecinek występujący na tułowiu muchówek.
Wyróżnia się następujące typy szczecinek rosnących na tarczce:

</doc>
<doc id="3155079" url="https://pl.wikipedia.org/wiki?curid=3155079" title="Lista stadionów piłkarskich w Portugalii">
Lista stadionów piłkarskich w Portugalii

Lista stadionów piłkarskich w Portugalii składa się z obiektów drużyn znajdujących się w Primeira Liga (I poziomie ligowym Portugalii) oraz Segunda Liga (II poziomie ligowym Portugalii). Na najwyższym poziomie rozgrywkowym znajduje się 16 drużyn, a na drugim poziomie 22 drużyny, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 5 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Na 10 stadionach z listy: Estádio Municipal w Bradze, Estádio D. Afonso Henriques w Guimarães, Estádio do Dragão i Estádio do Bessa Século XXI w Porto, Estádio Municipal w Aveiro, Estádio Cidade w Coimbrze, Estádio Dr. Magalhães Pessoa w Leirii, Estádio José Alvalade i Estádio da Luz w Lizbonie oraz Estádio Algarve położony pomiędzy dwoma portugalskimi miastami Faro i Loulé zostały rozegrane Mistrzostwa Europy w Piłce Nożnej 2004, które organizowała Portugalia. Na Estádio da Luz został rozegrany finał tych mistrzostw.
Legenda:
 – stadiony IV kategorii UEFA
 – stadiony w budowie lub przebudowie
 – stadiony zamknięte lub zburzone

</doc>
<doc id="3155083" url="https://pl.wikipedia.org/wiki?curid=3155083" title="Anthony Michael Pilla">
Anthony Michael Pilla



</doc>
<doc id="3155084" url="https://pl.wikipedia.org/wiki?curid=3155084" title="Antidotum (piosenka Kasi Kowalskiej)">
Antidotum (piosenka Kasi Kowalskiej)



</doc>
<doc id="3155087" url="https://pl.wikipedia.org/wiki?curid=3155087" title="Kościół Imienia Najświętszej Maryi Panny w Szczuczynie">
Kościół Imienia Najświętszej Maryi Panny w Szczuczynie

Kościół Imienia Najświętszej Maryi Panny w Szczuczynie – rzymskokatolicki kościół parafialny w mieście Szczuczyn, w województwie podlaskim. Należy do dekanatu Szczuczyn diecezji łomżyńskiej.
Historia.
Świątynia została wzniesiona wraz z klasztorem i kolegium dla zakonu pijarów. Zespół klasztorny zbudował w latach 1701 -1707 właściciel miasta, Stanisław Antoni Szczuka, a ufundował król Jan III Sobieski jako upamiętnienie swego zwycięstwa pod Wiedniem. W 1805 roku, pijarzy opuścili klasztor i szczuczyński kościół stał się kościołem filialnym parafii Przemienienia Pańskiego w Wąsoszu. Samodzielna parafia Imienia Najświętszej Maryi Panny w Szczuczynie została powołana w 1889 roku i od tego czasu kościół spełnia funkcję kościoła parafialnego. Budowlę konsekrował w 1738 roku płocki biskup pomocniczy Marcin Załuski. W latach 1983–1995 kościół i dawny klasztor zostały gruntownie wyremontowane podczas urzędowania księdza proboszcza Mieczysława Olszewskiego.
Pod kościołem zachowały się krypty, w których doszło do procesu mumifikacji złożonych ciał.

</doc>
<doc id="3155089" url="https://pl.wikipedia.org/wiki?curid=3155089" title="Walter Allison Hurley">
Walter Allison Hurley



</doc>
<doc id="3155090" url="https://pl.wikipedia.org/wiki?curid=3155090" title="Syndykat zbrodni">
Syndykat zbrodni

Syndykat zbrodni – amerykański film fabularny z 1974 roku. Został nakręcony w Skagit River, Lake Chelan i Seattle oraz w Los Angeles.
Fabuła.
Joseph Frady to młody, pełen pasji dziennikarz. Zauważa on, że reporterzy, będący świadkami zamachu na jednego z senatorów, giną w dziwnych okolicznościach. Rozpoczyna własne śledztwo, w trakcie którego odkrywa, że zamach był częścią intrygi, w którą zamieszana jest zagadkowa korporacja o nazwie Parallax, świadcząca usługi terapeutyczne. Aby odkryć prawdę, Joe postanawia skorzystać z jej usług.
Obsada.
i inni
Wyróżnienia.
Film zajął 1 miejsce w rankingu na największe filmowe teorie spiskowe dziejów magazynu Newsweek w 2009 roku.
Nagrody i nominacje.
Amerykańska Gildia Scenarzystów (1975):
Amerykańskie Stowarzyszenie Krytyków Filmowych (1975):

</doc>
<doc id="3155091" url="https://pl.wikipedia.org/wiki?curid=3155091" title="Code Geass - Lelouch of the Rebellion">
Code Geass - Lelouch of the Rebellion



</doc>
<doc id="3155093" url="https://pl.wikipedia.org/wiki?curid=3155093" title="Fedorówka (rejon szarogrodzki)">
Fedorówka (rejon szarogrodzki)

Fedorówka (ukr. "Федорівка") – wieś na Ukrainie w rejonie szarogrodzkim, obwodu winnickiego; nad Murafą.

</doc>
<doc id="3155097" url="https://pl.wikipedia.org/wiki?curid=3155097" title="Gerald Frederick Kicanas">
Gerald Frederick Kicanas



</doc>
<doc id="3155101" url="https://pl.wikipedia.org/wiki?curid=3155101" title="Winian amonu sodu">
Winian amonu sodu

Winian amonu sodu, – organiczny związek chemiczny z grupy winianów, sól podwójna amonowa i sodowa kwasu winowego. Występuje jako tetrahydrat, 
Jest to krystaliczne ciało stałe, dobrze rozpuszczalne w wodzie, mające tendencję do tworzenia roztworów przechłodzonych. Stosowany jest m.in. jako sekwestrant kationów miedziowych (). Winian amonu sodu był jednym ze związków, dzięki którym Ludwik Pasteur odkrył zjawisko chiralności.
Otrzymywanie.
Winian amonu sodu można otrzymać z wodorowinianu sodu i węglanu amonu w reakcji podwójnej wymiany bądź też przez współkrystalizację roztworów wodnych winianu amonu i winianu sodu.
Zastosowanie.
Dawniej był używany w fotografii, ale obecnie w tym zastosowaniu wyparty przez tańszy winian potasu sodu. Z uwagi na silne działanie chelatujące w stosunku do jonów miedzi oraz cynku stosowany jest w pracowniach konserwatorskich do czyszczenia przedmiotów wykonanych z metali szlachetnych, w szczególności srebra. Za pomocą winianu amonu sodu rozdziela się m.in. posklejane przez produkty korozji (grynszpan) skarby monet srebrnych bez uszkodzenia metalicznego podłoża.

</doc>
<doc id="3155107" url="https://pl.wikipedia.org/wiki?curid=3155107" title="George James Rassas">
George James Rassas



</doc>
<doc id="3155110" url="https://pl.wikipedia.org/wiki?curid=3155110" title="Szlak sygnałowy">
Szlak sygnałowy

Szlak sygnałowy, ścieżka sygnałowa, kaskada sygnałowa, przekazywanie sygnału, transdukcja sygnału – szereg procesów biochemicznych zwanych sygnałami, pochodzących z zewnątrz komórki lub z jej wnętrza, prowadzących do zmian procesów życiowych w komórce. 
W przekazie informacji pośredniczą pochodzące z zewnątrz komórki substancje biochemiczne takie jak neurotransmitery, cytokiny, hormony, które wiążą się receptorami zawartymi w błonie komórki lub w jej wnętrzu, co inicjuje szereg reakcji wewnątrz komórki i ostatecznie prowadzi do zmiany w jej fizjologicznym funkcjonowaniu.
Mechanizm działania.
Wyzwalana kaskada sygnałowa przenosi sygnał z punktu, gdzie odebrała go komórka do mechanizmu komórkowego, który może dokonać na niego odpowiedzi. Sygnał ten przekształcany jest w formę molekularną, często ulega amplifikacji (wzmocnieniu). Może on również zostać rozprowadzony, „rozgałęziony” w taki sposób, by wpływał równolegle na kilka procesów. Każdy etap podlega modulowaniu przez warunki wewnątrz i na zewnątrz komórki. Transdukcja sygnału jest ściśle regulowana i ulega wpływom różnych bodźców jednocześnie. Ścieżki sygnałowe mogą na siebie wzajemnie oddziaływać i tworzyć rozległą sieć sygnalizacyjną. Nieprawidłowości w pośrednictwie przekazu sygnałów mogą skutkować chorobą, dlatego działanie wielu farmaceutyków polega na przywracaniu równowagi w tych procesach.
Klasyczny model transdukcji sygnału polega na wysłaniu przez komórkę sygnalizującą tak zwanego ligandu, czyli przekaźnika pierwotnego (np. hormonu peptydowego, neuroprzekaźnika), który wiąże się ze specyficznym białkiem receptorowym zagnieżdżonym w błonie komórki docelowej, co wyzwala wewnątrz komórki cząsteczkę sygnałową (tzw. przekaźnik wtórny). Inicjuje to kaskadę reakcji, w której sygnał jest ostatecznie przekazywany na białko efektorowe. Taki przekaz sygnału może 
Powoduje to zmiany w zachowaniu komórki. 
Niektóre cząsteczki sygnałowe przekraczają błony komórkowe i wiążą się do wewnątrzkomórkowych receptorów w cytoplazmie lub jądrze komórkowym. Wewnątrzkomórkowe receptory - to cząsteczki wiążące DNA, które mogą wzmagać lub hamować transkrypcję specyficznych genów.
W transdukcji sygnału mogą brać udział specjalne białka regulatorowe:
Ich zadaniem jest wiązanie i zbliżanie do siebie białek sygnałowych, dzięki czemu możliwy jest przepływ informacji. Wiąże się to z aktywacją, koordynowaniem i regulowaniem mechanizmów sygnalizacyjnych.
Receptory i szlaki sygnałowe.
Receptory błonowe.
Receptory błonowe tworzą trzy główne klasy:
Receptory jonotropowe występują w komórkach układu nerwowego i innych komórkach pobudliwych elektrycznie (np. w komórkach mięśni).
Receptory metabotropowe i katalityczne występują niemal we wszystkich komórkach.
Receptory jonotropowe.
Receptor jonotropowy to białkowy kanał jonowy otwierany lub zamykany za pomocą neuroprzekaźnika, gdy zwiąże się z receptorem. Do receptorów jonotropowych należą:
Rolę neuroprzekaźników pełnią: acetylocholina, glicyna, glutaminian, kwas γ-aminomasłowy).
Receptory metabotropowe.
Receptory metabotropowe to receptory sprzęgające się w celu przekazania sygnału z innymi cząsteczkami (tzw. wtórnymi cząsteczkami sygnałowymi). Taki przekaz sygnału jest zwykle znacznie wolniejszy i bardziej złożony niż za pośrednictwem receptorów jonotropowych i niesie dłużej utrzymujące się następstwa.
Najważniejszymi są receptory sprzężone z białkami G (GPCR, ); białkiem docelowym jest albo kanał jonowy albo enzym związany z błoną komórki (enzym ten pobudzony sygnałem sam wpływa na zmianę stężenia cząsteczek sygnałowych, które są wewnątrz komórki). 
Receptory sprzężone z białkiem G są jednołańcuchowymi białkami transbłonowymi charakteryzującymi się obecnością siedmiu hydrofobowych domen transbłonowych (stąd czasem nazywane są R7G). Receptory te stanowią największą rodzinę białek sygnałowych; są kodowane przez 3–5% genomu (u człowieka jest to ponad 800 genów). Należą do nich m.in. 
Nieaktywne białko G związane jest z receptorem i występuje jako heterotrimer (cząsteczka złożona z trzech różnych białkowych podjednostek). Kiedy zewnątrzkomórkowy ligand zwiąże się z receptorem, receptor zwiąże się z białkiem G i zmusi je do odrzucenia związanego z nim GDP i zastąpienia przez GTP – w ten sposób białko G zostanie zaktywowane. Powoduje to dysocjację podjednostki α od podjednostek β i γ, dzięki czemu może nastąpić ich interakcja z innymi cząsteczkami. Aktywowane podjednostki białka G odrywają się od receptora, dyfundują wzdłuż błony i przekazują sygnał za pośrednictwem takich białek efektorowych jak fosfodiesterazy, cyklazy adenylowe, fosfolipazy, kanały jonowe. Pozwala to na uwolnienie cząsteczek przekaźników wtórnych jak cykliczny AMP (cAMP), cykliczny GMP (cGMP), diacyloglicerol (DAG), kationy wapnia] (), trisfosforan inozytolu (IP3). 
Podjednostka α wykazuje jednak aktywność GTP-azy, dlatego zwykle w ciągu kilku sekund od zaktywowania białka G hydrolizuje związany z nim GTP do GDP. Wtedy podjednostka α łączy się z powrotem z kompleksem, a sygnał zostaje wyłączony. 
Do receptorów związanych z białkiem G należą m.in.: receptory adrenergiczne, receptory dopaminowe, receptory GABAB, receptory histaminowe, receptory opioidowe, receptory muskarynowe.
Receptory katalityczne.
Receptory katalityczne to receptory działające jak enzymy lub wiążące się z enzymami, które aktywują. Są to zwykle monotopowe białka transbłonowe (jednokrotnie perforujące błonę), które wiążą ligand po zewnętrznej stronie komórki, a centrum katalityczne lub miejsce wiązania enzymu występuje po wewnętrznej stronie. Zdecydowana większość to kinazy białkowe lub receptory łączące się z kinazami. Aktywacja ich powoduje fosforylację specyficznych białek w komórce docelowej.
Receptory katalityczne można podzielić na receptory o aktywności:
Receptory wewnątrzkomórkowe.
Poza receptorami błonowymi istnieją receptory wewnątrzkomórkowe. Receptory te są zlokalizowane w:
Wśród nich wyróżnia się receptory steroidowe. Typowe ligandy dla receptorów jądrowych są hormonami lipofilowymi, np.
Hormony te przenikają przez błonę komórkową, zwykle w procesie dyfuzji. Receptor jądrowy stanowi aktywator transkrypcji aktywowany odpowiednim ligandem (hormonem). Taki kompleks łączy się ze specyficzną sekwencją DNA – HRE () w rejonie promotorowym, co umożliwia transkrypcję genów. Sygnalizacja tego typu jest znacznie powolniejsza od innych metod sygnalizacji, ale jest zwykle długotrwała.
Inne szlaki sygnałowe.
Do innych mechanizmów odbioru sygnału należą między innymi:
kinazy janusowe.
Receptory asocjujące z kinazami janusowymi, jedną z rodzin niereceptorowych kinaz tyrozynowych (w odróżnieniu od receptorów o aktywności kinazy tyrozynowej są cytoplazmatycznymi enzymami). Kinazy janusowe fosforylują białka STAT, a te mogą służyć jako czynniki transkrypcyjne. Receptory asocjujące z tymi niereceptorowymi kinazami określane są zwykle jako receptory typowe dla cytokin.
receptory "toll"-podobne.
Receptory "toll"-podobne (TLR) – aktywowane receptory "toll"-podobne przekazują sygnały z wykorzystaniem białek adaptorowych (MyD88, Tirap, Trif, Tram), które aktywują pewne kinazy białkowe (IRAK1, IRAK4, TBK1, IKKi) amplifikujące sygnał. Ostatecznie prowadzi to do aktywacji lub supresji genów związanych z odpowiedzią zapalną.
receptory integrynowe.
Receptory integrynowe należące do grupy receptorów adhezyjnych (należą tu również kadheryny, selektyny) to białka transbłonowe komórek zwierzęcych, które odpowiadają przede wszystkim za adhezję do podłoża, agregację komórek i ukierunkowaną migrację (np. podczas embriogenezy, hemostazy, odpowiedzi immunologicznej) oraz interakcję komórka-komórka. Składają się z podjednostek α i β. Przekazują sygnały ze składników macierzy pozakomórkowej takich jak kolageny, fibronektyny, lamininy. W przekazie sygnału do wewnątrzkomórkowych białek pośredniczy cytoplazmatyczna kinaza tyrozynowa nazywana FAK ( – kinaza ogniskowo-adhezyjna) oraz kinaza Src. W większości komórek integryny współdziałają z receptorami GPCR lub receptorami o aktywności kinazy tyrozynowej. Integryny na powierzchni komórek krążących w krwi są w normalnych warunkach utrzymywane w formie nieaktywnej, aby zapobiec przyleganiu do komórek nabłonkowych, jednak np. integryny leukocytów pod wpływem bodźców otrzymanych z miejsca odpowiedzi zapalnej uaktywniają się.
receptory notch.
Receptory notch biorą udział w kontroli proliferacji i różnicowania komórek, regulacji funkcji komórek krwiotwórczych. Większość ich ligandów to białka przezbłonowe, dlatego aktywowane są dopiero przez kontakt z ligandem (Jagged lub Delta) na sąsiedniej komórce. Po związaniu liganda receptor ulega obróbce proteolitycznej, w wyniku której odłącza się od niego domena NICD () i wędruje do jądra komórkowego, gdzie pełni rolę czynnika transkrypcyjnego. 
małe białka G.
W niektórych szlakach sygnałowych mogą uczestniczyć tak zwane małe białka G (małe GTP-azy). Są to jednopolipeptydowe, monomeryczne białka (w odróżnieniu od trimerowych białek G) działające jako przełączniki molekularne – przełączają się one cyklicznie między aktywnym stanem konformacyjnym (gdy związane są z GTP) a nieaktywnym (gdy związane z GDP), podobnie jak w przypadku podjednostki α białka G. Przykładem małych białek G jest białko Ras. Nie jest ono bezpośrednio połączone z receptorem (receptorową kinazą tyrozynową), ale pośredniczą w tym białka adaptorowe (Shc, Grb2) oraz białko działające jako aktywator białka Ras (Sos).
Aktywne białko Ras aktywuje serynowo-treoninową kinazę Raf, a ta dalej kaskadę kinaz MAP przenoszących sygnał z błony komórkowej do jądra. Nadaktywacja białka Ras związana z mutacjami pobudzającymi proliferację komórek występuje w wielu rodzajach nowotworów.
Przekaźniki wtórne.
Pozakomórkowe cząsteczki sygnałowe określane są jako "przekaźniki pierwotne". Wewnątrzkomórkowe, niewielkie organiczne cząsteczki lub nieorganiczne jony wyzwalane w dużych ilościach w odpowiedzi na aktywację receptora nazywane są "przekaźnikami wtórnymi" lub "wtórnymi cząsteczkami informacyjnymi" (). Przekazują one sygnał do wnętrza komórki. Niektóre są rozpuszczalne w wodzie (np. cAMP, ) i rozprzestrzeniają się w cytoplazmie, inne zaś są rozpuszczalne w tłuszczach i rozprzestrzeniają się w obrębie błony komórkowej (np. diacyloglicerol). 
Tlenek azotu.
Tlenek azotu (NO) reguluje procesy komórkowe w niemal każdej komórce organizmu wielokomórkowego. Rodnik ten potrafi przechodzić przez błony komórkowe i wpływać na pobliskie komórki. Jego główne działanie to odwracalne kowalencyjne modyfikacje białek przez mechanizm redoks oraz wyzwalanie innych wtórnych przekaźników. Jego czas półtrwania wynosi jedynie cztery minuty. Tworzony jest z argininy przy udziale syntazy tlenku azotu.
Najczęstszym celem NO w komórce docelowej jest cyklaza guanylanowa, którą aktywuje, przez co zwiększa poziom cGMP. Powoduje to rozkurcz komórek mięśni gładkich w ścianie naczyń krwionośnych, poszerza się światło naczyń, co ułatwia przepływ krwi. Mechanizm ten odpowiada za działanie nitrogliceryny (która w ciele przekształca się w NO), jak również w podobny sposób powstaje erekcja. 
cAMP.
Wiele hormonów wywołuje odpowiedź komórkową za pośrednictwem cAMP jako przekaźnika wtórnego (m.in. hormon antydiuretyczny, glukagon, kalcytonina), co zwiększa możliwości interakcji między szlakami sygnałowymi (tzw. "cross-talk"). 
cAMP aktywuje kinazę białkową, zwykle białkową kinazę A (PKA). Aktywacja ta umożliwia przeniesienie reszty fosforanowej z ATP w domenie katalitycznej na docelowe białko. Pod wpływem tej odwracalnej fosforylacji białko to zmienia aktywność lub funkcję. 
cGMP.
Bardzo podobną do cAMP cząsteczką sygnałową jest cGMP. Jej syntezę katalizuje cyklaza guanylowa (GC). Związana z błoną cyklaza guanylowa aktywowana jest przez hormony peptydowe, a rozpuszczalna cyklaza guanylowa jest zwykle aktywowana tlenkiem azotu. cGMP reguluje otwarcie kanałów jonowych, glikogenolizę i apoptozę; powoduje rozkurcz mięśni gładkich. Jeśli działa na mięśnie gładkie naczyń krwionośnych, powoduje zwiększony przepływ krwi.
cGMP funkcjonuje również jako przekaźnik wtórny w przekazie sygnału w oku. Brak światła w fotoreceptorach (czopkach i pręcikach) w oku powoduje aktywację fotodiesterazy, która katalizuje powstawanie cGMP z GMP. cGMP otwiera kanały sodowe, błona fotoreceptorów się depolaryzuje, a wtedy otwierają się kanały jonowe i uwalniane są cząsteczki neurotransmitera.
Trifosforan inozytolu (IP3) i diacyloglicerol (DAG).
Wiele receptorów związanych z białkiem G jest powiązanych z wewnątrzkomórkową fosfolipazą C (PLC). Katalizuje ona hydrolizę fosfatydyloinozytolo-4,5-bisfosforanu (PIP2), co skutkuje powstaniem 1,4,5-trifosforanu inozytolu (IP3) i diacyloglicerolu (DAG). Te dwa wtórne przekaźniki regulują aktywność kinazy białkowej C i wewnątrzkomórkowe stężenie .
IP3 stanowi wtórny przekaźnik dla wielu czynników wzrostu, hormonów, neurotransmitterów. Wiąże się z receptorami IP3 na siateczce śródplazmatycznej i błonie jądrowej. Powoduje to uwolnienie do cytozolu nagromadzonych jonów wapnia. Sygnał ustępuje przez defosforylację IP3 lub przekształcenie do innych pochodnych.
DAG znajduje się w wewnętrznej warstwie błony komórkowej i aktywuje zależną od wapnia białkową kinazę C. Ta z kolei fosforyluje wiele innych białek i doprowadza do ich aktywacji. Sygnał ustępuje przez przekształcenie DAG do kwasu arachidonowego lub glicerolu i kwasów tłuszczowych.
Jony wapnia.
Jony wapnia są powszechnymi przekaźnikami wewnątrzkomórkowymi. Pod wpływem wielu sygnałów drastyczne zwiększenie stężenia w cytozolu (które normalnie jest bardzo niskie, ok. 100 nM) może doprowadzić do m.in. sekrecji, ekspresji genu, apoptozy, skurczu. Największy wzrost stężenia następuje przy zapłodnieniu oraz przy ustaniu naturalnych procesów regulacyjnych (np. przy niedotlenieniu), co w tym przypadku powoduje jej destrukcję i śmierć. W normalnych warunkach nadmiar wapnia usuwany jest przez -ATPazę (pompę wapniową).
Jony wapnia są zwykle gromadzone w siateczce śródplazmatycznej, gdzie są związane z kalretikuliną. W kontrolowanym uwolnieniu tych jonów do cytozolu pośredniczą dwa kanały jonowe, będące jednocześnie receptorami: receptor IP3 (aktywacja przez IP3 po stronie cytoplazmatycznej) oraz receptor rianodynowy (rozpoznaje po stronie cytoplazmatycznej). Białka, które podlegają regulacji przez jony mogą je bezpośrednio rozpoznawać lub też jony te mogą na nie wpływać za pośrednictwem kalmoduliny. Taka ścieżka sygnałowa odgrywa ważną rolę w proliferacji, mitozie i przekazie sygnałów nerwowych. Szczególnie ważnymi białkami docelowymi dla uaktywnionej kalmoduliny są kinazy CaM.
Znaczenie w farmakoterapii.
Poznanie w XX w. sieci sygnalizacji wewnątrzkomórkowej umożliwiło opracowanie nowych strategii farmakoterapii. Mechanizm działania wielu leków polega na ingerowaniu w odbiór sygnałów za pośrednictwem receptorów błonowych lub na modulowaniu aktywności enzymów, które syntetyzują biologicznie czynne cząsteczki. Leki mogą więc bezpośrednio blokować lub pobudzać receptor (np. w alergiach stosowane są leki blokujące receptor histaminowy H1, co znosi objawy wywołane histaminą) lub pośrednio modulować sygnał odbierany przez receptor (np. przedłużenie działania neurotransmiterów monoaminowych na receptory przez inhibitory wychwytu zwrotnego). 
Sygnalizacja u roślin.
Komórki roślin i zwierząt należą do eukariotów, ale na skutek ewolucji wyodrębniły się i ewoluują oddzielnie od ponad miliarda lat. Świadczy o tym fakt, że niektóre używane w komunikacji cząsteczki (np. tlenek azotu, cGMP, ) i mechanizmy z nimi związane są podobne u roślin i u zwierząt. Inne zaś cząsteczki używane w komunikacji u zwierząt nie występują u roślin (białko Ras, JAK, STAT, Notch). 
Większość receptorów powierzchniowych komórek roślinnych to receptory katalityczne. Najczęściej występujący u zwierząt receptor katalityczny o aktywności kinazy tyrozynowej (RTK) jest jednak u roślin bardzo rzadki. Rośliny najczęściej używają receptorów o aktywności kinazy serynowo-treoninowej. 
Rozwój rośliny koordynują regulatory wzrostu i rozwoju, tzw. hormony roślinne, m.in. etylen, auksyny, cytokininy, gibereliny i kwas abscysynowy. Są to związki małocząsteczkowe, mogą działać lokalnie lub przemieszczać się w roślinie i wpływać jednocześnie na wiele procesów. Ich działanie zależy od warunków środowiska, stanu odżywienia rośliny, stanu komórek docelowych i obecności innych regulatorów.

</doc>
<doc id="3155111" url="https://pl.wikipedia.org/wiki?curid=3155111" title="William Joseph Justice">
William Joseph Justice



</doc>
<doc id="3155114" url="https://pl.wikipedia.org/wiki?curid=3155114" title="Edward Piszcz">
Edward Piszcz

Edward Piszcz (ur. 3 sierpnia 1908, zm. 7 lipca 1942) – dziennikarz, działacz społeczno-polityczny.
Życiorys.
Życie rodzinne i wykształcenie.
Edward Piszcz urodził się w Pleszewie, a jego rodzicami byli Stefana Piszcz, prawnik oraz Franciszka z domu Jeziorkowska. Od 1936 był żonaty z Ireną Lemke i miał córkę Krystynę (ur. 1938). Od 1919 do 1920 uczęszczał do Państwowego Gimnazjum Humanistycznego im. Stanisława Staszica w Pleszewie, od 1920 do 1922 do Państwowego Gimnazjum im. Bergera w Poznaniu i następnie do Państwowego Gimnazjum Humanistycznego w Wąbrzeźnie, gdzie w 1928 roku uzyskał świadectwo dojrzałości. Od 1928 do 1929 studiował na Wydziale Prawno-Ekonomicznym Uniwersytetu Poznańskiego.
Działalność zawodowa i społeczno-polityczna.
W „Gazecie Wąbrzeskiej” rozpoczął w 1929 roku pracę dziennikarską, a w roku 1931 w redakcji oddziału „Słowa Pomorskiego” w Grudziądzu. Następnie od 1932 do 1933 pracował w toruńskim „Słowie Pomorskim”, a w 1933 roku dostał pracę stałego korespondenta „Kuriera Poznańskiego” i „Orędownika” w Gdyni, gdzie przebywał do wybuchu wojny. Specjalizował się w publicystyce morskiej i stosunkach polsko-gdańskich. Wiceprezes Syndykatu Dziennikarzy Gdyńskich od 1935 do 1939. W 1929 na Pomorzu podjął pracę społeczno-polityczną w Obozie Wielkiej Polski. W 1932, kiedy organizacja została rozwiązana przez władze państwowe wszedł w skład Zarządu Wojewódzkiego Związku Młodych Narodowców na Pomorzu. Pozostał w roku 1934 przy endecji, kiedy ZMN przeszedł na drogę współpracy z sanacją. Był na Pomorzu jednym z twórców Wydziałów Młodych Stronnictwa Narodowego, a kiedy w 1935 SN zostało rozwiązane powierzono mu funkcję wiceprezesa SN w Gdyni oraz kierownika Wydziału Gospodarczego przy Zarządzie Okręgowym SN. Z ramienia stronnictwa został w 1939 wybrany radnym w radzie miejskiej Gdyni oraz pełnił funkcję przewodniczącego Klubu Narodowego partii. W zapatrywaniach politycznych był zwolennikiem linii grupy Mariana Seydy. W dniu 23 kwietnia 1939 udał się autobusem z Gdyni do Gdańska, gdzie na terenie Wolnego Miasta został aresztowany i uprowadzony w nieznanym kierunku, zaś po interwencji władz polskich został zwolniony po 17 godzinach przetrzymywania w areszcie (powodem uwięzienia miał być napisany przez dziennikarza artykuł prasowy stanowiący relację z obchodów urodzin Adolfa Hitlera, zorganizowanych w Gdańsku).
Okres II wojny światowej.
We wrześniu 1939 roku, po wkroczeniu wojsk niemieckich do Polski, Edward Piszcz wyjechał do Poznania. Należał tam do pierwszych organizatorów organizacji „Ojczyzna”, którą utworzyła we wrześniu 1939 roku grupa działaczy z księdzem Józefem Prądzyńskim. Był współtwórcą Studium Zachodniego, z którego wyłonił się później Instytut Zachodni. Pełnił funkcję Dyrektora Biura Delegatury Rządu na ziemie zachodnie oraz kierownika Wydziału do Spraw Politycznych, które zostały mu powierzone przez władze podziemia. 10 września 1941 roku w Poznaniu został przez gestapo aresztowany, osądzony otrzymując wyrok kary śmierci i 7 lipca 1942 roku stracony.

</doc>
<doc id="3155117" url="https://pl.wikipedia.org/wiki?curid=3155117" title="Fenix Stadion">
Fenix Stadion



</doc>
<doc id="3155118" url="https://pl.wikipedia.org/wiki?curid=3155118" title="Arteveldestadion">
Arteveldestadion



</doc>
<doc id="3155119" url="https://pl.wikipedia.org/wiki?curid=3155119" title="Neuroimmunologia">
Neuroimmunologia

Neuroimmunologia – dziedzina nauki zajmująca się wzajemnymi oddziaływaniami pomiędzy układem nerwowym a układem odpornościowym. 
Neuroimmunolodzy badają między innymi rolę komórek i mediatorów układu odpornościowego (np. limfocytów, cytokin) w patogenezie niektórych chorób neurologicznych takich jak stwardnienie rozsiane czy choroba Alzheimera.

</doc>
<doc id="3155123" url="https://pl.wikipedia.org/wiki?curid=3155123" title="Lista chorążych reprezentacji Holandii na igrzyskach olimpijskich">
Lista chorążych reprezentacji Holandii na igrzyskach olimpijskich

Lista chorążych reprezentacji Holandii na igrzyskach olimpijskich - lista zawodników i zawodniczek reprezentacji Holandii, którzy podczas ceremonii rozpoczęcia danych igrzysk olimpijskich nieśli flagę Holandii. Jedyny przypadek, w którym chorąży jako reprezentant Holandii niósł inną flagę, było podczas Letnich Igrzysk Olimpijskich 1980, kiedy to na znak bojkotu Holandia oraz wiele innych państw zachodnich zamieniły swoją flagę na olimpijską.

</doc>
<doc id="3155127" url="https://pl.wikipedia.org/wiki?curid=3155127" title="Pykniospora">
Pykniospora

Pykniospora, pyknospora, konidiospora lub pyknokonidium (l. mn. pykniospory, pyknospory, pyknokonidia) – rodzaj konidium, czyli zarodnika grzybów powstającego w wyniku rozmnażania bezpłciowego (mitozy). Powstają w niewielkich tworach zwanych pyknidiami. Pykniospory (pyknokonidia) występują głównie u workowców, rzadziej u podstawczaków i różnią się od zarodników powstających w workach i na podstawkach. Są bardzo drobne, mają kształt elipsoidalny, pałeczkowaty, piszczelowaty, lub bardziej lub mniej wydłużony i mogą być proste lub zgięte. Oddzielają się bezpośrednio na komórce bazalnej (pyknokonidia egzobazydialne) lub na wyrastających z niej sterygmach (pyknokonidia endobazydialne).
Pykniospory powstają z grzybni o haploidalnej liczbie chromosomów, ta zaś wyrasta z bazydiospor lub askospor. Są dwa rodzaje pyknospor: pykniospory (+), powstałe z bazydiospory lub askospory (+) oraz pykniospory (-), powstałe z bazydiospory lub askospory (-).
U będącej pasożytem rdzy zbożowej ("Puccinia graminis") pykniospory są jednokomórkowe, jednojądrowe i bardzo niewielkich rozmiarów. Roznoszone są przez muchy. U należącego do porostów chrobotka strzępiastego ("Cladonia fimbriata") pyknokonidia mają rozmiar 7–8 × 1,5–2,5 μm.

</doc>
<doc id="3155128" url="https://pl.wikipedia.org/wiki?curid=3155128" title="Pyknokonidium">
Pyknokonidium



</doc>
<doc id="3155129" url="https://pl.wikipedia.org/wiki?curid=3155129" title="Kartoteka haseł wzorcowych">
Kartoteka haseł wzorcowych

Kartoteka haseł wzorcowych, KHW – forma prezentacji języka opisu bibliograficznego oraz języka informacyjno-wyszukiwawczego, jak również ich organizacji, kontroli poprawności i spójności w niektórych zautomatyzowanych systemach informacyjno-wyszukiwawczych. 
Obecnie termin ten jest stosowany niemal wyłącznie do systemów komputerowych. W danym kraju może być wiele kartotek wzorcowych.
Rodzaje kartotek haseł wzorcowych.
Wyróżnia się dwa rodzaje kartotek haseł wzorcowych:
Kartoteka haseł wzorcowych formalnych.
Kartoteka haseł wzorcowych formalnych zawiera:
Kartoteka haseł opisu rzeczowego.
Przykładami kartotek haseł opisu rzeczowego są:
Pozycje KHW.
W kartotece występują trzy typy pozycji: 
Ustalanie hasła wzorcowego polega na wyborze tytułu lub nazwy osobowej, nadaniu im sformalizowanej postaci, która umożliwiałaby jednoznaczną identyfikację danego obiektu. W przypadku haseł przedmiotowych ujednolica się także nazwy geograficzne i pospolite. Wyboru dokonuje się zgodnie z odpowiednimi przepisami krajowymi lub zaleceniami IFLA.

</doc>
<doc id="3155130" url="https://pl.wikipedia.org/wiki?curid=3155130" title="Universidad Nacional Autónoma de México">
Universidad Nacional Autónoma de México



</doc>
<doc id="3155134" url="https://pl.wikipedia.org/wiki?curid=3155134" title="Podsumowanie startów zespołów Formuły 1, które korzystały z silników Ford">
Podsumowanie startów zespołów Formuły 1, które korzystały z silników Ford

Historia Forda w Formule 1 sięga 1951 roku. Wówczas to amerykańska firma była planowanym dostawcą silnika V8 dla Erika Lundgrena, który podczas Grand Prix Niemiec planował wystartować modelem EL Special. Lundgren nie pojawił się jednak na Grand Prix. Pierwszym samochodem Formuły 1 napędzanym silnikiem Forda był zatem Stebro Mk IV, którym Peter Broeker wystartował podczas Grand Prix USA 1963.
Przełomem okazał się 1967 rok, kiedy to w Formule 1 zadebiutował silnik Cosworth DFV. Silnikowa firma Cosworth, założona przez Mike’a Costina i Keitha Duckwortha, była wspierana przez Forda, stąd też jednostki te w Formule 1 nosiły nazwę Ford. Już w drugim sezonie używania tych jednostek Lotus i Graham Hill zdobyli tytuły mistrzowskie. Jednostki Cosworth DFV i ich pochodne rywalizowały w Formule 1 przez ponad dwadzieścia lat, odnosząc 155 zwycięstw i przyczyniając się do zdobycia dwunastu tytułów mistrzowskich w klasyfikacji kierowców oraz dziesięciu wśród konstruktorów. Ostatnim mistrzem świata używającym silników Forda był Michael Schumacher, którego Benetton B194 w 1994 roku używał silników EC Zetec-R. Ostatnim kierowcą, który wygrał wyścig samochodem napędzanym silnikiem marki Ford, był Giancarlo Fisichella, zwycięzca Grand Prix Brazylii 2003. Po 2004 roku Ford wycofał się z Formuły 1. Cosworth natomiast jako niezależna firma dostarczał silniki zespołom Formuły 1 w latach 2000–2006 i 2010–2013.
Ogółem jako dostawca silników Ford w Formule 1 odniósł 176 zwycięstw.
Wyniki.
Źródła: statsf1.com, chicanef1.com
Statystyki.
Konstruktorzy.
Źródła: statsf1.com, chicanef1.com
Kierowcy.
Źródła: statsf1.com, chicanef1.com"Pod kolumną "Zespół" rozumiani są konstruktorzy, samochodami których startowali dani kierowcy (zobacz różnicę między konstruktorem a zespołem)."
Informacje techniczne.
Źródło: statsf1.com

</doc>
<doc id="3155135" url="https://pl.wikipedia.org/wiki?curid=3155135" title="Eugen Ehrlich">
Eugen Ehrlich

Eugen Ehrlich (14 września 1862 – 2 maja 1922) był austriackim prawnikiem i socjologiem prawa. Jest powszechnie uważany za jednego z głównych założycieli współczesnej socjologii prawa.
Życie.
Urodził się w Czerniowcach na Bukowinie, ówczesnej prowincji Austro-Węgier, dziś wchodzącej w skład Ukrainy. Ehrlich studiował prawo w Wiedniu, gdzie początkowo również nauczał i praktykował. Następnie powrócił do Czerniowców aby uczyć na tamtejszym uniwersytecie, bastionie kultury niemieckiej na wschodnim krańcu monarchii Austro-Węgierskiej. Pozostał tam do końca swojej kariery akademickiej, sprawując stanowisko rektora w latach 1906-7. W czasie I Wojny Światowej, kiedy Czerniowce były kilkukrotnie okupowane przez siły rosyjskie, przebywał w Szwajcarii. Po rozpadzie Austro-Węgier i przejęciu Bukowiny przez Rumunię, Ehrlich zamierzał powrócić do Czerniowców, gdzie miałby nauczać po rumuńsku. Realizację tych planów uniemożliwiła jednak jego śmierć na cukrzycę w Wiedniu w 1922 roku.
Doświadczenia Ehrlicha z kulturą prawną Bukowiny – w której równolegle funkcjonowało prawo austriackie oraz odmienne od niego lokalne prawo zwyczajowe – skłoniły go do zakwestionowania hierarchicznego ujęcia prawa, propagowanego przez takich teoretyków jak Hans Kelsen. Ehrlich dowodził, że teorie prawa, które uznawały za prawo jedynie przepisy i wyroki sądowe, opisywały je w sposób nieadekwatny. Przeprowadził w związku z tym rozróżnienie norm decyzyjnych oraz norm społecznych czy norm działania. Jego zdaniem, życiem społeczeństwa kierują tylko te ostatnie. W pewnych okolicznościach mogą one być uznawane w zbiorowej świadomości za prawo, nawet jeśli nie w tej sprawie nie ma zgody prawników. Na przykład, zwyczaje handlowe mogą być uznawane i szanowane przez sądy i inne organy jako obdarzone siłą normatywną i prawną istotnością.
Ehrlich starał się wykazać, że "prawo żywe" regulujące życie społeczne może różnić się od norm decyzyjnych stosowanych przez sądy. Może niekiedy być również obdarzone większym autorytetem w kulturze, a prawnicy nie mogą tego bezpiecznie ignorować. Normy decyzyjne regulują jedynie te spory, które trafiają przed oblicze sądu lub innego ciała decyzyjnego. Prawo żywe stanowi natomiast podstawę dla rutynowego kształtowania relacji społecznych. Jego źródło tkwi w zróżnicowanych związkach społecznych w których funkcjonują ludzie. Jego istotą nie jest ani konflikt ani spór sądowy, ale pokój i współpraca. To, co uznaje się za prawo zależy od rodzaju władzy, która nadaje mu znaczenie prawne wśród zamierzonych adresatów. Według Ehrlicha źródła obowiązywania prawa są mnogie. Ponieważ jednak niektóre z nich mają charakter polityczny a inne – kulturowy, mogą pozostawać ze sobą w konflikcie. Nie oznacza to jednak, że jego zdaniem wszystkie normy związków społecznych należy rozumieć jako `prawo`. Normy prawne (definiowane socjologicznie, a nie jurydycznie) odróżniają się od norm moralnych lub zwyczajowych tym, że ich naruszaniu towarzyszy silne odczucie odrazy, w związku z czym mają fundamentalne znaczenie dla społeczeństwa. Co więcej, normy prawne odnoszą się jedynie do niektórych typów związków między ludźmi, transakcji przez nich dokonywanych, albo innych okoliczności. Ehrlich opisuje je jako `fakty prawne` – tematy lub kwestie o szczególnym znaczeniu dla regulacji społecznych.

</doc>
<doc id="3155143" url="https://pl.wikipedia.org/wiki?curid=3155143" title="Amsterdam Women’s Sevens 2014">
Amsterdam Women’s Sevens 2014

Amsterdam Women’s Sevens 2014 – druga edycja wchodzącego w skład IRB Women’s Sevens World Series turnieju Amsterdam Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 16–17 maja 2014 roku na Nationaal Rugby Centrum w Amsterdamie będąc piątym, ostatnim turniejem sezonu 2013/2014.
Informacje ogólne.
Rozegrane na Nationaal Rugby Centrum zawody były piątym, ostatnim turniejem sezonu 2013/2014 IRB Women’s Sevens World Series. Wzięło w nich udział dwanaście reprezentacji – ośmiu stałych uczestników cyklu oraz cztery zespoły, które zostały zaproszone na podstawie wyników osiągniętych w regionalnych turniejach. Podział na grupy oraz rozkład gier zostały opublikowane przez IRB w połowie kwietnia 2014 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Charakterystyki i składy zespołów.
Po pierwszym dniu niepokonane były Australijki, Nowozelandki i Angielki. W czwartym finale w tym sezonie spotkały się reprezentantki Nowej Zelandii oraz Australii i podobnie jak w Kantonie lepsze okazały się Nowozelandki pieczętując tym samym triumf w całym cyklu. Najlepiej punktującą zawodniczką turnieju została Australijka Emilee Cherry, która wraz z Nowozelandką Kayla McAlister zwyciężyła również w klasyfikacji przyłożeń z dziewięcioma.
Podobnie jak pozostałe zawody cyklu turniej był transmitowane w Internecie.

</doc>
<doc id="3155145" url="https://pl.wikipedia.org/wiki?curid=3155145" title="Mistrzostwa Świata w Podnoszeniu Ciężarów 1973">
Mistrzostwa Świata w Podnoszeniu Ciężarów 1973

Wyniki podnoszenia ciężarów na 47. Mistrzostwach Świata w Podnoszeniu Ciężarów w 1973 roku w Hawanie. Startowali tylko mężczyźni w 9 kategoriach wagowych.

</doc>
<doc id="3155147" url="https://pl.wikipedia.org/wiki?curid=3155147" title="Ewolucja widzenia barwnego">
Ewolucja widzenia barwnego

Ewolucja widzenia barwnego – rozwinięcie się widzenia barwnego na drodze ewolucji. Widzenie barwne stanowi bezpośrednią adaptację modalności wzroku. Pozwala na rozróżnianie światła o różnych długościach fal.
Bezkręgowce.
Widzenie barw wymaga pewnej liczby cząsteczek opsyny o różnych szczytach absorbancji. Przynajmniej 3 różne opsyny występowały u przodka szczękoczułkowców i w grupie organizmów zwanej Tetraconata (owady + skorupiaki). Członkowie tych dwóch grup dysponują dzisiaj widzeniem barwnym.
Kręgowce.
Badacze zajmujący się genami kodującymi opsynę, odpowiedzialnymi za tworzenie pigmentów umożliwiających widzenie barwne, od dawna wyróżniali cztery typy fotopigmentu opsyny, które występują u ptaków, gadów i ryb doskonałokostnych, co wskazuje na to, że wspólny przodek czworonogów i owodniowców dysponował możliwością widzenia tetrachromatycznego. Ów przodek, żyjący przed około 360 milionami lat, posiadał zdolność dostrzegania czterech wymiarów barw (bądź trzech innych niż jasność).
Obecnie większość ssaków cechuje widzenie dwubarwne związane z protanopią (ślepotą na czerwień). Ta grupa ssaków dostrzega zatem światło fioletowe, niebieskie, zielone i żółte, nie widzi jednak ultrafioletu oraz światła czerwonego i pomarańczowego. Jest to prawdopodobnie cecha pierwszych ssaków, zapewne małych, prowadzących nocny tryb życia i kopiących w ziemi. Ta ostatnia umiejętność mogła im pomóc przetrwać czas wymierania kredowego 65 milionów lat temu. W późniejszym okresie ssaki zaczęły się różnicować, jednak ich rozmiary pozostawały początkowo niewielkie, zbliżone do współczesnego szczura. Małe wymiary pomagały im znaleźć kryjówki. Niektóre wczesne stekowce, torbacze i łożyskowce wiodły jednak przypuszczalnie półwodny bądź kopiący tryb życia, podobnie jak ma to miejsce w licznych liniach ssaków współczesnych. Wszystkie ssaki o częściowo wodnym bądź kopiącym trybie życia byłyby dodatkowo uprzywilejowane podczas wymierania kredowego. Wiele gatunków posiadało jednak ewidentnie słabe widzenie barwne w porównaniu z innymi niż ssaki kręgowcami, żyjącymi w tym samym czasie, w tym gadami, płazami czy ptakami.
Naczelne.
Od początku paleogenu przetrwałe z wymierania ssaki powiększały swe rozmiary, podlegając radiacji adaptacyjnej do życia na otwartych terenach, jednakowoż ich widzenie barwne pozostawało względnie słabe. Do wyjątków należało kilka torbaczy, które prawdopodobnie utrzymały pierwotną umiejętność widzenia barwnego, oraz naczelne, w tym człowiek. Naczelne – grupa ssaków w randze rzędu – zaczęły powstawać na początku okresu paleogeńskiego. Od tego czasu, pod bardzo silną presją ewolucyjną na widzenie barwne lepsze niż typowe u ssaków, powtórnie wykształciła się u niej trichromatyczność w zakresie mechanizmu duplikacji genu. Zdolność postrzegania czerwieni i oranżu pomaga zwierzętom nadrzewnym odróżnić te barwy od zieleni otoczenia. Jest to ważne szczególnie dla naczelnych, rozpoznających czerwone lub pomarańczowe owoce, jak też bogate w składniki odżywcze świeże liście, w których czerwone lub pomarańczowe karotenoidy nie są jeszcze maskowane przez chlorofil.
Według innej teorii, zdolność postrzegania czerwieni ma związek z detekcją sygnałów optycznych wysyłanych przez inne osobniki (rumienienie się skóry związane z odczuwanymi emocjami). Barwa czerwona, której postrzeganie ułatwia komunikację międzyosobniczą, jest ważnym czynnikiem w rozwoju widzenia trójbarwnego. Użycie jej pozwala również na osiąganie efektów psychologicznych u naczelnych, w tym człowieka.
Obecnie wśród małp właściwych wąskonosych (w tym człowieka) widzenie jest rutynowo trichromatyczne, co oznacza, że i samce, i samice posiadają 3 rodzaje opsyny, czułe na krótkie, średnie i długie fale światła, podczas gdy, odmiennie, tylko niewielka część małp szerokonosych posiada zdolność widzenia trójbarwnego.

</doc>
<doc id="3155150" url="https://pl.wikipedia.org/wiki?curid=3155150" title="Rogi (Kędzierzyn-Koźle)">
Rogi (Kędzierzyn-Koźle)



</doc>
<doc id="3155161" url="https://pl.wikipedia.org/wiki?curid=3155161" title="Adinotherium">
Adinotherium

Adinotherium ("niestraszna bestia") – wymarły rodzaj ssaka z rodziny Toxodontidae, wielki kopytny zamieszkujący Amerykę Południową w epoce mioceńskiej pomiędzy 17,5 a 11,61 miliona lat temu, w związku z czym istniał przez 5,89 miliona lat. Skamieliny znaleziono na terenie Argentyny oraz Chile
Przednie nogi zwierzęcia były nieco dłuższe, niż u jego krewnych, w związku z czym wysokość zwierzęcia w biodrach i barku była podobna. Niewielki róg na szczycie czaszki mógł odgrywać rolę podczas sezonu godowego.

</doc>
<doc id="3155164" url="https://pl.wikipedia.org/wiki?curid=3155164" title="Loes Luca">
Loes Luca

Louise „Loes” Diana Wilhelmina Catharina Luca (ur. 18 października 1953 w Rotterdamie) – holenderska aktorka, piosenkarka oraz komik.
Kariera.
Karierę zaczęła w latach 80., kiedy zaczęła grywać w musicalach. Jej późniejsza kariera dotyczyła głównie filmów i telewizji, w tym role w takich produkcjach jak "Spetters", "Het meisje met het rode haar", "De Noorderlingen" and "Ja zuster, nee zuster". W 2006 wystąpiła w serialu "'t Schaep met de 5 Pooten".
W marcu 2007 r. Luca została nominowana do nagrody "Theo d'Or", corocznej nagrody dla aktorek teatralnych.
Filmografia.
"Źródła":

</doc>
<doc id="3155167" url="https://pl.wikipedia.org/wiki?curid=3155167" title="Wały półkoliste">
Wały półkoliste

Wały półkoliste ("tori semicirculares") – struktury anatomiczne śródmózgowia (ośrodkowy układ nerwowy).
Wały półkoliste w filogenezie pojawiły się u ryb chrzęstnoszkieletowych. U ryb tych w opisywanych wałach rozpoczynają się włókna nerwowe zmierzające do móżdżku. U gadów rozwijają się z nich zaczątki wzgórków dolnych.
Do istoty szarej wałów półkolistych odchodzą włókna nerwowe rozpoczynające swój bieg w ośrodkach słuchowych tyłomózgowia, układające się we wstęgi boczne. U kręgowców określanych jako niższe kończą się tu również włókna wywodzące się z jąder linii bocznych. W przypadków ssaków jednakże część wspomnianych włókien dociera do innego miejsca, do ciał kolankowatych przyśrodkowych.

</doc>
<doc id="3155180" url="https://pl.wikipedia.org/wiki?curid=3155180" title="Bernard Baas">
Bernard Baas

Bernard Baas − francuski filozof.
Pracuje jako nauczyciel filozofii w Liceum khâgne Fustel de Coulanges, oraz w klasach przygotowawczych gospodarczych i handlowych w Liceum Kléber (Strasburg).

</doc>
<doc id="3155183" url="https://pl.wikipedia.org/wiki?curid=3155183" title="Lory">
Lory



</doc>
<doc id="3155185" url="https://pl.wikipedia.org/wiki?curid=3155185" title="Critérium du Dauphiné 2014">
Critérium du Dauphiné 2014

65. edycja kolarskiego wyścigu Critérium du Dauphiné odbywa się w dniach 8 do 15 czerwca 2014 roku. Trasa tego francuskiego, wieloetapowego wyścigu liczy osiem etapów, o łącznym dystansie 1176 km. Wyścig zaliczany jest do rankingu światowego UCI World Tour 2014.
Uczestnicy.
Na starcie wyścigu stanęło 21 ekip. Wśród nich znalazło się osiemnaście ekip UCI World Tour 2014 oraz trzy inne zaproszone przez organizatorów.
Lista drużyn uczestniczących w wyścigu:

</doc>
<doc id="3155187" url="https://pl.wikipedia.org/wiki?curid=3155187" title="Marrit Leenstra">
Marrit Leenstra

Marrit Leenstra (ur. 10 maja 1989 w Wijckel) – holenderska łyżwiarka szybka, złota medalistka olimpijska w drużynie i brązowa indywidualnie, wielokrotna medalistka mistrzostw świata i zdobywczyni Pucharu Świata.
Kariera.
Pierwsze sukcesy w karierze Marrit Leenstra osiągnęła w 2008 roku, kiedy zdobyła złote medale w wieloboju i biegu drużynowym podczas mistrzostw świata juniorów w Changchun. Na rozgrywanych trzy lata później dystansowych mistrzostwach świata w Inzell wspólnie z Diane Valkenburg i Ireen Wüst zdobyła srebrny medal w biegu drużynowym. Na tych samych mistrzostwach była też czwarta w biegu na 1000 m, przegrywając walkę o medal z Heather Richardson z USA. W 2011 roku zdobyła też brązowy medal na mistrzostwach Europy w Collalbo, gdzie wyprzedziły ją jedynie Czeszka Martina Sáblíková i Ireen Wüst. Kolejny medal zdobyła na dystansowych mistrzostwach świata w Soczi w 2013 roku, razem z Valkenburg i Wüst zwyciężając w biegu drużynowym. W 2014 roku wzięła udział w igrzyskach olimpijskich w Soczi, gdzie reprezentacja Holandii w składzie: Jorien ter Mors, Marrit Leenstra, Ireen Wüst i Lotte van Beek zwyciężyła w biegu drużynowym. Indywidualnie była między innymi szósta w biegu na 1000 m i czwarta na 1500 m, przegrywając walkę o podium z van Beek. Kolejne złoto w drużynie wywalczyła na dystansowych mistrzostwach świata w Gangneung w 2017 roku.
Wielokrotnie stawała na podium zawodów Pucharu Świata, odnosząc przy tym dwa zwycięstwa indywidualne i sześć drużynowych. Najlepsze wyniki osiągnęła w sezonach 2012/2013 i 2014/2015, kiedy zwyciężała w klasyfikacji końcowej 1500 m. W tej samej klasyfikacji była też druga w sezonach 2010/2011 i 2016/2017 oraz trzecia w sezonach 2011/2012 i 2015/2016. Ponadto w sezonie 2014/2015 była druga w klasyfikacji 1000 m, a w sezonach 2011/2012, 2015/2016 i 2016/2017 zajmowała trzecie miejsce.

</doc>
<doc id="3155188" url="https://pl.wikipedia.org/wiki?curid=3155188" title="Psittacella">
Psittacella



</doc>
<doc id="3155189" url="https://pl.wikipedia.org/wiki?curid=3155189" title="Armitage III">
Armitage III

 – japoński miniserial animowany gatunku science-fiction z elementami cyberpunku z 1995 roku. W Polsce, seria była od 1996 roku dystrybuowana na kasetach VHS przez Planet Manga, natomiast później był emitowany na kanale Canal+. Serial skupia się na losach policjantki Naomi Armitage, która tak naprawdę jest jednym z rzadkich, wysoko zaawansowanych robotów trzeciej generacji.
Fabuła.
Jest rok 2046. Ross Sylibus, policjant z Chicago, przenosi się na Marsa. Podczas jego lotu zostaje zamordowana piosenkarka country. Sprawy bardziej się komplikują, gdy okazuje się, że owa piosenkarka była robotem tzw. trzeciej generacji. Roboty tego typu z wyglądu przypominają ludzi i trudno jest je rozpoznać. Potrafią kochać i nienawidzić tak jak istoty ludzkie. Ich produkcja jest nielegalna na Marsie. Wkrótce dochodzi do kolejnych morderstw, których ofiarami okazują się roboty trzeciej generacji, a także do zamachów terrorystycznych, wskutek których wybuchają zamieszki przeciwko narastającej obecności robotów w marsjańskim społeczeństwie. Sylibus prowadzi śledztwo w tej sprawie razem z nową partnerką – ekstrawagancką Naomi Armitage. W wyniku dochodzenia odkrywają spisek rządu marsjańskiego, wskutek czego także ich życie jest zagrożone, zwłaszcza gdy wychodzi na jaw, że Naomi Armitage także jest robotem trzeciej generacji.

</doc>
<doc id="3155191" url="https://pl.wikipedia.org/wiki?curid=3155191" title="Fastigium">
Fastigium

Fastigium, fastigium vertices – wierzchołkowo-grzbietowa powierzchnia ciemienia występująca u prostoskrzydłych długoczułkich przybierająca formę wypukłości. Określana też jako wydatny, wystający kąt pomiędzy ciemieniem a twarzą.

</doc>
<doc id="3155192" url="https://pl.wikipedia.org/wiki?curid=3155192" title="Feldwebel">
Feldwebel



</doc>
<doc id="3155193" url="https://pl.wikipedia.org/wiki?curid=3155193" title="Tour de Suisse 2014">
Tour de Suisse 2014

78. edycja wyścigu kolarskiego Tour de Suisse odbyła się od 14 do 22 czerwca 2014 roku. Trasa tego wieloetapowego wyścigu liczyła dziewięć etapów, o łącznym dystansie 1322,1 km. Wyścig zaliczany był do rankingu światowego UCI World Tour 2014. 
Uczestnicy.
Na starcie wyścigu stanęły 22 ekipy. Wśród nich wszystkie osiemnaście ekip UCI World Tour 2014 oraz cztery inne zaproszone przez organizatorów. 
Lista drużyn uczestniczących w wyścigu:

</doc>
<doc id="3155194" url="https://pl.wikipedia.org/wiki?curid=3155194" title="Iwan Markow">
Iwan Markow

Iwan Markow (bułg. Иван Марков; ur. 14 września 1988 w Burgasie) – bułgarski sztangista, dwukrotny medalista mistrzostw świata i Europy.
Kariera.
Startuje w wadze lekkociężkiej (do 85 kg). W 2012 roku wystartował na igrzyskach olimpijskich w Londynie, zajmując tam czwarte miejsce. Walkę o podium przegrał wagą ciała z Egipcjaninem Tarekiem Abdelazimem. Rok później zdobył srebrny medal na mistrzostwach świata we Wrocławiu, rozdzielając na podium dwóch Rosjan: Aptiego Auchadowa i Artioma Okułowa. W tym samym roku drugie miejsce zajął też na mistrzostwach Europy w Tiranie. Podczas mistrzostw Europy w Tel Awiwie uzyskał 385 kilogramów, co dało mu zwycięstwo. Na rozgrywanych w tym roku mistrzostwach świata w Ałmaty zdobył kolejny srebrny medal, tym razem ulegając tylko Kianoushowi Rostamiemu z Iranu.

</doc>
<doc id="3155197" url="https://pl.wikipedia.org/wiki?curid=3155197" title="Platycercini">
Platycercini

Platycercini – plemię ptaków z podrodziny dam (Loriinae) w rodzinie papug wschodnich (Psittaculidae).
Zasięg występowania.
Plemię obejmuje gatunki występujące w Australazji i na Fidżi.
Systematyka.
Do plemienia należą następujące rodzaje:

</doc>
<doc id="3155198" url="https://pl.wikipedia.org/wiki?curid=3155198" title="Zygmunt Pluciński">
Zygmunt Pluciński

Zygmunt Pluciński h. Odrowąż (ur. 12 lutego 1882 w Strzępiniu, zm. 15 grudnia 1933 w Poznaniu) – właściciel ziemski, działacz społeczno-polityczny.
Życiorys.
Życie rodzinne.
Zygmunt Pluciński urodził się w rodzinie Kazimierza Plucińskiego h. Odrowąż (1845–1901), właściciela majątku ziemskiego oraz Bronisławy z domu Trąmpczyńskiej h. Topór (1848–1921). Brat Felicjana (1874–1884), Leona, Marii (1877–1945), Heleny Walerii (ur. 1880), Władysława (1884–1887), Anny (1886–1887) i Barbary (ur. 1889). Od 1906 był żonaty z Zofią Krajewską h. Leliwa (1885–1973), z którą mieli dzieci: Janinę (1915–1976), Wiesława (1917–1939) i Juranda (1919–1986). Zmarł w Poznaniu, a pochowany został w nekropolii Rodu Plucińskich na Cmentarzu Parafii Św. Jadwigi Śląskiej i Jakuba Apostoła w Lusowie (kwatera VI).
Wykształcenie, działalność polityczna i gospodarcza.
Po ukończeniu Gimnazjum Realnego im. Fryderyka Wilhelma w Poznaniu był studentem rolniczych uczelni we Frankfurcie nad Odrą oraz w latach 1901–1903 w Berlinie, których nie ukończył. Od 1901 był mieszkańcem Fijałkowa, a później został posiadaczem majątku Lusówko z folwarkiem Rozalin w powiecie poznańskim. Od około 1910 był członkiem kierowanej przez Romana Dmowskiego tajnej Ligi Narodowej oraz członkiem organizacji Obrona Narodowa. Uformowanym przez siebie w powstaniu wielkopolskim uzbrojonym oddziałem bronił linii kolejowej Zbąszyń–Poznań. W czasie powstania złożył egzamin oficerski i został podporucznikiem. Członek Rady Ludowej na powiat Poznań-Zachód. Od początku 1919 był adiutantem generała Józefa Dowbora-Muśnickiego. Był delegatem na Polski Sejm Dzielnicowy w Poznaniu w 1918.
Od 1920, kiedy to powrócił do majątku Lusówko, do 1926 nie brał udziału w działalności politycznej. Uczestniczył w pracach Wielkopolskiej Izby Rolniczej, Związku Ziemian i Towarzystwa Gimnastycznego „Sokół”. W odpowiedzi na zamach Józefa Piłsudskiego, Pluciński w 1926 w utworzonym w Poznaniu Komitecie Wojewódzkim Organizacji Obrony Państwa występował jako jeden z jego organizatorów oraz członek. W grudniu 1926 został powołany na oboźnego Dzielnicy Zachodniego Obozu Wielkiej Polski oraz zasiadał w Wielkiej Radzie organizacji i pełnił tę funkcję do rozwiązania organizacji w 1933. Uczestniczył w ważniejszych akcjach podejmowanych przez obóz narodowy w Wielkopolsce. Stał na czele endeckiego Narodowego Komitetu Gospodarczego, kiedy to w 1929 na terenie powiatu poznańskiego odbywały się wybory do sejmiku. W 1930, kiedy były wybory parlamentarne, występował jako pełnomocnik listy endeckiej na okręg Poznań-wieś. Nie wybrano go do sejmu, kiedy kandydował z listy państwowej.
Upamiętnienie.
Uchwałą Nr LXXI / 695 / 2010 Rady Gminy Tarnowo Podgórne z dnia 18 maja 2010 jedna z ulic w Lusowie została nazwana imieniem Zygmunta Plucińskiego.

</doc>
<doc id="3155199" url="https://pl.wikipedia.org/wiki?curid=3155199" title="Wyrostki rylcowe">
Wyrostki rylcowe

Wyrostki rylcowe, styliki (łac. "styli") – smukłe, rurkowate lub kolcopodobne przydatki na końcu odwłoka niektórych owadów i widłogonków.
Widłogonki.
U widłogonków wyrostki rylcowe obecne są na sternitach odwłokowych od drugiego do ósmego. Występują w parze na tylnej krawędzi każdego z tych sternitów. Pokryte są one kilkoma szczecinkami i opatrzone na wierzchołku w tęgą, rozwidlającą się szczecinę.
Owady bezskrzydłe.
U wszystkich przerzutek wyrostki rylcowe występują na segmentach odwłokowych od drugiego do dziwewiątego, gdzie złączone są z koksytami. Wyrostki te pokryte są szczecinkami i łuseczkami i zaopatrzone na wierzchołku w długą i tęgą szczecinę szydłowatego kształtu.
U rybików wyrostki te osadzone są zazwyczaj tylko na ósmym i dziewiątym sternicie odwłoka. Rzadziej występują jeszcze na siódmym, jak u rodzaju "Thermobia". U nielicznych występują w takiej samej ilości jak u przerzutek, np. u rodzajów "Atelura" oraz "Nicoletia".
Owady uskrzydlone.
Karaczany.
U karaczanów wyrostki rylcowe występują u samców. Osadzane są na płytce subgenitalnej powstałej z dziewiątego sternitu odwłoka. Są nieczłonowane i obecne w ilości jednego lub dwóch. U części gatunków brak ich w ogóle.
Modliszki.
U modliszek wyrostki rylcowe są niesegmentowane i występuje ich para na IX sternicie odwłoka samca.
Prostoskrzydłe.
U prostoskrzydłych wyrostki te są również nieczłonowane i osadzone na płytce subgenitalnej samców. Występują tylko u samców z nadrodziny Tettigonioidea.

</doc>
<doc id="3155205" url="https://pl.wikipedia.org/wiki?curid=3155205" title="Psephotus">
Psephotus



</doc>
<doc id="3155206" url="https://pl.wikipedia.org/wiki?curid=3155206" title="Poduszeczka">
Poduszeczka

Poduszeczka (łac. "euplantula", l. mn. "euplantulae") – poduszeczkowate struktury położone na brzusznej powierzchni podczłonów stóp niektórych owadów.
U karaczanów mniej lub bardziej rozwinięte poduszeczki występują na członach stóp innych niż ostatni. Poduszeczkowate nabrzmienia określane jako euplantulae występują także na stopach prostoskrzydłych.

</doc>
<doc id="3155207" url="https://pl.wikipedia.org/wiki?curid=3155207" title="Euplantula">
Euplantula



</doc>
<doc id="3155208" url="https://pl.wikipedia.org/wiki?curid=3155208" title="Euplantulae">
Euplantulae



</doc>
<doc id="3155212" url="https://pl.wikipedia.org/wiki?curid=3155212" title="Henryk Jasiński">
Henryk Jasiński

Henryk Jasiński (ur. 1 czerwca 1940 w Gnieźnie zm. 27 lutego 2001 tamże) – prezydent Gniezna.
Życiorys.
Absolwent Akademii Ekonomicznej w Poznaniu. Dyrektor w wielu gnieźnieńskich zakładach, m.in. dyrektor naczelny w Wielkopolskich Zakładach Obuwia „POLANIA”. Zastępca Prezydenta miasta Gniezna Zbigniewa Kaszuby, następnie Prezydent Miasta Gniezna w latach 1981-1983. Naczelnik Urzędu Skarbowego Poznań-Śródmieście.
Pochowany na Cmentarzu św. Krzyża w Gnieźnie

</doc>
<doc id="3155214" url="https://pl.wikipedia.org/wiki?curid=3155214" title="Śmierć przychodzi nocą">
Śmierć przychodzi nocą

Śmierć przychodzi nocą - amerykański film fabularny wyprodukowany w 1992 roku, nakręcony w Miami Beach. 
Fabuła.
Jennifer Derringer jest właścicielką erotycznej linii telefonicznej i prowadzi intymne rozmowy z mężczyznami, spragnionymi mocnych wrażeń, podając się za tajemniczą Grace. Pewnego dnia zaczyna dzwonić do niej nieznajomy, który grozi jej śmiercią. Kobieta zaczyna brać jego słowa na poważne, gdy ginie jej przyjaciółka. Zwraca się o pomoc do byłego męża, Macka, policjanta. Nieuchwytny psychopata wciąga go w niebezpieczną rozgrywkę i wplątuje w intrygę. Wskutek jego działań, funkcjonariusza posądza się o prześladowanie dawnej żony. Ścigany przez kolegów po fachu, musi się ukrywać. W celu ochrony Jennifer i oczyszczenia się z zarzutów, Mack rozpoczyna decydującą walkę z zabójcą.
Obsada.
i inni

</doc>
<doc id="3155216" url="https://pl.wikipedia.org/wiki?curid=3155216" title="Andrzej Hałaciński">
Andrzej Hałaciński

Andrzej Tadeusz Hałaciński, ps. „Rogoziński” (ur. 10 listopada 1891 w Skawinie, zm. 10 kwietnia 1940 w Katyniu) – polski urzędnik, dyplomata, poeta, starosta, notariusz, autor słów pieśni "My, Pierwsza Brygada", legionista, podpułkownik piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Młodość i działalność niepodległościowa.
Urodził się 10 listopada 1891, w rodzinie Eustachego (introligatora), i Felicji z Rogozińskich. Ukończył Gimnazjum św. Anny w Krakowie, a następnie w 1913 tamtejszą Akademię Handlową.
Od 1908 do 1910 był członkiem Związku Walki Czynnej, od 1911 do 1914 Polskiego Towarzystwa Gimnastycznego „Sokół”, a od 1912 Związku Strzeleckiego (II Polska Drużyna Strzelecka). Po studiach, od 1913 do 1914 odbył roczną służbę wojskową w szkole ochotników przy 16 pułku piechoty c.k. Landwehry armii austro-węgierskiej.
Po wybuchu I wojny światowej został powołany do armii austro-węgierskiej, do której jednak nie zgłosił się i na początku sierpnia 1914 wstąpił w szeregi Legionów Polskich. Został przydzielony do 12 kompanii strzeleckiej w oddziale Józefa Piłsudskiego na stanowisku dowódcy plutonu. 9 października 1914 w Jakubowicach Józef Piłsudski nadał mu stopień podporucznika, lecz stopień ten nie został uznany przez cesarską i królewską Komendę Legionów Polskich. 28 kwietnia 1916 został awansowany na chorążego, a 1 listopada 1916 – podporucznika.
Następnie walczył w szeregach 5 pułku piechoty. W grudniu 1914 brał udział w bitwie pod Łowczówkiem. 20 marca 1915 został dowódcą kompanii w batalionie uzupełniającym nr 1, a od 20 maja do 27 czerwca 1916 tymczasowo był adiutantem batalionu. Walczył także w szeregach 7 pułku piechoty. Z wojskami Legionów kierował się na wschód. W lipcu uczestniczył w bitwie pod Kostiuchnówką, za udział w której, szczególnie za zasługi oddane w obronie polskich pozycji, otrzymał Order Virtuti Militari. Po wycofaniu Legionów z frontu, Hałaciński w 1916 ukończył oficerski kurs piechoty w Baranowiczach. Po kryzysie przysięgowym z lipca 1917 i rozwiązaniu Legionów, 1 września został wcielony do armii austro-węgieskiej i trafił do Tyrolu, gdzie został przydzielony do 1 pułku strzelców tyrolskich. W tym właśnie czasie ułożył pierwotny tekst pieśni pt. "My, Pierwsza Brygada". Z frontu włoskiego 1 marca 1918 zbiegł i wyjechał do Warszawy. W wyniku donosu, za dezercję został osadzony w więzieniu na placu Saskim (podczas odosobnienia kontynuował tworzenie słów do pieśni Legionów). Po odzyskaniu wolności zaangażował się w działalność Polskiej Organizacji Wojskowej, w ramach której działał w okręgach kieleckim i radomskim do końca października. U schyłku wojny przejął dowództwo okręgu wojskowego i komendę miasta w Sandomierzu, kierował akcją rozbrajania Austriaków i organizował pierwsze formowania wojsk polskich w rejonie Sandomierza i Opatowa. Podczas działalności wojennej używał pseudonimu „Rogoziński”.
Służba w Wojsku Polskim 1918–1921.
Na początku istnienia niepodległej II Rzeczypospolitej w listopadzie 1918 Edward Śmigły-Rydz awansował go do stopnia porucznika. Od 10 stycznia do 20 marca 1919 Andrzej Hałaciński dowodził batalionem zapasowym 24 pułku piechoty. Następnie był w dyspozycji Komendy Głównej Milicji Ludowej, w ramach której został dowódcą radomskiego okręgu, a następnie dowódcą batalionu etapowego, sformowanego z członków tej jednostki. 1 czerwca 1919 batalion został wcielony do Wojska Polskiego i przemianowany na IV Krakowski batalion etapowy, zaś Andrzej Hałaciński w funkcji jego dowódcy został skierowany do Grodna. Pełniąc to stanowisko 1 lutego 1920 został awansowany do stopnia kapitana. 15 marca 1920 otrzymał stanowisko oficera informacyjnego i kierownika Oddziału II Sztabu Dowództwa Okręgu Generalnego „Warszawa” w Warszawie.
Następnie uczestniczył w wojnie polsko-bolszewickiej. 15 lipca 1920 został zatwierdzony z dniem 1 kwietnia 1920 w stopniu majora piechoty, w grupie oficerów byłych Legionów Polskich. 20 lipca skierowany na tyły 1 Armii, gdzie 3 października prowadził działania organizacyjne tworząc kordon bezpieczeństwa, punkt koncentracyjny i grupę bojową, którą następnie dowodził. Po wojnie zweryfikowany do stopnia majora rezerwy piechoty ze starszeństwem z dniem 1 czerwca 1919. Skierowany do służby w Oddziale II Naczelnego Dowództwa Wojska Polskiego. Następnie, od 1 lutego 1921, był kierownikiem konsulatu RP w Berlinie. 31 października został zdemobilizowany.
Poza wojskiem i służba w Straży Granicznej 1921–1925.
Od listopada 1921 do 31 stycznia 1923 był członkiem zarządu Domu Handlowo-Eksportowego „Leopolia” w Warszawie. Pracował także w Polskiej Agencji Telegraficznej. 23 lutego 1923, jako oficer rezerwy, został powołany do czynnej służby wojskowej „z równoczesnym oddaniem do dyspozycji Głównej Komendy Straży Granicznej” i wyznaczony na stanowisko komendanta wojewódzkiego Straży Granicznej w Tarnopolu. W maju 1923 został przeniesiony na stanowisko komendanta wojewódzkiego Straży Granicznej w Wilnie. W sierpniu 1923, w związku z likwidacją Straży Granicznej, został zwolniony z czynnej służby wojskowej. Po zakończeniu służby zatrudnił się Polskim Banku Kredytowym w Warszawie, w charakterze urzędnika działu rewizyjnego. W grudniu 1923 rozpoczął samodzielną działalność handlową.
Służba w Wojsku Polskim 1923–1930.
W 1923, 1924 pozostawał oficerem rezerwowym macierzystej jednostki, 5 pułku piechoty Legionów, stacjonującej w okresie pokoju w Wilnie. 23 marca 1925 po raz kolejny został powołany do służby wojskowej czynnej i przydzielony do swojej formacji z okresu wojny, 5 pp Leg. Tam krótkotrwale działał organizacyjnie (m.in. przy poborze), po czym od sierpnia do października przeszedł kurs doszkalający dla oficerów piechoty i został mianowany oficerem Przysposobienia Wojskowego 5 pp Leg. W grudniu został wykładowcą w batalionie szkolnym piechoty Okręgu Korpusu Nr III.
Został zweryfikowany w stopniu majora w korpusie oficerów zawodowych piechoty ze starszeństwem z dniem 1 lipca 1919. 6 lipca 1926 został wyznaczony na stanowisko oficera Przysposobienia Wojskowego w 5 pp Leg. 25 czerwca 1927 został oficerem sztabowym w 23 Dywizji Piechoty w Katowicach. W 1928 został oficerem zawodowym i był w kadrze oficerów piechoty, pozostając przydzielonym do 23 Dywizji Piechoty i formalnie do macierzystego 5 pułku piechoty Legionów. 23 stycznia 1929 został awansowany do stopnia podpułkownika ze starszeństwem z dniem 1 stycznia 1929. 11 lutego 1929 został przydzielony do dyspozycji szefa Samodzielnego Wydziału Wojskowego Ministerstwa Spraw Wewnętrznych na okres trzech miesięcy, a 18 czerwca 1929 został starostą powiatu brzeskiego z siedzibą w Brzesku (woj. małopolskie). Z dniem 31 maja 1930 został przeniesiony z dyspozycji szefa Departamentu Piechoty Ministerstwa Spraw Wojskowych w stan spoczynku.
Działalność publiczna, społeczna i literacka 1930–1939.
Starostą brzeskim był do 24 stycznia 1931, po czym pracował jako członek Rady Browaru Okocim i jego przedstawiciel w Częstochowie. W styczniu 1934 został notariuszem w Łucku, gdzie również działał społecznie i w organizacjach kombatanckich (jako prezes powiatowych zarządów Związku Strzeleckiego, Związku Oficerów Rezerwy, członek władz centralnych Związku Legionistów Polskich, członek Rady Notarialnej w Lublinie). W ramach osadnictwa wojskowego w 1935 przyznano mu działkę w powiecie łuckim. W 1939 minister sprawiedliwości przeniósł Andrzeja Hałacińskiego w funkcji notariusza z Łucka do Stanisławowa.
Ponadto uprawiał działalność literacką, pisząc wiersze okolicznościowe o wydźwięku patriotycznym, nowele i wspomnienia wojenne. Publikował w czasopismach „Reduta” (1924–1926), „Na straży” (1926–1929) i „Kurier Wileński” i otrzymywał wyróżnienia w tej dziedzinie. W 1925, gdy oficjalnie przyznał się do autorstwa słów pieśni "My, Pierwsza Brygada", podjęto postępowanie wyjaśniające. W jego wyniku, po złożeniu dokumentacji w Wojskowym Instytucie Historycznym, w 1939 sąd polubowny orzekł, że Andrzej Hałaciński jest współautorem słów pieśni (przypisano mu trzy pierwsze zwrotki utworu, zaś autorem pozostałych sześciu inny legionista Tadeusz Biernacki).
Mobilizacja, wojna i niewola sowiecka 1939–1940.
Wobec zagrożenia konfliktem zbrojnym 31 sierpnia 1939 został zmobilizowany, a po agresji III Rzeszy na Polskę mianowany komendantem wojskowym Kowla. Po agresji ZSRR na Polskę wzięty do niewoli sowieckiej i przewieziony do obozu w Kozielsku. W zachowanych i odnalezionych pamiętnikach inni jeńcy wspomnieli obecność i działalność Andrzeja Hałacińskiego w obozie; podporucznicy Dobiesław Jakubowicz i Zbigniew Przystasz wskazali, że pułkownik organizował wieczory poetyckie i deklamował współosadzonym oficerom wiersze (28 listopada 1939, 6 stycznia 1940), ponadto Z. Przystasz zanotował wymierzoną Hałacińskiemu karę 10 dni, którą władze obozu wydały za "działalność patriotyczną na rzecz byłej Polski", po tym jak podpułkownik zorganizował wśród jeńców grupę dyskusyjną, co było zabronione (we wspomnieniach poruszył tę sprawę także płk dr Tadeusz Felsztyn, według którego Hałaciński działał w obozie jako "niezmordowany deklamator", wskazując jednocześnie wymierzoną jemu karę 20 dni karceru i wymienił obok niego innego twórcą obozowego życia kulturalnego, por. mar. Juliana Ginsberta. Z obozu Andrzej Hałaciński nadesłał do żony list datowany na 31 grudnia 1939. 9 kwietnia 1940 został przetransportowany do Katynia i 10 kwietnia rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców pod numerem AM 100, str. 329 (przy zwłokach zostały odnalezione legitymacja Krzyża Srebrnego Orderu Virtuti Militari z fotografią oraz jego wiersze napisane w obozie). Na terenach polskich, okupowanych od 1939 przez Niemców, wydanie czasopisma „Goniec Krakowski” z 16 kwietnia 1943 poinformowało wówczas o ekshumacji ciał polskich żołnierzy w Katyniu i zidentyfikowaniu m.in. zwłok gen. Smorawińskiego. Informacja o odnalezieniu i zidentyfikowaniu pułkownika Hałacińskiego znalazła się także w publikacji prasowej z 17 kwietnia 1943, którą zamieścił „Ilustrowany Kurier Polski” (jeden z dzienników prasy gadzinowej w okupowanej Polsce) ujawniając odkrycie masowych grobów w Katyniu w artykule pt. "Oficerowie polscy ofiarami okrucieństw bolszewickich" wraz z informacją o zidentyfikowanych osobach dwóch generałów – Bronisława Bohaterewicza i Mieczysława Smorawińskiego oraz pułkownika Andrzeja Hałacińskiego. Przy innych ofiarach zbrodni katyńskiej, które pochodziły z obozu kozielskiego, odnaleziono wiersze tworzone w obozie przez Andrzeja Hałacińskiego, które im wręczał (w 1943 ich dokumentacją zajął się Jan Robel z Instytutu Medycyny Sądowej i Kryminalistyki w Krakowie).
Rodzina.
Andrzej Hałaciński w 1919 zawarł związek małżeński z Zofią Stefanią Świerczewską, z którą miał troje dzieci: córkę Wandę (zmarła w dzieciństwie na szkarlatynę) i dwóch synów: Przemysława (ur. 1922) i Bogumiła (ur. 1934). W równoległym czasie kilku dni po zamordowaniu męża w Katyniu, Zofia Hałacińska i syn Bogumił 14 kwietnia 1940 zostali deportowani ze Stanisławowa w głąb ZSRR (starszy syn uciekł w czasie najścia NKWD na kamienicę przy ulicy Gołuchowskiego). Na zesłaniu w kazachskim Kustanaju w 1942 zmarła Zofia, a syn wrócił do Polski w 1945 i spotkał się wówczas ze starszym bratem Przemysławem, który przeżył okupację w Krakowie.

</doc>
<doc id="3155217" url="https://pl.wikipedia.org/wiki?curid=3155217" title="Robczysko (osada leśna)">
Robczysko (osada leśna)

Robczysko – osada leśna w Polsce położona w województwie wielkopolskim, w powiecie leszczyńskim, w gminie Rydzyna.
W latach 1975–1998 miejscowość administracyjnie należała do województwa leszczyńskiego.

</doc>
<doc id="3155218" url="https://pl.wikipedia.org/wiki?curid=3155218" title="Przylga">
Przylga

Przylga (łac. "pulvillus", l. mn. "pulvilli") – twór na stopie niektórych owadów.
Przylgi to boczne płatki przedstopia osadzone poniżej nasady pazurków. Wyrastają z płytek zwanych auxiliae, po jednej z każdej z nich.
U karaczanów przylga między pazurkami jest mniej lub bardziej rozwinięta. Przylgi występują również u prostoskrzydłych. U muchówek przylgi są zwykle obecne.
U grzybów przylgą (hyfopodium) nazywana jest struktura preinfekcyjna umożliwiająca grzybom pasożytniczym zamocowanie kiełkującego zarodnika na zaatakowanym organizmie.
U roślin pnących przylgą jest organ czepny osadzony u podstawy chwytnika, o wiele większej średnicy płasko-półkulistej, mający na celu umocowanie pnącej rośliny do podłoża.

</doc>
<doc id="3155219" url="https://pl.wikipedia.org/wiki?curid=3155219" title="Gabinet Abrahama Lincolna">
Gabinet Abrahama Lincolna

Gabinet Abrahama Lincolna – został powołany i zaprzysiężony w 1861.

</doc>
<doc id="3155222" url="https://pl.wikipedia.org/wiki?curid=3155222" title="Warty">
Warty

Warty - duża, południowa dzielnica Zawiercia, w większości zajęta przez obszar CMC Zawiercie (dawnej Huty Zawiercie), która jest w całości w niej położona. Zabudowa jest zróżnicowana - od niskich, czteropiętrowych bloków przy granicy z Centrum przez zabytkowe kamienice mieszkalne (familoki) do zabudowy jednorodzinnej. Na Wartach znajduje się staw, który w sezonie wędkarskim jest popularnym łowiskiem.
Transport.
Przez dzielnicę przebiega droga krajowa nr 78. Ponadto przez Warty kursują cztery linie autobusowe organizowane przez ZKM Zawiercie (3, 4, 5, 7).

</doc>
<doc id="3155225" url="https://pl.wikipedia.org/wiki?curid=3155225" title="Stanisław Bzowski">
Stanisław Bzowski



</doc>
<doc id="3155229" url="https://pl.wikipedia.org/wiki?curid=3155229" title="Józef Ignacy Grabowski">
Józef Ignacy Grabowski

Józef Ignacy Grabowski Goetzendorf (ur. 23 lutego 1791 we wsi Wełna, zm. 6 maja 1881 w Rachowie) – polski oficer napoleoński, adiutant Napoleona Bonapartego, polityk konserwatywny, działacz publiczny w Wielkim Księstwie Poznańskim, pamiętnikarz i autor pism ekonomiczno-politycznych. Kawaler Legii Honorowej (7 stycznia 1814) oraz Orderu Orła Czerwonego (1829).
Dzieciństwo i młodość.
Grabowski urodził się 23 lutego 1791 we wsi Wełna koło Rogoźna. Jego rodzicami byli Adam Mateusz Grabowski herbu Zbiswicz (starosta lipieński, generał major wojsk koronnych, zm. 31 grudnia 1792) oraz Ludwika z Turnów ("secundo voto": Zienkiewiczowa). Ojciec zmarł, gdy Józef miał niespełna dwa lata. Poznał dwa języki: niemiecki oraz francuski, czemu później zawdzięczał swoją karierę w sztabie cesarskim. Uczęszczał do szkół publicznych w: Warszawie (1799 - 1802), Wrocławiu oraz Poznaniu. Studiował na uniwersytecie w Dreźnie (od 1806). Jesienią roku 1810 odbył kilkutygodniową podróż do Włoch, Szwajcarii i południowych Niemiec. Przez kilka miesięcy (XI 1810 – VII 1811) piastował funkcję sekretarza Intendentury Dóbr i Lasów Narodowych w Poznaniu. Pół roku później (20 lutego 1812) mianowano go radcą powiatu obornickiego.
Służba w armii.
Józef Grabowski swoją służbę rozpoczął w listopadzie 1812 r., pod koniec kampanii rosyjskiej Napoleona. Był on wtedy adiutantem generała Michała Sokolnickiego. Wtedy został porucznikiem. W maju 1813 roku dostał się do sztabu Napoleona, a po bitwie pod Lützen (2 maja 1813) awansował na kapitana. W bitwie pod Budziszynem odznaczył się dostarczeniem, pod mocnym ostrzałem, wiadomości od Napoleona do ks. Józefa Poniatowskiego. W bitwie pod Dreznem, pomimo dużego ostrzału i niebezpieczeństwa, doniósł rozkaz Napoleona do marszałka Murata o uderzeniu wszystkimi siłami kawalerii na wroga, co zakończyło się wielkim zwycięstwem. Uczestniczył w bitwie pod Lipskiem. Po przejściu Renu przez Napoleona został kawalerem Legii Honorowej oraz awansował na szefa szwadronu. Po abdykacji Bonapartego opuścił służbę wojskową w stopniu majora.
Działalność polityczna i gospodarcza.
Po powrocie do kraju zajął się działalnością publiczną w Wielkim Księstwie Poznańskim. W 1822 został wybrany na radcę Ziemstwa Kredytowego w Pile. W 1826 obrany został radcą generalnej Dyrekcji Ziemstwa Kredytowego, a dwa lata później dyrektorem prowincjonalnym. W latach 1829–1830 powierzono mu zastępstwo deputowanego na sejm prowincjonalny księcia Thurn und Taxis i odznaczono Orderem Orła Czerwonego. Nie uczestniczył czynnie w powstaniu listopadowym, ale obrał rolę opiekuna rodzin uczestników powstania tzw. "wojskiego" oraz kierował komitetem zbierającym składki na uzbrojenie ochotników do powstania. Po powstaniu udzielał pomocy emigrantom przechodzącym przez Poznańskie. Znał Adama Mickiewicza (m.in. gościł go w Łukowie), korespondował z Adamem Czartoryskim, zbierał fundusze na Hotel Lambert oraz przekazywał księciu informację o sytuacji w Księstwie Poznańskim.
W 1833 roku władze pruskie zarządziły rewizję w jego domu oraz tymczasowy areszt domowy. W 1834 r. wykazał swoją lojalność. W tym samym roku został wybrany na sejm prowincjonalny, co powtórzył też w 1837 roku. W 1839 r. obrano go dyrektorem generalnym Ziemstwa Kredytowego. Swoje stanowiska Grabowski wykorzystywał, by przedstawiać petycje do króla pruskiego dotyczące m.in. usuwania z urzędów Polaków oraz praw języka polskiego. Razem z kilkoma politykami chciał pozyskać sobie sympatię oraz przychylność nowego króla Fryderyka Wilhelma IV demonstracjami konserwatywnego lojalizmu. Pod naciskami patriotycznie nastawionej opinii publicznej zrezygnował z generalnej dyrekcji Ziemstwa Kredytowego (1844). W 1845 roku wybrany został na marszałka sejmu prowincjonalnego. Wyczuwając nadejście Wiosny Ludów, wycofał się z życia publicznego i wyjechał do Włoch. Tam spędził lata 1848-1849, następnie wrócił do kraju. Został wybrany do Izby Wyższej (później Izba Panów) w 1852 roku, ale nie odegrał ważnej roli politycznej. Po minięciu kadencji, sprzedał swe dobra w Poznańskim i przeniósł się do Rachowa w Lubelskiem w Królestwie Kongresowym. Zmarł w Rachowie w 1881 roku.
Rodzina.
Był wnukiem Jana Michała Grabowskiego. Z małżeństwa z Klementyną Wyganowską (1797–1883), współzałożycielką i współredaktorką poznańskiego „Dziennika Domowego” (1840–1848), miał czworo dzieci: 
Twórczość.
W Rachowie zaczął spisywać swoje wspomnienia ("Pamiętniki wojskowe... 1812–1814") oraz wydał, anonimowo, rozmyślania na tematy społeczne "Uwagi nad powodami upadku majątków w Wielkim Księstwie Poznańskim" (Poznań, 1852).
Ważniejsze utwory i pisma.
Różne inne pisma Grabowskiego zachowano także w licznych pozostawionych przez niego "silvach rerum" (rękopisy: Ossolineum sygn. 4766/I-4779/I).

</doc>
<doc id="3155230" url="https://pl.wikipedia.org/wiki?curid=3155230" title="Winsum">
Winsum

Winsum – miasto i gmina w prowincji Groningen w Holandii. Liczy 13,843 tys. mieszkańców (2014). 
Winsun powstało oficjalnie w 1057 roku jako połączone trzech wiosek: Winsun, Obergum oraz Bellingeweer. Większość mieszkańców miasta pracuje w pobliskim dużym mieście, Groningen. 
W mieście znajdują się dwa tradycyjne, holenderskie wiatraki - De Ster (zbudowany 1851, pol. Gwiazda) oraz De Vriendschap (zbudowany 1801, pol. Przyjaźń). Prócz tego w mieście są dwa zabytkowe kościoły, dwa kanały i jedna z najstarszych tawern w Holandii "De Gouden Karper" (Złoty Karp).
Winsum organizuje zawody w kolarstwie szosowym. 

</doc>
<doc id="3155231" url="https://pl.wikipedia.org/wiki?curid=3155231" title="Mesosoma muchówek">
Mesosoma muchówek

Mesosoma – element samczych narządów genitalnych niektórych muchówek.
Mesosoma występuje u muchówek z nadrodziny Culicoidea, do której należą komarowate. Wykształca się ze zgrubienia oskórka i położona jest na zakończeniu prącia. Jej kształt może być różnorodny.

</doc>
<doc id="3155232" url="https://pl.wikipedia.org/wiki?curid=3155232" title="Norair Nurikian">
Norair Nurikian



</doc>
<doc id="3155235" url="https://pl.wikipedia.org/wiki?curid=3155235" title="Mohammad Nassiri">
Mohammad Nassiri



</doc>
<doc id="3155237" url="https://pl.wikipedia.org/wiki?curid=3155237" title="Geyuan si">
Geyuan si

Geyuan si (Klasztor Dziedzińca Ge, ) – chiński klasztor buddyjski pochodzący z X wieku.
Historia klasztoru.
O historii klasztoru zachowało się stosunkowo mało informacji. Prawie wszystko, co wiadomo o klasztorze, pochodzi z tekstu na steli klasztornej oraz z historycznych zapisków z roku 1875 "Laiyuanxian zhi". 
Klasztor został wybudowany podczas panowania dynastii Han (206 p.n.e.–220 n.e.), czyli należał do najstarszych klasztorów Chin. Po jego zniszczeniu, został odbudowany w okresie dynastii Tang (618-907) i dynastii Liao (907-1125). Odbudowę klasztoru sfinansował Li Yuanchao, który pomógł także w ustabilizowaniu się dynastii Tang. Odbudowa klasztoru w okresie Liao jest potwierdzona w tekście na steli z 1568 roku.
Wiadomo także, iż klasztor był reperowany w latach 1324-1327 w czasach dynastii Ming, następnie w roku 1507 i w okresie panowania Jiajinga (1522-1567).
Chociaż wiele dawnych klasztorów i świątyń było badanych przez takich historyków i architektów jak Liang Sicheng w latach 30. XX wieku, to wiek i znaczenie historyczne i architektoniczne klasztoru Geyuan nie zostały rozpoznane. Stało się to dopiero w latach 60. XX wieku, kiedy studia naukowe ujawniły wiek budynku Wenshu, datując go na 966 rok. Czyni go to najstarszym drewnianym budynkiem w Chinach. Brak właściwego rozpoznania wagi klasztoru dla historii architektury Chin przypisuje się prawie całkowitej izolacji regionu Laiyuan w górach w zachodniej części prowincji Hebei.
Obiekty architektoniczne i inne.
Klasztor obecnie składa się z trzech głównych budynków: budynku Wenshu, wielokondygnacyjnego pawilonu, który używany jest jako biblioteka oraz budynku Tianwang (Czterech Niebiańskich Królów). Od innych klasztorów buddyjskich różni się także tym, że jego główna oś biegnie z zachodu na wschód, a nie z południa na północ. Budynki są więc skierowane w stronę zachodnią. 
Budynek Wenshu (chiń. 文殊殿; pinyin "Wénshūdiàn"; "Budynek Mańdziuśriego") pochodzi z roku 966 i jest uważany za najstarszy budynek powstały w okresie Liao. Zbudowany jest na planie kwadratu i jego długość to trzy standardowe miary chińskie, zwane "pokojami" lub "zatokami". Jego wymiary to 15 na 15.67 metra. Budynek stoi na stosunkowo dużej platformie. 
Budynek ten zasadniczo nie ma stropu tylko belki, które obejmują sześć krokwi, oraz dwie dodatkowe wewnętrzne kolumny wspierające. Tak jak we wszystkich innych budynkach z X wieku, tak i w tym, wszystkie belki są całkowicie proste. 
Budynek od frontu ma troje drzwi (gdyż jest długi na trzy "zatoki"), które zachowały oryginalne X-wieczne kratownice okienne.

</doc>
<doc id="3155240" url="https://pl.wikipedia.org/wiki?curid=3155240" title="Dzień Królowej">
Dzień Królowej



</doc>
<doc id="3155243" url="https://pl.wikipedia.org/wiki?curid=3155243" title="E-podręczniki">
E-podręczniki

e-podręczniki do kształcenia ogólnego – komponent rządowego programu „rozwijania kompetencji uczniów i nauczycieli w zakresie stosowania technologii informacyjno-komunikacyjnych – Cyfrowa szkoła”.
W ramach projektu, w latach 2012–2015, przygotowywanych jest 18 nieodpłatnych e-podręczników i 2500 otwartych zasobów edukacyjnych, dostępnych na wolnej licencji Creative Commons, które będą dostępne na otwartym publicznym portalu edukacyjnym dla uczniów i nauczycieli.
Za program odpowiedzialne są Ośrodek Rozwoju Edukacji oraz partnerzy:
Całkowity koszt programu to 49,3 mln zł.
Stowarzyszenie Wikimedia Polska, Ośrodek Rozwoju Edukacji i Koalicja Otwartej Edukacji uruchomiły projekt „Wiki lubi e-podręczniki”, w ramach którego każdy internauta może wysłać zasoby i współtworzyć e-podręczniki
Pierwsze próbki e-podręczników zaprezentowano we wrześniu 2013. Opinie prasowe wskazywały na prostotę korzystania oraz możliwość korzystania na różnych urządzeniach.

</doc>
<doc id="3155244" url="https://pl.wikipedia.org/wiki?curid=3155244" title="Odnogi mózgu">
Odnogi mózgu

Odnogi mózgu ("crura cerebri") – struktury anatomiczne w obrębie śródmózgowia (ośrodkowy układ nerwowy).
Odnogi mózgu leżą na powierzchni brzusznej śródmózgowia. Zbudowane są z istoty białej, stanowiąc jej grube, parzyste pasma. Rozpoczynają się one przy górnym brzegu mostu, rozbiegając się pod kątem 70-80°. Przebiegając nad pasmami wzrokowymi, wnikają do półkul mózgu.
Odnogi mózgu w dolnej części dzieli szczelina o grubości 2 mm. Natomiast wyżej leżą one dalej od siebie. Pomiędzy odnogami znajduje się dół międzykonarowy.
Powierzchnia odnóg nie jest równa. Przebiegają na niej równolegle do siebie, ułożone podłużnie, płytkie bruzdy, które ograniczają pasma włókien nerwowych. W pewnych miejscach pokrywają je jeszcze włókna przebiegające poprzecznie.

</doc>
<doc id="3155245" url="https://pl.wikipedia.org/wiki?curid=3155245" title="Diecezja Nakhon Ratchasima">
Diecezja Nakhon Ratchasima

Diecezja Nakhon Ratchasima – rzymskokatolicka diecezja w Tajlandii. Powstała w 1965 jako wikariat apostolski Nakhorn-Rajasima. W tym samym roku promowana do rangi diecezji. Pod obecną nazwą od 1969.

</doc>
<doc id="3155247" url="https://pl.wikipedia.org/wiki?curid=3155247" title="Diecezja Ubon Ratchathani">
Diecezja Ubon Ratchathani

Diecezja Ubon Ratchathani – rzymskokatolicka diecezja w Tajlandii. Powstała w 1965 jako wikariat apostolski Ubon. Podniesiona do rangi diecezji w 1965. Pod obecną nazwą od 1969.

</doc>
<doc id="3155250" url="https://pl.wikipedia.org/wiki?curid=3155250" title="Link building">
Link building



</doc>
<doc id="3155254" url="https://pl.wikipedia.org/wiki?curid=3155254" title="Kaplica św. Floriana w Bystrzycy Kłodzkiej">
Kaplica św. Floriana w Bystrzycy Kłodzkiej

Kaplica św. Floriana w Bystrzycy Kłodzkiej – zabytkowa kaplica pochodząca z 1725 r., położona na obrzeżach miasta, na Górze Parkowej.
Historia.
Budowlę wznoszono w latach 1724-1725, w miejscu w którym wcześniej istniała drewniana kapliczka z 1648 roku. Dedykacja kaplicy partonowi strażaków św. Florianowi wiązała się z tym, że Bystrzyca Kłodzka we wcześniejszych latach była wielokrotnie niszczona pożarami, najgroźniejszy z nich w 1703 r. strawił połowę miasta. W XIX w. obiekt był restaurowany. 
Decyzją wojewódzkiego konserwatora zabytków z dnia 22 grudnia 1971 roku kaplica została wpisana do rejestru zabytków.
Obecnie świątynia ma status kościoła filialnego.
Architektura.
Kaplica została wzniesiona na planie prostokąta, posiada apsydę mieszczącą prezbiterium, a także niewielką zakrystię i wejściową kruchtę.
Nakryta jest dachem dwuspadowym, na kalenicy, którego ulokowano sygnaturkę. Na sklepieniu zachowała się cenna polichromia, przedstawiająca św. Floriana, polewającego wodą z dzbana płonący kościół. Malowidło to ukazuje dość dokładnie ówczesną zabudowę Bystrzycy Kłodzkiej. Poza tym we wnętrzu zachowało się bogate wyposażenie, pochodzące z okresu budowy, takie jak ołtarze, rzeźby autorstwa Michała Klahra i malarstwo ścienne. W przeszłości w kaplicy przechowywano relikwie św. Floriana, jednak w roku 1823 spłonęły one w pożarze. 

</doc>
<doc id="3155255" url="https://pl.wikipedia.org/wiki?curid=3155255" title="Kapiköy">
Kapiköy

Kapiköy - miejscowość we wschodniej Turcji, w prowincji Wan. W 2000 roku liczyła 617 mieszkańców i jest najwyżej położoną miejscowością w kraju.

</doc>
<doc id="3155257" url="https://pl.wikipedia.org/wiki?curid=3155257" title="Dół międzykonarowy">
Dół międzykonarowy

Dół międzykonarowy ("fossa interpeduncularis") – struktura anatomiczna w obrębie śródmózgowia (ośrodkowy układ nerwowy).
Dół międzykonarowy znajduje się pomiędzy odnogami mózgu, przebiegającymi pomiędzy półkulami mózgu a górnym brzegiem mostu. Z przodu dół międzykonarowy odgraniczony jest poprzez ciała suteczkowate. Od strony tylno-dolnej odgraniczenie stanowi górny brzeg mostu.
W obrębie dołu międzykonarowego wyróżnić można mniejsze struktury. W jego przedniej części znajduje się zachyłek przedni ("recessus anterior"), niewielkiej wielkości. Wchodzi on od strony tylnej pomiędzy wspomniane ciała suteczkowate. Również w tylnej części dołu międzykonarowego znajduje się niewielki zachyłek: zachyłek tylny ("recessus posterior"). Przykrywa go wypukły brzeg górny mostu. Inną strukturą tej okolicy jest istota dziurkowana tylna ("substantia perforata posterior"). Jej nazwa bierze się od licznych naczyń krwionośnych, przechodzących przez rzeczoną strukturę. Znajduje się ona w głębi dołu międzykonarowego. Od odnogi mózgu oddziela ją bruzda przyśrodkowa odnogi mózgu ("sulcus medialis cruris cerebri"). Istota dziurkowata tylna przyjmuje kształt trójkątny bądź czworokątny. W jego płaszczyźnie pośrodkowej leży bruzda, która dzieli istotę dziurkowatą tylną na połowy lewą i prawą.

</doc>
<doc id="3155258" url="https://pl.wikipedia.org/wiki?curid=3155258" title="Wodociągowa wieża ciśnień w Malborku">
Wodociągowa wieża ciśnień w Malborku

Wodociągowa wieża ciśnień w Malborku – zabytkowa, neogotycka wieża ciśnień w Malborku. 
Historia.
Wybudowana z cegły w 1905 roku w czasie założenia miejskich wodociągów przez firmę Windschild&amp;Langelott KG. Od 1994 widnieje w rejestrze zabytków.
Remont.
Latem 2018 roku rozpoczął się remont wieży, który trwał do 2019 roku. Pieniądze zostały częściowo pozyskane przez urząd Miasta z programu rewitalizacyjnego „Malbork na +”. Koszt remontu wyniósł ponad 4 mln złotych. 19 listopada 2019 roku wieża została otwarta . Na pierwszym piętrze wieży będzie działała placówka socjalizacyjna prowadzona przez Związek Harcerstwa Polskiego. Na drugim piętrze zorganizowano pomieszczenie socjalne oraz punkt informacji. Na trzecim planowano kawiarnię, ale na razie nie może ona działać ze względu na ograniczenia wynikające z umowy związanej z pozyskanymi funduszami. Wewnątrz wieży zbudowano windę. Zachowano również zbiornik o pojemności 500 m³ w którym wybudowano schody prowadzące do dodatkowej kondygnacji. Powyżej niej można przejść po platformach dookoła zbiornika i podziwiać panoramę Malborka.
Nagrody.
W 2020 roku wieża została laureatem ogólnopolskiego konkursu “Zabytek zadbany”, który jest organizowany przez Narodowy instytut Dziedzictwa. Wieża uzyskała nagrodę w kategorii Zabytki techniki. W uzasadnieniu podkreślono, że nagroda został przyznana za „wzorowe prace remontowe i konserwatorskie wieży ciśnień w Malborku, które pozwoliły na utrzymanie integralności zabytku techniki wraz z jego wyposażeniem oraz za umiejętne dostosowanie nowych funkcji społecznych i użytkowych do specyfiki obiektu”.

</doc>
<doc id="3155260" url="https://pl.wikipedia.org/wiki?curid=3155260" title="Kolec łechczący">
Kolec łechczący

Kolec łechczący (łac. "spinus titillatorius") – element samczych narządów genitalnych niektórych muchówek.
Kolec łechczący to nieparzysty wyrostek wychodzący z tylnej części teki u jej nasady. Występuje tylko na prąciu Cyclorrhapha.

</doc>
<doc id="3155263" url="https://pl.wikipedia.org/wiki?curid=3155263" title="8. ceremonia wręczenia nagród David di Donatello">
8. ceremonia wręczenia nagród David di Donatello

8. ceremonia wręczenia włoskich nagród filmowych David di Donatello odbyła się 28 lipca 1963 roku w antycznym Teatrze greckim w Taorminie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3155265" url="https://pl.wikipedia.org/wiki?curid=3155265" title="9. ceremonia wręczenia nagród David di Donatello">
9. ceremonia wręczenia nagród David di Donatello

9. ceremonia wręczenia włoskich nagród filmowych David di Donatello odbyła się 26 lipca 1964 roku w antycznym teatrze greckim w Taorminie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3155266" url="https://pl.wikipedia.org/wiki?curid=3155266" title="Motocyklowe Grand Prix Ameryk 2014">
Motocyklowe Grand Prix Ameryk 2014

Motocyklowe Grand Prix Ameryk 2014 – druga eliminacja Motocyklowych Mistrzostw Świata, rozegrana 13 kwietnia 2014 na torze Circuit of the Americas w Austin.

</doc>
<doc id="3155268" url="https://pl.wikipedia.org/wiki?curid=3155268" title="Rosja na Zimowych Igrzyskach Olimpijskich 1998">
Rosja na Zimowych Igrzyskach Olimpijskich 1998

Rosję na Zimowych Igrzyskach Olimpijskich 1998 reprezentowało 122 zawodników. Był to drugi start Rosji na zimowych igrzyskach olimpijskich.
Wyniki reprezentantów Rosji.
Biathlon.
Mężczyźni
Kobiety
Bobsleje.
Mężczyźni
Biegi narciarskie.
Mężczyźni
Kobiety
Hokej na lodzie.
Mężczyźni
Kombinacja norweska.
Mężczyźni
Łyżwiarstwo figurowe.
Mężczyźni
Kobiety
Pary
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Kobiety
Short track.
Kobiety
Skoki narciarskie.
Mężczyźni

</doc>
<doc id="3155269" url="https://pl.wikipedia.org/wiki?curid=3155269" title="Młyn Górny w Malborku">
Młyn Górny w Malborku

Młyn Górny w Malborku ("Młyn Piekarski") – zabytkowy, gotycki młyn w Malborku.
Zbudowany ok. 1400 roku z cegły. Napędzany był wodami Młynówki Malborskiej. W 1718 roku spłonął. Odbudowany przy pomocy króla polskiego Augusta II Mocnego. Przetrwał II wojnę światową, do końca której pracował jako młyn parowy. Od 1956 widnieje w rejestrze zabytków. W latach 70. młyn został odremontowany.

</doc>
<doc id="3155270" url="https://pl.wikipedia.org/wiki?curid=3155270" title="Villa Mills">
Villa Mills

Villa Mills – osada w Kostaryce, w prowincji Cartago, w kantonie Paraíso, w dystrykcie Orosi. Jest najwyżej położoną miejscowością w kraju. Średnia wysokość bezwzględna wynosi ok. 3100 metrów n.p.m.
Położenie.
Osada położona jest w środkowej części kraju, w południowej części prowincji, na południowym obszarze kantonu. Znajduje się przy drodze Carretera Interamerica, wchodzącej w skład Autostrady Panamerykańskiej. W pobliżu wznosi się szczyt Cerro de la Muerte. Usytuowana jest w odległości ok. 87 km od stolicy kraju – San José. Leży w bezpośrednim sąsiedztwie parku narodowego Parque Nacional Los Quetzales.
Religia.
W osadzie znajduje się budynek kościoła katolickiego. Jednostka należy do diecezji Cartago, wchodzącej w skład archidiecezji San José de Costa Rica. Arcybiskupem od 2013 roku jest José Rafael Quirós Quirós. Biskupem od 2005 roku, czyli od czasu erygowania diecezji, jest José Francisco Ulloa Rojas.

</doc>
<doc id="3155271" url="https://pl.wikipedia.org/wiki?curid=3155271" title="10. ceremonia wręczenia nagród David di Donatello">
10. ceremonia wręczenia nagród David di Donatello

10. ceremonia wręczenia włoskich nagród filmowych David di Donatello odbyła się 31 lipca 1965 roku w antycznym Teatrze greckim w Taorminie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3155274" url="https://pl.wikipedia.org/wiki?curid=3155274" title="11. ceremonia wręczenia nagród David di Donatello">
11. ceremonia wręczenia nagród David di Donatello

11. ceremonia wręczenia włoskich nagród filmowych David di Donatello odbyła się 6 sierpnia 1966 roku w antycznym Teatrze greckim w Taorminie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3155275" url="https://pl.wikipedia.org/wiki?curid=3155275" title="Gambier">
Gambier



</doc>
<doc id="3155276" url="https://pl.wikipedia.org/wiki?curid=3155276" title="Grachi">
Grachi

Grachi – hiszpańskojęzyczna amerykańska seria fantasy stworzona przez Mariela Romero, Catharina Ledeboer i Mariana Palos, która koncentruje się na doświadczeniach z życia Gracieli "Grachi" Alonso, nastoletniej wiedźmy. Premiera odbyła się w Nickelodeon Latin America 2 maja 2011 roku. W serialu grają Isabella Castillo jako Grachi, Andrés Mercado jako Daniel i Kimberly Dos Ramos jako Matilda; także z Mauricio Henao, Sol Rodriguez i Lance Dos Ramos w rolach drugoplanowych.
Premiera serialu w Polsce odbyła się 7 kwietnia 2014 roku na kanale teleTOON+.
Fabuła.
Młoda, zdolna czarownica, nazywana przez przyjaciół Grachi (Isabella Castillo), odziedziczyła wyjątkowe magiczne moce po swojej zmarłej mamie. Dziewczyna trafia do Escolarium – niezwykłej szkoły, gdzie zmierzy się z ciemną stroną magii. Musi pokonać złą czarownicę, która chce odebrać jej magiczną moc, aby stać się niezwyciężoną i zrealizować swoje podstępne plany. Grachi rywalizuje także ze szkolną koleżanką Matildą (Kimberly Dos Ramos) o uczucie przystojnego Daniela (Andrès Mercado).

</doc>
<doc id="3155280" url="https://pl.wikipedia.org/wiki?curid=3155280" title="Jan Polak (inkwizytor)">
Jan Polak (inkwizytor)

Jan Polak, łac. "Joannes Polonus", "Joannes de Polonia" (zm. 20 kwietnia 1428) – polski dominikanin i inkwizytor.
Pochodził prawdopodobnie z Wielkopolski, ale na temat jego młodości i wykształcenia brak jakichkolwiek pewnych informacji. Wiadomo, że w 1416 sprawował funkcję przeora konwentu dominikanów w Krakowie, a najpóźniej od 1422 był papieskim inkwizytorem dla diecezji krakowskiej. Jako inkwizytor przewodniczył dwóm procesom nadwornego astrologa króla Władysława Jagiełły, Czecha Henryka z Brzegu, którego oskarżono o heretycką magię. Za pierwszym razem astrolog otrzymał jedynie łagodną pokutę, natomiast przy powtórnym procesie został skazany na więzienie. W swej działalności inkwizytorskiej Jan Polak ściśle współpracował z biskupem krakowskim Zbigniewem Oleśnickim.

</doc>
<doc id="3155282" url="https://pl.wikipedia.org/wiki?curid=3155282" title="Kaja Rogulj">
Kaja Rogulj

Kaja Rogulj (ur. 15 czerwca 1986 w Splicie) – chorwacki piłkarz występujący na pozycji obrońcy. Zawodnik szwajcarskiego klubu FC Luzern.
Kariera klubowa.
Rogulj jest wychowankiem chorwackiego zespołu NK BŠK Zmaj Blato. 3 marca 2011 roku, grając w barwach drużyny NK Slaven Belupo, w meczu z Dynamo Zagrzeb brutalnie sfaulował Mario Mandžukicia za co otrzymał czerwoną kartkę, a następnie został zawieszony na dwa mecze i ukarany grzywną w wysokości 700 euro. Tego samego roku, po wygaśnięciu jego kontraktu z chorwackim zespołem, Rogulj podpisał kontrakt z Austrią Wiedeń, z którą zdobył mistrzostwo Austrii w roku 2013. Od sezonu 2014/2015 jest zawodnikiem klubu FC Luzern.
30 października 2017 r. FK Žalgiris Wilno zaprosił nowego członka zespołu.

</doc>
<doc id="3155284" url="https://pl.wikipedia.org/wiki?curid=3155284" title="Adam euroazjatycki">
Adam euroazjatycki

Adam euroazjatycki, Adam, który wyszedł z Afryki – określenie mężczyzny, który stał się wspólnym przodkiem w linii męskiej (patrylinearnym) wszystkich mężczyzn z polimorfizmem pojedynczego nukleotydu powstałym na skutek mutacji "M168" chromosomu Y. Epitet „euroazjatycki” jest określeniem niedokładnym, jako że potomkowie Adama euroazjatyckiego obejmują większość mieszkańców Afryki. Innymi słowami, chodzi o ostatniego wspólnego przodka w linii męskiej wszystkich mężczyzn haplogrupy CT, największej haplogrupy świata obejmującej większość Afrykanów i wszystkich innych, definiuje się go jako wspólnego przodka posiadającego M168.
Zgodnie ze współczesnymi badaniami, prawdopodobnie żył w Afryce, a jego potomkowie i jego linia męska to jedyni prehistoryczni ludzie, którzy przetrwali poza Afryką do czasów obecnych. Dominują oni również w męskiej populacji Afryki.
Termin powstał w nawiązaniu do pomysłu znanego znacznie lepiej Y-chromosomalnego Adama, wskazując na ważny status drugiego większego punktu w ludzkiej historii patrylinearnej. Termin wskazuje na ważny status jako „ojca-założyciela” wielkiej linii męskiej, jednakże nie odpowiada on Adamowi z Biblii. Adam euroazjatycki jest też dalekim potomkiem Y-chromosomalnego Adama, patrylinearnego ostatniego wspólnego przodka wszystkich żyjących obecnie mężczyzn. Adam ten nie jest również pierwszym mężczyzną, u którego pojawiła się mutacja M168. M168 to po prostu pierwsza odkryta cecha pozwalająca zróżnicować tę linię męską od haplogrup A i B.

</doc>
<doc id="3155286" url="https://pl.wikipedia.org/wiki?curid=3155286" title="Lista stadionów piłkarskich w Belgii">
Lista stadionów piłkarskich w Belgii

Lista stadionów piłkarskich w Belgii składa się z obiektów drużyn znajdujących się w Eerste klasse (I poziomie ligowym Belgii) oraz Tweede klasse (II poziomie ligowym Belgii). Na najwyższym poziomie rozgrywkowym znajduje się 16 drużyn, a na drugim poziomie 18 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 5 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Na czterech stadionach z listy: Bosuilstadion w Antwerpii, Stadion Sclessin w Liège oraz Stadion Heysel i Stade Émile Versé w Brukseli zostały rozegrane Mistrzostwa Europy w Piłce Nożnej 1972, które organizowała Belgia. Na stadionie Heysel został rozegrany finał tych mistrzostw.
Na czterech stadionach z listy: Stadion Króla Baudouina I w Brukseli, Jan Breydel Stadion w Brugii, Stade du Pays de Charleroi w Charleroi oraz Stade Maurice Dufrasne w Liège zostały rozegrane Mistrzostwa Europy w Piłce Nożnej 2000, które wspólnie z Belgią organizowała Holandia. Na Stadionie Feyenoordu Rotterdam został rozegrany finał tych mistrzostw.
Legenda:
 – stadiony IV kategorii UEFA
 – stadiony w budowie lub przebudowie
 – stadiony zamknięte lub zburzone

</doc>
<doc id="3155287" url="https://pl.wikipedia.org/wiki?curid=3155287" title="Electryfied">
Electryfied



</doc>
<doc id="3155289" url="https://pl.wikipedia.org/wiki?curid=3155289" title="Filip Pławiak">
Filip Pławiak

Filip Pławiak (ur. 26 września 1989 w Nowym Sączu) – polski aktor filmowy i teatralny.
Życiorys.
Urodził się 26 września 1989 w Nowym Sączu jako syn Marka Pławiaka, nauczyciela i działacza samorządowego; brat Klaudii i Kacpra. Dzieciństwo spędził w Witowicach Górnych. Maturę zdał w II LO w Nowym Sączu. W trakcie nauki w liceum szlifował swój talent aktorski w Miejskim Ośrodku Kultury w Nowym Sączu. Wyższą Szkołę Filmową i Teatralną w Łodzi ukończył w 2012. Na 32. Międzynarodowym Festiwalu Szkół Filmowych i Teatralnych w Moskwie jego przedstawienie dyplomowe zdobyło nagrodę specjalną. Związany z Teatrem na Woli. Występuje w teatrze i filmach.
Filip Pławiak ma brązowy pas karate.
Życie prywatne.
Spotyka się z Michaliną Łabacz.

</doc>
<doc id="3155290" url="https://pl.wikipedia.org/wiki?curid=3155290" title="Haloterapia">
Haloterapia

Haloterapia ( "háls", "halós" „sól”) – forma leczenia uzdrowiskowego, w której wykorzystywana jest sól w różnych postaciach. Wiele form haloterapii jest znanych i stosowanych od tysiącleci.
Formy haloterapii.
W zależności od postaci, w jakiej stosowana jest sól, wyróżnia się kilka form haloterapii:
Inhalacje solankowe.
W tej formie haloterapii wykorzystuje się solankę, czyli roztwór wody z solą o stężeniu powyżej 1,5%, lub wodę słoną, czyli roztwór wody z solą o stężeniu poniżej 1,5%.
Pierwsze ośrodki inhalacji solankowych są dziełem przypadku. W 1806 roku za radą Stanisława Staszica wybudowano tężnie w Ciechocinku, mające służyć do warzenia soli konsumpcyjnej. W krótkim czasie zorientowano się, że powietrze wokół tężni nasycone jest aerozolem solankowym, powstającym podczas opadania solanki z dużej wysokości. Od tamtej pory tężnie stały się popularnymi obiektami sanatoryjnymi.
Inhalacje suchym aerozolem solnym.
W inhalacjach suchym aerozolem solnym czynnikiem leczniczym jest suchy aerozol wytworzony w procesie zmielenia soli kamiennej. Kolebką haloterapii w tej postaci jest XIX-wieczna Wieliczka. Suchy aerozol solny był tam produktem ubocznym prac górniczych związanych z wydobyciem soli kamiennej. Lekarz salinarny dr Feliks Boczkowski jako pierwszy zauważył dobroczynny wpływ środowiska Wieliczki na pracujących tam górników, co opublikował w książce pt. "O Wieliczce pod względem historyi naturalnej, dziejów i kąpieli" wydanej w 1843 roku.
Obecnie do wytworzenia suchego aerozolu solnego stosuje się generatory aerozolu solnego (halogeneratory).
Kąpiele solankowe.
W kąpielach solankowych stosowane są solanki lub wody słone. Kąpiele w wodach mineralnych mają niezwykle długą tradycję. Już pierwotni ludzie na wzór zwierząt zanurzali chore części ciała w wodach leczniczych. Kąpiele solankowe stosowane były m.in. w kopalni soli Wieliczka, o czym pisze dr Feliks Boczkowski w swojej książce.
Wyróżnia się kąpiele słabe o stężeniu wody kąpielowej do 1,5% i silne o stężeniu wody kąpielowej powyżej 1,5%. Ze względu na obszar ciała objęty kąpielą stosowane są kąpiele całkowite oraz częściowe (np. nóg, rąk, nasiadówki).
Płukania.
Zabiegi płukania polegają na płukaniu określonych części ciała solanką lub wodą słoną. Wyróżnia się m.in. płukania jamy ustnej, irygacje (płukania jam ciała), płukanie gardła, płukanie zatok, płukanie jelit.
Kuracja pitna.
W tej formie haloterapii stosuje się wody słone o stężeniu 0,3–1,5%. Kuracja polega na piciu przez określony czas wody leczniczej w określonej ilości, temperaturze i czasie w stosunku do posiłków.
Celem kuracji pitnej jest wywołanie działania miejscowego w przewodzie pokarmowym lub moczowym oraz dostarczenie do organizmu wody wraz ze składnikami mineralnymi.

</doc>
<doc id="3155291" url="https://pl.wikipedia.org/wiki?curid=3155291" title="Festiwal Otwarte Mieszkania">
Festiwal Otwarte Mieszkania

Festiwal Otwarte Mieszkania – impreza o charakterze kulturalnym organizowana przez warszawski oddział Towarzystwa Opieki nad Zabytkami, w ramach której dla zwiedzających udostępniane są wnętrza wybranych budynków (najczęściej mieszkań, ale również biur, urzędów, obiektów sakralnych i obiektów przemysłowych.
Celem imprezy jest prezentacja zabytków, przybliżenie dobrych praktyk konserwatorskich i zagadnień związanych z ochroną architektonicznego dziedzictwa kulturalnego.
Historia.
Korzenie festiwalu sięgają 2012 roku, gdy we wrześniu w ramach Europejskich Dni Dziedzictwa zorganizowano imprezę pt. "Mieszkania XX wieku". Udostępniono wówczas wnętrza 16 obiektów powstałych w różnych okresach i stylach charakterystycznych dla XX wieku. Wydarzenie zorganizowano w partnerstwie z Mazowieckim Centrum Kultury i Sztuki (obecnie MIK) oraz Narodowym Instytutem Dziedzictwa. Festiwal Otwarte Mieszkania jest kontynuacją tego wydarzenia
I edycja festiwalu odbyła się w 2013 pod hasłem "Mieszkania Sztuki". W czasie trwania imprezy możliwe było m.in. zwiedzanie kilkunastu historycznych pracowni artystów plastyków. Wydarzenie zostało uzyskało nagrodę S3KTOR 2013 w kategorii „Kultura i sztuka”. 
W II edycji 2014 "Mieszkania i domy architektów" w ciągu 4 dni kwietnia zwiedzano kilkanaście mieszkań i domów prywatnych będących własnością architektów m.in. Bohdana Pniewskiego, Bohdana Lacherta, domy Kolonii Profesorskiej, Klaudiusza Przedmojskiego, Stanisława Barylskiego, Stefana Siennickiego. Domy te pochodzą z różnych okresów historycznych i stylów architektonicznych i posiadają zróżnicowane wyposażenia wnętrz. W III edycji trwającej od maja do września 2015 zorganizowano wycieczki po mieszkaniach i domach dzielnicy Bemowo, osiedla Wierzbno (jedno z pierwszych powojennych osiedli będących przykładem eksperymentów urbanistyki modernistycznej) oraz dzielnicy Targówek.
Organizowana jest również krakowska odsłona Festiwalu.

</doc>
<doc id="3155292" url="https://pl.wikipedia.org/wiki?curid=3155292" title="Yvonne Nauta">
Yvonne Nauta

Yvonne Nauta (ur. 21 lutego 1991 w Uitwellingerga) — holenderska łyżwiarka szybka, brązowa medalistka mistrzostw świata.
Kariera.
Pierwsze sukcesy w karierze Yvonne Nauta osiągnęła w 2009 roku, kiedy podczas mistrzostw świata juniorów w Zakopanem zdobyła cztery medale. W biegu drużynowym i na 3000 m zajmowała pierwsze miejsce, a w wieloboju i na dystansie 1500 m była druga. Na rozgrywanych rok później mistrzostwach świata juniorów w Moskwie zwyciężyła w biegu drużynowym, a na 3000 m była druga. Pierwszy medal w kategorii seniorek zdobyła w 2014 roku, zajmując drugie miejsce na wielobojowych mistrzostwach Europy w Hamar, przegrywając tylko ze swą rodaczką, Ireen Wüst. Miesiąc później wywalczyła brązowy medal na wielobojowych mistrzostwach świata w Heerenveen. W zawodach tych wyprzedziły ją Ireen Wüst oraz Rosjanka Olga Graf. W 2014 roku wzięła również udział w Zimowych Igrzyskach Olimpijskich w Soczi, zajmując szóste miejsce na dystansie 5000 m.. Kilkakrotnie stawała na podium zawodów Pucharu Świata, ale nie odniosła zwycięstwa. Najlepsze wyniki osiągnęła w sezonie 2013/2014, kiedy zajęła trzecie miejsce w klasyfikacji końcowej 3000/5000 m.

</doc>
<doc id="3155296" url="https://pl.wikipedia.org/wiki?curid=3155296" title="Fultonham (ujednoznacznienie)">
Fultonham (ujednoznacznienie)

Miejsca o nazwie Fultonham:

</doc>
<doc id="3155299" url="https://pl.wikipedia.org/wiki?curid=3155299" title="Zygmunt I Burgundzki">
Zygmunt I Burgundzki



</doc>
<doc id="3155302" url="https://pl.wikipedia.org/wiki?curid=3155302" title="Likier Lillet">
Likier Lillet



</doc>
<doc id="3155306" url="https://pl.wikipedia.org/wiki?curid=3155306" title="WinSock">
WinSock



</doc>
<doc id="3155308" url="https://pl.wikipedia.org/wiki?curid=3155308" title="Wojciech Kapinos">
Wojciech Kapinos

Wojciech Kapinos (ur. ok. 1545, zm. po 1610 we Lwowie) – architekt włoskiego pochodzenia pracujący we Lwowie. Znany również jako Albert (Albertus) Murator.
Życiorys.
Był urodzonym we Lwowie synem włoskiego architekta nazywanego Feliksem Trębaczem, który nadzorował budowę fundamentów Wieży Korniakta. Pierwszy zapis o Wojciechu Kapinosie pochodzi z akt miejski i jest datowany na 1582, dzięki protekcji Henryka Horsta został wówczas przyjęty do cechu budowniczych. Trzy lata później otrzymał prawa obywatela miasta Lwowa "ius civile", był wówczas cechmistrzem. W 1595 razem z mężem swojej córki Elżbiety - Pawłem Rzymianinem przebudował stojącą przy lwowskim Rynku kamienicę Korniakta, została ona rozebrana w 1750, na jej miejscu stoi kamienica numer 29. Pomiędzy 1597 a 1610 zgodnie z ugodą zawartą 7 października 1598 z Bractwem Stauropigialnym wspólnie z Pawłem Rzymianinem zbudował Cerkiew Wołoską, Kapinos miał nie pobierać oddzielnego wynagrodzenia. Paweł Rzymianin otrzymując każde dwa złote miał się z nim dzielić wynagrodzeniem. Rzymianin po roku opuścił budowę. Ok. 1602 wspólnie z Andrzejem Bemerem rozpoczęli budowę wieży (baszty) przy Furcie Jezuickiej, ukończył ją w późniejszych latach Ambroży Nutclauss. W 1610 był wymieniany jako jeden z budowniczych lwowskich, który posiada własny zakład budowlany.

</doc>
<doc id="3155310" url="https://pl.wikipedia.org/wiki?curid=3155310" title="Przejście graniczne Słubice-Frankfurt (rzeczne)">
Przejście graniczne Słubice-Frankfurt (rzeczne)

Przejście graniczne Słubice-Frankfurt – istniejące do 2007 roku polsko-niemieckie rzeczne przejście graniczne, położone w województwie lubuskim, w gminie Słubice, w miejscowości Słubice.
Opis.
Przejście graniczne Słubice-Frankfurt z miejscem odprawy granicznej po stronie niemieckiej w miejscowości Frankfurt czynne było w porze dziennej w okresie sezonu żeglugowego, ogłoszonego przez administrację wód granicznych, jeśli nie nastąpiło otwarcie drogi wodnej dla ruchu żeglugowego w porze nocnej. Dopuszczone było przekraczanie granicy dla ruchu osobowego i towarowego oraz dla pływań sportowych i turystycznych oraz mały ruch graniczny. Kontrolę graniczną, osób, towarów i środków transportu wykonywała kolejno: Graniczna Placówka Kontrolna Straży Granicznej w Świecku, Placówka Straży Granicznej w Świecku. Obie miejscowości łączyła rzeka Odra. 
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Niemieckiej Republiki Demokratycznej funkcjonowało w tym miejscu polsko-niemieckie rzeczne przejście graniczne Słubice. Dopuszczone było przekraczanie granicy dla ruchu osobowego (tylko statkami pasażerskimi PRL i NRD) dla obywateli:
Kontrolę graniczną, osób, towarów i środków transportu wykonywała Graniczna Placówka Kontrolna Słubice.

</doc>
<doc id="3155311" url="https://pl.wikipedia.org/wiki?curid=3155311" title="Puchar Kontynentalny w skokach narciarskich 2014/2015">
Puchar Kontynentalny w skokach narciarskich 2014/2015

Puchar Kontynentalny w skokach narciarskich 2014/2015 – 24. edycja Pucharu Kontynentalnego. Rozpoczęła się 12 grudnia 2014 na skoczni Renabakkene w Renie, a zakończyła się 15 marca 2015 na skoczni Aist w Niżnym Tagile. Rozegranych zostało 26 konkursów w dziesięciu krajach.
Tytułu bronił reprezentant Austrii Manuel Fettner, który w sezonie 2013/2014 pokonał o 72 punkty Słoweńca Nejca Dežmana. Trzecie miejsce zajął Rok Justin.
Ostateczny terminarz zawodów został zatwierdzony w czerwcu 2014 w hiszpańskiej Barcelonie.
Zawody w Renie 13 grudnia zostały przerwane w trakcie 1. serii z powodu zbyt silnego wiatru. W zamian następnego dnia rozegrano dwa konkursy. Z powodu braku śniegu i dodatnich temperatur odwołano zawody w Garmisch-Partenkirchen 20 i 21 grudnia. Ze względu na zbyt silny wiatr nie odbył się drugi konkurs w Brotterode 8 lutego oraz trzeci konkurs w Iron Mountain 22 lutego. W zamian za odwołany konkurs w Brotterode zaplanowano trzecie zawody w Titisee-Neustadt.
W cyklu zwyciężył Słoweniec Anže Semenič, wyprzedzając o ponad 200 punktów Norwega Kennetha Gangnesa. Trzecie miejsce zajął kolejny reprezentant Słowenii, Miran Zupančič.
Klasyfikacja generalna.
"Stan po zakończeniu sezonu"

</doc>
<doc id="3155312" url="https://pl.wikipedia.org/wiki?curid=3155312" title="Święto Morza">
Święto Morza

Święto Morza, in. Dni Morza – zainicjowane w 1932 uroczystości o charakterze państwowym związane z morzem; do 1939 główne obchody odbywały się w Gdyni według ustalonego zwyczaju 29 czerwca, od 1945 także w innych miastach położonych nad Morzem Bałtyckim.
Historia.
Początki Święta Morza sięgają roku 1923 i inicjatywy Antoniego Abrahama, Jana Radtkego oraz Stefana Żeromskiego. Zinstytucjonalizowane obchody rozpoczęły się jednak dopiero w roku 1932, dzięki inicjatywie Andrzeja Wachowiaka i Ligi Morskiej i Kolonialnej. Coroczne obchody angażowały najważniejszych polityków i duchownych, a także rzesze obywateli, którzy tłumnie przyjeżdżali do Gdyni, by wziąć udział w uroczystościach. Obchody związane były m.in. z próbami popularyzacji tematyki morskiej oraz promocją pozytywnego wizerunku Marynarki Wojennej i przemysłu stoczniowego.
W trakcie okupacji niemieckiej w latach 1939-1944 święto nie było organizowane, lecz jego tradycja trwała w działaniach ruchu oporu, m.in. w formie znaków składowych poczty polowej sprzedawanych w latach 1943 i 1944 przez członków konspiracji na cele pomorskiej Tajnej Organizacji Wojskowej „Gryf Pomorski”.
Po II wojnie światowej (1939–1945) obchody Święta Morza wznowiono w 1945 w Gdańsku. W dobie Polski Ludowej centralne uroczystości odbywały się corocznie w różnych miastach nadmorskich. Obecnie organizowane są przez społeczności lokalne.

</doc>
<doc id="3155313" url="https://pl.wikipedia.org/wiki?curid=3155313" title="Sylwester Zawadzki (ksiądz)">
Sylwester Zawadzki (ksiądz)

Sylwester Zawadzki (ur. 20 września 1932 w Dębnicy Nowej, zm. 14 kwietnia 2014 w Świebodzinie) – polski duchowny rzymskokatolicki, prałat, budowniczy i kustosz Sanktuarium Miłosierdzia Bożego w Świebodzinie, Honorowy Obywatel Miasta Świebodzina.
Życiorys.
Od lipca 1981, piastował obowiązki proboszcza nowo utworzonej parafii p.w. Matki Boskiej Królowej Polski w Świebodzinie. W okresie stanu wojennego był organizatorem mszy patriotycznych, współpracował także z lokalną Solidarnością. Od 1987, organizował budowę Sanktuarium Miłosierdzia Bożego w Świebodzinie, rozpoczętą w 1994. Po poświęceniu nowo wybudowanej świątyni w 1998, został wyznaczony na jej proboszcza. Był głównym inicjatorem i pomysłodawcą budowy Pomnika Chrystusa Króla w Świebodzinie, którego budowę rozpoczęto w 2001, i ukończono w 2010. Statua pomnika była wówczas najwyższą rzeźbą przedstawiającą Jezusa Chrystusa na świecie. W 2006, w uznaniu zasług dla społeczności lokalnej Sylwester Zawadzki został uhonorowany tytułem "Honorowego Obywatela Miasta Świebodzina".
Zmarł 14 kwietnia 2014 w Świebodzinie mając 82 lata. Uroczystości pogrzebowe odbyły się 22 kwietnia 2014, w których uczestniczyli duchowni z całej Polski, w tym biskupi: Stefan Regmunt, Edward Dajczak, Tadeusz Werno, Adam Dyczkowski, Paweł Socha, Tadeusz Lityński.

</doc>
<doc id="3155314" url="https://pl.wikipedia.org/wiki?curid=3155314" title="Rogity (osada leśna w województwie warmińsko-mazurskim)">
Rogity (osada leśna w województwie warmińsko-mazurskim)

Rogity – osada leśna (nadleśnictwo) w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość administracyjnie należała do województwa elbląskiego.

</doc>
<doc id="3155316" url="https://pl.wikipedia.org/wiki?curid=3155316" title="Pseudochaete">
Pseudochaete

Pseudochaete T. Wagner &amp; M. Fisch. – rodzaj grzybów z rodziny szczeciniakowatych ("Hymenochaetaceae"). W Polsce występują dwa gatunki
Takson nieścisły i przestarzały, W wyniku badań filogenetycznych uznany został za synonim rodzaju "Hydnoporia" Murrill 2002.
Systematyka i nazewnictwo.
Pozycja w klasyfikacji według Index Fungorum: "Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".

</doc>
<doc id="3155317" url="https://pl.wikipedia.org/wiki?curid=3155317" title="Puchar Kontynentalny kobiet w skokach narciarskich 2014/2015">
Puchar Kontynentalny kobiet w skokach narciarskich 2014/2015

Puchar Kontynentalny kobiet w skokach narciarskich 2014/2015 – 11. edycja Pucharu Kontynentalnego kobiet. Zaplanowane zostały 4 konkursy, po dwa na skoczniach Tveitanbakken w norweskim Notodden i Lugnet w szwedzkim Falun.
Ostateczny terminarz zawodów został zatwierdzony w czerwcu 2014 w hiszpańskiej Barcelonie.
Klasyfikacja generalna.
"Klasyfikacja końcowa"

</doc>
<doc id="3155322" url="https://pl.wikipedia.org/wiki?curid=3155322" title="Wojciech Stojak">
Wojciech Stojak

Wojciech Stojak (ur. 23 listopada 1942 w Warszawie, zm. 1 września 2013 we Wrocławiu) – polski publicysta, dziennikarz, autor programów telewizyjnych, eksplorator. Z zawodu geolog, pasjonat historii czasów drugiej wojny światowej. Znany m.in. z odkrycia archiwów AK Zgrupowania Warta w Gniewczynie Łańcuckiej, a także jednego z największych zrzutowisk broni w Polsce na wrocławskich Maślicach. Oba znaleziska zostały sfilmowane w „Klubie Poszukiwaczy Skarbów”.

</doc>
<doc id="3155329" url="https://pl.wikipedia.org/wiki?curid=3155329" title="Salon 35">
Salon 35

Salon 35 - instytucja wystawiennicza powstała w Poznaniu w listopadzie 1935 i działająca do 1939. W swojej historii zorganizowała około 50 wystaw.
Salon gromadził polskich twórców przede wszystkim związanych z nurtem kapistycznym. Prowadził go Wacław Taranczewski, a wystawiali w jego przestrzeniach m.in. Artur Nacht-Samborski, Jan Cybis, Józef Czapski, Stanisław Szczepański, Adam Hannytkiewicz, Tytus Czyżewski, Leon Dołżycki, Jan Spychalski, Jerzy Wolff, Józef Krzyżański i Zbigniew Pronaszko. W okresie swojego działania był jedną z wiodących instytucji kulturalnych miasta. Oprócz działalności wystawienniczej prowadzono również działania edukacyjne (odczyty).

</doc>
<doc id="3155331" url="https://pl.wikipedia.org/wiki?curid=3155331" title="Polifenizm">
Polifenizm

Polifenizm – adaptacja, w której z jednego genotypu mogą wynikać różne fenotypy, w zależności od warunków środowiska. Jest jednym z rodzajów plastyczności fenotypowej.
Polifenizm zależny od temperatury umożliwia owadom zmianę ubarwienia w zależności od pory roku zapewniając kamuflaż w zmieniającym się środowisku. Polifeniczne zmiany morfologiczne mogą być również wywoływane obecnością drapieżnika. "Daphnia cucullata" po pojawieniu się w środowisku kairomonu wydzielanego przez drapieżne larwy wytwarza dodatkowe struktury obronne na głowie (ang. "neckteeth"). Gdy drapieżnik jest nieobecny w środowisku wioślarki bez dodatkowej struktury mają ułatwione przemieszczanie się w wodzie. Tego typu zmiany występujące sezonowo określa się jako cyklomorfozę. Kijanki "Spea multiplicata" mogą rozwinąć cechy morfologiczne oraz zachowanie zapewniające wszystkożerność lub drapieżnictwo w zależności obecności egzogennych toksyn i składu pokarmu. Forma mięsożerna ma szersze szczeki oraz lepiej rozwinięte mięśnie ogona.
Szczegółowo poznanym rodzajem polifenizmu jest termiczna determinacja płci u gadów. U tej grupy zwierząt płeć jest determinowana nie przez genotyp lecz przez warunki środowiska. Płeć potomstwa jest zależna od temperatury panującej podczas rozwoju embrionalnego. O ile łuskonośne wykazują się zarówno determinacją genetyczną jak i termiczną to u żółwi morskich, krokodyli i sfenodontów płeć jest zależna wyłącznie od temperatury. Determinacja genetyczna zapewnia stosunek płci 1:1. Gdy płeć jest determinowana przez warunki środowiska może dochodzić do znacznych dysproporcji między samcami a samicami. Adaptacyjna rola termicznej determinacji płci nie jest w pełni wyjaśniona.

</doc>
<doc id="3155332" url="https://pl.wikipedia.org/wiki?curid=3155332" title="Monaster Trójcy Świętej w Symferopolu">
Monaster Trójcy Świętej w Symferopolu

Monaster Trójcy Świętej – żeński monaster w Symferopolu, w jurysdykcji eparchii symferopolskiej Ukraińskiego Kościoła Prawosławnego Patriarchatu Moskiewskiego.
Historia.
Monaster został erygowany w 2003 przy znacznie starszym soborze Trójcy Świętej. Budynek ten został zbudowany w 1868 na miejscu starszej, pochodzącej z 1796 cerkwi należącej do symferopolskiej społeczności prawosławnych Greków. Autorem projektu świątyni był. I. Kołodin.
Po zburzeniu soboru św. Aleksandra Newskiego w Symferopolu w 1930 cerkiew Trójcy Świętej stała się katedrą eparchii obejmującej swoją jurysdykcją Krym. Trzy lata później władze lokalne postanowiły zaadaptować świątynię na internat. Rozpoczęto prace nad przebudową budynku, ale dzięki wsparciu ambasady Grecji (wielu parafian cerkwi miało greckie obywatelstwo) od pierwotnych planów odstąpiono, a cerkiew przywrócono do użytku liturgicznego.
Architektura.
Monasterski sobór wzniesiony został na planie krzyża, z posadzoną na ośmiobocznym bębnie pojedynczą kopułą na przecięciu nawy głównej i bocznej. Budynek zdobią pilastry z głowicami w stylu korynckim oraz mozaiki. Wewnątrz w kopule znajduje się obraz Chrystusa Zbawiciela. Szczególną czcią otaczana jest przechowywana w świątyni ikona Matki Bożej „Strapiona”.
Sobór posiada trzy ołtarze – główny Trójcy Świętej oraz boczne Soboru Świętych Krymskich i Świętych Konstantyna i Heleny.
Związani z cerkwią.
W latach 30. XX wieku w cerkwi służyli duchowni ogłoszeni następnie świętymi nowomęczennikami: biskup symferopolski i krymski Porfiry oraz protoprezbiter Mikołaj Mieziencew. W miejscowej parafii pracował też inny święty, Dymitr Spiridonow. W latach 1946–1961 w soborze służył arcybiskup symferopolski i krymski Łukasz. Sobór Trójcy Świętej jest głównym ośrodkiem kultu kanonizowanego w 1996 hierarchy; w tej świątyni dla kultu wystawione są jego relikwie, mniszki prowadzą również muzeum jego pamięci.

</doc>
<doc id="3155333" url="https://pl.wikipedia.org/wiki?curid=3155333" title="Pseudocraterellus">
Pseudocraterellus

Pseudocraterellus Corner (lejkowniczek) – rodzaj grzybów z rodziny kolczakowatych ("Hydnaceae"). W Polsce występuje jeden gatunek. 
Systematyka i nazewnictwo.
Pozycja w klasyfikacji według Index Fungorum: "Cantharellaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Polską nazwę nadali Barbara Gumińska i Władysław Wojewoda w 1983 r.

</doc>
<doc id="3155335" url="https://pl.wikipedia.org/wiki?curid=3155335" title="Rosko (osada leśna w województwie wielkopolskim)">
Rosko (osada leśna w województwie wielkopolskim)

Rosko – osada leśna w Polsce położona w województwie wielkopolskim, w powiecie czarnkowsko-trzcianeckim, w gminie Wieleń.

</doc>
<doc id="3155336" url="https://pl.wikipedia.org/wiki?curid=3155336" title="Lejkowniczek">
Lejkowniczek



</doc>
<doc id="3155338" url="https://pl.wikipedia.org/wiki?curid=3155338" title="The Hunting Party">
The Hunting Party

The Hunting Party – szósty album studyjny amerykańskiego zespołu rockowego Linkin Park, który swoją premierę miał 17 czerwca. Według wypowiedzi Mike’a Shinody, lidera zespołu i osób z różnych rozgłośni radiowych, mających okazję usłyszeć kilka utworów z albumu, płyta będzie „ciężka”, najmocniejsza w karierze Linkin Park.
Oprócz rapera Rakima, który udziela się w utworze „Guilty All the Same”, na płycie będzie jeszcze trzech gości: Page Hamilton z Helmet w piosence All For Nothing, Tom Morello z Audioslave w utworze Drawbar i Daron Malakian z System of a Down w Rebellion.
Pierwszym singlem promującym "The Hunting Party" jest utwór „Guilty All the Same”. Kolejny singiel to „Until It’s Gone”, który miał premierę 5 maja na antenie BBC Radio 1. Podobnie jak poprzednik, zebrał bardzo pozytywne opinie od fanów. 1 czerwca został udostępniony trzeci utwór z nowej płyty „Wastelands”. 3 czerwca wydany został czwarty singel – „Rebellion”. 8 czerwca za pośrednictwem strony MTV ujawniono przedpremierową piosenkę z "The Hunting Party" – „Final Masquerade”, jednakże utwór wyciekł dzień wcześniej.
9 czerwca, na tydzień przed polską premierą wyciekł utwór „All for Nothing”. Kilka godzin później wyciekł cały album.
5 czerwca 2014 Linkin Park zagrał koncert we Wrocławiu w celu promowania tejże płyty. Supportem LP był zespół Fall Out Boy – był to ich pierwszy koncert w Polsce.
Lista utworów.
Źródło: Discogs

</doc>
<doc id="3155339" url="https://pl.wikipedia.org/wiki?curid=3155339" title="Ferejdunszahr">
Ferejdunszahr

Ferejdunszahr – miasto w środkowym Iranie, w ostanie Isfahan, w górach Zagros. Zamieszkują je Gruzini. W 2006 roku miasto liczyło 13 475 mieszkańców w 3622 rodzinach.

</doc>
<doc id="3155340" url="https://pl.wikipedia.org/wiki?curid=3155340" title="Bir Zajt">
Bir Zajt

Bir Zajt () – miasto położone w muhafazie Ramallah i Al-Bira, w Palestynie. Według danych szacunkowych Palestyńskiego Centralnego Biura Statystycznego w 2016 roku miejscowość liczyła 5796 mieszkańców.

</doc>
<doc id="3155342" url="https://pl.wikipedia.org/wiki?curid=3155342" title="Pseudoinonotus">
Pseudoinonotus

Pseudoinonotus T. Wagner &amp; M. Fisch. (bladoporek) – rodzaj grzybów z rodziny szczeciniakowatych ("Hymenochaetaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".

</doc>
<doc id="3155343" url="https://pl.wikipedia.org/wiki?curid=3155343" title="Ruchocice (osada leśna w województwie wielkopolskim)">
Ruchocice (osada leśna w województwie wielkopolskim)

Ruchocice – osada leśna w Polsce położona w województwie wielkopolskim, w powiecie grodziskim, w gminie Rakoniewice.
W latach 1975–1998 miejscowość administracyjnie należała do województwa poznańskiego.

</doc>
<doc id="3155345" url="https://pl.wikipedia.org/wiki?curid=3155345" title="Druga edycja Seiyū Awards">
Druga edycja Seiyū Awards

Druga edycja Seiyū Awards – ceremonia wręczenia nagród japońskim aktorom głosowym, która odbyła się w dniu 8 marca 2008 r. w UDX Theater w Akihabara (Tokio). Głosowanie trwało od 20 października 2007 do 15 stycznia 2008.

</doc>
<doc id="3155346" url="https://pl.wikipedia.org/wiki?curid=3155346" title="Pensjonat Apolinarego Jana Michalika w Poznaniu">
Pensjonat Apolinarego Jana Michalika w Poznaniu

Pensjonat Apolinarego Jana Michalika – ekskluzywny pensjonat zlokalizowany w Poznaniu przy Wałach Wazów 24 (obecnie ul. Wieniawskiego) w centrum miasta, a działający w latach 1919-1934.
Założycielem i właścicielem obiektu był Apolinary Jan Michalik, właściciel krakowskiej kawiarni Jama Michalika, który na przełomie lat 1918-1919 przeniósł się wraz z drugą żoną z Krakowa do Poznania, wcześniej sprzedawszy lokal, fabrykę czekolady i dom. Ściany pensjonatu ozdobione były obrazami, karykaturami i rysunkami dawniej wiszącymi w krakowskiej kawiarni. Instytucja działała do roku 1934 (sam Michalik zmarł 28 maja 1926 jako rentier). Wśród gości pensjonatu byli m.in. Ludwik Solski, Stefan Jaracz i Józef Węgrzyn, co wiązało się z bezpośrednią bliskością Teatru Wielkiego.

</doc>
<doc id="3155348" url="https://pl.wikipedia.org/wiki?curid=3155348" title="Aliabad-e Katul">
Aliabad-e Katul

Aliabad-e Katul (pers. علی آباد كتول) – miasto w północnym Iranie, w ostanie Golestan, u podnóża gór Elburs.
W 2011 miasto liczyło 49 804 mieszkańców; dla porównania, w 2006 było ich 46 183, a w 1996 – 41 397.

</doc>
<doc id="3155349" url="https://pl.wikipedia.org/wiki?curid=3155349" title="Zuidhorn">
Zuidhorn

Zuidhorn – miasto i gmina w prowincji Groningen w Holandii. Liczy 18 767 mieszkańców (2014).
W gminie znajdują się dwie stacje kolejowe: Zuidhorn i Grijpskerk. Co najmniej raz na godzinę zatrzymują się tam pociągi relacji Groningen-Leeuwarden.
W centrum Zuidhorn znajduje się duży, częściowo zalesiony park zwany Johan Smit Park. Oferuje on szeroką gamę atrakcji dla mieszkańców i turystów. W pobliżu parku znajduje się plac zabaw i boisko piłki nożnej. Przez większość roku po parku spaceruje Szkocka rasa wyżynna. W miasteczku znajduje się także hala sportowa o nazwie Quick Silver S.
W regionie Zuidhorn często występują terpy. W 1995 roku zostały wpisane na listę oczekujących Listy światowego dziedzictwa UNESCO.

</doc>
<doc id="3155350" url="https://pl.wikipedia.org/wiki?curid=3155350" title="Niedrożność przewodu pokarmowego">
Niedrożność przewodu pokarmowego



</doc>
<doc id="3155355" url="https://pl.wikipedia.org/wiki?curid=3155355" title="Qloc">
Qloc



</doc>
<doc id="3155359" url="https://pl.wikipedia.org/wiki?curid=3155359" title="Parafia bł. Doroty z Mątów w Gdańsku">
Parafia bł. Doroty z Mątów w Gdańsku



</doc>
<doc id="3155360" url="https://pl.wikipedia.org/wiki?curid=3155360" title="Parafia bł. Doroty z Mątów w Elblągu">
Parafia bł. Doroty z Mątów w Elblągu



</doc>
<doc id="3155361" url="https://pl.wikipedia.org/wiki?curid=3155361" title="Smukłodziobek cynamonowy">
Smukłodziobek cynamonowy

Smukłodziobek cynamonowy ("Hemitriccus cinnamomeipectus") – gatunek małego ptaka z rodziny muchotyranikowatych (Pipromorphidae). Występuje w północnym Peru oraz południowo-wschodnim Ekwadorze. Nie jest zagrożony wyginięciem. Opisany po raz pierwszy w roku 1979.
Taksonomia.
Gatunek opisali po raz pierwszy John W. Fitzpatrick i John P. O’Neill w roku 1979 na łamach czasopisma „The Auk”. Nadali mu nazwę naukową "Hemitriccus cinnamomeipectus" (obecnie nadal obowiązującą). Smukłodziobek cynamonowy tworzy nadgatunek ze smukłodziobkiem oliwkowym ("H. mirandae") oraz burym ("H. kaempferi"); przypuszczalnie także z czarnobrodym ("H. granadensis"). Monotypowy.
Holotyp stanowi dorosły samiec zebrany w Cordillera del Cóndor na wysokości 2200 m n.p.m. (koordynaty: ), 20 lipca 1976. Przekazany został do Amerykańskiego Muzeum Historii Naturalnej i oznaczony numerem 812797. Przynależność do rodzaju "Hemitriccus" (tyrankowate) ustalono na podstawie małej wielkości, matowozielonej barwy grzbietu, skrzydeł i ogona oraz długiego, nieco płaskiego dzioba.
Morfologia.
Długość ciała wynosi około 10 cm, masa ciała 6,5–8,5 g. Pozostałe wymiary dla holotypu: długość skrzydła 50,5 mm, środkowe sterówki 46 mm, długość skoku 19 mm, długość dzioba od wewnętrznego kącika nozdrzy po koniuszek dzioba 7,2 mm. Dalszy opis także dotyczy holotypu. Wierzch ciała oliwkowozielony, ciemniejszy i brązowawy z wierzchu głowy i na karku. Kantarek, szeroka obrączka oczna i pokrywy uszne cynamonowe. Na policzku delikatna szara plama. Broda cynamonowa, na piersi przechodząca w intensywnie płową (choć angielska nazwa tego ptaka brzmi "Cinnamon-breasted Tody-Tyrant", co oznacza płaskodziobego tyrana o cynamonowej piersi). Na spodzie ciała barwa płowa przechodzi w wyraźnie żółtą, na bokach nabierającą odcienia oliwkowego. Pokrywy podogonowe płowe. Skrzydła i sterówki szare, sterówki i lotki I rzędu wyraźnie obrzeżone żółtooliwkowo. Wewnętrzna chorągiewka najbardziej wewnętrznej lotki II rzędu niemal biała, najbardziej wewnętrzna lotka III rzędu biała u nasady. Lotki II rzędu obrzeżone oliwkowozielono. Tęczówki brązowe, nogi i stopy różowoszare, górna szczęka ciemnoszara, dolna różowoszara.
Zasięg występowania.
Zasięg występowania oszacowany został przez BirdLife International na 33 400 km². Obejmuje południowo-wschodni Ekwador (prowincja Zamora-Chinchipe, w 2004 roku odkryty także w prowincji Morona-Santiago) oraz północne Peru – w Cordillera del Cóndor (Region Cajamarca), Cordillera de Colán (Region Amazonas) oraz Abra Patricia (Region San Martín).
Ekologia.
Środowisko życia stanowią gęste, skarłowaciałe i wilgotne lasy mgliste, także zarośla bambusów "Chusquea". Spotykany zazwyczaj na wysokości 1700–2200 m n.p.m. W kwestii zachowania słabo poznany gatunek. Autorzy oryginalnego opisu wspomnieli o ptaku, który na wysokości 1,5–2 m nad ziemią zbierał zdobycz z pobliskich liści; określili sposób zbierania pożywienia jako "szybkie wypady". Obserwowano również smukłodziobka cynamonowego wraz z chronkami (Thamnophilidae) oraz innymi drobnymi ptakami. Jeden osobnik z Chinapinza (Ekwador) "zdawał się bronić terytorium o długości koło 15 m (długość odizolowanego skrawka środowiska)". Samica zebrana 20 sierpnia przechodziła pierzenie lotek. Odzywa się szorstkim terkoczącym "d-d-d-rt", także pojedynczym, opadającym "prrrrrrr".
Lęgi.
Cztery z siedmiu osobników zebranych przez autorów pierwszego opisu, między 25 lipca a 27 sierpnia, miały rozwinięte gonady, co wskazywało na ich kondycję rozrodczą, a więc i możliwy okres lęgowy. 27 sierpnia zaobserwowano młodego ptaka. Poza tym brak danych.
Status i zagrożenia.
Przez IUCN od 2019 roku smukłodziobek cynamonowy klasyfikowany jest jako gatunek najmniejszej troski (LC, "Least Concern"); wcześniej, od 2012 roku uznawany był za narażony na wyginięcie (VU, "Vulnerable"), a jeszcze wcześniej za gatunek bliski zagrożenia (NT, "Near Threatened"). W 2019 roku liczebność populacji szacowano na 20–50 tysięcy dorosłych osobników. Zagrożenie dla gatunku stanowi wylesianie Cordillera de Colán, celem założenia upraw konopi i kawowców. W Cordillera del Cóndor środowisko niszczone jest przez wydobywanie złota oraz krzemu. Smukłodziobek cynamonowy występuje w 8 obszarach rozpoznanych jako ostoje ptaków IBA.

</doc>
<doc id="3155364" url="https://pl.wikipedia.org/wiki?curid=3155364" title="Antoni Maria Alcover">
Antoni Maria Alcover

Antoni Maria Alcover (ur. 1862, zm. 1932) – pochodzący z Majorki pisarz, językoznawca, leksykograf, etnograf.
Autor pracy "Qüestions de Llengua i Literatura Catalana" (1906) i antologii "Rondaiaes mallorquines". Wraz z Francesc de B. Mollem stworzył słownik "Diccionari Catalá-Valenciá-Balear", zbierający warianty słownictwa Walencji, Balearów i Katalonii. Był pierwszym kapłanem, który złamał wprowadzony w 1703 roku zakaz używania języka katalońskiego w kazaniach.

</doc>
<doc id="3155365" url="https://pl.wikipedia.org/wiki?curid=3155365" title="Rzy (osada leśna w województwie mazowieckim)">
Rzy (osada leśna w województwie mazowieckim)

Rzy – osada leśna w Polsce położona w województwie mazowieckim, w powiecie płońskim, w gminie Sochocin.
W latach 1975–1998 miejscowość administracyjnie należała do województwa ciechanowskiego.

</doc>
<doc id="3155367" url="https://pl.wikipedia.org/wiki?curid=3155367" title="Anja Hazekamp">
Anja Hazekamp

Anja Hazekamp (ur. 21 stycznia 1968 w Vlagtwedde) – holenderska działaczka ekologiczna, biolog i polityk, posłanka do Tweede Kamer, deputowana do Parlamentu Europejskiego VIII i IX kadencji.
Życiorys.
Ukończyła w 1995 studia z zakresu biologii na Uniwersytecie w Groningen. Zaangażowała się w działalność różnych organizacji ekologicznych w tym działających na rzecz praw zwierząt. Pracowała m.in. jako badaczka na uniwersytetach i konsultantka różnych organizacji. Była członkinią Zielonej Lewicy, w 2007 przeszła do Partii na rzecz Zwierząt. W tym samym roku została radną prowincji Groningen. Od stycznia do maja 2012 posłowała do Tweede Kamer, niższej izby Stanów Generalnych, w której czasowo zastępowała przebywającą na urlopie macierzyńskim Marianne Thieme. W 2014 z ramienia PvdD uzyskała mandat deputowanej do Europarlamentu VIII kadencji. W 2019 z powodzeniem ubiegała się o reelekcję.

</doc>
<doc id="3155369" url="https://pl.wikipedia.org/wiki?curid=3155369" title="Uplowman">
Uplowman

Uplowman – wieś i civil parish w Anglii, w Devon, w dystrykcie Mid Devon. W 2011 civil parish liczyła 331 mieszkańców. Uplowman jest wspomniana w Domesday Book (1086) jako "Oplomie"/"Oplomia"/"Oppelaume"/"Oppaluma".

</doc>
<doc id="3155371" url="https://pl.wikipedia.org/wiki?curid=3155371" title="Templeton (Devon)">
Templeton (Devon)

Templeton – wieś i civil parish w Anglii, w Devon, w dystrykcie Mid Devon. W 2011 civil parish liczyła 124 mieszkańców.

</doc>
<doc id="3155372" url="https://pl.wikipedia.org/wiki?curid=3155372" title="Miseczka (grzyby)">
Miseczka (grzyby)



</doc>
<doc id="3155373" url="https://pl.wikipedia.org/wiki?curid=3155373" title="Arkadź Zakreuski">
Arkadź Zakreuski

Arkadź Dzmitryjewicz Zakreuski (biał. Аркадзь Дзмітрыевіч Закрэўскі, ros. Аркадий Дмитриевич Закревский, "Arkadij Dmitrijewicz Zakriewski"; "Arkadij D. Zakrevskij" ur. 22 maja 1928 w Leningradzie, zm. 24 lutego 2014 w Mińsku) − radziecki i białoruski naukowiec; cybernetyk, specjalista w dziedzinie projektowania układów cyfrowych, doktor nauk technicznych (odpowiednik polskiego stopnia doktora habilitowanego), członek korespondent Narodowej Akademii Nauk Białorusi.
Życiorys.
Urodził się w Leningradzie w roku 1928 w rodzinie o pochodzeniu białoruskim. W 1956 roku ukończył Tomski Uniwersytet; w 1956-1961 był na studiach doktoranckich, od 1959 podjął na tejże uczelni pracę jako wykładowca, pełnił funkcje kierownika laboratorium w Syberyjskim Instytucie Fizyko-Technicznym i kierownika Katedry logiki matematycznej i programowania na Uniwersytecie Tomskim. Stworzył zespół naukowy, który zajmował się (jako jeden z pierwszych w Związku Radzieckim) cybernetyką. Opublikował szereg prac z zakresu syntezy logicznej, opracował język programowania Ljapas (LYaPAS), przeznaczony do przedstawiania algorytmów logicznych i kombinatorycznych. Zespół pod kierownictwem A.D. Zakreuskiego rozwinął się w jedną z najbardziej znaczących radzieckich szkół naukowych w zakresie cybernetyki.
W roku 1971 przeniósł się z grupą współpracowników do Mińska i organizował w Instytucie Cybernetyki Technicznej Akademii Nauk Białorusi (od roku 2002 Zjednoczony Instytut Problemów Informatyki) Zakład programowania systemowego i syntezy logicznej (obecnie Zakład projektowania logicznego). W 1972 roku został członkiem korespondentem Narodowej Akademii Nauk Białorusi. Był kierownikiem organizowanego przez siebie Zakładu do roku 1994. Wykładał na Białoruskim Uniwersytecie Państwowym i na Białoruskim Państwowym Uniwersytecie Informatyki i Radioelektroniki.
Najważniejsze publikacje.
Arkadź Zakreuski jest autorem ponad 500 prac naukowych. Do książek jego autorstwa należą m.in.:

</doc>
<doc id="3155374" url="https://pl.wikipedia.org/wiki?curid=3155374" title="Washfield">
Washfield

Washfield – wieś i civil parish w Anglii, w Devon, w dystrykcie Mid Devon. W 2011 civil parish liczyła 347 mieszkańców. Washfield jest wspomniana w Domesday Book (1086) jako "Wasfelle"/"Wasfelte"/"Wasfella".

</doc>
<doc id="3155375" url="https://pl.wikipedia.org/wiki?curid=3155375" title="Czas zapłaty">
Czas zapłaty

Czas zapłaty (ang. "Welcome to the Punch") – brytyjsko-amerykański film sensacyjny z 2013 roku oparty na scenariuszu i reżyserii Erana Creevy'ego. Wyprodukowany przez Momentum Pictures.
Premiera filmu miała miejsce 24 lutego 2013 roku podczas Festiwalu Filmowego w Glasgow.
Opis fabuły.
Ukrywający się bandyta Jacob Sternwood (Mark Strong) wraca do Londynu, by pomóc nastoletniemu synowi. Policjant Max Lewinsky (James McAvoy) wykorzystuje okazję, aby go schwytać i wyrównać rachunki z przeszłości. Okazuje się jednak, że obaj mają wspólnego wroga.
Obsada.
Źródło: Filmweb
i inni

</doc>
<doc id="3155377" url="https://pl.wikipedia.org/wiki?curid=3155377" title="Wembworthy">
Wembworthy

Wembworthy – wieś i civil parish w Anglii, w Devon, w dystrykcie Mid Devon. W 2011 civil parish liczyła 246 mieszkańców. Wembworthy jest wspomniana w Domesday Book (1086) jako "Mameorde"/"Mameorda".

</doc>
<doc id="3155378" url="https://pl.wikipedia.org/wiki?curid=3155378" title="Coldridge">
Coldridge

Coldridge lub Coleridge – wieś i civil parish w Anglii, w Devon, w dystrykcie Mid Devon. W 2011 civil parish liczyła 498 mieszkańców. Coldridge jest wspomniana w Domesday Book (1086) jako "Colrige"/"Colriga".

</doc>
<doc id="3155379" url="https://pl.wikipedia.org/wiki?curid=3155379" title="Coleridge (Devon)">
Coleridge (Devon)



</doc>
<doc id="3155380" url="https://pl.wikipedia.org/wiki?curid=3155380" title="Marianne Thieme">
Marianne Thieme

Marianne Louise Thieme (ur. 6 marca 1972 w Vlagtwedde) – holenderska polityk, prawniczka i działaczka ekologiczna, posłanka do Tweede Kamer, liderka Partii na rzecz Zwierząt (2002–2019).
Życiorys.
Przez rok studiowała w Paryżu, w 1997 ukończyła prawo na Uniwersytecie Erazma w Rotterdamie. Zaangażowała się w działalność różnych organizacji ekologicznych, w szczególności działających na rzecz praw zwierząt, będąc ich etatowym pracownikiem. Opublikowała dwie pozycje książkowe poświęcone tematyce praw zwierząt: "De eeuw van het dier" (2004) i "Het gelijk van de dieren, geluk van de mensen" (2009). W 2002 brała udział w założeniu Partii na rzecz Zwierząt. Rok później kandydowała bez powodzenia jako główny kandydat tego ugrupowania (lijsttrekker) w wyborach parlamentarnych, a w 2004 również bezskutecznie w wyborach europejskich. W 2006 ponownie jako numer jeden na liście wyborczej uzyskała po raz pierwszy mandat posłanki do Tweede Kamer, niższej izby Stanów Generalnych, który utrzymywała w kolejnych wyborach w 2010, 2012 i 2017. Sprawowanie mandatu zawiesiła na kilka miesięcy w 2012, kiedy to przebywała na urlopie macierzyńskim. Nie wykonywała też mandatu między październikiem 2018 a styczniem 2019. Później w tym samym roku zrezygnowała z zasiadania w Tweede Kamer.
Życie prywatne.
Marianne Thieme jest zamężna, ma dwie córki. Jest wierną Kościoła Adwentystów Dnia Siódmego.

</doc>
<doc id="3155381" url="https://pl.wikipedia.org/wiki?curid=3155381" title="Stockleigh Pomeroy">
Stockleigh Pomeroy

Stockleigh Pomeroy – wieś i civil parish w Anglii, w Devon, w dystrykcie Mid Devon. W 2011 civil parish liczyła 117 mieszkańców. Stockleigh Pomeroy jest wspomniana w Domesday Book (1086) jako "Stochelie"/"Estocheleia".

</doc>
<doc id="3155382" url="https://pl.wikipedia.org/wiki?curid=3155382" title="Antoine Bechamp">
Antoine Bechamp



</doc>
<doc id="3155384" url="https://pl.wikipedia.org/wiki?curid=3155384" title="Hockworthy">
Hockworthy

Hockworthy – wieś i civil parish w Anglii, w Devon, w dystrykcie Mid Devon. W 2011 civil parish liczyła 174 mieszkańców. Hockworthy jest wspomniana w Domesday Book (1086) jako "Hocoorde"/"Hocoorda".

</doc>
<doc id="3155385" url="https://pl.wikipedia.org/wiki?curid=3155385" title="Dennis Marion Schnurr">
Dennis Marion Schnurr



</doc>
<doc id="3155386" url="https://pl.wikipedia.org/wiki?curid=3155386" title="Kennerleigh">
Kennerleigh

Kennerleigh – wieś i civil parish w Anglii, w Devon, w dystrykcie Mid Devon. W 2011 civil parish liczyła 145 mieszkańców.

</doc>
<doc id="3155387" url="https://pl.wikipedia.org/wiki?curid=3155387" title="Daniel Edward Pilarczyk">
Daniel Edward Pilarczyk



</doc>
<doc id="3155388" url="https://pl.wikipedia.org/wiki?curid=3155388" title="Loxbeare">
Loxbeare

Loxbeare – wieś i civil parish w Anglii, w Devon, w dystrykcie Mid Devon. W 2011 civil parish liczyła 162 mieszkańców. Loxbeare jest wspomniana w Domesday Book (1086) jako "Lochesbere"/"Lochesbera".

</doc>
<doc id="3155389" url="https://pl.wikipedia.org/wiki?curid=3155389" title="Joseph Robert Binzer">
Joseph Robert Binzer



</doc>
<doc id="3155390" url="https://pl.wikipedia.org/wiki?curid=3155390" title="Shobrooke">
Shobrooke

Shobrooke – wieś i civil parish w Anglii, w Devon, w dystrykcie Mid Devon. W 2011 civil parish liczyła 537 mieszkańców. Shobrooke jest wspomniana w Domesday Book (1086) jako "Sotebroch"/"Sotebroca".

</doc>
<doc id="3155391" url="https://pl.wikipedia.org/wiki?curid=3155391" title="Salvatore Joseph Cordileone">
Salvatore Joseph Cordileone



</doc>
<doc id="3155392" url="https://pl.wikipedia.org/wiki?curid=3155392" title="Meg Wolitzer">
Meg Wolitzer

Meg Wolitzer (ur. 28 maja 1959 w Nowym Jorku) – amerykańska pisarka.
Jej rodzicami są pisarka Hilma Wolitzer z domu Liebman i psycholog Morton Wolitzer. Studiowała na Smith College. Ukończyła studia licencjackie na Brown University. W 1998 otrzymała nagrodę literacką Pushcart Prize. Jej powieści "This Is Your Life" i "Surrender, Dorothy" doczekały się adaptacji filmowych (polskie tytuły filmów "To jest moje życie" i "Poddaj się, Dorotko").
Jej mężem jest pisarz Richard Pank; małżeństwo ma dwóch synów. Mieszka w Nowym Jorku.
Dzieła.
Powieści.
Seria "Operation Save the Teacher"

</doc>
<doc id="3155395" url="https://pl.wikipedia.org/wiki?curid=3155395" title="Upton Hellions">
Upton Hellions

Upton Hellions – wieś i civil parish w Anglii, w Devon, w dystrykcie Mid Devon. W 2001 civil parish liczyła 66 mieszkańców.

</doc>
<doc id="3155399" url="https://pl.wikipedia.org/wiki?curid=3155399" title="Washford Pyne">
Washford Pyne

Washford Pyne – wieś i civil parish w Anglii, w Devon, w dystrykcie Mid Devon. W 2001 civil parish liczyła 108 mieszkańców. Washford Pyne jest wspomniana w Domesday Book (1086) jako "Waford"/"Wafort".

</doc>
<doc id="3155401" url="https://pl.wikipedia.org/wiki?curid=3155401" title="Jean Jacques Annaud">
Jean Jacques Annaud



</doc>
<doc id="3155402" url="https://pl.wikipedia.org/wiki?curid=3155402" title="James Peter Sartain">
James Peter Sartain



</doc>
<doc id="3155403" url="https://pl.wikipedia.org/wiki?curid=3155403" title="Stockleigh English">
Stockleigh English

Stockleigh English – wieś i civil parish w Anglii, w Devon, w dystrykcie Mid Devon. W 2001 civil parish liczyła 63 mieszkańców. Stockleigh English jest wspomniana w Domesday Book (1086) jako "Stochelie"/"Estocheleia".

</doc>
<doc id="3155408" url="https://pl.wikipedia.org/wiki?curid=3155408" title="Daniel Mark Buechlein">
Daniel Mark Buechlein



</doc>
<doc id="3155409" url="https://pl.wikipedia.org/wiki?curid=3155409" title="Paul Dennis Etienne">
Paul Dennis Etienne



</doc>
<doc id="3155410" url="https://pl.wikipedia.org/wiki?curid=3155410" title="David Laurin Ricken">
David Laurin Ricken



</doc>
<doc id="3155411" url="https://pl.wikipedia.org/wiki?curid=3155411" title="James Terry Steib">
James Terry Steib



</doc>
<doc id="3155412" url="https://pl.wikipedia.org/wiki?curid=3155412" title="Iron Lion Zion">
Iron Lion Zion

Iron Lion Zion – utwór napisany i nagrany w kwietniu roku 1973 lub 1974 przez jamajskiego muzyka Boba Marleya. Po raz pierwszy nagranie zostało wydane pośmiertnie 7 września 1992 roku na kompilacji "Songs of Freedom". Singiel dotarł do 5. miejsca na brytyjskiej liście przebojów. Wersja zremiksowana kompozycji została wydana na małej płycie, i w 1995 znalazła się na składance .
Tekst.
Słowa utworu są bezpośrednio związane z wierzeniami Rastafarian. Zion (Syjon) to „ziemia obiecana”, tutaj w odniesieniu do Etiopii. Lew nawiązuje do Lwa Judy, który znajdował się na starej królewskiej etiopskiej fladze, i przedstawia cesarza tego kraju Haile Selassie I, którego Rastafarianie uznają za swego Mesjasza.

</doc>
<doc id="3155414" url="https://pl.wikipedia.org/wiki?curid=3155414" title="Curtis John Guillory">
Curtis John Guillory



</doc>
<doc id="3155416" url="https://pl.wikipedia.org/wiki?curid=3155416" title="Daniel William Kucera">
Daniel William Kucera



</doc>
<doc id="3155417" url="https://pl.wikipedia.org/wiki?curid=3155417" title="Trzecia edycja Seiyū Awards">
Trzecia edycja Seiyū Awards

Trzecia edycja Seiyū Awards – ceremonia wręczenia nagród japońskim aktorom głosowym, która odbyła się w dniu 7 marca 2009 r. w Teatrze UDX w Akihabara (Tokio). Głosowanie trwało od 1 października 2008 do 15 stycznia 2009.

</doc>
<doc id="3155419" url="https://pl.wikipedia.org/wiki?curid=3155419" title="Jacek Kuźnicki">
Jacek Kuźnicki

Jacek Kuźnicki (ur. 11 marca 1952 w Łodzi) – polski neurobiolog specjalizujący się w badaniach nad molekularnymi mechanizmami chorób neurodegeneracyjnych.
Życiorys.
W 1976 ukończył studia na Wydziale Biologii Uniwersytetu Warszawskiego. Stopień doktora uzyskał w Instytucie Biologii Doświadczalnej im. Marcelego Nenckiego PAN w 1980 roku, następnie w latach 1981-1984 przebywał na stażu podoktorskim w National Institutes of Health w Bethesdzie. Od 1986 do 2001 kierował laboratorium w Instytucie Biologii Doświadczalnej im. Marcelego Nenckiego PAN. W latach 1992-1995 ponownie pracował w National Institutes of Health w Bethesdzie jako profesor wizytujący.
Od 2001 do 2018 pełnił funkcję dyrektora Międzynarodowego Instytutu Biologii Molekularnej i Komórkowej w Warszawie, gdzie kieruje również Laboratorium Neurodegeneracji.
Od 2018 był członkiem Rady Narodowego Centrum Nauki, a od grudnia 2020 jej przewodniczącym. 
Działalność naukowa.
Zespół prowadzony przez profesora Kuźnickiego zajmuje się przede wszystkim badaniem molekularnych mechanizmów choroby Alzheimera, szczególnie zaburzeniami metabolizmu wapnia w komórkach nerwowych, a także poszukiwaniem nowych biomarkerów dla choroby Alzheimera i choroby Parkinsona. Część badań jest prowadzona na organizmie modelowym "Danio rerio" .

</doc>
<doc id="3155421" url="https://pl.wikipedia.org/wiki?curid=3155421" title="Konwój dziesięciu">
Konwój dziesięciu

Konwój dziesięciu (hebr. שיירת העשרה) – izraelski konwój złożony z czterech samochodów ciężarowych jadących podczas wojny domowej w Mandacie Palestyny z Jerozolimy do bloku żydowskich osiedli Gusz Ecjon w górach Judei. W dniu 11 grudnia 1947 roku konwój wpadł w zasadzkę przygotowaną przez arabskie siły Armii Świętej Wojny. W zasadzce zginęło 10 członków konwoju.
Tło wydarzeń.
Gusz Ecjon była grupą osiedli żydowskich położonych w górach Judei, bezpośrednio na południe od miast Betlejem i Jerozolima. Trzon bloku osiedli składał się z czterech osad rolniczych, które zostały założone w latach 1940-1947 na nieruchomościach zakupionych przez żydowskie organizacje syjonistyczne. Jako pierwszy, w 1927 roku powstał kibuc Migdal Eder. Jego całkowita izolacja została przerwana dzięki założeniu w 1945 roku sąsiedniego kibucu Massu’ot Jicchak. Następnie w 1946 roku powstał kibuc En Curim, a w 1947 roku kibuc Rewadim. Pod koniec 1947 roku blok osiedli Gusz Ecjon zajmował powierzchnię 20 km² i liczył 450 mieszkańców, w tym 69 dzieci. Społeczności były całkowicie izolowane i otoczone przez nieprzyjaźnie nastawione osady arabskie.
Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała obszar Gusz Ecjon przyszłemu państwu arabskiemu, które miało powstać w Palestynie. Przywódcy społeczności żydowskiej zaakceptowali ten plan, jednak dowództwo organizacji paramilitarnej Hagana podjęło decyzję o nie ewakuowaniu mieszkańców Gusz Ecjon. Tymczasem Arabowie odrzucili rezolucję ONZ i dzień później doprowadzili do wybuchu wojny domowej w Mandacie Palestyny. W jej pierwszej fazie arabskie ataki były skoncentrowane na żydowskie linie komunikacyjne, które przebiegały przez tereny i miejscowości, w których społeczność arabska miała przewagę ilościową. W ten sposób rozpoczęła się „wojna o drogi”. Na początku grudnia 1947 roku w rejon Jerozolimy dotarł pierwszy oddział Armii Świętej Wojny dowodzony przez Abd al-Kadir al-Husajniego. Podszedł on ze swoim liczącym około stu bojowników oddziałem do wsi Surif, na południowy zachód od Jerozolimy. Dołączyło tu do niego wielu młodych arabskich wieśniaków, z których niektórzy byli weteranami brytyjskiej armii. W ten sposób jego siły bardzo szybko urosły do kilku tysięcy ludzi. Ich celem było sparaliżowanie żydowskiej komunikacji w regionie oraz całkowite odcięcie Zachodniej Jerozolimy.
Normalnie do bloku Gusz Ecjon każdego dnia docierał transport z zaopatrzeniem, oraz regularnie kursował autobus. Nałożona arabska blokada spowodowała, że trwająca zazwyczaj 30 minut podróż z Jerozolimy do Gusz Ecjon stała się niezwykle trudna. W dniu 8 grudnia 1947 roku doszło do pierwszego ostrzelania samochodu kursującego na tej trasie. Odtąd pojazdy nie mogły już poruszać się samodzielnie i były łączone w konwoje. Każdy wyjeżdżający konwój musiał mieć zabezpieczoną odpowiednią eskortę i zaplanowaną drogę przejazdu. Te pierwsze konwoje wykorzystywały jeszcze otwarte samochody ciężarowe (zazwyczaj pick-upy), ponieważ władze brytyjskie twierdziły, że pojazdy opancerzone mogą niepotrzebnie rozdrażnić Arabów. Konwojom takim czasami towarzyszył oficjalny patrol umundurowanej Policji Żydowskich Osiedli (ang. "Jewish Settlement Police"). Do Gusz Ecjon skierowano także rezerwowy oddział Palmach.
Przebieg bitwy.
W czwartek 11 grudnia, około wpół do czwartej po południu, z Jerozolimy wyruszył do Gusz Ecjon konwój złożony z czterech samochodów ciężarowych. Przewoziły one żywność, wodę pitną, butle z gazem, narzędzia do kuchni oraz worki z mąką. W konwoju było 26 osób, w tym 8 żydowskich umundurowanych policjantów ("Policja Żydowskich Osiedli"). Wśród pasażerów był dowódca bloku osiedli Gusz Ecjon, Danny, jego zastępca Izaak Jakub oraz sekretarz bloku Jair Mundlak. Już po wyjechaniu konwoju z miasta, wywiad Hagany otrzymał informację, że Arabowie przygotowują na niego zasadzkę. Wiadomość dotarła jednak za późno i nie było możliwości powiadomienia lub zatrzymania konwoju. Jako pierwszy jechał samochód należący do Gusz Ecjon. Drugim samochodem jechał Danny i Izzak Jakub. Konwój zamykał pick-up z policjantami ochrony.
Kiedy konwój wyjechał z Jerozolimy, zauważono jak kilku transjordańskich żołnierzy Legionu Arabskiego dawało jakieś znaki. Uznano, że dają oni znaki swoim kolegom, podczas gdy w rzeczywistości informowali o wyjeździe żydowskiego konwoju z miasta. Po około 15 minutach jazdy konwój dotarł do posterunku brytyjskiej policji w Betlejem. Gdy konwój przejechał obok Fortu Tegart, przed pojazdami pojawił się ubrany na czarno motocyklista. Bardzo szybko oddalił się. Około 5-10 minut później, konwój dojechał do stromego podjazdu pod górę. Wolno poruszające się pojazdy, oraz wąska i kręta droga, stanowiły idealne miejsce do organizacji zasadzki. Arabowie otworzyli ogień z automatycznego karabinu maszynowego usadowionego zaledwie 10 metrów od drogi. Kule uszkodziły chłodnicę pierwszego samochodu, śmiertelnie raniąc w twarz kierowcę. Pojazd zatrzymał się, blokując możliwość ruchu innych ciężarówek. Wszyscy pasażerowie wyskoczyli z pojazdów, kryjąc się w rowie i pod samochodami. Z tyłu konwoju nadbiegli żydowscy policjanci, którzy otworzyli ogień (posiadali zaledwie 6 pistoletów). Natomiast Danny pobiegł do ostatniej ciężarówki, nakazując kierowcy zawrócenie po pomoc do Betlejem. Wąska górska droga uniemożliwiała jednak zawrócenie, i uszkodzony kulami samochód musiał przez ponad 2 km wycofywać się tyłem, zanim mógł nawrócić.
Około 15 minut od rozpoczęcia ataku, od strony Hebronu nadjechało dwóch brytyjskich policjantów, krzycząc do Arabów aby wstrzymali ogień. Ich wezwanie okazało się jednak nieskuteczne, i obaj policjanci ukryli się w rowie. Arabowie wstrzymali ogień dopiero wtedy, gdy od strony Betlejem nadjechał jeep brytyjskiej armii. Do brytyjskich żołnierzy podbiegł Eliasz Bar Cham, który zabrał się z nimi z powrotem do Betlejem. Gdy jeep nawracał, Arabowie ponownie otworzyli ogień. Gdy dojechali do Betlejem, Bar Cham zażądał od brytyjskiego oficera pomocy oraz ściągnięcia z Jerozolimy pomocy medycznej i żydowskich policjantów. Oficer zwlekał jednak pół godziny z podjęciem jakichkolwiek działań, a dopiero potem wyruszył z oddziałem 10 policjantów. Gdy dotarli na miejsce zasadzki, większość członków konwoju była już zabita. Arabowie zdarli z zabitych ubrania i dźgali je nożami. Na widok zbliżających się Brytyjczyków, zbiegli w dół grzbietem, krzycząc radośnie w tłumie z kobietami i dziećmi. Pojazdy z konwoju zostały podpalone, a przewożone w nich butle z gazem zaczęły wybuchać.
Krótko później na miejsce zasadzki dojechały trzy brytyjskie samochody pancerne, a 20 minut później przyjechał ambulans i żydowscy policjanci z Jerozolimy. Zabrali oni ciała 10 zabitych, a rannych przewieziono do Szpitala Hadassah na Górze Skopus w Jerozolimie.
Reakcje i następstwa.
Atak na konwój był wstrząsem dla mieszkańców Jerozolimy i Gusz Ecjon. Został on symbolicznie nazwany od liczby ofiar ataku. Konwój Dziesięciu uświadomił mieszkańcom Gusz Ecjon, że są w środku wojny domowej, a ich blok osiedli znajduje się w oblężeniu. W dniu 27 grudnia 1947 roku brytyjskie władze zaproponowały pomoc policji w ewakuacji Gusz Ecjon do Jerozolimy. Wniosek ten został odrzucony. Hagana postanowiła wtedy, że odtąd będzie wykorzystywać w konwojach pojazdy opancerzone stalowymi płytami.

</doc>
<doc id="3155423" url="https://pl.wikipedia.org/wiki?curid=3155423" title="China Disco">
China Disco

China Disco – pierwsza solowa płyta Johna Portera, walijskiego muzyka mieszkającego i tworzącego w Polsce od 1976. Album ukazał się w 1982. Wszystkie utwory zostały skomponowane przez Johna Portera, który
jest również autorem słów piosenek.
Nagrania realizowało System Studio Poland od 3 do 10 maja 1982 w Studiu Tonpressu w Warszawie dla firmy PolJazz Warszawa. Na płycie i okładce widnieje również logo Musicoramy. Winylowy LP wytłoczony został przez wytwórnię Pronit z numerem katalogowym M 0002. W 2008 ukazała się reedycja albumu na płycie CD, wydanej przez Metal Mind Productions (MMP CD 0505 DG).

</doc>
<doc id="3155425" url="https://pl.wikipedia.org/wiki?curid=3155425" title="Samice (osada leśna)">
Samice (osada leśna)

Samice – osada leśna w Polsce położona w województwie łódzkim, w powiecie skierniewickim, w gminie Skierniewice.
W latach 1975–1998 miejscowość administracyjnie należała do województwa skierniewickiego.

</doc>
<doc id="3155426" url="https://pl.wikipedia.org/wiki?curid=3155426" title="Fallobaza">
Fallobaza

Fallobaza (łac. "phallobasis") – element samczych narządów genitalnych owadów.
Fallobaza to proksymalna część fallusa. Wykazuje dużą zmienność w stopniu swojego rozwoju. Czasem ma postać dużej struktury wspierającej edeagus, która często wyciągnięta jest w pole tekalne lub osłonkę otaczającą edeagus, zwaną fallokryptem. Czasem reprezentowana jest jedynie przez bazalne skleryty falliczne wchodzące w skład ścianki komory genitalnej.
W przypadku, gdy fallobaza nie jest wyróżniona, cały fallus jest tożsamy z edeagusem. Ściany fallobazy i edeagusa tworzą razem ectophallus. Fallobaza służy zwykle jako miejsce przyczepu mięśni fallicznych oraz mięśni edeagusa. Boczne płatki z niej wyrastające to paramery. U błonkówek fallobaza jest duża i 2-członowa.

</doc>
<doc id="3155427" url="https://pl.wikipedia.org/wiki?curid=3155427" title="Siennica Różana (kolonia w województwie lubelskim)">
Siennica Różana (kolonia w województwie lubelskim)

Siennica Różana – kolonia w Polsce położona w województwie lubelskim, w powiecie krasnostawskim, w gminie Siennica Różana.
W latach 1975–1998 miejscowość administracyjnie należała do województwa chełmskiego.

</doc>
<doc id="3155428" url="https://pl.wikipedia.org/wiki?curid=3155428" title="Phallobasis">
Phallobasis



</doc>
<doc id="3155429" url="https://pl.wikipedia.org/wiki?curid=3155429" title="Sikory Juskie (osada w województwie warmińsko-mazurskim)">
Sikory Juskie (osada w województwie warmińsko-mazurskim)

Sikory Juskie – osada w Polsce położona w województwie warmińsko-mazurskim, w powiecie ełckim, w gminie Stare Juchy.
W latach 1975–1998 miejscowość administracyjnie należała do województwa suwalskiego.
Miejscowość letniskowa położona nad jeziorem Łaśmiady.

</doc>
<doc id="3155430" url="https://pl.wikipedia.org/wiki?curid=3155430" title="If You Were with Me Now">
If You Were with Me Now

If You Were with Me Now – piosenka i drugi singel z czwartego albumu australijskiej piosenkarki pop Kylie Minogue, zatytułowanego "Let’s Get to It". Nagrała ją w duecie z amerykańskim piosenkarzem R&amp;B Keithem Washingtonem. Poza nimi, piosenkę napisali ówcześnie stali współpracownicy wokalistki, Mike Stock i Pete Waterman, którzy podjęli się także produkcji. Był to pierwszy singel, którego współautorką była Minogue. O wyborze piosenki na singla zdecydowała przychylna reakcja stacji radiowych. Piosenka odniosła sukces w Wielkiej Brytanii, Irlandii i Republice Południowej Afryki, gdzie dotarła do pierwszej dziesiątki zestawień. Minogue nagrała swój śpiew w Londynie, Washington w Stanach Zjednoczonych. Prawdopodobnie nie spotkali się również podczas realizacji teledysku, gdyż w żadnym ujęciu duet nie pojawia się razem. Artystka wykonywała piosenkę jedynie podczas Let’s Get to It Tour. 
Lista piosenek.
Singel CD
Australia - singel CD
Nowa Zelandia - kaseta magnetofonowa
Wielka Brytania - płyta gramofonowa
Australia - singel 12"
Wersja 12-calowa singla zawierała piosenkę "I Guess I Like It Like That" jako strona A singla. Z racji formy takiego wydania piosenki, nie weszła na listę ARIA Charts.

</doc>
<doc id="3155431" url="https://pl.wikipedia.org/wiki?curid=3155431" title="Kaniuk amerykański">
Kaniuk amerykański

Kaniuk amerykański ("Elanus leucurus") – gatunek średniej wielkości ptaka drapieżnego z podrodziny kaniuków (Elaninae) w rodzinie jastrzębiowatych (Accipitridae), żyjącego na zachodzie i południu Ameryki Północnej oraz w Ameryce Południowej.
Zasięg występowania.
Kaniuk amerykański występuje w zależności od podgatunku:
Morfologia.
Długość ciała 35–43 cm, rozpiętość skrzydeł 88–102 cm; masa ciała 241–375 g. Ubarwieniem przypomina mewę, lecz jego kształt ciała oraz styl lotu są charakterystyczne dla jastrzębi. Większa część ich ciała jest biała, natomiast końcówki skrzydeł i ramiona mają odcień czarny.
Ekologia.
Kaniuk amerykański występuje głównie na terenach podmokłych, trawiastych z rozproszonymi drzewami. Zazwyczaj nie żyje na wysokościach powyżej 1500 m n.p.m., choć odnotowano już występowanie tego gatunku w Peru, na wysokości 4200 m n.p.m. Jego pożywienie stanowią niewielkie gryzonie, rzadziej inne ptaki, duże owady oraz płazy i gady.
Rozród.
Gniazdo w kształcie miseczki, wyłożone delikatniejszym materiałem i umieszczone w koronie małego lub średniej wielkości izolowanego drzewa lub w krzewie. W zniesieniu 3–5 jaj, które są białe i mocno upstrzone brązowawymi kropkami i plamami. W jednym zbadanym gnieździe w Argentynie okres inkubacji wynosił 31 dni.
Status.
Międzynarodowa Unia Ochrony Przyrody (IUCN) uznaje kaniuka amerykańskiego za gatunek najmniejszej troski (LC – Least Concern) nieprzerwanie od 1988 roku. W 2008 roku liczebność światowej populacji szacowano na 0,5–5 milionów osobników. Trend liczebności populacji uznaje się za wzrostowy.
Gęstość występowania kaniuka amerykańskiego waha się od 1 pary na 100 km² do 1 pary na 1 km². W latach 30. XX wieku gatunek znajdował się na granicy wymarcia ze względu na polowania i kolekcjonowanie jaj. Aktualnie znów jest pospolity.

</doc>
<doc id="3155432" url="https://pl.wikipedia.org/wiki?curid=3155432" title="Phallocrypt">
Phallocrypt

Phallocrypt – element samczych narządów genitalnych owadów.
Kieszeń fallobazy lub ściany komory genitalnej (reprezentująca prawdopodobnie „endotekę”) obejmująca nasadę edeagusa. 
U motyli wargi obejmującego nasadę edeagusa „fallokryptu” mogą być wyciągnięte w rurkowatą tekę obejmującą edeagus, której wewnętrzne ścianki mogą być zesklerotyzowane, tworząc anellus.

</doc>
<doc id="3155433" url="https://pl.wikipedia.org/wiki?curid=3155433" title="Muzeum Figur Woskowych w Międzyzdrojach">
Muzeum Figur Woskowych w Międzyzdrojach

Muzeum Figur Woskowych w Międzyzdrojach – prywatne muzeum położone w Międzyzdrojach. 
W muzeum znajduje się około 100 figur woskowych, wyprodukowanych przez firmę z Sankt-Petersburga. Przedstawiają one postacie historyczne (m.in. Leonardo da Vinci, Jan Matejko, Albert Einstein, Adolf Hitler, Salvador Dali, Jan Paweł II, Jasir Arafat), współczesne (Barack Obama, Elton John, Angelina Jolie, polscy aktorzy), bohaterów mass-mediów (postacie z filmów: Piraci z Karaibów, Epoka lodowcowa, Shrek, Avatar) oraz postaci z legend i mitów (minotaur, harpia, wilkołak itp.). Ponadto w ramach wystawy prezentowana jest "galeria osobliwości" ludzkich - figury posiadaczy największych stop, najdłużej szyi, wielu oczu, postać najwyższego Chińczyka itp.
Muzeum jest obiektem całorocznym, wstęp jest płatny.

</doc>
<doc id="3155434" url="https://pl.wikipedia.org/wiki?curid=3155434" title="Zamieszki w Jerozolimie (1947)">
Zamieszki w Jerozolimie (1947)

Zamieszki w Jerozolimie (1947) były gwałtownymi wystąpieniami społecznymi, do których doszło w dniach 2–4 grudnia 1947 roku w rejonie Jerozolimie w Brytyjskim Mandacie Palestyny. Stanowiły one początek wojny domowej w Mandacie Palestyny (1947–1948).
Tło wydarzeń.
W poszukiwaniu narastającego konfliktu izraelsko-arabskiego, w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181 w sprawie podziału Palestyny na dwa państwa: arabskie i żydowskie. Społeczność żydowska zaakceptowała rezolucję, jednak Arabowie ją odrzucili wzniecając następnego dnia pierwsze zamieszki. 30 listopada 1947 roku Wysoki Komitet Arabski ogłosił trzydniowy strajk generalny w całym Mandacie Palestyny. Strajk miał być wyrazem niezadowolenia społeczności arabskiej, która sprzeciwiała się planowi utworzenia państwa żydowskiego w Palestynie. Zażądano, by brytyjskie władze mandatowe przekazały całą władzę polityczną w ręce Wysokiego Komitetu Arabskiego, celem utworzenia jednego państwa arabskiego w całej Palestynie. Równocześnie burmistrz Nablusu proklamował świętą wojnę Dżihad. W odpowiedzi, 1 grudnia 1947 roku Wysoki Komisarz Palestyny sir Alan Cunningham ostrzegł Wysoki Komitet Arabski, że Wielka Brytania jest zobowiązana do zachowania porządku w Palestynie tak długo, jak sprawuje swój mandat. Z tego powodu policja mandatowa miała zatrzymać arabskich agitatorów, gdyby zaczęli w Jerozolimie podburzać tłum. Pomimo tych ostrzeżeń, 2 grudnia rozpoczął się strajk generalny.
Przebieg zamieszek.
W dniu 2 grudnia 1947 roku tłum Arabów zorganizował w Jerozolimie demonstrację przeciwko przyjętej rezolucji ONZ nr 181. Demonstranci maszerowali w stronę Placu Syjonu, lecz zostali zatrzymani przez brytyjskich policjantów. Arabowie wówczas zwrócili się w stronę ulicy Jafy, gdzie demonstracja przekształciła się w gwałtowne rozruchy. Plądrowano i podpalano żydowskie domy oraz sklepy. Bardzo szybko demonstranci zalali Stare Miasto Jerozolimy, zagrażając bezpieczeństwu Dzielnicy Żydowskiej w Jerozolimie.
Brytyjskie władze nie reagowały, pozwalając na dalszy rozwój wydarzeń. W tej sytuacji żydowska organizacja paramilitarna Hagana po raz pierwszy od ośmiu lat zaangażowała się w starcia, aby strzec Dzielnicy Żydowskiej. Do pierwszej otwartej wymiany ognia doszło podczas plądrowania przez Arabów centrum handlowego „Manila”. Brytyjczycy podjęli działania dopiero po ustaniu najcięższych starć ulicznych. Na arabską część miasta nałożono godzinę policyjną, która miała obowiązywać do końca tygodnia. Równocześnie aresztowano niektórych członków Hagany za posiadanie broni. W tym pierwszym dniu starć zginęło 7 Żydów. W odwecie, 3 grudnia członkowie żydowskiego Irgunu podpalili arabskie kino „Rex”. Tego samego dnia Arabowie zaatakowali pojazd jadący do Dzielnicy Żydowskiej, zabijając 1 osobę i raniąc 7 kolejnych. 4 grudnia w ataku na żydowski autobus w Jerozolimie rannych zostało 2 Żydów i 3 Arabów. W kolejnych dniach dochodziło do coraz częstszych strzelanin, podpaleń, a także zamachów bombowych, które paraliżowały normalne funkcjonowanie miasta. Starcia trwały przez trzy dni i zakończyły się śmiercią 20 Żydów i 15 Arabów.
Konsekwencje.
Konsekwencją zamieszek była decyzja żydowskiej Hagany o używaniu siły, aby „powstrzymać przyszłe ataki na Żydów”. Pojedyncze strzały przekształciły się w starcia. Rozprzestrzeniły się one po całym kraju, a towarzyszyły im liczne incydenty zbrojne, podpalenia, morderstwa, napady rabunkowe i grabieże. Przebieg następnych wydarzeń był już nie do powstrzymania. W odpowiedzi na kolejne ataki strona żydowska rozpoczęła przeprowadzać działania odwetowe, i tak z całą siłą wybuchła wojna domowa w Palestynie.

</doc>
<doc id="3155435" url="https://pl.wikipedia.org/wiki?curid=3155435" title="Socii">
Socii

Termin Socii (z , sojusznik lub towarzysz) może mieć kilka znaczeń:

</doc>
<doc id="3155441" url="https://pl.wikipedia.org/wiki?curid=3155441" title="Uncus (anatomia)">
Uncus (anatomia)



</doc>
<doc id="3155445" url="https://pl.wikipedia.org/wiki?curid=3155445" title="Gnathos">
Gnathos



</doc>
<doc id="3155446" url="https://pl.wikipedia.org/wiki?curid=3155446" title="Juxta">
Juxta



</doc>
<doc id="3155447" url="https://pl.wikipedia.org/wiki?curid=3155447" title="Transtilla">
Transtilla



</doc>
<doc id="3155449" url="https://pl.wikipedia.org/wiki?curid=3155449" title="Kaniuk stepowy">
Kaniuk stepowy

Kaniuk stepowy ("Elanus scriptus") – gatunek ptaka drapieżnego z podrodziny kaniuków (Elaninae) w rodzinie jastrzębiowatych (Accipitridae), żyjącego w Australii. Monotypowy (nie wyróżnia się podgatunków).
Zasięg występowania.
Kaniuki stepowe są endemitami, występują w Australii na szerokościach geograficznych pomiędzy 12°S a 39°S. Pojawiają się na obszarze niemal całego kraju, poza terenami pustynnymi na zachodzie oraz fragmentem północno-wschodnim. 
Morfologia.
Długość ciała 34–37 cm, rozpiętość skrzydeł 84–89; masa ciała 160–427 g. Samice są większe od samców (średnio o 5%, ale 8% w długości ogona i 20% cięższe). Kaniuk stepowy ubarwieniem przypomina mewę, lecz jego kształt ciała oraz styl lotu są charakterystyczne dla jastrzębi. Charakteryzuje się stosunkowo dużą głową i skrzydłami oraz małym tułowiem. Większa część jego ciała jest biała lub szara, natomiast ramiona mają odcień czarny, a oczy czerwony.
Ekologia.
Preferują suche obszary trawiaste do wysokości 1000 m n.p.m. Żywią się głównie gryzoniami, niewielkimi gadami oraz dużymi owadami.
Status.
Międzynarodowa Unia Ochrony Przyrody (IUCN) od 2004 roku uznaje kaniuka stepowego za gatunek bliski zagrożenia (NT – "near threatened"); wcześniej (od 1988 roku) miał on status gatunku najmniejszej troski (LC – "least concern"). Liczebność populacji szacuje się na 670–6700 dorosłych osobników. Trend liczebności populacji uznaje się za stabilny.

</doc>
<doc id="3155450" url="https://pl.wikipedia.org/wiki?curid=3155450" title="Jerome George Hanus">
Jerome George Hanus



</doc>
<doc id="3155452" url="https://pl.wikipedia.org/wiki?curid=3155452" title="John Francis Kinney">
John Francis Kinney



</doc>
<doc id="3155453" url="https://pl.wikipedia.org/wiki?curid=3155453" title="Michael Gerard Duca">
Michael Gerard Duca



</doc>
<doc id="3155454" url="https://pl.wikipedia.org/wiki?curid=3155454" title="Mark Joseph Seitz">
Mark Joseph Seitz



</doc>
<doc id="3155455" url="https://pl.wikipedia.org/wiki?curid=3155455" title="Skomack Wielki (osada w województwie warmińsko-mazurskim)">
Skomack Wielki (osada w województwie warmińsko-mazurskim)

Skomack Wielki (niem. "Thalau") – osada w Polsce położona w województwie warmińsko-mazurskim, w powiecie ełckim, w gminie Stare Juchy.
W latach 1975–1998 miejscowość administracyjnie należała do województwa suwalskiego.

</doc>
<doc id="3155456" url="https://pl.wikipedia.org/wiki?curid=3155456" title="Pani Jeziora (utwór)">
Pani Jeziora (utwór)



</doc>
<doc id="3155459" url="https://pl.wikipedia.org/wiki?curid=3155459" title="Cmentarz wojenny nr 274 – Przyborów">
Cmentarz wojenny nr 274 – Przyborów

Cmentarz wojenny nr 274 - Przyborów – cmentarz z I wojny światowej znajdujący się we wsi Przyborów w województwie małopolskim, w powiecie brzeskim, w gminie Borzęcin. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52. 
Położenie.
Najprościej jest dotrzeć do cmentarza od szosy Szczepanów – Przyborów. W lesie, za figurką Chrystusa Frasobliwego odchodzi na lewo boczna droga, cmentarz znajduje się na bezleśnym terenie, pomiędzy zabudowaniami, w odległości około 300 m od szosy Szczepanów - Przyborów.
Historia.
Pochowano tutaj żołnierzy armii austriackiej i rosyjskiej, którzy zginęli w walkach na okolicznych terenach w dniach 19-22 listopada 1914 roku. Był to okres ciągłych porażek armii austro-węgierskiej. Po przełamaniu przez Rosjan linii obronnej na Dunajcu Austriacy utworzyli kolejną nad Uszwicą, przebiegała ona m.in. przez miejscowość Przyborów. Korpus lwowski usiłował powstrzymać napierające wojska rosyjskie, został jednak wyparty. Doszło tutaj wówczas do szeregu potyczek,podczas których ginęło kilkuset żołnierzy, część z nich została pochowana na cmentarzu w Przyborowiu, pozostali na cmentarzach wojennych w sąsiednich miejscowościach. Ogółem na cmentarzu pochowano 130 żołnierzy, w tym:
Opis cmentarza.
Cmentarz zbudowano na planie prostokąta. Ogrodzenie stanowią murowane z betonowych elementów szerokie słupki, pomiędzy którymi wkomponowano przęsła z rur żelaznych oparte na dodatkowych, żelaznych słupkach. Wejście przez niską, dwuskrzydłową furtkę wykonaną z takich samych żelaznych rur. Głównym elementem ozdobnym jest wkomponowana w jeden bok ogrodzenia ściana pomnikowa. Na jej środku znajduje się wysoki prostokątny portal, murowany z takich samych elementów jak ogrodzenie. W jego świetle zamontowano duży betonowy krzyż jednoramienny, pod nim tablicę z napisem: WIR TRUGEN STEINE ZU DES/ FRIEDENS BAU/ IM KAMPFE OPFERND UNSER/ BLUT UND LEBEN. Wewnątrz ogrodzenia jest kilka nagrobków składających się z betonowych cokołów z tabliczkami, zwieńczonych żeliwnymi krzyżami. Napisy na tabliczkach są mocno już zatarte. Jeden z nich (Wojtek Flak) wskazuje, że pochowano tutaj również żołnierzy polskiej narodowości.
Losy cmentarza.
Wkrótce po zajęciu tego terenu część poległych żołnierzy w płytkich grobach pochowali Rosjanie, część miejscowa ludność. W roku 1915, po zwycięstwie połączonych sił austriackich i niemieckich w bojach pod Krakowem i Limanową, Austriacy przystąpili do budowy cmentarzy wojennych, na które przeniesiono ciała żołnierzy ekshumowanych z dotychczasowych, prowizorycznych grobów.
Austriacy budowali cmentarze wojenne planując, że będą one stanowiły miejsce spotkań patriotycznych. Po II wojnie ranga cmentarza w świadomości społeczeństwa i ówczesnych władz zmalała, przybyły bowiem nowe, świeższe cmentarze i dramatyczne historie nowej wojny. Przeszkadzały też niemieckie napisy. Dopiero od lat 80. zaczęto bardziej dbać o cmentarze z I wojny światowej. Należy podkreślić, że Austriacy na tym samym miejscu chowali zarówno swoich żołnierzy, jak i żołnierzy wroga, i z jednakową pieczołowitością wykonywali ich nagrobki. Nie było już tak później, w czasie II wojny światowej.
Cmentarz w Przyborowiu budowany był na polach uprawnych, z dala od zabudowań. Obecnie otoczony został nową zabudową. W pobliżu cmentarza, nieco poza jego ogrodzeniem znajduje się jeszcze jeden, nieopisany grób. 

</doc>
<doc id="3155460" url="https://pl.wikipedia.org/wiki?curid=3155460" title="Donald Joseph Kettler">
Donald Joseph Kettler



</doc>
<doc id="3155461" url="https://pl.wikipedia.org/wiki?curid=3155461" title="Wiesław Kmiecik">
Wiesław Kmiecik

Wiesław Kmiecik (ur. 14 grudnia 1956 w Jaśle) – polski trener łyżwiarstwa szybkiego, szkoleniowiec m.in. Zbigniewa Bródki.
Życiorys.
Łyżwiarstwo szybkie zaczął uprawiać w wieku 19 lat w klubie SNPTT Zakopane. W 1981 ukończył studia w Akademii Wychowania Fizycznego w Warszawie. W 1982 osiągnął swój największy sukces zawodniczy - w czasie wielobojowych mistrzostw Polski zajął dwukrotnie trzecie miejsce - w wyścigach na 5000 m i 10000 m. W 1983 odbywał służbę wojskową, trenując w WKS Orzeł Elbląg.
Od 1984 pracuje w klubie Pilica Tomaszów Mazowiecki. Jego zawodnikami byli Jaromir Radke i Paweł Abratkiewicz, których doprowadził do medali mistrzostw świata juniorów i sukcesów seniorskich, a także m.in. Ewa Borkowska-Wasilewska, Artur Szafrański. W 1988 został trenerem reprezentacji Polski seniorów, w latach 1997-2000 prowadził kadrę młodzieżową, w latach 2000-2002 odpowiadał za biegi długodystansowe w kadrze seniorskiej. W latach 2002-2007 współpracował z Justyną Kowalczyk i Aleksandrem Wierietelnym jako konsultant stylu łyżwowego. W latach 2007-2009 był trenerem kadry juniorskiej, w latach 2007-2010 wiceprezesem PZŁS. W 2010 ponownie został trenerem reprezentacji Polski seniorów. Doprowadził Zbigniewa Bródkę do zwycięstwa w klasyfikacji końcowej Pucharu Świata w 2013 i złotego medalu olimpijskiego na Zimowych Igrzyskach Olimpijskich w Soczi (2014) a drużynę w składzie: Zbigniew Bródka, Konrad Niedźwiedzki, Jan Szymański do brązowego medalu olimpijskiego na tej samej imprezie.
Od maja 2019 do marca 2020 trener konsultant stylu łyżwowego reprezentacji Polski w biegach narciarskich. Od 1 maja 2020 główny trener reprezentacji Polski kadry kobiet na dystansach średnich i długich. 
Odznaczenia.
W 2014 został odznaczony Krzyżem Kawalerskim Orderu Odrodzenia Polski. Ponadto odznaczony Srebrnym (2001) i Złotym (2011) Krzyżem Zasługi. Jest laureatem Wielkiej Honorowej Nagrody Sportowej za 2014 rok.

</doc>
<doc id="3155462" url="https://pl.wikipedia.org/wiki?curid=3155462" title="Paul Joseph Swain">
Paul Joseph Swain



</doc>
<doc id="3155463" url="https://pl.wikipedia.org/wiki?curid=3155463" title="Edward Matthew Rice">
Edward Matthew Rice



</doc>
<doc id="3155464" url="https://pl.wikipedia.org/wiki?curid=3155464" title="Chilo (ujednoznacznienie)">
Chilo (ujednoznacznienie)

Miejsca o nazwie Chilo:
Osoby o takim nazwisku lub imieniu:
Inne pojęcia:

</doc>
<doc id="3155465" url="https://pl.wikipedia.org/wiki?curid=3155465" title="Michael Joseph Hoeppner">
Michael Joseph Hoeppner



</doc>
<doc id="3155466" url="https://pl.wikipedia.org/wiki?curid=3155466" title="John Raymond Gaydos">
John Raymond Gaydos



</doc>
<doc id="3155467" url="https://pl.wikipedia.org/wiki?curid=3155467" title="Wang Jinxi">
Wang Jinxi

Wang Jinxi (ur. 8 października 1923, zm. 15 listopada 1970) – chiński chłop i górnik, wykreowany przez komunistyczną propagandę maoistowską jako wzór przodownika pracy.
Urodził się w Yumen w prowincji Gansu w ubogiej rodzinie chłopskiej. W dzieciństwie zajmował się pasterstwem i wożeniem węgla, zaś w wieku 15 lat rozpoczął pracę na polu naftowym w Daqing. Po utworzeniu Chińskiej Republiki Ludowej został członkiem brygady nr 1205, w 1956 roku stając na jej czele. W tym samym roku wstąpił do KPCh. Wraz z rozpoczęciem polityki wielkiego skoku i rezygnacją z polecenia Mao Zedonga z importu surowców energetycznych na rzecz ich krajowego wydobycia, dowodzona przez Wang Jinxi brygada nr 1205 zyskała sobie sławę dzięki nadzwyczajnym wynikom produkcyjnym. Górnicy z Daqing z poświęceniem realizowali wskazania nowej polityki energetycznej, wytrwale poszukując nowych złóż ropy, częstokroć na nieprzyjaznym terenie. Nie przerywali pracy nawet przy 30-stopniowym mrozie, wykonując łącznie ponad 1000 odwiertów. Wang zyskał sobie pseudonim "Człowieka z żelaza" (), a jego wizerunek został wykorzystany przez propagandę w ramach propagowania współzawodnictwa pracy. Zapraszany do Pekinu, był goszczony przez przywódców państwowych i awansowany na stanowiska kierownicze w przemyśle wydobywczym. W 1964 roku został wybrany deputowanym do Ogólnochińskiego Zgromadzenia Przedstawicieli Ludowych.
Po rozpoczęciu w 1966 roku rewolucji kulturalnej potępiony jako poplecznik Liu Shaoqi, był wyszydzany na tzw. „wiecach walki” i torturowany przez czerwonogwardzistów, co nieomal przypłacił życiem. Zrehabilitowany w 1968 roku, wszedł rok później w skład Komitetu Centralnego KPCh. Zmarł na raka żołądka w 1970 roku. W Daqing znajduje się poświęcone mu muzeum.

</doc>
<doc id="3155468" url="https://pl.wikipedia.org/wiki?curid=3155468" title="Korzeń proteoidowy">
Korzeń proteoidowy

Korzeń proteoidowy – specyficzna forma korzenia wykształcanego przez rośliny w celu zwiększenia powierzchni chłonnej. Korzeń tego typu charakteryzuje się dużą liczbą drobnych korzeni bocznych z licznymi włośnikami. Wyglądem przypomina szczotkę. Nazwa została zaproponowana przez Helen Purnell w roku 1960 i pochodzi od nazwy rodziny roślin, u których po raz pierwszy wykryto tę formę korzeni. Duża powierzchnia chłonna zapewnia roślinom z korzeniami proteoidowymi odpowiednie zaopatrzenie w związki mineralne na ubogich glebach. Naturalnie rośliny takie występują na terenach położonych wokół Morza Śródziemnego, w Afryce Południowej oraz Australii. Gatunki u których wykryto korzenie proteoidowe zwykle nie tworzą mikoryzy.
Występowanie.
Strukturę po raz pierwszy opisał Adolf Engler w roku 1894 u roślin z rodziny "Proteaceae" rosnących w Ogrodzie Botanicznym w Lipsku. Dalsze badania potwierdziły powszechność występowania korzeni proteidowych u tej rodziny. Stwierdzono je u 44 gatunków należących do wszystkich rodzajów w rodzinie "Proteaceae" z wyjątkiem "Persoonia". Z dalszych badań wiadomo, że korzenie proteoidowe występują wśród przedstawicieli 27 rodzajów należących do "Proteaceae" oraz u blisko 30 gatunków należących do rodzin: "Betulaceae", "Casuarinaceae", "Elaeagnaceae", "Fabaceae", "Moraceae" i "Myricaceae". W obrębie rodziny bobowatych zdolność tworzenia korzeni proteidowych wykazano między innymi u gatunków roślin uprawnych z rodzaju łubin: "Lupinus hispanicus", "L. luteus" i "L. mutabilis". Zmiany morfologiczne można indukować w warunkach laboratoryjnych podając roślinom syntetyczną auksynę – IBA. Jednak korzenie uformowane pod wpływem IBA nie wydzielają zwiększonych ilości kwasów karboksylowych do podłoża.
Funkcje.
W warunkach naturalnych tworzenie korzeni proteoidowych jest indukowane przez niedobór fosforu. Korzenie takie poza zwiększoną powierzchnią chłonną charakteryzują się zmodyfikowanym metabolizmem węgla. Z komórek do podłoża wydzielane są znaczne ilości kwasów karboksylowych, które zmieniając pH gleby doprowadzają do powstania form fosforu łatwiej przyswajalnych. Prawdopodobnie korzenie proteoidowe ułatwiają również pozyskiwanie azotu. W komórkach takich korzeni wykryto obecność transporterów aminokwasów (HaAAT4-1) oraz transporterów peptydów (HaPepT1), co sugeruje że rośliny z tą formą korzeni są zdolne pobierania azotu organicznego.

</doc>
<doc id="3155470" url="https://pl.wikipedia.org/wiki?curid=3155470" title="Daniel Semcesen">
Daniel Semcesen

Daniel Semcesen (ur. 17 sierpnia 1986) – szwedzki szachista, arcymistrz od 2014 roku.
Kariera szachowa.
Wielokrotnie reprezentował Szwecję na mistrzostwach Europy juniorów w różnych kategoriach wiekowych. W 2006 r. zwyciężył w kołowym turnieju w Lund, natomiast w 2008 r. zwyciężył w turnieju "Mästare Elit" w Växjö. W 2009 r. zdobył w Kungsörze brązowy medal indywidualnych mistrzostw Szwecji oraz zwyciężył w turnieju "Salongernas IM" w Sztokholmie. Również w 2009 r. podzielił I m. (wspólnie ze Stellanem Brynellem) w Kopenhadze, natomiast w 2010 r. podzielił II m. (za Hansem Tikkanenem) w Kownie (w obu tych turniejach zdobywając normy arcymistrzowskie). W 2010 r. podzielił III m. (za Bartłomiejem Heberlą i Axelem Smithem, wspólnie z Tomaszem Warakomskim) w turnieju "WSB CUP GM" we Wrocławiu. W 2011 r. reprezentował narodowe barwy na rozegranych w Pórto Cárras drużynowych mistrzostwach Europy oraz podzielił III m. (za Nilsem Grandeliusem i Daanem Brandenburgiem, wspólnie z Hansem Tikkanenem) w turnieju "Schackstudion GM" w Lund. W 2012 r. zajął II m. (za Nikołajem Ninowem) w turnieju "BMS IM" w Kopenhadze oraz zwyciężył w turnieju "BSF Cup", również w Kopenhadze. W 2013 r. podzielił II m. (za Vilką Sipilä, wspólnie z Jonnym Hectorem) w turnieju "Visma Chess Tournament GM" w Växjö 9zdobywając trzecią normę na tytuł arcymistrza) oraz podzielił III m. (za Kiriłłem Stupakiem i Kamilem Dragunem, wspólnie z Kacprem Drozdowskim) w "V Międzynarodowym Arcymistrzowskim Turnieju Szachowym im. Unii Lubelskiej" w Lublinie. W 2014 r. zwyciężył w turnieju "Brønshøj Lang Weekend" w Kopenhadze oraz zdobył w Borlänge tytuł indywidualnego mistrza Szwecji.
Najwyższy ranking w dotychczasowej karierze osiągnął 1 maja 2014 r., z wynikiem 2513 punktów zajmował wówczas 10. miejsce wśród szwedzkich szachistów.

</doc>
<doc id="3155472" url="https://pl.wikipedia.org/wiki?curid=3155472" title="Piotr Szwajcer">
Piotr Szwajcer

Piotr Jakub Szwajcer (ur. 17 sierpnia 1959) – polski wydawca, członek kierownictwa Niezależnej Oficyny Wydawniczej, współzałożyciel wydawnictwa CiS.
Życiorys.
Na przełomie 1976 i 1977 podjął współpracę z Komitem Obrony Robotników, zajmował się składaniem Biuletynu Informacyjnego KOR. Następnie zajmował się składem w NOW-ej, a od 1979 koordynował w Oficynie kolportaż publikacji. Równocześnie studiował psychologię na Uniwersytecie Warszawskim. W 1980 był członkiem Ogólnopolskiego Komitetu Założycielskiego NZS, ale do samego zrzeszenia nie wstąpił, poświęcając się działalności w NOW-ej.
Od 13 grudnia 1981 do 10 lipca 1982 był internowany. Jesienią 1982 powrócił do kierownictwa NOW-ej, do 1989 ponownie odpowiadał za pion kolportażu. W 1985 ukończył studia psychologiczne.
w latach 1988-1990 był także działaczem Stowarzyszenia Wydawców Prywatnych i Niezależnych, w latach 1989-1990 współwłaścicielem hurtowni książek niezależnych wydawców "Stowarzyszenie Wolnego Słowa". W 1989 należał do założycieli Polskiej Izby Książki oraz Towarzystwa Opieki nad Archiwum Instytutu Literackiego w Paryżu. W 1990 podpisał deklarację założycielską ROAD.
Od 1992 jest współwłaścicielem wydawnictwa CiS (z Ewą Szwajcer). Przetłumaczył na polski kilka książek, m.in. "Bóg urojony" Richarda Dawkinsa.
W 2008 został odznaczony Krzyżem Komandorskim Orderu Odrodzenia Polski (M. P. nr 13 z 3 marca 2009 poz. 163)

</doc>
<doc id="3155474" url="https://pl.wikipedia.org/wiki?curid=3155474" title="Street Fighter (seria)">
Street Fighter (seria)

Street Fighter – seria bijatyk, stworzonych przez japońską firmę Capcom, zapoczątkowana przez "Street Fighter" z 1987, wydana na automaty i skonwertowana na inne platformy. To jednak "Street Fighter II" spopularyzował serię i cały gatunek gier. Obecnie seria ma 5 głównych części – w tym Alpha – jednak każda część, poza pierwszą, doczekała się kilku wznowień, wnoszących na przykład nowe postacie. Poza grami, "Street Fighter" doczekał się kilku serii animowanych, filmów anime powiązanych bezpośrednio z grą, a także dwóch filmów: "Uliczny wojownik" oraz "".
Lista gier serii.
Studio Arika wydało serię "EX", która jako pierwsza w serii wykorzystywała grafikę 3D. Na serię tę składały się 3 części oraz ich aktualizacje:
Capcom wykorzystał również markę "Street Fighter" do stworzenia crossoveru z X-menami od Marvela, o nazwie "X-Men vs Street Fighter", która później wyewoluowała w serię "Marvel vs Capcom" oraz z postaciami stworzonymi przez SNK, rozpoczynając serię "SNK vs Capcom".

</doc>
<doc id="3155477" url="https://pl.wikipedia.org/wiki?curid=3155477" title="Henryk Czarnecki">
Henryk Czarnecki



</doc>
<doc id="3155482" url="https://pl.wikipedia.org/wiki?curid=3155482" title="Gruczoły dodatkowe">
Gruczoły dodatkowe

Gruczoły dodatkowe (łac. "glandulae accessoriae", ang. "accessory glands") – gruczoły wchodzące w skład narządów genitalnych owadów.
Samice.
U samic gruczoły te występują w parze. Otwierają się pierwotnie albo na ósmym, albo na dziewiątym segmencie odwłoka. Ich rolą jest produkcja kleistej wydzieliny, służącej przyklejaniu jaj do podłoża, wydzieliny ochronnej jaj lub tworzącej ootekę.
Samce.
U samców gruczoły te otwierają się do przewodu wytryskowego i położone są na brzusznej stronie dziewiątego segmentu odwłoka. Pochodzenie ich jest ektodermalne.

</doc>
<doc id="3155485" url="https://pl.wikipedia.org/wiki?curid=3155485" title="Robert Francis Hennessey">
Robert Francis Hennessey



</doc>
<doc id="3155486" url="https://pl.wikipedia.org/wiki?curid=3155486" title="Yosemite Valley">
Yosemite Valley

Yosemite Valley – dolina w łańcuchu górskim Sierra Nevada, w Kalifornii, w Stanach Zjednoczonych. Ma ona długość 13 km i powierzchnię ok. 18 km². Jej dnem płynie rzeka Merced. Dolina powstała w wyniku erozyjnej działalności lodowców górskich, które pojawiły się na tym terenie ok. 2-3 mln lat temu. Genezą taką odznaczają się również jeziora i wodospady, które występują na tym terenie. Skały, z których zbudowane są zbocza doliny, mają głównie pochodzenie plutoniczne.
Dolina była prawdopodobnie zasiedlona od ok. 3500 lat temu. Zamieszkiwali ją Indianie z plemienia Ahwahneechee, należący do ludu Miwok. Prowadzili oni koczowniczy tryb życia, choć w dolinie powstało kilka stałych osad. Ich sytuacja pogorszyła się wraz z rozpoczęciem gorączki złota w połowie XIX w. Musieli od tej chwili rywalizować o surowce naturalne z przybyłymi w to miejsce amerykańskimi osadnikami. Pierwsi spośród nich, którzy wkroczyli do doliny, byli członkowie Batalionu Mariposa, który przeciwdziałał agresji ze strony rdzennej ludności. Relację z tego miejsca opisał Lafayette Bunnell, co przyczyniło się do rozsławienia piękna tego miejsca. W 1864 r. powstał w tym miejscu rezerwat przyrody, administrowany przez władze stanu Kalifornia, a w 1890 r. utworzono znacznie większy Park Narodowy Yosemite.
Charakterystyczne dla doliny są liczne formacje skalne, a także wodospady. Znajduje się tu m.in. najwyższy wodospad w Ameryce Północnej, Yosemite, a także Bridalveil Fall, Snow Creek, Sentinel, Ribbon, czy Nevada.
Dolina Yosemite jest miejscem popularnym wśród turystów. Spośród przeszło 3 milionów turystów odwiedzających rocznie Park Narodowy Yosemite ok. 80% przybywa do doliny. Można w to miejsce dotrzeć trzema czynnymi przez cały rok trasami: Highway 41, Highway 120 oraz Highway 140. Na teren doliny można wjechać samochodem, jednak w celu ograniczenia emisji spalin i hałasu wprowadzono również system regularnie kursujących busów. Główny ośrodek turystyczny znajduje się na wschodnim krańcu doliny. W jego skład wchodzą schroniska, sklepy, restauracje, a także Yosemite Museum, Ansel Adams Gallery oraz wioska indiańska.
O dolinie Yosemite napisano kilka utworów poetyckich. Jednym z nich jest ułożony kunsztowną strofą spenserowską poemat "In Yosemite" oficjalnego poety-laureata stanu Kalifornia Henry’ego Meade’a Blanda, ogłoszony w tomie "In Yosemite and Other Poems", wydanym w roku 1920.

</doc>
<doc id="3155487" url="https://pl.wikipedia.org/wiki?curid=3155487" title="Głębokość (ujednoznacznienie)">
Głębokość (ujednoznacznienie)



</doc>
<doc id="3155495" url="https://pl.wikipedia.org/wiki?curid=3155495" title="Trzęsienie ziemi w Turcji">
Trzęsienie ziemi w Turcji



</doc>
<doc id="3155496" url="https://pl.wikipedia.org/wiki?curid=3155496" title="Trzęsienie ziemi w Tebrizie">
Trzęsienie ziemi w Tebrizie



</doc>
<doc id="3155497" url="https://pl.wikipedia.org/wiki?curid=3155497" title="Trzęsienie ziemi w San Juan">
Trzęsienie ziemi w San Juan



</doc>
<doc id="3155498" url="https://pl.wikipedia.org/wiki?curid=3155498" title="Trzęsienie ziemi w Peru">
Trzęsienie ziemi w Peru



</doc>
<doc id="3155499" url="https://pl.wikipedia.org/wiki?curid=3155499" title="Trzęsienie ziemi w Junnanie">
Trzęsienie ziemi w Junnanie



</doc>
<doc id="3155500" url="https://pl.wikipedia.org/wiki?curid=3155500" title="Trzęsienie ziemi w Gwatemali">
Trzęsienie ziemi w Gwatemali



</doc>
<doc id="3155501" url="https://pl.wikipedia.org/wiki?curid=3155501" title="Trzęsienie ziemi w Chile">
Trzęsienie ziemi w Chile



</doc>
<doc id="3155502" url="https://pl.wikipedia.org/wiki?curid=3155502" title="Trzęsienie ziemi na Sumatrze">
Trzęsienie ziemi na Sumatrze



</doc>
<doc id="3155503" url="https://pl.wikipedia.org/wiki?curid=3155503" title="Trzęsienie ziemi na Oceanie Indyjskim">
Trzęsienie ziemi na Oceanie Indyjskim



</doc>
<doc id="3155504" url="https://pl.wikipedia.org/wiki?curid=3155504" title="Trzęsienie ziemi na Bliskim Wschodzie">
Trzęsienie ziemi na Bliskim Wschodzie



</doc>
<doc id="3155505" url="https://pl.wikipedia.org/wiki?curid=3155505" title="Trójkąt samogłoskowy">
Trójkąt samogłoskowy



</doc>
<doc id="3155506" url="https://pl.wikipedia.org/wiki?curid=3155506" title="Tsolli">
Tsolli

Miejscowości w Estonii:

</doc>
<doc id="3155507" url="https://pl.wikipedia.org/wiki?curid=3155507" title="Słomówko (osada leśna w województwie wielkopolskim)">
Słomówko (osada leśna w województwie wielkopolskim)

Słomówko – osada leśna w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość należała administracyjnie do województwa poznańskiego.

</doc>
<doc id="3155508" url="https://pl.wikipedia.org/wiki?curid=3155508" title="Tybald III">
Tybald III



</doc>
<doc id="3155510" url="https://pl.wikipedia.org/wiki?curid=3155510" title="Tribeni">
Tribeni

Miejscowości w Nepalu:

</doc>
<doc id="3155512" url="https://pl.wikipedia.org/wiki?curid=3155512" title="Traktat wiedeński">
Traktat wiedeński

Zobacz też: 

</doc>
<doc id="3155513" url="https://pl.wikipedia.org/wiki?curid=3155513" title="Smardze (osada leśna w województwie wielkopolskim)">
Smardze (osada leśna w województwie wielkopolskim)

Smardze – osada leśna w Polsce położona w województwie wielkopolskim, w powiecie kępińskim, w gminie Trzcinica.
W latach 1975–1998 miejscowość administracyjnie należała do województwa kaliskiego.

</doc>
<doc id="3155516" url="https://pl.wikipedia.org/wiki?curid=3155516" title="John Anthony Dooher">
John Anthony Dooher



</doc>
<doc id="3155517" url="https://pl.wikipedia.org/wiki?curid=3155517" title="Smyczyna (osada leśna)">
Smyczyna (osada leśna)

Smyczyna – osada leśna w Polsce położona w województwie wielkopolskim, w powiecie leszczyńskim, w gminie Lipno.
W latach 1975–1998 miejscowość administracyjnie należała do województwa leszczyńskiego.

</doc>
<doc id="3155519" url="https://pl.wikipedia.org/wiki?curid=3155519" title="Peter John Uglietto">
Peter John Uglietto



</doc>
<doc id="3155520" url="https://pl.wikipedia.org/wiki?curid=3155520" title="Sominy (osada leśna)">
Sominy (osada leśna)

Sominy – osada leśna w Polsce na Pojezierzu Bytowskim położona w województwie pomorskim, w powiecie bytowskim, w gminie Studzienice.
W latach 1975–1998 miejscowość administracyjnie należała do województwa słupskiego.

</doc>
<doc id="3155521" url="https://pl.wikipedia.org/wiki?curid=3155521" title="Emilio Simeon Alluè">
Emilio Simeon Alluè



</doc>
<doc id="3155524" url="https://pl.wikipedia.org/wiki?curid=3155524" title="FIS Cup w skokach narciarskich 2014/2015">
FIS Cup w skokach narciarskich 2014/2015

FIS Cup w skokach narciarskich sezon 2014/2015 – 10. edycja FIS Cupu, która rozpoczęła się 12 lipca 2014 roku w austriackim Villach, a zakończyła się 22 lutego 2015 w niemieckim Ruhpolding. W sumie rozegranych miało zostać 27 konkursów, w tym 14 zawodów letnich i 13 zimowych.
Tytułu bronił reprezentant Szwajcarii Marco Grigoli, który w sezonie 2013/2014 pokonał o 30 punktów swojego rodaka, Pascala Egloffa. Trzecie miejsce zajął wtedy Słowak Tomáš Zmoray.
Ostateczny terminarz zawodów został zatwierdzony w czerwcu 2014 w hiszpańskiej Barcelonie.
Zawody w Szczyrbskim Jeziorze 21 grudnia 2014 zostały odwołane z powodu zbyt silnego wiatru.
Klasyfikacja generalna.
"Klasyfikacja po 26/26 konkursów"

</doc>
<doc id="3155525" url="https://pl.wikipedia.org/wiki?curid=3155525" title="Srocko Małe">
Srocko Małe

Srocko Małe – wieś w Polsce położona w województwie wielkopolskim, w powiecie poznańskim, w gminie Stęszew.
Wieś Sroczko minor położona była w 1580 roku w powiecie kościańskim województwa poznańskiego. W latach 1975–1998 miejscowość administracyjnie należała do województwa poznańskiego.

</doc>
<doc id="3155526" url="https://pl.wikipedia.org/wiki?curid=3155526" title="Dolina Yosemite">
Dolina Yosemite



</doc>
<doc id="3155527" url="https://pl.wikipedia.org/wiki?curid=3155527" title="FIS Cup kobiet w skokach narciarskich 2014/2015">
FIS Cup kobiet w skokach narciarskich 2014/2015

FIS Cup kobiet w skokach narciarskich 2014/2015 – 3. w historii sezon cyklu FIS Cup w skokach narciarskich kobiet. Rozpoczął się 12 lipca 2014 roku w austriackim Villach, a zakończył 22 lutego 2015 roku w niemieckim Hinterzarten. W sumie rozegranych miało zostać 10 konkursów, z czego po 8 zawodów letnich i 2 zimowych.
Ostateczny terminarz zawodów został zatwierdzony w czerwcu 2014 w hiszpańskiej Barcelonie.

</doc>
<doc id="3155528" url="https://pl.wikipedia.org/wiki?curid=3155528" title="Arthur Joseph Serratelli">
Arthur Joseph Serratelli



</doc>
<doc id="3155529" url="https://pl.wikipedia.org/wiki?curid=3155529" title="Arkadź Dzmitryjewicz Zakrewski">
Arkadź Dzmitryjewicz Zakrewski



</doc>
<doc id="3155530" url="https://pl.wikipedia.org/wiki?curid=3155530" title="Tatra K3R-NT">
Tatra K3R-NT

Tatra K3R-NT – model trójczłonowego, częściowo niskopodłogowego tramwaju, który powstał w wyniku modernizacji czechosłowackich tramwajów Tatra T3 dla przewoźnika Plzeňské městské dopravní podniky. W latach 2005–2006 zostały zmodernizowane cztery wozy K3R-NT, ich pierwowzorem są brneńskie tramwaje Tatra K3R-N.
Podobnymi tramwajami tego typu konstrukcji są Protram 205WrAs, oraz rodzina wagonów tramwajowych Moderus Beta.
Historia.
Z powodu niedostatku taboru wysokopojemnego firma Plzeňské městské dopravní podniky uznała za opłacalną modernizację standardowych wozów typu T3. Sposób modernizacji wywodzi się od brneńskich tramwajów typu K3R-N, które powstały w wyniku modernizacji przegubowych wozów Tatra K2, w których między skrajne człony wstawiono środkowy człon niskopodłogowy. Pilzneńskie K3R-NT miały być zmontowane z pudeł dwóch tramwajów T3 (skrajne człony) i nowego członu środkowego. Podobny sposób modernizacji (z dwóch wozów T3) wykorzystano przy konstruowaniu tramwajów Tatra KT3, które były w latach 2004–2005 modernizowane dla Ukrainy. Przetarg na budowę pilzneńskich wozów K3R-NT wygrała firma Pars nova.
Modernizacja.
Trójczłonowy tramwaj K3R-NT składa się z dwóch pudeł tramwajów Tatra T3. Nie wykorzystano ich jednak całych – pierwsze pudło ucięto za pierwszym oknem za drzwiami środkowymi (tył zezłomowano), tylną część ucięto za pierwszym oknem za przednimi drzwiami (przednią część zezłomowano). Między tymi dwoma pudłami został zamontowany nowy środkowy człon niskopodłogowy. Wykorzystane pudła zostały kompletnie odnowione i połączone z członem środkowym przegubami. Pod przegubami znajdują się wózki, dwa pozostałe zamontowano pod przednim i tylnym członem. Wszystkie osie są napędowe, zasilane silnikami. Zamontowano elektryczne wyposażenie typu TV Progress od firmy Cegelec, zainstalowano nowy pantograf połówkowy który jest podnoszony i opuszczany elektrycznie. Czoła tramwaju K3R-NT są klasyczne, projektu Františka Kardausa (w przeciwieństwie do Brna, gdzie zamontowano nowe czoła projektu Patrika Kotasa) pozostawiono je ze względu na lepszą dostępność części zamiennych i chęć unifikacji wyglądu tramwajów rodziny Tatra.
Drzwi do środkowej części są wyposażone w wysuwaną platformę umożliwiającą wjazd do tramwaju osób niepełnosprawnych i wózków dziecięcych. Wnętrze także zostało odnowione. Zamontowane nowe tapicerowane fotele, elektroniczny system informacji pasażerskiej, nowe lampy oświetleniowe, wymieniono drzwi harmonijkowe na nowe. Klimatyzowana kabina motorniczego została nieznacznie powiększona i wyposażona w nowy pulpit sterowniczy.
Eksploatacja.
Pierwsze dwa składy tramwajowe typu T3 z Pilzna do Šumperka (do firmy Pars nova) dostarczono w 2005 r. Żaden z czterech tramwajów nie pochodził z Pilzna, dwa wozy pochodziły z Pragi a dwa z Mostu, w Pilźnie jeździły od lat 90. XX wieku. Kolejne dwa składy T3 do Parsu wysłano na początku roku 2006. Pierwsze dwa zmodernizowane tramwaje K3R-NT (o numerach 311 i 312) pojawiły się w Pilźnie w kwietniu 2006 r., przy czym 6 czerwca 2006 r. były oba wozy oficjalnie zaprezentowane publicznie. Do służby liniowej włączono je 21 czerwca 2006 r. Pozostałe dwa tramwaje K3R-NT (numery 313 i 314) przybyły do Pilzna w grudniu 2006 r., w służbie liniowej znajdują się od końca stycznia 2007 r.
Wozy nr 311 i 312 zostały po przyjeździe do Pilzna pokazane publicznie i nazwane. Imiona wybrały dzieci z domu dziecka, przy czym ich rysunki powieszono w miejscach na reklamy nad oknami w środku wozów. Ostatnie dwa wozy o nr 313 i 314 nie otrzymały imion.
Imiona dwóch pierwszych tramwajów:

</doc>
<doc id="3155532" url="https://pl.wikipedia.org/wiki?curid=3155532" title="Henryk T. Czarnecki">
Henryk T. Czarnecki

Henryk Tadeusz Czarnecki (ur. 6 kwietnia 1936 w Warszawie) – polski reżyser, scenarzysta i aktor filmowy.
Życie prywatne.
Jest synem Henryka Karola Czarneckiego i Bronisławy Czarneckiej "de domo" Foltman oraz ojcem Ryszarda Czarneckiego i Karoliny Henryki Czarneckiej (naukowiec). Był żonaty z profesor Marią Bielińską-Czarnecką, Elżbietą Łyczywek-Czarnecką i Elżbietą Kraszewską-Czarnecką.

</doc>
<doc id="3155535" url="https://pl.wikipedia.org/wiki?curid=3155535" title="Sobór św. św. Symeona i Anny w Jełgawie">
Sobór św. św. Symeona i Anny w Jełgawie



</doc>
<doc id="3155538" url="https://pl.wikipedia.org/wiki?curid=3155538" title="Sobór św.św. Borysa i Gleba w Dyneburgu">
Sobór św.św. Borysa i Gleba w Dyneburgu



</doc>
<doc id="3155540" url="https://pl.wikipedia.org/wiki?curid=3155540" title="Brice">
Brice

Miejsca o nazwie Brice:
Osoby o nazwisku Brice:
Osoby o imieniu Brice:
Inne znaczenia:

</doc>
<doc id="3155541" url="https://pl.wikipedia.org/wiki?curid=3155541" title="Mistrzostwa Afryki w Rugby 7 Kobiet 2014">
Mistrzostwa Afryki w Rugby 7 Kobiet 2014

Mistrzostwa Afryki w Rugby 7 Kobiet 2014 – szóste mistrzostwa Afryki w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez CAR mające na celu wyłonienie najlepszej żeńskiej reprezentacji narodowej w tej dyscyplinie sportu w Afryce, które odbyły się w Machakos 12 kwietnia 2014 roku.
Informacje ogólne.
Turniej został początkowo zaplanowany do przeprowadzenia w marcu w Maroku, jednak problemy z organizacją spowodowały, iż został przeniesiony do Kenii.
W rozegranym na Kenyatta Stadium w Machakos turnieju wzięło udział osiem drużyn. Reprezentacje zostały podzielone na dwie czterozespołowe grupy, które w pierwszej fazie rywalizowały systemem kołowym o dwa czołowe miejsca premiowane awansem do półfinałów. W dalszej części dnia odbyła się faza play-off oraz mecze o poszczególne miejsca. Turniej zdominowały reprezentantki RPA broniąc trofeum zdobytego przed rokiem.

</doc>
<doc id="3155542" url="https://pl.wikipedia.org/wiki?curid=3155542" title="Plastyczność fenotypowa">
Plastyczność fenotypowa

Plastyczność fenotypowa – zdolność jednego genotypu do wytworzenia kilku alternatywnych fenotypów. O fenotypie wspólnie z genotypem decydują czynniki środowiskowe. Zmiana warunków środowiska może także prowadzić do zmiany fenotypu. Plastyczność fenotypowa jest jednym z podstawowych mechanizmów adaptacji i obejmuje szereg zmian morfologicznych, fizjologicznych i behawioralnych, obserwowanych u wielu organizmów. Zjawisko jest przedmiotem badań wielu dziedzin biologii, w tym genetyki, genomiki, biologii ewolucyjnej, ekologii, fizjologii i biologii rozwoju. Jest szeroko rozpowszechnione w przyrodzie i w różny sposób może wpływać na tempo ewolucji, przyspieszając ją, spowalniając lub nie zmieniając tempa zmian ewolucyjnych.
Rośliny.
Zjawisko jest obserwowane u wielu grup organizmów, jednak ma szczególne znaczenie dla roślin, które są pozbawione możliwości przemieszczania się, a tym samym zmiany warunków życia. Rośliny dostosowują swoją morfologię, anatomię i fizjologię do warunków świetlnych przez odpowiednią budowę zewnętrzną i wewnętrzną liści, mogą wykazywać zjawisko heterofilii w zależności od warunków środowiska, przejawiają klejstogamię, wykazują zróżnicowane reakcje obronne w obecności roślinożerców, są zdolne do ruchów oraz konkurencji. Wszystkie te zjawiska są przykładem plastyczności fenotypowej. Zmiany morfologiczne i fizjologiczne mogą także następować w warunkach niskiego stężenia składników pokarmowych. Badania na "Thellungiella halophila" wykazały, że transporter białkowy ThHAK5 obecny jest w komórkach roślin rosnących w warunkach niedoboru jonów K+. "Mesembryanthemum crystallinum", gatunek rośliny rosnący w ekosystemach z niedoborem wody, może w zależności od warunków środowiska przeprowadzać fotosyntezę C3 lub, gdy rośnie w miejscu suchym albo zasolonym, fotosyntezę CAM.
Zwierzęta.
Plastyczność fenotypowa przejawia się często również wśród zwierząt, szczególnie dużo przykładów można znaleźć wśród bezkręgowców. Mszyce z gatunku "Acyrthosiphon pisum" w zależności od warunków mogą zmieniać sposób rozmnażania z płciowego na bezpłciowy, a także wykształcać skrzydła, gdy zagęszczenie osobników na roślinie jest zbyt duże. Samce "Pararge aegeria" wykazują różnice morfologiczne oraz różne zachowania godowe w zależności od nasłonecznienia. Zmiany zwiększają ich szanse na znalezienie samicy i rozród. Wiele przykładów plastyczności fenotypowej można znaleźć też w zachowaniach człowieka.
Adaptatywne znaczenie plastyczności fenotypowej.
Zdolność genotypu do wytwarzania różnych fenotypów w odpowiedzi na zmianę warunków środowiskowych uważana jest za przystosowanie umożliwiające jednostce „dostrojenie” cech fenotypowych do aktualnych warunków środowiskowych i maksymalizację dostosowania w środowisku, które zmienia się w czasie i przestrzeni.
Adaptatywność plastyczności fenotypowej wiąże się z optymalizacją alokacji energii w odpowiedzi na zmiany warunków środowiskowych – stałe utrzymywanie kosztownych energetycznie adaptacji do określonych warunków środowiskowych, gdy warunków tych doświadcza organizm jedynie przez krótki, określony czas, jest nieopłacalne i nie może być uważane za strategię ewolucyjnie stabilną. Np. w przypadku dobowych migracji pionowych zooplanktonu (jeden z klasycznych przykładów indukowanej plastyczności fenotypowej), podejmowanych w reakcji na pojawienie się drapieżników, koszty są związane z ucieczką przed drapieżnikiem do suboptymalnego siedliska, jakim są chłodne, ubogie w pokarm wody meta- i hypolimnionu, w których tempo rozwoju i reprodukcji jest ograniczone. Dlatego, gdy nie ma zagrożenia ze strony drapieżników, zooplankton przebywa głównie w ciepłych i bogatych w pokarm wodach powierzchniowych.
Jak pokazują modele strategii wyboru siedliska, budowane w oparciu o teorię gier, populacja składająca się z osobników o większej plastyczności fenotypowej ma większe szanse na skolonizowanie i zdominowanie środowiska niż populacja z osobnikami nieplastycznymi, co więcej, plastyczność fenotypowa może łagodzić skutki konkurencji międzyosobniczej w populacji (np. dzięki podziałowi nisz).
Plastyczność fenotypowa nie zawsze i nie w całości musi mieć znaczenie przystosowawcze. W niektórych przypadkach może mieć charakter losowy i nie wiązać się z podwyższeniem dostosowania genotypu, który taką plastyczność (nazywaną wówczas „szumem rozwojowym” – wytwarzaniem różnych fenotypów przez ten sam genotyp w identycznych warunkach środowiskowych) przejawia. Szum rozwojowy traktowany jest często jako epifenomen, świadczący o sile presji doboru naturalnego na cechę (duży szum może świadczyć o słabej presji doboru na dana cechę, mały szum – o silnym, kierunkowym doborze), względnie jako wskaźnik stresu, którego w danych warunkach środowiskowych doświadcza organizm.

</doc>
<doc id="3155546" url="https://pl.wikipedia.org/wiki?curid=3155546" title="Saccus">
Saccus



</doc>
<doc id="3155547" url="https://pl.wikipedia.org/wiki?curid=3155547" title="Rejon Słobodzieja">
Rejon Słobodzieja



</doc>
<doc id="3155548" url="https://pl.wikipedia.org/wiki?curid=3155548" title="Słobodzieja">
Słobodzieja



</doc>
<doc id="3155551" url="https://pl.wikipedia.org/wiki?curid=3155551" title="Ksawery Józef Karol Zalewski">
Ksawery Józef Karol Zalewski

Ksawery Józef Karol Zalewski (ur. 4 listopada 1895 w Częstochowie, zm. 17 lutego 1939 w Teheranie) – rotmistrz Wojska Polskiego, kawaler Orderu Virtuti Militari, działacz niepodległościowy, urzędnik konsularny i dyplomata.
Życiorys.
Syn Kazimierza Władysława Zygmunta z Sieradowic w powiecie kieleckim i Leokadii Walerii Jabłońskiej z Rudnik w powiecie opatowskim. W 1914 zdał maturę w Szkole Handlowej w Radomiu. W latach 1912–1913 razem z Antonim Jabłońskim i Stanisławem Dereńskim należał do kierownictwa organizacji Zarzewie w Radomiu. Od 1912 należał do Związku Strzeleckiego.
Studiował na Uniwersytecie Jagiellońskim, a następnie wyjechał do Paryża, gdzie kontynuował studia na École de Science Politique. W sierpniu 1914 wstąpił razem z bratem Jerzym Zalewskim do szwadronu Władysława Beliny-Prażmowskiego. W ten sposób dołączył do swojego brata ciotecznego, Antoniego Jabłońskiego, który należał do tzw. Pierwszej Siódemki Beliny-Prażmowskiego.
W 1 pułku ułanów Legionów Polskich przeszedł cały szlak bojowy I Brygady. Za czyn z listopada 1914, kiedy w okolicy Wolbromia podczas patrolu uratował życie swojemu towarzyszowi broni zdobywając dodatkowo ważne dokumenty dotyczące nieprzyjaciela otrzymał order Virtuti Militari. Od 5 lutego do 31 marca 1917 roku był słuchaczem kawaleryjskiego kursu oficerskiego przy 1 pułku ułanów w Ostrołęce. Kurs ukończył z wynikiem dobrym. Posiadał wówczas stopień kaprala. W lipcu 1917 razem z innymi żołnierzami I Brygady odmówił złożenia przysięgi na wierność cesarzowi Niemiec Wilhelmowi II i został internowany, najpierw w Szczypiornie, następnie w Łomży.
Od marca do listopada 1918 działał w radomskim POW. Od listopada 1918 w Wojsku Polskim we Włodawie brał udział w formowaniu 1 pułku ułanów, następnie przemianowanego na 1 pułk szwoleżerów Józefa Piłsudskiego. W grudniu uczestniczył w pierwszej bitwie pod Dołhobyczowem jako dowódca plutonu. Uczestniczył we wszystkich walkach pułku aż do zdobycia Wilna 19 kwietnia 1919, kiedy został ranny w komorę serca. Dzięki szybkiemu przewiezieniu do Warszawy i operacji w Szpitalu Ujazdowskim wrócił do zdrowia. Po rekonwalescencji skierowany został do Departamentu Kawalerii MSWojsk., gdzie pracował do 1921. Mianowany rotmistrzem ze starszeństwem z dniem 1 kwietnia 1921. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział w rezerwie do 1 pułku szwoleżerów.
W 1925 wstąpił do polskiej służby zagranicznej, pełniąc funkcję pracownika w Konsulacie Generalnym RP w Lille (1925–1926), Ministerstwa Spraw Zagranicznych (1926), sekr. Konsulatu Generalnego w Tbilisi (1926–1932), prac. w Referacie Sowieckim MSZ (1932–1936), konsula i kier. Konsulatu Generalnego w Tbilisi (1936–1937). 1 stycznia 1938 roku został tytularnym I sekretarzem Poselstwa Polskiego w Teheranie. Tam zmarł 17 lutego 1939 roku. Pochowany na Powązkach Wojskowych w Warszawie (kwatera A17-8-23/24).
Ksawery Zalewski był żonaty z Marią z Leweckich, z którą miał syna Jerzego. Jego wnukiem jest Paweł Zalewski.

</doc>
<doc id="3155553" url="https://pl.wikipedia.org/wiki?curid=3155553" title="Tatra K2T">
Tatra K2T

Tatra K2T – dwuczłonowy tramwaj przegubowy, który powstał w wyniku modernizacji starszych czechosłowackich tramwajów Tatra K2. W trakcie modernizacji, które miały miejsce pod koniec lat 90. XX wieku, powstały cztery wozy K2T, które eksploatuje Dopravní podnik města Brna (DPmB).
Historia.
Głównym powodem modernizacji brneńskich tramwajów K2 była chęć zastąpienia niewydajnego oryginalnego wyposażenia elektrycznego typu UA12. W przypadku wozów K2T wykorzystano nowe tranzystorowe wyposażenie ČKD TV14, jednak firma popadła w problemy finansowe. Dlatego do pozostałych modernizowanych tramwajów K2 zamontowano już inne wyposażenie elektryczne.
Modernizacja.
Pudło tramwaju zostało w czasie modernizacji kompletnie odnowione, boczne poszycie (charakterystyczne dla typu K2) zostało wymienione na nowe. Oryginalny wygląd zewnętrzny tramwaju został zachowany (w przeciwieństwie do typu Tatra K2R), jednak zmodyfikowano dach tramwaju tak, aby możliwa była instalacja modułów systemu informacji pasażerskiej. Wnętrze częściowo wyremontowano – wymieniono wykładzinę podłogową, wymieniono okładziny ścian, usztywniono siedzenia, zamontowano nowe maszyny drzwiowe oraz przyciski otwierania drzwi przez pasażera, zainstalowano nowy system ogrzewania. Inną modyfikacją był montaż systemu wizualnej i słuchowej informacji pasażerskiej. Kabina również uległa modernizacji, częściowo unowocześniono pulpit sterowniczy, zastąpiono nastawnik jazdy ręcznym zadajnikiem.
Oryginalne oporowe wyposażenie elektryczne typu UA12 zostało wymienione na wydajniejsze typu TV14 na bazie tranzystorów IGBT z możliwością rekuperacji energii. Starą przetwornicę wirową zastąpiono statyczną.
Eksploatacja tramwajów Tatra K2T.
Wszystkie cztery tramwaje K2 (nr 1033, 1038, 1044, 1054), które miały być modernizowane na typ K2T, zostały dostarczone do warsztatów DPMB w roku 1999, gdzie jeszcze w tym samym roku rozpoczęto modernizacje. Jednak nastąpiły problemy z dostawą nowego wyposażenia elektrycznego, którego nie dostarczył producent. Firma ČKD Dopravní systémy borykała się z problemami finansowymi. Przez tę sytuację wozy przez pewien czas stały odstawione, elektryczne wyposażenie dostarczono do Brna w roku 2000, niedługo potem wszystkie 4 tramwaje weszły do ruchu liniowego.
Kolejne wozy K2 były już modernizowane na typ Tatra K2P z elektrycznym wyposażeniem od firmy Alstom (dziś Cegelec).

</doc>
<doc id="3155555" url="https://pl.wikipedia.org/wiki?curid=3155555" title="Agapenor">
Agapenor

Agapenor (gr. "Agapēnōr") – król Tegei w Arkadii, syn Ankajosa. Postać z mitologii greckiej.
Życie.
Agapenor był synem Ankajosa i Ios, a wnukiem króla Tegei Likurga. Kiedy Likurg umierał jego synowie już nie żyli, królem Tegei został więc po nim wnuk jego brata Cefeusza, Echemos. Po jego śmierci na tron wstąpił Agapenor. W czasie swego panowania Agapenor pomógł synom Alkmeona: Akarnanowi i Amfoterosowi pomścić śmierć ojca na synach Fegeusa: Agenorze i Pronoosie. Agapenor był jednym z zalotników Heleny i związał się przysięga daną Tyndareosowi, że uszanuje jej wybór, a gdyby jej męża napadnięto przyjdzie mu z pomocą. Kiedy więc Parys porwał Helenę wyruszył pod Troję. Homer przedstawia go jako dowódcę wojsk arkadyjskich.
Po zdobyciu Troi w drodze powrotnej jego okręt został rozbity przez burzę i zniesiony na Cypr. Agapenor założył tam miasto Pafos i wzniósł świątynię poświęconą Afrodycie. Jego następcą na tronie arkadyjskim został Hippotoos, syn Kerkyona
Rodowód.
Rodowód Agapenora

</doc>
<doc id="3155556" url="https://pl.wikipedia.org/wiki?curid=3155556" title="Turniej Młodych Fizyków">
Turniej Młodych Fizyków



</doc>
<doc id="3155558" url="https://pl.wikipedia.org/wiki?curid=3155558" title="Tatra T3R.PLF">
Tatra T3R.PLF

Tatra T3R.PLF (używane jest też oznaczenie T3R.PVN) – częściowo niskopodłogowe tramwaje pochodzące z typu Tatra T3.
Ten typ jest razem z wozami Vario LF nazywany przez miłośników transportu „wana”. Nazwa pochodzi od środkowej części wozu, której podłoga znajduje się na niższym poziomie od reszty wagonu.
Historia.
Po udanym rozpoczęciu produkcji pudeł tramwajowych typu VarCB3 przez firmy ČKD Pragoimex i Krnovské opravny a strojírny (KOS) dla tramwajów typu T3R.EV i T3R.PV zostało wyprodukowane częściowo niskopodłogowe pudło typu VarCB3LF, które zostało pierwszy raz wykorzystane przy konstrukcji ostrawskich tramwajów Vario LF. Ponieważ inni przewoźnicy mieli różne wymagania dotyczące wyposażenia elektrycznego, skonstruowano typ T3R.PLF.
W Libercu postanowiono zastosować tramwaje tego typu do częściowo niskopodłogowych tramwajowych składów. Pierwszym wozem miał być niskopodłogowy tramwaj T3R.PLF. Ten nie mógł być łączony z drugim wozem tego typu, gdyż skład byłby o metr dłuższy od dwóch Tatr T3, przez co mogły wystąpić problemy w czasie eksploatacji (np. niedostateczna długość peronów na przystankach tramwajowych). Jako drugiego wagonu w składzie użyto więc tramwaju typu T3R.PV, który ma długość zbliżoną do T3.
Modernizacja.
W przeciwieństwie do tramwaju Vario LF wozom T3R.PLF zamontowano klasyczne czoło tramwaju T3. Miało to miejsce ze względów estetycznych, zestaw T3R.PLF + T3R.PV stworzył wizualnie niemal identyczną parę tramwajów. Wozy T3R.PLF otrzymały wyposażenie elektryczne TV Progress i pantograf połówkowy (praskie wozy mają klasyczny pantograf nożycowy). Najistotniejszą cechą tego tramwaju jest niska podłoga w drugich drzwiach.

</doc>
<doc id="3155560" url="https://pl.wikipedia.org/wiki?curid=3155560" title="Kanał Amsterdam-Ren">
Kanał Amsterdam-Ren



</doc>
<doc id="3155562" url="https://pl.wikipedia.org/wiki?curid=3155562" title="Szew mechaniczny">
Szew mechaniczny

 
Szew mechaniczny (ang. "stapling") – półautomatyczny sposób zespolenia tkanek w chirurgii za pomocą specjalnych zszywek (klamry), które zazwyczaj zamykają się w kształcie litery B.
Zszywki są zakładane za pomocą urządzeń nazywanych staplerami, które w szczękach aparatu chwytają dwie warstwy tkanek i zbliżają je do siebie. Zszywki po przejściu przez tkanki wyginają się na kowadełku o kształcie dostosowanym do typu staplera. Niektóre staplery posiadają odpowiednio ukształtowany nóż, który odcina niepotrzebne tkanki. Umożliwiają one szybkie zamknięcie światła "na głucho" operowanego narządu i usunięcie jego fragmentu.
Staplery umożliwiają znacznie szybsze zszywanie, skracając tym samym czas operacji. Umożliwiają również wykonanie zespoleń w trudnych miejscach oraz zmniejszają utratę krwi w czasie operacji. 
Historia.
Technikę tę zapoczątkował węgierski chirurg Hümér Hültl. Prototypowy zszywacz Hültla z 1908, który był skonstruowany do operacji resekcji żołądka, ważył 3,6 kg i wymagał dwóch godzin na złożenie i załadowanie.
Technologia została udoskonalona w latach 50. XX w. w Związku Radzieckim, co pozwoliło na wyprodukowanie pierwszych komercyjnie produkowanych zszywaczy wielokrotnego użytku do tworzenia zespoleń jelit i naczyń.
Bezpieczeństwo i drożność mechanicznych (zszytych) zespoleń jelit było i jest szeroko badane. Zespolenia szyte ręcznie są albo porównywalne, albo mniej podatne na przecieki i infekcje. Możliwe, że jest to wynik ostatnich postępów w technologii szwów, a także coraz bardziej świadomej praktyki chirurgicznej. Z pewnością nowoczesne szwy syntetyczne są bardziej przewidywalne i mniej podatne na infekcje niż katgut, jedwab i len, które były głównymi materiałami szewnymi stosowanymi do lat 90. XX w.
Jedną z kluczowych cech staplerów jelitowych jest to, że krawędzie staplera działają jak hemostatyk, ściskając brzegi rany i zamykając naczynia krwionośne podczas procesu zszywania. Ostatnie randomizowane badania kliniczne wykazały, że przy obecnych technikach szycia nie ma znaczącej różnicy w wynikach między zespoleniami zszytymi ręcznie i mechanicznymi (w tym klipsami), ale zespolenia mechaniczne są znacznie szybsze do wykonania.
U pacjentów poddawanych resekcji płuc, w których tkanka płuc jest uszczelniona staplerami, często dochodzi do pooperacyjnego przecieku powietrza. Obecnie badane są alternatywne techniki uszczelniania tkanki płucnej.
Rodzaje staplerów.
Podział według zastosowań: 
Wszystkie typy staplerów mają swoje odpowiedniki dla operacji endoskopowych.
Stapler liniowy może mieć ładunki do jelit i naczyń. Ładunki różnią się wysokością zszywek po zamknięciu.
Powikłania.
Odsetek powikłań krwotocznych sięga 5% operacji, nieszczelności zespoleń do 5,5%, a stenoz do 3% zabiegów.
Zszywki.
Niewchłanialne.
Do operacji na przewodzie pokarmowym i naczyniach najczęściej zakładane są zszywki (klipsy) zrobione ze stopu tytanu, wanadu i aluminium. Są najbardziej obojętne dla tkanek oraz w najmniejszym stopniu wywołują zakłócenia w badaniu MRI. 
W staplerach skórnych są stosowane zszywki ze stali nierdzewnej.
Wchłanialne.
Dostępne są również klamerki wchłanialne, które są stosowane w niektórych operacjach urologicznych i ginekologicznych. Stapler zakładający szwy wchłanialne różni się mechanizmem zakładania, który działa podobnie do igły i nitki. Wykorzystywane są bioabsorbowalne zbudowanych z homopolimerów lub kopolimerów glikolidu, kwasu glikolowego, kwasu mlekowego, laktydu, p-dioksanonu, α-kaprolaktonu i węglanu trimetylenu.
Szczególne zastosowanie staplerów.
W pewnych typach operacji staplery zyskały szczególne uznanie i są wykorzystywane w praktycznie każdym zabiegu:
Staplery są również wykorzystywane w operacjach na drogach żółciowych, operacjach trzustki, płuc, operacjach ginekologicznych i urologicznych.

</doc>
<doc id="3155563" url="https://pl.wikipedia.org/wiki?curid=3155563" title="Labidy">
Labidy

Labidy (łac. "labides") – część samczych narządów genitalnych u niektórych motyli.
Labidy to wyrostki znajdujące się miejscu, w którym zawieszka ("transtilla") łączy się z grzbietową krawędzią walwy. Występują u niektórych miernikowców z podrodziny Larentiinae.
A. Diakonff nie uwzględnił tego terminu w swoim systemie zaproponowanym w 1954 roku. Jednak A. Sibatani i inni zwrócili uwagę, że jest struktura całkowicie niezależna od zawieszki, czy juksty ("juxta"). Wniosek ten wysnuty został głównie na podstawie badań muskulatury.

</doc>
<doc id="3155564" url="https://pl.wikipedia.org/wiki?curid=3155564" title="Snow Creek (wodospad)">
Snow Creek (wodospad)

Snow Creek (ang. "Snow Creek Falls") – wodospad w Stanach Zjednoczonych, w stanie Kalifornia. Jego wysokość wynosi 183 m. Wpływa on do kanionu Tenaya, odnogi doliny Yosemite, powyżej jeziora Tenaya. Inną nazwą wodospadu jest Dome Cascade..

</doc>
<doc id="3155567" url="https://pl.wikipedia.org/wiki?curid=3155567" title="Heaven’s Venom">
Heaven’s Venom

Heaven’s Venom - dziesiąty album studyjny kanadyjskiego zespołu deathmetalowego Kataklysm. Wydawnictwo ukazało się 13 sierpnia 2010 roku w Europie nakładem wytwórni muzycznej Nuclear Blast. W Stanach Zjednoczonych materiał trafił do sprzedaży 24 sierpnia 2010 roku.
Nagrania zostały zarejestrowane w JFD Studio w Sainte-Marthe-sur-le-Lac w Quebecu. Miksowanie odbyło sikę duńskim w Antfarm Studio w Aabyhoj.
W ramach promocji do pochodzących z płyty utworów „Push the Venom” i „At the Edge of the World” zostały zrealizowane teledyski, odpowiednio, wyreżyserowane przez Ivana Colica i Tommy’ego Jonesa.
Lista utworów.
Opracowano na podstawie materiału źródłowego.

</doc>
<doc id="3155570" url="https://pl.wikipedia.org/wiki?curid=3155570" title="Paul Gregory Bootkoski">
Paul Gregory Bootkoski



</doc>
<doc id="3155573" url="https://pl.wikipedia.org/wiki?curid=3155573" title="Cardboard Vampyres">
Cardboard Vampyres

Cardboard Vampyres – amerykański cover band uformowany w 2004 roku przez gitarzystów Billy'ego Duffa (The Cult) oraz Jerry'ego Cantrella (Alice in Chains).
Skład cover bandu uzupełnili ponadto były wokalista Mötley Crüe oraz Ratt John Corabi, basista Chris Wyse oraz perkusista John Howser. Zespół był aktywny w latach 2004–2005. W tym czasie aktywnie koncertował głównie wzdłuż zachodniego wybrzeża Stanów Zjednoczonych. W swoim repertuarze koncertowym znajdowały się między innymi takie utwory jak „Love Removal Machine” z repertuaru The Cult czy „Would?”, „Man in the Box” Alice in Chains. Ponadto zespół często sięgał po covery takich wykonawców jak AC/DC, Aerosmith, Black Sabbath, Metallica czy The Stooges. W jednym z wywiadów Cantrell stwierdził: „Ten zespół to tak naprawdę dobra zabawa, gramy melodię przy których ludzie dorastali”. Również Bill Duffy wypowiedział się na temat działalności zespołu: „Tu nie chodzi o nagrywanie albumów czy singli. Muzyka mówi sama za siebie. Nie ma znaczenia kto napisał piosenki. Ten zespół to naturalna ewolucja, tworzymy coś zupełnie nowego”.
Zespół zadebiutował na koncercie Sweet Relief benefit w Los Angeles w kwietniu 2004 roku. Grupa zagrała w sumie kilkanaście koncertów, grając w klubach na zachodnim wybrzeżu. W 2005 zespół zakończył działalność. Jerry Cantrell powrócił do reaktywowanej grupy Alice in Chains, natomiast Duffy skupił się na zespole The Cult.

</doc>
<doc id="3155575" url="https://pl.wikipedia.org/wiki?curid=3155575" title="Thomas John Joseph Paprocki">
Thomas John Joseph Paprocki



</doc>
<doc id="3155577" url="https://pl.wikipedia.org/wiki?curid=3155577" title="Chrobotek szydlasty">
Chrobotek szydlasty

Chrobotek szydlasty ("Cladonia coniocraea" (Flörke) Spreng.) – gatunek grzybów należący do rodziny chrobotkowatych ("Cladoniaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Cladoniaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w roku 1821 Heinrich Gustav Flörke nadając mu nazwę "Cenomyce coniocraea". Obecną, uznaną przez Index Fungorum nazwę nadał mu w roku 1827 Kurt Polycarp Joachim Sprengel, przenosząc go do rodzaju "Cladonia".
Niektóre synonimy naukowe:
Nazwa polska według "Krytycznej listy porostów i grzybów naporostowych Polski".
Morfologia.
Plecha pierwotna jest trwała. Składa się z dość dużych łusek o długości 3–9 mm i szerokości 2–5 mm. Są one głęboko wcinano-karbowane i często podwinięte do góry, tak, że widoczna jest część ich dolnej, szarej powierzchni. Plecha wtórna to rożkowate lub szydłowate podecja o wysokości 8–45 mm i szerokości 1-2 mm. Mają szarozielony lub zielony kolor, są proste lub zgięte i zakończone tępymi, pojedynczymi szczytami, wyjątkowo tylko zdarzają się odgałęzienia. Otworków brak. Kora podecjów jest gładka lub brodawkowana tylko u podstawy, czasami pokryta jest łuskami. Czasami na całym podecjum występują mączyste soredia. Mają barwę od białawej przez szarozieloną do szarobrunatnej, a na ich szczytach występują brązowe pyknidia. Plecha zawiera glony protokokkoidalne. Reakcje barwne: Pd + czerwone, K –.
Brązowe apotecja wyrastają na szczytach podecjów. Mają średnicę 0,4–0,8 mm, pojawiają się jednak bardzo rzadko.
W jednym worku powstaje 8 bezbarwnych, jednokomórkowych zarodników o rozmiarach 8–13 × 2–3,5 μm.
Występowanie i siedlisko.
Gatunek szeroko rozprzestrzeniony; występuje na wszystkich kontynentach z wyjątkiem Antarktydy. W Polsce występuje pospolicie na terenie całego kraju.
Można go spotkać zarówno w lasach liściastych, jak i mieszanych i iglastych, także na terenach bezleśnych, czasami na słomianych dachach i drewnianych płotach. Rośnie na próchniejącym drewnie; na pniakach, u podstawy pni drzew, czasami także na próchnicznej i piaszczystej ziemi wśród mchów. Występuje zarówno w siedliskach wilgotnych, jak i suchych.
Gatunki podobne.
Najbardziej do chrobotka szydlastego podobny jest chrobotek rdzawy ("Cladonia ochrochlora"). Index Fungorum traktuje je jako odrębne gatunki, jednak według niektórych autorów są to tylko różne formy lub odmiany tego samego gatunku. U "C. coniocraea" łuski plechy pierwotnej zawsze są głęboko wcięte i zwykle brak kieliszkowatego zakończenia podecjów, u "C. ochrochlora" listki plechy pierwotnej mogą być całe, a podecja często mają kieliszkowe zakończenia. Podecja "C. coniocraea" są zielonkawe, ich grubość nie przekracza 1,5 mm i zazwyczaj są proste i pojedyncze. Podecja "C. ochroclora" są szare, grubsze i często rozgałęzione i skręcone. Urwistki "C. coniocraea" są mączyste i powstają w niewielkich soraliach, u "C. ochrochlora" urwistki są większe i powstają w większych soraliach. Występują jednak między obydwoma tymi gatunkami formy pośrednie, tak, że często trudno jest ustalić do jakiego gatunku one należą. Zdaniem niektórych lichenologów należałoby scalić te gatunki w jeden.

</doc>
<doc id="3155578" url="https://pl.wikipedia.org/wiki?curid=3155578" title="Sakulus">
Sakulus

Sakulus (łac. "sacculus") – element samczych narządów genitalnych u motyli.
Sakulus definiowany jest jako wewnętrzny, nasadowy wyrostek koksytu zewnętrznych narządów genitalnych, jako zesklerotyzowana, brzuszna część harpe albo jako silnie zesklerotyzowany i zawinięty brzuszny brzeg walwy.
Położony jest on w kierunku brzusznym, ku nasadzie walwy. Może on być zesklerotyzowany lub wyposażony w różnego rodzaju szczecinki, kolce lub wyrostki.
U zwójkowatych sakulus ma postać silnie zesklerotyzowanej listwy na brzusznym brzegu walwy, często o wolnym zakończeniu, które może wystawać poza walwę. U miernikowcowatych jest on często silnie zgrubiały i niekiedy również wystający. U sówkowatych jest duży i obejmuje zazwyczaj około ⅓ walwy.
Wyrostkami sakulusa występującymi m.in. u Oecophoridae są klasper oraz klawus.

</doc>
<doc id="3155579" url="https://pl.wikipedia.org/wiki?curid=3155579" title="John Raymond Manz">
John Raymond Manz



</doc>
<doc id="3155582" url="https://pl.wikipedia.org/wiki?curid=3155582" title="Raymond Emil Goedert">
Raymond Emil Goedert



</doc>
<doc id="3155583" url="https://pl.wikipedia.org/wiki?curid=3155583" title="Muzeum Garnizonu i Ziemi Ostrowskiej w Ostrowi Mazowieckiej">
Muzeum Garnizonu i Ziemi Ostrowskiej w Ostrowi Mazowieckiej

Muzeum Garnizonu i Ziemi Ostrowskiej w Ostrowi Mazowieckiej – prywatne muzeum (w organizacji) w Ostrowi Mazowieckiej. Placówka mieści się w budynku obiektu hotelowego „Usługi Hotelowe 17”. Obecny hotel został ulokowany w budynku dawnego niemieckiego spichlerza wojennego, wybudowanego w 1941 roku na potrzeby zaopatrzenia frontu wschodniego.
Placówka została otwarta w grudniu 2013 roku w obecności m.in. Adama Dobrońskiego – historyka i samorządowca, Henryka Łatkowskiego – zastępcy dyrektora Muzeum Wojska Polskiego w Warszawie, Andżeliki Borys – przewodniczącej Związku Polaków na Białorusi oraz Józefa Porzeckiego – prezesa Komitetu Ochrony Miejsc Polskich i Pamięci Narodowej na Białorusi.
Wystawa stała muzeum poświęcona jest historii jednostek wojskowych stacjonujących na terenie powiatu ostrowskiego, począwszy od XIX wieku do czasów współczesnych. Część eksponatów pochodzi z kolekcji lokalnego krajoznawcy i miłośnika historii, Andrzeja Mierzwińskiego. Wśród eksponatów znajdują się pamiątki po:
Ponadto w muzeum prezentowana jest ekspozycja historyczna ukazująca dzieje Ziemi Ostrowskiej począwszy od czasów średniowiecza po II wojnę światową.
Muzeum jest obiektem całorocznym, czynnym z wyjątkiem poniedziałków. Wstęp jest płatny. W ofercie placówki znajdują się również historyczne wycieczki tematyczne.

</doc>
<doc id="3155584" url="https://pl.wikipedia.org/wiki?curid=3155584" title="Cladonia coniocraea">
Cladonia coniocraea



</doc>
<doc id="3155585" url="https://pl.wikipedia.org/wiki?curid=3155585" title="Park w Miłosławiu">
Park w Miłosławiu

Park w Miłosławiu - park w ramach Zespołu Pałacowo-Parkowego im. Kościelskich w Miłosławiu (powiat wrzesiński, województwo wielkopolskie), 
Historia.
Park został założony pod koniec XVIII w. przez Mielżyńskich, przy ich pałacu w Miłosławiu. Na początku został urządzony w stylu francuskim, następnie w I połowie XIX w. przekształcony na styl parków angielskich. 
W parku znajduje się najstarszy w Polsce pomnik Juliusza Słowackiego, który na zlecenie Józefa Kościelskiego wykonał znany wielkopolski rzeźbiarz Władysław Marcinkowski. Odsłonięcie pomnika nastąpiło 16 września 1899. W tym dniu w parku gościli m.in. Henryk Sienkiewicz, Leon Wyczółkowski, Lucjan Rydel (poeta), Julian Fałat, a także inni wybitni naukowcy, artyści i literaci.
Opis.
W parku znajdują się liczne stawy, 3 wyspy, 4 kanały nad którymi przerzucono mostki, a także sieć dróżek spacerowych. Ozdobą parku są aleje: grabowo-lipowa prowadząca do drewnianego krzyża, grabowa wiodąca w kierunku pomnika Słowackiego, 4-rzędowa aleja modrzewiowa biegnąca po południowej stronie stawu i przecinające ją aleje modrzewiowa i świerkowa.
Do parku wchodzi się przez ozdobną, neogotycką bramę murowaną z kratą, odrestaurowaną w 1995. Przy bramie znajduje się dawny dom dozorcy parkowego zbudowany w 1854, nazywany „domkiem ogrodnika”. Budynek ma kształt nieregularny z piętrową częścią środkową nakrytą spłaszczonym dachem namiotowym i okrągłą, dziś obniżoną, wieżą. Park otoczony jest zabytkowym parkanem, odtworzonym w latach 1996-1999. W parku znajduje się pałac, rozbudowywany w XIX w., niegdyś siedziba Mielżyńskich, później Kościelskich, spalony w roku 1945, a odbudowany w latach 1963-1969. Po odbudowaniu mieścił różne instytucje publiczne, obecnie mieści się w nim Gimnazjum im. Juliusza Słowackiego.
Przyroda.
Drzewostan parku tworzą zarówno gatunki rodzime (graby, jesiony, lipy, olsze, robinie i dęby), jak również egzotyczne (miłorząb dwuklapowy, wiązowiec zachodni, perełkowiec japoński, glediczja trójcierniowa oraz cypryśnik błotny). W stawach gnieżdżą się i zatrzymują w trakcie przelotów liczne gatunki ptaków wodnych (perkozy, łabędzie, gęsi, kaczki, łyski).

</doc>
<doc id="3155587" url="https://pl.wikipedia.org/wiki?curid=3155587" title="Waiting for the End to Come">
Waiting for the End to Come

Waiting for the End to Come - jedenasty album studyjny kanadyjskiego zespołu deathmetalowego Kataklysm. Wydawnictwo ukazało się 25 października 2013 roku nakładem wytwórni muzycznej Nuclear Blast. W ramach promocji do pochodzącego z płyty utworu „Elevate” został zrealizowany teledysk, który wyreżyserował Ivan Colic.
Nagrania zostały zarejestrowane w JFD Studio w Sainte-Marthe-sur-le-Lac w Quebecu i Pirate Studio. Miksowanie odbyło się w Planet Z Studios w Hadley w stanie Massachusetts.
Nagrania dotarły do 20. miejsca listy Billboard Heatseekers Albums w Stanach Zjednoczonych sprzedając się w nakładzie niespełna 3 tys. egzemplarzy w przeciągu czterech tygodni od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3155589" url="https://pl.wikipedia.org/wiki?curid=3155589" title="Francis Joseph Kane">
Francis Joseph Kane



</doc>
<doc id="3155590" url="https://pl.wikipedia.org/wiki?curid=3155590" title="John Patrick Cody">
John Patrick Cody



</doc>
<doc id="3155594" url="https://pl.wikipedia.org/wiki?curid=3155594" title="Kaszperiwka (obwód kijowski)">
Kaszperiwka (obwód kijowski)

Kaszperiwka (ukr. Кашперівка; pol. hist. "Kasperówka", "Kaszperówka") – wieś na Ukrainie, w obwodzie kijowskim, w rejonie białocerkiewskim. W 2001 roku liczyła ok. 3,7 tys. mieszkańców.
Prywatna wieś szlachecka Kasperówka, położona w województwie bracławskim, w 1739 roku należała do klucza Tetyjów Lubomirskich.

</doc>
<doc id="3155596" url="https://pl.wikipedia.org/wiki?curid=3155596" title="K. Rudzki i Spółka">
K. Rudzki i Spółka



</doc>
<doc id="3155597" url="https://pl.wikipedia.org/wiki?curid=3155597" title="Fabryka Machin i Odlewów Żelaznych „K. Rudzki i Spółka&quot;">
Fabryka Machin i Odlewów Żelaznych „K. Rudzki i Spółka&quot;



</doc>
<doc id="3155598" url="https://pl.wikipedia.org/wiki?curid=3155598" title="Towarzystwo Przemysłu Metalowego „K. Rudzki i Spółka&quot; SA">
Towarzystwo Przemysłu Metalowego „K. Rudzki i Spółka&quot; SA



</doc>
<doc id="3155600" url="https://pl.wikipedia.org/wiki?curid=3155600" title="Diafragma (anatomia motyli)">
Diafragma (anatomia motyli)

Diafragma (łac. "diaphragma") – u motyli jest to element samczych narządów genitalnych.
Diafragma to poprzeczna błona zamykająca tylną część jamy odwłoka. Położona jest między nasadami walw. Przechodzi przez nią, zawierający prącie lub wezykę, edeagus. Zespół diafragmy oraz jej wytworów: sklerytów i apofiz nosi nazwę fultura penis, a w jego skład mogą wchodzić fultura inferior, fultura superior lub anellus, juksta i zawieszka.

</doc>
<doc id="3155601" url="https://pl.wikipedia.org/wiki?curid=3155601" title="Kasperówka">
Kasperówka



</doc>
<doc id="3155602" url="https://pl.wikipedia.org/wiki?curid=3155602" title="Huta Królewska">
Huta Królewska



</doc>
<doc id="3155603" url="https://pl.wikipedia.org/wiki?curid=3155603" title="Olivier Beaudoin">
Olivier Beaudoin

Olivier Beaudoin (ur. 29 czerwca 1984 w Montrealu) - kanadyjski perkusista. Olivier Beaudoin znany jest przede wszystkim z występów w deathmetalowym zespole Kataklysm do którego dołączył w 2013 roku. Wcześniej występował w technical deathmetalowym zespole Neuraxis i black-deathmetalowej formacji Eternal Burden. Jako muzyk koncertowy współpracował z austriackim zespołem Belphegor i norweską grupą Keep of Kalessin.
Muzyk jest endorserem firm Mapex, Paiste, Axis, Evans, Regal Tip, PureSound i Sennheiser.

</doc>
<doc id="3155604" url="https://pl.wikipedia.org/wiki?curid=3155604" title="Ikari Warriors">
Ikari Warriors

Ikari Warriors, w Japonii wydana jako Ikari – strzelanka z widokiem z góry, wydana na automatach w roku 1986 przez SNK. Głównymi jej bohaterami są Ralf Jones i Clark Steel/Clark Still (znani też jako Paul i Vince). Gra została przeniesiona z automatów na popularne wtedy platformy, współcześnie pojawiła się też w zbiorze SNK Arcade Classics 0, dostępnym na Playstation Portable. Wersje na różne platformy znacząco się różniły, choćby przez ograniczenie sterowania, czy zmianę budowy lokacji w grze, NES dostał wersję z 4 długimi poziomami, oraz sterowaniem utrudniającym dokładne celowanie. Mimo takich wad wersja na NES-a została przez ign.com umieszczona na 72 miejscu wśród najlepszych gier na tę platformę. Postacie Clarka i Ralfa zostały później dołączone do serii King of Fighters stanowiąc podstawę zespołu Ikari Warriors, pojawili się też w Metal Slug 6 i Metal Slug 7.
Rozgrywka.
Rozgrywka w grze jest zbliżona do tej oferowanej przez Commando, jednak z takimi elementami, jak kierowanie czołgiem czy helikopterem. Gracz kieruje Ralfem (drugi gracz – Clarkiem, w grze nie ma wyboru postaci) i prowadzi go do przodu, po drodze likwidując kolejne oddziały przeciwników. Bohater uzbrojony jest w karabin, do tego posiada pewną liczbę granatów. Kierowanie czołgiem jest podobne do kierowania postacią, daje też dodatkową osłonę od strzałów, wymaga jednak regularnego uzupełniania paliwa.

</doc>
<doc id="3155605" url="https://pl.wikipedia.org/wiki?curid=3155605" title="Edward John Weisenburger">
Edward John Weisenburger



</doc>
<doc id="3155609" url="https://pl.wikipedia.org/wiki?curid=3155609" title="Henryk Korab-Janiewicz">
Henryk Korab-Janiewicz

Henryk Marceli Korab-Janiewicz (ur. 16 stycznia 1897 w Warszawie, zm. 11 sierpnia 1971 w Short Hills) – polski handlowiec, działacz społeczny, historyk i trzykrotny prezes Instytutu Józefa Piłsudskiego w Ameryce.
Życiorys.
Urodził się 16 stycznia 1897 w Warszawie. Od 1911 był zaangażowany w harcerstwo, działał w Związku Strzeleckim, potem w Polskiej Organizacji Wojskowej. W 1915 został aresztowany przez Rosjan i wywieziony w głąb Rosji na Syberię. Wskutek starań adwokata Aleksandra Lednickiego został przeniesiony w pobliże Moskwy, skąd zbiegł, a następnie podjął ponownie pracę w POW.
Do Polski powrócił w 1919 i otrzymał skierowanie do Szkoły Podchorążych Gospodarczych. Uczestniczył w wojnie polsko-bolszewickiej jako żołnierz 1 Pułku Szwoleżerów Józefa Piłsudskiego. W okresie pokoju ukończył studia w Wyższej Szkole Handlowej w Warszawie i pracował jako dyrektor w Międzynarodowym Handlowo-Komisowym Towarzystwie „Metokko” i Polskiej Krajowej Kasie Pożyczkowej. Został awansowany na stopień podporucznika rezerwy administracji ze starszeństwem z dniem 1 lipca 1925 i w 1934 pozostawał wówczas w ewidencji Powiatowej Komendy Uzupełnień Warszawa Miasto III.
W 1924 wyjechał na studia do Paryża gdzie pracował w Towarzystwie Opieki Polskiej nad Emigrantami we Francji jako jeden z sekretarzy generalnych. W 1928 wyjechał do Stanów Zjednoczonych i osiedlił się w stanie New Jersey. Uruchomił firmę Ampol Film Co., pracował w redakcji „Dziennika dla Wszystkich”. W 1935 uruchomił wytwórnię wyrobów mięsnych „Pasco” i jednocześnie zainicjował powołanie Ligi Morskiej i Kolonialnej w Buffalo.
W 1940 został wybrany prezesem Rady Polonii Amerykańskiej na stan New Jersey. Od 1947 był członkiem Instytutu Piłsudskiego, od 1955 z przerwami do 1969 prezesem Instytutu (wybrany ponownie 19 marca 1957). W dniu 25 września, 1962 otrzymał członkostwo honorowe Instytutu. Był darczyńcą Instytutu Piłsudskiego. Zmarł w Short Hills 11 sierpnia 1971.

</doc>
<doc id="3155611" url="https://pl.wikipedia.org/wiki?curid=3155611" title="Nagroda „Kamień”">
Nagroda „Kamień”



</doc>
<doc id="3155612" url="https://pl.wikipedia.org/wiki?curid=3155612" title="Stanisław Pogórski">
Stanisław Pogórski

Stanisław Pogórski vel Stanisław Ogórek (ur. 20 kwietnia 1908, zm. 1 marca 1958) – polski architekt.
Życiorys.
Stanisław Pogórski (pierwotnie nosił nazwisko Ogórek) urodził się w Warszawie, a rodzicami byli Władysław Ogórek, mistrza zduński oraz Julia z domu Wyględowska. Nazwisko Pogórski przyjął w 1938 roku. W Warszawie ukończył w roku 1926 Państwową Szkołę Średnią Techniczną Kolejową, następnie odbył praktykę murarską, po której wykonywał prace przy kolejowych robotach drogowych. W 1929 roku zdał egzamin i otrzymał świadectwo maturalne oraz egzamin konkursowy na Wydział Architektury Politechniki Warszawskiej, na której od 1931 do 1932 roku był młodszym asystentem przy Katedrze Geometrii Wykreślnej. Wykonywał prace przy różnych budowach jako kontraktowy kierownik robót. W 1934 roku ukończył studia, a w roku następnym był w Łodzi pracownikiem Inspekcji Budowlanej Zarządu Miejskiego. Wykładał architekturę na Wydziale Inżynierii Politechniki Warszawskiej od 1936 do 1939 oraz w tym samym czasie pracował w prywatnych pracowniach architektonicznych. W Związku Miast Polskich pracował na stanowisku zastępcy kierownika referatu urbanistycznego. Uprawnienia zezwalające kierować robotami budowlanymi uzyskał w 1937 roku.
W czasie okupacji niemieckiej był pracownikiem przedsiębiorstw budowlanych, przemysłowych oraz handlowych. Od 1943 do 1944 w Miejskim Liceum Budownictwa w Warszawie nauczał geometrii wykreślnej i fizyki. Po zakończeniu wojny pracował w Biura Odbudowy Stolicy. Do Poznania przyjechał w czerwcu 1945 roku i na stanowisku architekta urbanisty pracował do roku 1947 w Zarządzie Miejskim. W poznańskiej Szkole Inżynierskiej rozpoczął także od 1946 roku pracę dydaktyczną. Zorganizował Zakład Projektowania Budynków Mieszkalnych, którym kierował, a wykłady i ćwiczenia prowadził z tego przedmiotu do roku 1951. Utworzył w 1948 roku Oddział Poznańskiego Centralnego Biura Studiów Architektonicznych i Budowlanych, który w późniejszym czasie nazwany został Miastoprojektem i w którym był kolejno na stanowiskach: kierownika Oddziału, kierownika Pracowni architektonicznej, szefa produkcji, generalnego projektanta, głównego architekta. Od 1956 do 1958 był wykładowcą form architektonicznych na Wydziale Rzeźby Państwowej Wyższej Szkoły Sztuk Plastycznych. Uczestniczył konkursach architektonicznych, które były związane z Poznaniem (Targów Poznańskich, Hotelu Orbis, Dworca Głównego, zabudowy wewnętrzna Starego Rynku, rozwiązań urbanistycznych pomnika Adama Mickiewicza I nagroda). W Stowarzyszeniu Architektów RP pełnił liczne funkcje społeczne. Był autorem i współautorem licznych projektów architektonicznych. Za całokształt pracy w Stowarzyszeniu Architektów Polskich nadano mu pośmiertnie wyróżnienie I stopnia. Został pochowany na cmentarzu Jeżyckim w Poznaniu.
Od roku 1935 jego żoną była Eugenia Piotrowska z którą miał córkę Alicję. Zmarł w Poznaniu 1 marca 1958 roku.
Projektował w Poznaniu między innymi::

</doc>
<doc id="3155613" url="https://pl.wikipedia.org/wiki?curid=3155613" title="Meluhha">
Meluhha

Meluhha (sum. me.luḫ.ḫaki) – w tradycji mezopotamskiej jedna z trzech krain (pozostałymi były Dilmun i Magan), które leżeć miały wzdłuż brzegów „Dolnego Morza”, tj. Zatoki Perskiej i Morza Arabskiego; identyfikowana najczęściej z cywilizacją doliny Indusu.
Największy rozwój cywilizacji doliny Indusu, przypadający na koniec III tysiąclecia p.n.e., odpowiada okresowi, w którym Meluhha pojawia się najczęściej w mezopotamskich źródłach pisanych. W sumeryjskich tekstach literackich z III tysiąclecia p.n.e. zarówno Meluhha, jak i Magan (ten ostatni identyfikowany najczęściej z terenami współczesnego Omanu i Zjednoczonych Emiratów Arabskich) wymieniane są jako odległe krainy, będące źródłem różnych egzotycznych dóbr. Kraina Magan znana była jako źródło drewna, miedzi, diorytu i kamieni półszlachetnych, natomiast kraina Meluhha – jako źródło czarnego drewna (hebanu?), kości słoniowej, złota, srebra i karneolu. Z jednej z inskrypcji Gudei, sumeryjskiego władcy Lagasz (XXII wiek p.n.e.), wynika, iż z Meluhhy do Mezopotamii sprowadzano też lapis lazuli. Skała ta nie występuje na terenach które obejmowała cywilizacja doliny Indusu, więc przypuszcza się, iż do Meluhhy trafiała ona z innych miejsc, być może z Afganistanu. Inne dobra eksportowane z Meluhhy również mogły być najpierw sprowadzane do Meluhhy, a dopiero stamtąd wysyłane gdzie indziej. Większość, jeżeli nie wszystkie z dóbr pochodzących z Meluhhy, transportowane były drogą morską do portów przeznaczenia w Mezopotamii.
Handel wymienny pomiędzy Mezopotamią a Meluhhą poświadczony jest już za rządów akadyjskiego króla Sargona Wielkiego (2334–2279 p.n.e.), o czym świadczy wzmianka w jednym z tekstów o statkach z Maganu, Meluhhy i Dilmunu, cumujących przy nabrzeżach królewskiej stolicy Agade. O kontaktach z Meluhhą świadczą też przedmioty charakterystyczne dla cywilizacji doliny Indusu odnalezione w trakcie wykopalisk w takich południowomezopotamskich miastach jak Babilon, Kisz, Nippur czy Ur. Chodzi tu przede wszystkim o czworokątne pieczęcie stemplowe, pokryte często inskrypcjami w piśmie doliny Indusu, różniącym się zupełnie od mezopotamskiego pisma klinowego. Setki tego rodzaju pieczęci odkryto w głównych ośrodkach miejskich cywilizacji doliny Indusu. Charakterystyczne dla cywilizacji doliny Indusu przedmioty (pieczęcie, odważniki, ceramikę) znaleziono też w Omanie, Zjednoczonych Emiratach Arabskich, Bahrajnie i Suzie, co może wskazywać na obecność kupców z Meluhhy również w tych miejscach.
Istniała najprawdopodobniej bezpośrednia wymiana handlowa pomiędzy Mezopotamią a Meluhhą, ale wydaje się, iż większość transakcji handlowych odbywała się w portach krainy Dilmun, będącej jednym z najważniejszych ośrodków handlowych w regionie we wczesnej i środkowej epoce brązu. Jak dotychczas nie odkryto bezpośrednich dowodów na obecność Mezopotamczyków w dolinie Indusu. Z drugiej strony źródła mezopotamskie wspominają o „wiosce Meluhha”, która istnieć miała na terytorium Lagasz w okresie panowania III dynastii z Ur (XXI wiek p.n.e.), a którą zamieszkiwać mogli osadnicy z Meluhhy, dla których drogę przetrzeć mogli kupcy z ich ojczyzny przybyli do Mezopotamii w celach handlowych.
Po upadku III dynastii z Ur w końcu III tysiąclecia p.n.e. kraina Meluhha przestaje pojawiać się w mezopotamskich źródłach pisanych, choć niektórzy z żyjących o wiele później królów asyryjskich wciąż jeszcze używali w swej tytulaturze tytułów „króla Dilmunu i Meluhhy” (Tukulti-Ninurta I) czy też „króla królów Dilmunu, Maganu i Meluhhy” (Asarhaddon). Tytuły te, o ile miały one jeszcze wówczas jakieś znaczenie, wskazywać mogły bardziej na asyryjską kontrolę szlaków handlowych z tych krain niż na asyryjską kontrolę ich samych.

</doc>
<doc id="3155615" url="https://pl.wikipedia.org/wiki?curid=3155615" title="Granastrapotherium">
Granastrapotherium

Granastrapotherium – wymarły rodzaj ssaka kopytnego opisanego na podstawie szczątków odnalezionych w skałach grupy Honda na pustyni Tatacoa w kolumbijskim Departamencie Huila i Tolima, w La Venta. Pochodziły one z epoki mioceńskiej. Rodzaj jest monotypowy, obejmując "Granastrapotherium snorki". Nazwa pochodzi od hiszpańskiego "gran" ("wielki") i "Astrapotherium" ("świecąca bestia"), epitet gatunkowy wskazuje na rurkę do oddychania, odwołując się do trąby. Pozostałości znalezione w Wenezueli, Boliwii i Peru wydają się również należeć do "Granastrapotherium" bądź do bardzo podobnego doń zwierzęcia.
Ten kopytny różni się od innego przedstawiciela Astrapotheria, należącego do podrodziny Uruguaytheriinae w obrębie Astrapotheriidae "Xenastrapotherium", osiągając większą masę ciała, pomiędzy 2,5 a 3,5 tony, a także ciosami okołometrowej długości. Cechy te czyniły zwierzę jednym z największych Astrapotheria, przerastały je jedynie niektóre gatunki z rodzaju "Parastrapotherium". Inne różnice to choćby obecność tylko jednego przedtrzonowca, brak siekaczy w szczęce i żuchwie oraz przemieszczenie kłów, bardzo długich, położonych poziomo, przypominających w mniejszym stopniu występujące u hipopotama, a w większym ciosy niektórych dawnych krewnych słoni, jak choćby "Palaeomastodon", chociaż słonie oraz ich krewni nie wykorzystują kłów ani siekaczy do obrony. Podobnie wielkie nozdrza zdają się być bardzo wycofane w obrębie czaszki, wobec czego stworzenie to musiało mieć trąbę większą, niż inne astrapoteria. Najprawdopodobniej, jak w przypadku słoni, zwierzę używało swej umięśnionej trąby razem z ciosami do odcinania liści z drzew i krzewów.

</doc>
<doc id="3155617" url="https://pl.wikipedia.org/wiki?curid=3155617" title="Astrapotherium">
Astrapotherium

Astrapotherium („świecąca bestia”) – wymarły rodzaj ssaka kopytnego z Ameryki Południowej, wyglądem mogącego przypominać skrzyżowanie niewielkiego słonia z bardzo dużym tapirem. To dziwnie wyglądające stworzenie nie było jednak blisko spokrewnione z dzisiejszymi słoniami. Jego krewni to inne wymarłe kopytne kontynentu południowoamerykańskiego.
Budowa.
"Astrapotherium" miał wydłużone ciało, osiągając całkowitą długość około 2,5 m. Zwierzę ważyło prawie 1000 kg. Cechowało się względnie krótkimi kończynami. Poruszało się stopochodnie, miało niewielkie stopy. Tylne łapy były znacznie słabsze od przednich. Jego cztery kły były wydłużone, tworzyły wręcz krótkie ciosy. Zwierzę posiadało szerokie, skierowane w kierunku przednim siekacze dolne, które prawdopodobnie spoczywały w rogowej strukturze szczęki, jak u wielu współczesnych przeżuwaczy.
Paleobiologia.
Zwierzę wiodło przynajmniej częściowo wodny tryb życia, zamieszkując płytkie wody i żywiąc się roślinami bagiennymi w podobny sposób, jak czyni to dziś hipopotam.
W kulturze.
Zwierzę zostało wspomniane w książce "Ghost" autorstwa Piersa Anthony’ego.

</doc>
<doc id="3155618" url="https://pl.wikipedia.org/wiki?curid=3155618" title="Acrophyseter">
Acrophyseter

Acrophyseter – wymarły rodzaj ssaka, walenia żyjącego około 6 milionów lat temu, którego szczątki znaleziono w formacji Piscow Peru.
Budowa.
Pierwszy człon nazwy "Acrophyseter" pochodzi od greckiego przymiotnika "akros" (ostry) i odnosi się do krótkiego, ostro zakończonego, zwróconego do góry pyska walenia. Natomiast drugi człon nazwy "Acrophyseter", tj. "Physeter", jest naukowym określeniem kaszalotów. Jednakże w przeciwieństwie do współczesnych kaszalotów, "A. deinodon" osiągał względnie niewielkie rozmiary ciała, dochodzące maksymalnie do około 4 m długości, jak również posiadał zęby zarówno na szczęce, jak i na żuchwie. Zębów szczękowych było 12 par, żuchwowych natomiast 13 par. Duże, ostre zęby były silnie umocowane w głębokich zębodołach. Epitet gatunkowy "deinodon" jest zbitką dwóch greckich wyrazów: "deinos" (straszliwy) i "odon" (ząb). Tylne dolne zęby "Acrophyseter" były rozstawione blisko siebie, co sugeruje, że służyły do cięcia, inaczej niż u dzisiejszych kaszalotów, zdobywających pokarm poprzez zasysanie, które nie mają nawet zębów na szczękach. Różnice te wskazują, że "Acrophyseter" żywił się dużą zdobyczą, taką jak mniejsze walenie, na przykład "Piscolithax", płetwonogimi, "Acrophoca", pingwinami, "Spheniscus urbinai", żyjącymi współcześnie z nim na tym obszarze. "Acrophyseter" różnił się od współczesnych kaszalotów pewnymi cechami czaszki, takimi jak wielkość zębów czy obecność na nich szkliwa. Odmienności te nie wskazują na przynależność "Acrophyseter" ani do prawdopodobnej grupy złożonej z rodzajów "Brygmophyseter" i "Zygophyseter", ani do grupy zawierającej "Aulophyseter" i współczesne Physeteroidea, kaszaloty małe i kaszalotowate.

</doc>
<doc id="3155621" url="https://pl.wikipedia.org/wiki?curid=3155621" title="Kukulus motyli">
Kukulus motyli

Kukulus (łac. "cuculus", "cucullus") – u niektórych motyli jest to element samczych narządów genitalnych.
Kukulus to grzbietowo-wierzchołkowy rejon samczych walw. Wykształcony jest w postaci wyrostka na dystalnej lub grzbietowo-dystalnej ich części. Zazwyczaj jest owłosiony lub opatrzony szczecinkami. Występuje u np. u niektórych sówkowatych, miernikowcowatych, zwójkowatych z podrodziny Olethreutinae oraz Oecophoridae. U skrzydliniakowatych (Micropterygidae) przybiera różny, zależny od gatunku kształt. U niesobkowatych (Hepialidae) pokryty jest sztywnymi szczecinami.

</doc>
<doc id="3155627" url="https://pl.wikipedia.org/wiki?curid=3155627" title="Ampułka (anatomia)">
Ampułka (anatomia)

Ampułka (łac. "ampulla") – u niektórych motyli jest to element samczych narządów genitalnych.
Ampułka to grzbietowy, z dwóch (drugim jest harpe) zesklerotyzowanych tworów na wewnętrznej stronie samczych walw. Położona jest mniej więcej w połowie odległości między nasadą a szczytem walw. Występuje u większości sówkowatych.

</doc>
<doc id="3155632" url="https://pl.wikipedia.org/wiki?curid=3155632" title="Woensdrecht">
Woensdrecht

Woensdrecht – miasto i gmina w prowincji Brabancja Północna w Holandii. Gmina liczy sobie 21 654 mieszkańców (2014). Co ciekawe, wieś Woensdrecht ma zaledwie 1 527 mieszkańców i jest jedną z miejscowości gminy. Stolicą jest 8-tysięczna miejscowość Hoogerheide. Pozostałe wioski gminy to Huijbergen (2180), Ossendrecht (5286), Calfven (450) i Putte (3751).
Od 1 lipca 1868 roku miasto posiadało stację kolejową. Została zamknięta 15 maja 1938 roku.
Na terenie gminy znajduje się port lotniczy Woensdrecht, który jest lotniskiem wojskowym.
Przez gminę przechodzą dwie autostrady: A4 i A58.

</doc>
<doc id="3155633" url="https://pl.wikipedia.org/wiki?curid=3155633" title="Mistrzostwa Świata w Podnoszeniu Ciężarów 1974">
Mistrzostwa Świata w Podnoszeniu Ciężarów 1974

Wyniki podnoszenia ciężarów na 48. Mistrzostwach Świata w Podnoszeniu Ciężarów w 1974 roku w Manili (Filipiny). Startowali tylko mężczyźni w 9 kategoriach wagowych.

</doc>
<doc id="3155640" url="https://pl.wikipedia.org/wiki?curid=3155640" title="Korona motyli">
Korona motyli

Korona (łac. "corona") – u motyli jest to element samczych narządów genitalnych.
Korona to specjalny szereg uzbrojonych szczecinek, ząbków lub kolców, znajdujący się kukulusie lub bezpośrednio na walwie. U sówkowatych jest wykształcona prawie u wszystkich gatunków.

</doc>
<doc id="3155642" url="https://pl.wikipedia.org/wiki?curid=3155642" title="Starzawa (osada w Polsce)">
Starzawa (osada w Polsce)

Starzawa – dawna osada w Polsce położona w województwie podkarpackim, w powiecie przemyskim, w gminie Stubno, przy granicy z Ukrainą.
Nazwę zniesiono 1.01.2021 r.
W latach 1975–1998 miejscowość administracyjnie należała do województwa przemyskiego.
Po drugiej stronie granicy leży ukraińska wieś Starzawa.

</doc>
<doc id="3155643" url="https://pl.wikipedia.org/wiki?curid=3155643" title="Replay (Kimi wa boku no everything)">
Replay (Kimi wa boku no everything)



</doc>
<doc id="3155645" url="https://pl.wikipedia.org/wiki?curid=3155645" title="Sanso Gateun Neo (Love Like Oxygen)">
Sanso Gateun Neo (Love Like Oxygen)

Sanso Gateun Neo (Love Like Oxygen) (kor. 산소 같은 너 (Love Like Oxygen)) – singel południowokoreańskiej grupy SHINee, wydany cyfrowo 25 sierpnia 2008 roku w Korei Południowej. Singel promował pierwszy album studyjny zespołu "The SHINee World". Utwór został nagrany ponownie w języku japońskim i znalazł się na pierwszym japońskim albumie "THE FIRST".
Jest to cover piosenki "Show The World" Martina Hoberga Hedegaarda – zwycięzcy pierwszej edycji duńskiego X Factora. Oryginalny utwór został napisany przez Thomasa Troelsena, Remee i Lucasa Secon. Chociaż wersja SHINee jest coverem to słowa i przeslanie piosenkisą trochę inne. Choreografia do teledysku "Sanso Gateun Neo (Love Like Oxygen)" została opracowana przez Rino Nakasone Razalan.

</doc>
<doc id="3155648" url="https://pl.wikipedia.org/wiki?curid=3155648" title="Gabinet Andrew Johnsona">
Gabinet Andrew Johnsona

Gabinet Andrew Johnsona – został powołany i zaprzysiężony w 1865.

</doc>
<doc id="3155649" url="https://pl.wikipedia.org/wiki?curid=3155649" title="Ciernie (anatomia motyli)">
Ciernie (anatomia motyli)

Ciernie (łac. "cornuti", l. poj. "cornutus") – u motyli jest to element samczych narządów genitalnych.
Ogólna nazwa różnych zesklerotyzowanych struktur na wewnętrznej powierzchni wywróconej, tubowatej wezyki. Mogą one mieć postać smukłych, pojedynczych kolców, łuseczkowatych ząbków, gęstych kolcowatych włosków lub tarkowatych zębów. W czasie kopulacji, gdy edeagus jest we wzwodzie, struktury te znajdują się na zewnętrznej jego powierzchni. Część z tych struktur ulega w trakcie stosunku połamaniu wewnątrz torebki kopulacyjnej ("bursa copulatrix") samicy.
Ciernie mogą występować u zwójkowatych, częste są np. u miernikowcowatych, sówkowatych i omacnicowatych. Nie występują natomiast u wąsikowatych.

</doc>
<doc id="3155650" url="https://pl.wikipedia.org/wiki?curid=3155650" title="Alphen-Chaam">
Alphen-Chaam

Alphen-Chaam – gmina w południowej Holandii, w prowincji Brabancja Północna. Według danych na 1 października 2013 roku zamieszkiwało ją 9675 mieszkańców. Siedzibą administracyjną jest miejscowość Alphen.
Położenie.
Gmina położona jest w południowej części kraju, w południowej części prowincji. Siedziba gminy położona jest w odległości ok. 40 km na południowy zachód od stolicy prowincji- ’s-Hertogenbosch. Gminę przecina droga prowincjalna N260. Na północy przebiega autostrada A16, będąca częścią dwóch europejskich tras- E19 i E312.

</doc>
<doc id="3155653" url="https://pl.wikipedia.org/wiki?curid=3155653" title="Ferencvárosi TC">
Ferencvárosi TC

Ferencvárosi TC– wielosekcyjny węgierski klub sportowy posiadający sekcje:

</doc>
<doc id="3155655" url="https://pl.wikipedia.org/wiki?curid=3155655" title="Werkendam">
Werkendam

Werkendam – miasto i dawna gmina, obecnie w gminie Altena, w prowincji Brabancja Północna w Holandii. Populacja w lutym 2014 wyniosła 26 379 mieszkańców. 
Na mocy decyzji rad gmin Aalburg, Werkendam i Woudrichem z 26 stycznia 2016 roku, te trzy gminy połączyły się, tworząc od 1 stycznia 2019 roku nową gminę Altena.
W pobliżu Werkendam, w Dussen, znajduje się zamek Dussen zbudowany w XV wieku. W regionie znajduje się także wiele wiatraków wodnych. W Werkendam można uprawiać wszelkie rodzaje sportów wodnych. Na skraju Parku Narodowego Biesboch leży słynne Biesboschmuseum, gdzie można poznać pięć wieków historii tej niegdyś największej delcie słodkowodnej w Europie Zachodniej. Jest on poświęcony historii rybołówstwa. W muzeum omawiany jest również temat II wojny światowej. 

</doc>
<doc id="3155657" url="https://pl.wikipedia.org/wiki?curid=3155657" title="De Hef">
De Hef

De Hef lub Koningshavenbrug – wyłączony z eksploatacji stalowy, kolejowy most podnoszony nad basenem portowym Koningshaven w Rotterdamie, w Holandii. Został otwarty w 1877 roku jako most obrotowy, w latach 1925–1927 został przebudowany na most podnoszony. Od 1993 roku, po otwarciu tunelu Willemsspoortunnel, jest wyłączony z eksploatacji. Most zachowano jako zabytek (wpisany do rejestru w 2000 roku).
Most został otwarty w 1877 roku jako most obrotowy. Takie rozwiązanie techniczne sprawiało jednak duże problemy w żegludze. Po kolizji 2 listopada 1918 roku niemieckiego statku z mostem podniosły się głosy wzywające do zmiany jego konfiguracji. Przebudowę przeprawy na most podnoszony ostatecznie zatwierdzono w roku 1924. Prace rozpoczęły się w marcu 1925 roku, a oddanie do użytku nastąpiło 31 października 1927 roku. Autorem projektu był Pieter Joosting. Most przebiega nad basenem portowym Koningshaven, łącząc wyspę Noordereiland z południowym brzegiem. Składa się z trzech przęseł oraz dwóch wież wysokich na 70 m. Środkowe, ruchome przęsło (długie na 52 m) mogło być podnoszone na wysokość 45 m. W 1928 roku powstał krótkometrażowy, niemy film dokumentalny Most, jeden z pierwszych reżyserii Jorisa Ivensa, który przyczynił się do międzynarodowej sławy tego filmowca. 15 września 1993 roku oddano do użytku tunel kolejowy Willemsspoortunnel, w związku z czym most De Hef stał się zbędny. Rozważana była rozbiórka mostu, ale ostatecznie zdecydowano się pozostawić go jako zabytek. Ruchome przęsło na stałe podniesiono w górę, wyłączając go całkowicie z eksploatacji. 10 października 2000 roku most został wpisany do rejestru holenderskich zabytków (nr 513922). De Hef jest największym i najbardziej znanym mostem podnoszonym w Holandii, a także jednym z symboli Rotterdamu. W pobliżu mostu znajduje się również most drogowy, Koninginnebrug.

</doc>
<doc id="3155665" url="https://pl.wikipedia.org/wiki?curid=3155665" title="Niemcy wołżańscy">
Niemcy wołżańscy



</doc>
<doc id="3155667" url="https://pl.wikipedia.org/wiki?curid=3155667" title="Soralia">
Soralia

Soralia (l. poj. soralium) – znajdujące się na plechach porostów miejsca powstawania i wydostawania się na zewnątrz urwistków zwanych też sorediami. Urwistki służą do rozmnażania bezpłciowego. Kształt soraliów, wielkość, miejsce ich powstawania i barwa mają znaczenie przy identyfikacji wielu gatunków gatunku porostów.
Wyróżnia się następujące typy soraliów:
Soralia powstają w wyniku nacisku warstwy rdzeniowej plechy na warstwę glonów, wskutek czego następuje wypychanie kory górnej i jej pęknięcie umożliwiające wydostanie się urwistków na zewnątrz. Soralia mogą powstawać na środku, na końcach odcinków lub na brzegach plechy. Jeśli powstają na siateczkowatych wzniesieniach plechy, to wyglądają jak bruzdy lub szczeliny. Jeśli powstają na końcach odcinków, to są główkowate lub kapturkowate. Soralia powstające na brzegu odcinków, na linii oddzielającej korę górną od kory dolnej, są wydłużone i nazywane soraliami wargowymi. Soralia mogą występować pojedynczo lub w skupiskach. Mają różną barwę: białą żółtą, szarą, zielonawą, niebieskawą, czerwonawą, brunatną.
U niektórych gatunków porostów (np. w rodzaju "Usnea") na soraliach występują drobniutkie izydia. Jest to tzw. soredium izydowe.

</doc>
<doc id="3155669" url="https://pl.wikipedia.org/wiki?curid=3155669" title="Antoni Rzemyszkiewicz">
Antoni Rzemyszkiewicz

Antoni Rzemyszkiewicz (ur. 11 lutego 1917 w Pniewach, zm. 8 października 2013) – artysta plastyk, uczestnik kampanii wrześniowej, działacz kulturalny.
Życiorys.
Ukończył szkołę powszechną, następnie pracował jako chłopiec do posyłek. Uzupełniał wykształcenie w Bibliotece Towarzystwa Czytelni Ludowej i poprzez kursy. W 1935 wstąpił do Komunistycznego Związku Młodzieży Polskiej. Z przyczyn politycznych stracił pracę w zakładach Stomil.
Po wybuchu II wojny światowej brał udział w kampanii wrześniowej. Trafił do obozu w Stablack, a stamtąd do Poznania. Po wojnie rozpoczął studia w Państwowym Instytucie Sztuk Plastycznych oraz w Państwowej Wyższej Szkole Sztuk Plastycznych. W 1953 wstąpił do Związku Polskich Artystów Plastyków.
Od 1962 wraz z Józefem Durczakiem i Zenonem Kaczmarkiewiczem organizował plenery malarskie w Wielkopolsce (m.in. Zagłębie Konińskie, Piła, Środa Wielkopolska), a od 1964 także w Państwowych Gospodarstwach Rolnych. Był członkiem PZPR.
Od 1949 brał udział w wystawach, m.in.: "Wystawa Młodych" (1955), "Podwójny świat" (1990), "Antoni Rzemyszkiewicz. Nasiadówki" (2012) a także w wielu wystawach poplenerowych i okolicznościowych.
Zmarł w 2013 roku, został pochowany na Cmentarzu Junikowo w Poznaniu.

</doc>
<doc id="3155671" url="https://pl.wikipedia.org/wiki?curid=3155671" title="Biruința">
Biruința

Biruința – miasto w północnej Mołdawii, w rejonie Sângerei. W 2014 roku liczyło 2625 mieszkańców.

</doc>
<doc id="3155672" url="https://pl.wikipedia.org/wiki?curid=3155672" title="Most (film 1928)">
Most (film 1928)

Most (nid. "De Brug") – holenderski niemy, krótkometrażowy film dokumentalny z 1928 roku w reżyserii Jorisa Ivensa. Jeden z pierwszych filmów wyreżyserowanych przez tego filmowca, odniósł sukces i przyczynił się do jego sławy.
Film trwa ponad 15 minut i prezentuje funkcjonowanie oddanego do użytku w 1927 roku mostu podnoszonego De Hef w Rotterdamie. Podczas projekcji ukazane jest m.in. podnoszenie i opuszczanie ruchomego przęsła mostu, przejazdy pociągów przez most oraz statki przepływające pod podniesionym przęsłem, a także struktura mostu czy działanie niektórych mechanizmów.

</doc>
<doc id="3155673" url="https://pl.wikipedia.org/wiki?curid=3155673" title="Soralium">
Soralium



</doc>
<doc id="3155674" url="https://pl.wikipedia.org/wiki?curid=3155674" title="Shadows and Dust">
Shadows and Dust

Shadows and Dust - szósty album studyjny kanadyjskiego zespołu deathmetalowego Kataklysm. Wydawnictwo ukazało się 23 września 2002 roku nakładem wytwórni muzycznej Nuclear Blast. W ramach promocji do pochodzącego z płyty utworu pt. "In Shadows &amp; Dust" został zrealizowany teledysk w reżyserii SVBell.
Nagrania zostały zarejestrowane w Victor Studio w Montrealu w czerwcu 2002 roku. Miksowanie odbyło się w Wildsound Studio w St-Zenon.
Lista utworów.
Opracowano na podstawie materiału źródłowego.

</doc>
<doc id="3155676" url="https://pl.wikipedia.org/wiki?curid=3155676" title="Bucovăț">
Bucovăț

Bucovăț – miasto w środkowej Mołdawii, w rejonie Strășeni. W 2014 roku liczyło 1601 mieszkańców.

</doc>
<doc id="3155678" url="https://pl.wikipedia.org/wiki?curid=3155678" title="Căinari">
Căinari

Căinari – miasto (rum. oraș) w południowo-wschodniej Mołdawii w rejonie Căușeni; liczy 4,8 tys. mieszkańców (1 stycznia 2014).

</doc>
<doc id="3155681" url="https://pl.wikipedia.org/wiki?curid=3155681" title="Cornești">
Cornești

Cornești – miasto w zachodniej Mołdawii, w rejonie Ungheni. W 2014 roku liczyło 2470 mieszkańców.

</doc>
<doc id="3155682" url="https://pl.wikipedia.org/wiki?curid=3155682" title="Park Narodowy Veluwezoom">
Park Narodowy Veluwezoom

Park Narodowy Veluwezoom - park narodowy w prowincji Geldria w Holandii. Rozciąga się na teren gmin Arnhem, Rheden oraz Rozendaal. Zajmuje obszar 5000 ha, czyli 50 km². Jest to najstarszy park narodowy w Holandii - założono go w 1930 roku. Jest to park prywatny - należy do największego holenderskiego stowarzyszenia ochrony przyrody - Vereniging Natuurmonumenten. Najwyższym punktem parku jest wzniesienie Signaal Imbosch (109,9 m n.p.m.). Są tam także inne szczyty jak Zijpenberg i Posbank. Na tym drugim znajduje się charakterystyczna herbaciarnia. Znajduje się tam wiele moren spiętrzonych pozostawianych przez lodowiec w środkowym plejstocenie.
W parku narodowym można spotkać wiele gatunków zwierząt takich jak jeleń szlachetny, sarna, daniel, dzik, lis, borsuk, gronostaj, czasami kuna leśna, zimorodek, kobuz, trzmielojad, kruk, lelek zwyczajny, kląskawka zwyczajna, skowronek, dzięcioł zielony, dzięcioł czarny, zimą srokosz, żmija zygzakowata, gniewosz plamisty, zaskroniec, padalec, jaszczurka zwinka i jaszczurka żyworodna.
Krajobraz parku składa się z lasów i wrzosowisk. W parku hoduje się szkocką rasę wyżynną.

</doc>
<doc id="3155685" url="https://pl.wikipedia.org/wiki?curid=3155685" title="Prawo Plancka">
Prawo Plancka

Prawo Plancka – prawo opisujące emisję promieniowania elektromagnetycznego przez ciało doskonale czarne będące w równowadze termodynamicznej znajdujące się w danej temperaturze.
Historia i postać matematyczna.
14 grudnia 1900 Max Planck przedstawił uzasadnienie wzoru przedstawionego 19 października 1900 roku i będącego poprawioną wersją wzoru Wiena. Poprawka Plancka polegała na odjęciu od mianownika ułamka liczby 1. W uzasadnieniu Planck przyjął, że oscylatory wytwarzające promieniowanie cieplne mogą przyjmować tylko pewne wybrane stany energetyczne, a emitowane przez nie promieniowanie może być wysyłane tylko określonymi porcjami.
Zaproponowany rozkład został nazwany potem na jego cześć rozkładem Plancka:
gdzie:
Rozkład w zależności od długości fali:
gdzie:
W celu wyjaśnienia promieniowania ciała doskonale czarnego Planck wprowadził nową stałą fizyczną, nazywaną obecnie stałą Plancka oznaczoną jako "h". Datę 14 grudnia 1900 roku uważa się za narodziny mechaniki kwantowej. Stała Plancka okazała się kluczowym parametrem występującym w wielu równaniach opisujących zjawiska w skali atomowej. Późniejsze prace doprowadziły do sformułowania nowej statystyki Bosego-Einsteina, z której można było wyprowadzić rozkład Plancka. Porcje promieniowania cieplnego nazwano fotonami, a różnicom stanów energii nadano nazwę kwantów. Wiedząc że promieniowanie emitowane jest w postaci fotonów, można zapisać wzór wyrażający średnią liczbę emitowanych fotonów formula_11 o energii z zakresu formula_12 w postaci:

</doc>
<doc id="3155686" url="https://pl.wikipedia.org/wiki?curid=3155686" title="Winkulum">
Winkulum

Winkulum (łac. "vinculum") – u motyli jest to element samczych narządów genitalnych.
Winkulum to płytka genitalna w kształcie litery U. Połączona jest stawowo z tegumenem lub jego pedynkulusem. Środkowo-brzusznie tworzy sakus. Winkulum w całości stanowi "płytkę koksosternalną" dziewiątego segmentu odwłoka.
U wąsikowatych winkulum ma kształt zaokrąglonej szufelki, zwykle jest szersze niż długie i dwu- do trzykrotnie dłuższe od walw. U Heliozelidae winkulum zrośnięte jest z tegumenem i tworzą razem pierścień. U Incurvariidae winkulum jest dłuższe niż szerokie i do trzykrotnie dłuższe od walw. U Cemiostomidae jest szerokie, a u Phyllocnistidae wąskie.

</doc>
<doc id="3155688" url="https://pl.wikipedia.org/wiki?curid=3155688" title="Frunză">
Frunză

Frunză – miasto (rum. oraș) w północnej Mołdawii w rejonie Ocnița; liczy 1,4 tys. mieszkańców (1 stycznia 2014).

</doc>
<doc id="3155690" url="https://pl.wikipedia.org/wiki?curid=3155690" title="Willy Rösingh">
Willy Rösingh

Wilhelm "Willy" Hermann Conrad Enno Rösingh (ur. 2 grudnia 1900 w Amsterdamie; zm. 5 czerwca 1976 tamże) — holenderski wioślarz.
W wieku 23 lat Beijnen wystąpił podczas Letnich Igrzysk Olimpijskich 1924 w Paryżu. Wziął udział w jednej konkurencji wioślarstwa, dwójki bez sternika. Wraz z Teunem Beijnenem zdobył w tej konkurencji złoty medal.

</doc>
<doc id="3155692" url="https://pl.wikipedia.org/wiki?curid=3155692" title="Ghindești">
Ghindești

Ghindești – miasto w Mołdawii, w rejonie Florești. W 2014 roku liczyło 1649 mieszkańców.

</doc>
<doc id="3155698" url="https://pl.wikipedia.org/wiki?curid=3155698" title="Konstanty Kisiel">
Konstanty Kisiel

Konstanty Kisiel (ur. 1894 w Paszelach, zm. 18 stycznia 1931 w Lidzie) – rosyjski i polski wojskowy, uczestnik I wojny światowej, oficer Armii Imperium Rosyjskiego, I Korpusu Polskiego w Rosji, Samoobrony Lidzkiej i Wojska Polskiego, w tym Korpusu Ochrony Pogranicza.
Życiorys.
Urodził się 14 marca 1894 roku we wsi Paszele, w powiecie oszmańskim guberni wileńskiej. Pobierał nauki początkowe w rodzinnej wsi, potem wstąpił do Seminarium Duchownego w Wilnie. Jeszcze przed wybuchem I wojny światowej opuścił je i pracował prywatnie jako praktykant aptekarski w Wilnie. W 1915 roku wyjechał do Moskwy, gdzie w I Moskiewskim Korpusie Kadeckim Katarzyny II złożył egzamin uprawniający go do otrzymania stopnia oficerskiego w Armii Imperium Rosyjskiego. W tym samym roku został mianowany chorążym. Brał udział w walkach na froncie wschodnim I wojny światowej na Ukrainie.
W 1917 roku opuścił wojsko rosyjskie w stopniu sztabskapitana i wstąpił do I Korpusu Polskiego gen. Józefa Dowbor-Muśnickiego. Po jego rozformowaniu powrócił w rodzinne strony. W pierwszych dniach stycznia 1919 roku wstąpił do Samoobrony Lidzkiej w stopniu porucznika. Później był kolejno dowódcą kompanii i zastępcą dowódcy batalionu w oddziale mjr. Władysława Dąbrowskiego. Następnie pełnił funkcję dowódcy batalionu w Lidzkim Pułku Strzelców. W 1926 roku został przeniesiony do 6 Brygady Korpusu Ochrony Pogranicza. 12 kwietnia 1927 roku został mianowany kapitanem ze starszeństwem z dniem 1 stycznia 1927 roku i 57. lokatą w korpusie oficerów piechoty. W listopadzie 1928 roku został przeniesiony z KOP do 55 Poznańskiego pułku piechoty w Lesznie. Podczas ćwiczeń wojskowych nabawił się przeziębienia, a następnie ciężkiej choroby płuc. We wrześniu 1930 został zwolniony z zajmowanego stanowiska i oddany do dyspozycji dowódcy Okręgu Korpusu Nr VII. Zmarł 18 stycznia 1931 roku w Lidzie. Został pochowany na cmentarzu parafialnym w tym samym mieście.

</doc>
<doc id="3155699" url="https://pl.wikipedia.org/wiki?curid=3155699" title="Most (film)">
Most (film)



</doc>
<doc id="3155700" url="https://pl.wikipedia.org/wiki?curid=3155700" title="Iargara">
Iargara

Iargara – miasto (rum. oraș) w południowo-zachodniej Mołdawii w rejonie Leova; liczy 4,8 tys. mieszkańców (1 stycznia 2014).

</doc>
<doc id="3155701" url="https://pl.wikipedia.org/wiki?curid=3155701" title="Klub dyskusyjny (film 2007)">
Klub dyskusyjny (film 2007)

Klub dyskusyjny – amerykański film biograficzny z 2007 roku, wyreżyserowany przez Denzela Washingtona. Film kręcono w Bostonie, Cambridge, Mansfield, Shreveport, Palestine i Marshall.
Opis.
Film stworzony na podstawie historii Melvina B. Tolsona, który, w 1935 roku, jako profesor na Wiley Collage w Teksasie, zainspirował studentów do utworzenia pierwszego szkolnego kółka dyskusyjnego, którego członkowie wyruszyli później na mistrzostwa kraju, by zmierzyć się w nich ze studentami Harvardu.
Obsada.
i inni
Ciekawostka.
"Klub dyskusyjny" to pierwszy od 1979 roku film, którego ekipa dostała pozwolenie na kręcenie zdjęć na terenie kampusu Uniwersytetu Harvarda w Cambridge.
Nagrody i nominacje.
Złote Globy 2008:
Nominacja w kategorii "Najlepszy dramat"
Amerykańska Gildia Producentów Filmowych (2008):
Nagroda im. Stanleya Kramera – Złoty Laur
Teen Choice (2008):
Nominacja do nagrody "Teen Choice" w kategorii "Filmowy przełomowy żeński występ aktorski" dla Jurnee'y Smollett-Bell
Złote Szpule (2008):
Nominacja do "Złotych Szpul" w kategorii "Najlepszy montaż muzyki w filmie pełnometrażowym"

</doc>
<doc id="3155703" url="https://pl.wikipedia.org/wiki?curid=3155703" title="Mărculești">
Mărculești

Mărculești – miasto w Mołdawii, w rejonie Florești. W 2014 roku liczyło 1396 mieszkańców.

</doc>
<doc id="3155704" url="https://pl.wikipedia.org/wiki?curid=3155704" title="EHF Liga Mistrzów 2013/2014 – faza pucharowa">
EHF Liga Mistrzów 2013/2014 – faza pucharowa



</doc>
<doc id="3155705" url="https://pl.wikipedia.org/wiki?curid=3155705" title="Reginald Talbot">
Reginald Talbot

Reginald Talbot (ur. 11 lipca 1841 w Londynie, zm. 15 stycznia 1929 tamże) – brytyjski żołnierz i polityk, generał, w latach 1869–1874 poseł do Izby Gmin, w latach 1904–1908 gubernator Wiktorii.
Życiorys.
Kariera wojskowa i parlamentarna.
Pochodził z arystokratycznej rodziny, jego ojcem był 18. hrabia Shrewsbury, zaś dziadkiem od strony matki 2. markiz Waterford. Urodził się jednak jako trzeci syn, wobec czego nie miał realnych szans na odziedziczenie ojcowskiego tytułu. Ukończył Harrow School, po czym wstąpił do British Army, gdzie w 1859 otrzymał szlify oficerskie jako podporucznik.
W 1869 przerwał karierę wojskową i zajął się polityką. Został wybrany do Izby Gmin w barwach Partii Konserwatywnej. Zasiadał w parlamencie przez jedną kadencję, do 1874 roku. Następnie wrócił do wojska i trafił do Afryki. Walczył w wojnie brytyjsko-zuluskiej w 1879. Później służył w Egipcie, brał też udział w niesławnej i nieudanej ekspedycji mającej uratować więzionego w Chartumie generała Charlesa Gordona. W latach 1889-1895 pracował w ambasadzie Wielkiej Brytanii w Paryżu jako attaché wojskowy. W 1898 otrzymał awans generalski, zaś rok później został dowódcą brytyjskich sił okupacyjnych w Egipcie. W 1903 przeszedł w stan spoczynku.
Gubernator.
W 1904 został mianowany na, w dużej mierze ceremonialne, stanowisko gubernatora Wiktorii. Dał się poznać jako energiczny urzędnik, chętnie opuszczający swoją rezydencję w Melbourne i podróżujący po całym stanie, aby lepiej poznać problemy jego mieszkańców. W swoich wystąpieniach kładł duży nacisk na różne formy pracy u podstaw, w szczególności rozwój szkolnictwa, zwłaszcza technicznego. Pełnił urząd gubernatorski do czerwca 1908 roku, po czym przeszedł na emeryturę.
Późniejsze życie.
Jako emeryt Talbot nadal pozostawał aktywny. W latach I wojny światowej i późniejszych zaangażował się zwłaszcza w pomoc powracającym z frontu, okaleczonym żołnierzom. Zmarł w Londynie w styczniu 1929, przeżywszy 87 lat.
Odznaczenia.
W 1885 został kawalerem Orderu Łaźni. W 1902 został awansowany do rangi Rycerza Komandora tego orderu, co pozwoliło mu dopisywać przed nazwiskiem tytuł "Sir".

</doc>
<doc id="3155706" url="https://pl.wikipedia.org/wiki?curid=3155706" title="Stemplew (osada)">
Stemplew (osada)

Stemplew – osada w Polsce położona w województwie łódzkim, w powiecie łęczyckim, w gminie Świnice Warckie.
W latach 1975–1998 miejscowość administracyjnie należała do województwa konińskiego.

</doc>
<doc id="3155707" url="https://pl.wikipedia.org/wiki?curid=3155707" title="Wilhelm Rösingh">
Wilhelm Rösingh



</doc>
<doc id="3155708" url="https://pl.wikipedia.org/wiki?curid=3155708" title="Vatra">
Vatra

Vatra – miasto (rum. oraș) w środkowej Mołdawii, należące do gminy miejskiej Kiszyniów; liczy 3,5 tys. mieszkańców (1 stycznia 2014).

</doc>
<doc id="3155710" url="https://pl.wikipedia.org/wiki?curid=3155710" title="Manolis Kiefalojanis">
Manolis Kiefalojanis

Emanuil (Manolis) Kiefalojanis, gr. Μανώλης Κεφαλογιάννης (ur. 25 maja 1959 w Heraklionie) – grecki polityk i ekonomista, wieloletni parlamentarzysta krajowy, w latach 2004–2007 minister, poseł do Parlamentu Europejskiego VIII i IX kadencji.
Życiorys.
Wywodzi się z rodziny o bogatych tradycjach politycznych. Ukończył ekonomię na Uniwersytecie Narodowym im. Kapodistriasa w Atenach, następnie wyjechał na studia do Wielkiej Brytanii. Kształcił się na University of Reading oraz w London School of Economics. W 1974 wstąpił do organizacji młodzieżowej Nowej Demokracji. Pracował jako ekonomista, publikując analizy gospodarcze.
W 1990 po raz pierwszy uzyskał mandat posła do Parlamentu Hellenów. Skutecznie ubiegał się o reelekcję w kolejnych wyborach w 1993, 1996, 2000, 2004, 2007, 2009. Od marca 2004 do września 2007 sprawował urząd ministra żeglugi morskiej w rządzie Kostasa Karamanlisa. W lutym 2012 został wykluczony z klubu poselskiego ND, powrócił do niego jednak już po miesiącu, po czym w maju i w czerwcu 2012 ponownie odnawiał mandat poselski.
W 2014 został wybrany do Europarlamentu VIII kadencji. W 2019 z powodzeniem ubiegał się o reelekcję.

</doc>
<doc id="3155711" url="https://pl.wikipedia.org/wiki?curid=3155711" title="Tvardița">
Tvardița

Tvardița – miasto (rum. oraș) w południowo-wschodniej Mołdawii w rejonie Taraclia; liczy 5,8 tys. mieszkańców (1 stycznia 2014).

</doc>
<doc id="3155714" url="https://pl.wikipedia.org/wiki?curid=3155714" title="Gernot Suppan">
Gernot Suppan

Gernot Suppan (ur. 18 listopada 1985 w Grazu) – austriacki piłkarz występujący na pozycji obrońcy. Wychowanek drużyny Sturm Graz.
W austriackiej Bundeslidze rozegrał 40 spotkań.

</doc>
<doc id="3155716" url="https://pl.wikipedia.org/wiki?curid=3155716" title="Jonathan Drouin">
Jonathan Drouin

Jonathan Drouin (ur. 28 marca 1995 w Sainte-Agathe-des-Monts, Quebec) – kanadyjski hokeista.
Kariera klubowa.
Wychowanek AHM Mont-Tremblant. W grudniu 2011 został zawodnikiem zespołu Halifax Mooseheads w juniorskich rozgrywkach QMJHL w ramach CHL. W tym czasie zdobywał nagrody indywidualne oraz wraz z drużyną zdobył mistrzostwo rozgrywek. 30 czerwca 2013 w drafcie NHL z 2013 został wybrany przez Tampa Bay Lightning z numerem trzecim (jego kolega z drużyny Halifax, Nathan MacKinnon, został wybrany z numerem jeden). W lipcu 2013 podpisał trzyletni kontrakt wstępny z tym klubem, na występy w rozgrywkach NHL. Początkowo występował jeszcze w Halifax w sezonie 2013/2014, a następnie równolegle w Syracuse Crunch, klubie afiliacyjnym Tampa Bay Lightning. W barwach TBL rozegrał trzy sezony. Od połowy czerwca 2017 zawodnik Montreal Canadiens w toku wymiany za Rosjanina Michaiła Siergaczowa. Z kanadyjskim klubem związał się wówczas sześcioletnim kontraktem.
Kariera reprezentacyjna.
Został reprezentantem juniorskim Kanady. Występował w kadrach juniorskich kraju w turniejach mistrzostw świata do lat 17 (2012), Memoriale Ivana Hlinki 2013, mistrzostw świata do lat 20 w 2013, 2014, 2015. W barwach zespołu Ameryki Północnej do lat 23 brał udział w turnieju Pucharu Świata 2016.

</doc>
<doc id="3155717" url="https://pl.wikipedia.org/wiki?curid=3155717" title="Adelpha">
Adelpha

Adelpha – rodzaj motyli z rodziny rusałkowatych, spotykany na południu USA i Meksyku oraz w Ameryce Południowej. Po angielsku określa się je mianem "sisters" („siostry”), z powodu białych oznaczeń na skrzydłach, przypominających habit zakonnic.
Gatunki.
Do tego rodzaju zalicza się następujące gatunki, klasyfikowane w następujących grupach:
Grupa "adala":
Grupa "capucinus":
Grupa "cocala":
Grupa "iphiclus":
Grupa "phylaca":
Grupa "serpa":
Gatunki niewchodzące w skład żadnej z powyższych grup:

</doc>
<doc id="3155719" url="https://pl.wikipedia.org/wiki?curid=3155719" title="Wilhelm Weinberg">
Wilhelm Weinberg

Wilhelm Weinberg (ur. 25 grudnia 1862 w Stuttgarcie, zm. 27 listopada 1937 w Tybindze) – niemiecki lekarz, jeden z pionierów genetyki populacyjnej. Niezależnie od Godfreya Hardy’ego sformułował i uzasadnił prawo określające frekwencje alleli genów i genotypów w kolejnych pokoleniach jako niezmienne. Jego odkrycia, wyprzedzające epokę, pozostawały przez długi czas szerzej nieznane na świecie w związku z tym, że publikował je w niemieckich czasopismach i po niemiecku.
Życiorys.
Urodził się 25 grudnia 1862 w Stuttgarcie. Studiował medycynę w Tybindze i Monachium, tytuł lekarza otrzymał w 1886. Do Stuttgartu powrócił w 1889 i prowadził tu praktykę lekarską (jako ginekolog i położnik). W trakcie swojej 42-letniej praktyki odebrał ponad 3500 porodów. W ostatnich latach życia miał kłopoty finansowe i chorował. Po przejściu na emeryturę przeniósł się do Tybingi, gdzie zmarł.
Dorobek naukowy.
Jest autorem ponad 160 artykułów z oryginalnymi pracami badawczymi oraz licznych artykułów przeglądowych i komentarzy. Ponieważ pisał i publikował w języku niemieckim oraz przyjął inny system notacji niż stosowany przez genetyków w krajach anglosaskich, jego odkrycia pozostawały początkowo nieznane poza środowiskiem naukowym w Niemczech. Dopiero w roku 1984 dokonano przekładu jego najistotnieszych prac i zestawienia tabel Weinberga z powszechnie używanym systemem Falconera. Wilhelm Weinberg:
Osobowość.
Był niezwykle bystrym i skrupulatnym obserwatorem. Odkryć dotyczących zasad genetyki populacyjnej dokonał, gdy nie istniało w tej dziedzinie (poza odkrywanymi dopiero ponownie prawami Mendla) żadne teoretyczne i metodologiczne zaplecze badawcze – jedynie na podstawie obserwacji fenotypów i ich częstości w populacji.
Pracował sam, nie miał kolegów ani studentów. Pozostawał poza kręgiem genetyków, którzy pracowali wówczas głównie w krajach anglosaskich. Nie miał wielu przyjaciół, prawdopodobnie z powodu „trudnej” osobowości i frustracji powodowanej tym, że jego odkrycia nie są należycie docenione. Zarazem wykazywał się wielką wrażliwością społeczną, w trakcie swej pracy pomagając biednym. Jak podkreślono w mowie pogrzebowej: "(…) ze skromności, a często ku własnej szkodzie – skrywał ogromne zasoby życzliwości, dobrej woli wobec ludzi i poczucia sprawiedliwości, które uosabiał w najwyższym stopniu".

</doc>
<doc id="3155721" url="https://pl.wikipedia.org/wiki?curid=3155721" title="International Young Physicists' Tournament">
International Young Physicists' Tournament



</doc>
<doc id="3155722" url="https://pl.wikipedia.org/wiki?curid=3155722" title="Adelpha alala">
Adelpha alala

Adelpha alala – gatunek motyli z rodziny rusałkowatych. Spotyka się go w Ameryce Południowej.
Podgatunki.
Wyróżnia się następujące podgatunki:

</doc>
<doc id="3155724" url="https://pl.wikipedia.org/wiki?curid=3155724" title="Astra 5B">
Astra 5B

Astra 5B – komercyjny geostacjonarny satelita telekomunikacyjny firmy SES. świadczący usługi Direct-To-Home. Pracuje na pozycji geostacjonarnej 31,5°E, gdzie zastąpił satelitę Astra 1G.
Satelita został zamówiony w 2009 roku w firmie Astrium. Pierwotnie miał trafić na orbitę w drugim kwartale 2013 roku, ale drugi satelita wraz z którym miał zostać wyniesiony, Optus 10, został usunięty z listy startowej w obliczu możliwej zmiany właściciela firmy Optus. Drugą parą satelity został Amazonas 4A, operatora Hispasat. Start miał odbyć się 6 grudnia 2013 roku, ale z powodu opóźnień w przygotowaniu Amazonasa, start odbył się dopiero w końcu marca 2014 roku.
Budowa i działanie.
Satelita posiada 40 transponderów pasma Ku i 6 Ka obejmujące przede wszystkim Europę Środkową, Europę Wschodnią, Bałkany, Turcję, Kaukaz i basen Morzą Czarnego (odbiór anteną 50 centymetrową). 
Satelita przenosi także ładunek systemu EGNOS pracujący w paśmie L.
Ogniwa słoneczne będą dostarczały ok. 13 kW w końcu trwania misji satelity, planowanej na 15 lat.

</doc>
<doc id="3155726" url="https://pl.wikipedia.org/wiki?curid=3155726" title="Siergiej Niepobiedimy">
Siergiej Niepobiedimy

Siergiej Pawłowicz Niepobiedimy, ros. Сергей Павлович Непобедимый (ur. 13 września 1921 w Riazaniu, zm. 11 kwietnia 2014 w Moskwie) − radziecki i rosyjski inżynier, konstruktor rakiet stosowanych w armiach państw Układu Warszawskiego.
Życiorys.
Siergiej Niepobiedimy urodził się 13 września 1921 roku w Riazaniu w rodzinie robotniczej, która już w 1922 roku przeniosła się do wsi Nikolskoje w guberni kurskiej, gdzie Niepobiedimy się uczył. Kilka lat później rodzina osiedliła się w mieście Szczygry. Od dzieciństwa był zainteresowany techniką. Już w wieku 14 lat zbudował maszynę napędzaną turbiną parową, która wystawiona została na wystawie w Moskwie. Naukę ukończył w 1938 roku, zdając egzaminy maturalne, po czym podjął studia w Wyższej Szkole Technicznej imienia Baumana, którą ukończył w 1948 roku. W chwili ataku Niemiec na ZSRR pracował jako tokarz. Nie otrzymał pozwolenia na ochotnicze wstąpienie do armii z powodu zakazu powoływania do wojska studentów trzeciego, czwartego i piątego roku, co miało chronić kadrę intelektualną państwa. W latach 1941−1943 przebywał w Iżewsku, dokąd ewakuowano jego uczelnię. Ostatecznie jego udział w wojnie ograniczył się do kopania okopów w ramach oddziału studenckiego, ale kontakt z nowoczesnymi rodzajami broni nakierował go na kształcenie się jako konstruktor broni.
Przez całą karierę był związany z biurem konstrukcyjnym w Kołomnej, pracował w nim na stanowiskach konstruktora, pierwszego zastępcy głównego konstruktora, naczelnika, głównego konstruktora oraz od 1965 do 1989 roku generalnego konstruktora. Za jego czasów skonstruowano tam kierowane rakiety przeciwpancerne "Szmiel", "Malutka", "Szturm", "Ataka" i "Chrizantiema", kierowane rakiety przeciwlotnicze "Strieła-2", "Strieła-2M", "Strieła-3" i "Igła" oraz taktyczne pociski rakietowe "Toczka" i "Toczka-u", pociski balistyczne "Oka" i "Iskander".
Jako osoba strategicznie ważna był w czasach ZSRR jednym z najpilniej chronionych specjalistów. Ponieważ nie publikowano nigdzie jego zdjęć i usuwano go z fotografii grupowych, usiłująca rozpracować go CIA przez wiele lat nie była w stanie ustalić jego rysopisu.
W 1989 roku rozpoczęto realizację układu START o redukcji broni strategicznej i w ramach niego zniszczono wszystkie wyrzutnie "Oka", chociaż ten traktat ich nie dotyczył. Wówczas Niepobiedimy odszedł w geście protestu ze stanowiska generalnego konstruktora biura w Kołomnie, pozostawiwszy ukończony projekt wyrzutni rakietowej będącej następcą "Oki" – "Iskander-M". Od 1990 roku pracował w Centralnym Instytucie Badań Automatyki i Hydrauliki w Moskwie. Od 2005 był doradcą generalnego konstruktora zakładu.
Autor ponad 250 prac naukowych oraz wynalazków, od 1977 roku profesor. Członek Rosyjskiej Akademii Nauk Rakietowych i Artyleryjskich (1994), Rosyjskiej Akademii Kosmonautyki (1998).
W latach 1946−1950 był sekretarzem organizacji komsmoloskiej w zakładzie pracy i członkiem komitetu miejskiego organizacji komsomloskiej miasta Kołomna. Później był wielokrotnie wybierany członkiem kołomneńskiego sowietu miejskiego i moskiewskiego sowietu obwodowego. Członek Rady Najwyższej RFSRR (1985), delegat na ХХV, ХХVI i ХХVII zjazd KPZR.
Odznaczony został m.in. tytułem Bohatera Pracy Socjalistycznej (26 kwietnia 1971), Nagrodą Leninowską (1964), Nagrodą Państwową ZSRR (1969, 1976, 1981), Orderem Lenina (trzykrotnie), Orderem Rewolucji Październikowej, Nagrodą Rady Ministrów ZSRR (1978).
Zmarł 11 kwietnia 2014 roku w Moskwie i został pochowany na Federalnym Cmentarzu Wojskowym jako trzecia z kolei osoba.

</doc>
<doc id="3155727" url="https://pl.wikipedia.org/wiki?curid=3155727" title="Średzka Struga (dopływ Moskawy)">
Średzka Struga (dopływ Moskawy)

Średzka Struga – struga, prawy dopływ Moskawy o długości 13,57 km.
Koryto strugi na skutek prac hydrotechnicznych przybrało postać rowu melioracyjnego, łączy się z Średzką Strugą będącą dopływem Kopla. Uchodzi do Moskawy w Środzie Wielkopolskiej (między ul. Brodowską a Źrenicą - ul. Harcerska).
Zasilana jest licznymi kanałami. Między Koszutami a Środą Wielkopolską znajdują się Bagna Średzkie, 

</doc>
<doc id="3155728" url="https://pl.wikipedia.org/wiki?curid=3155728" title="Pyknospora">
Pyknospora



</doc>
<doc id="3155731" url="https://pl.wikipedia.org/wiki?curid=3155731" title="Podziemna Trasa Turystyczna w Kłodzku">
Podziemna Trasa Turystyczna w Kłodzku

Podziemna Trasa Turystyczna im. Tysiąclecia Państwa Polskiego w Kłodzku – udostępniona do zwiedzania część podziemi, położonych pod kłodzką starówką. Trasa ma długość około 700 m i jest w niej kilkanaście sal tematycznych z eksponatami dotyczącymi historii miasta.
Podziemia kłodzkie.
Pod znaczną częścią kłodzkiej starówki już od średniowiecza drążono głębokie piwnice, często dwukondygnacyjne. Podziemia te służyły dawnym mieszkańcom miasta jako magazyny żywności, oraz jako schronienie w wypadku najazdu obcych wojsk. Wydrążone w miękkim, lessowym podłożu piwnice były do wybuchu wojny doraźnie konserwowane i remontowane przez Niemców. W czasie wojny i po wyzwoleniu prac tych zaniechano.
W latach 50. i 60. XX w. w obrębie starówki miała miejsce seria katastrof budowlanych, polegających na zapadaniu się piwnic i uszkodzeniach ścian nośnych domów. Zniszczeniu uległo około 200 budynków położonych wzdłuż ulic: Czeskiej, Armii Czerwonej (ob. Armii Krajowej), Łukasińskiego i Niskiej, oraz przy placu Chrobrego. Przyczyną były wody opadowe spływające ze zboczy Fortecznej Góry i podmywające fundamenty domów – dodatkowo osłabione podziemiami. Do prac nad zabezpieczeniem kłodzkiej starówki przystąpił zespół specjalistów z krakowskiej AGH pod kierunkiem prof. Zbigniewa Strzeleckiego, specjalizującego się w ratowaniu miast zagrożonych oddziaływaniem wyrobisk podziemnych. W latach 1962 do 1976 w podziemiach były wykonywane prace zabezpieczające, prowadzone przez Przedsiębiorstwo Robót Górniczych w Wałbrzychu. W efekcie zabezpieczono kłodzkie wyrobiska podziemne, przy czym ich część udostępniono do zwiedzania.
Decyzją wojewódzkiego konserwatora zabytków z dnia 3 stycznia 1977 roku podziemia zostały wpisane do rejestru zabytków
Opis trasy.
Trasa turystyczna ma około 700 m długości, a została otwarta w roku 1976. Wejście do podziemi jest w okolicach ulicy Zawiszy Czarnego. Trasa prowadzi pod placem Kościelnym, a następnie pod ulicami: Kościelną, Armii Krajowej, Tumską i Czeską. Pawilon wejściowy ulokowano u podnóża udostępnionej do zwiedzania twierdzy, co jest logicznym połączeniem dwóch głównych ciągów spacerowych dla turystów zwiedzających Kłodzko. Wzdłuż trasy, w odbudowanych salach piwnicznych urządzone są ekspozycje z eksponatami dotyczącymi historii miasta i pokazujące życie codzienne jego mieszkańców. Są tam zaprezentowane między innymi: naczynia apteczne, narzędzia katowskie, pralnia, piec piekarski, karczma i kantor kupiecki. Na trasie jest zainstalowany interaktywny system nagłośnienia. Z głośników płyną dźwięki dawnego miasta (odgłosy jarmarku, muzyka mieszczańska, odgłosy biesiadników w dawnej karczmie), a także odgłosy bitwy. Poza tym z projektorów wyświetlane są animacje, np. szczury, które reagują na ruchy przechodniów.

</doc>
<doc id="3155732" url="https://pl.wikipedia.org/wiki?curid=3155732" title="Costești (Mołdawia)">
Costești (Mołdawia)

Costești – miasto (rum. oraș) w północno-zachodniej Mołdawii w rejonie Rîșcani; liczy 2,5 tys. mieszkańców (1 stycznia 2014).

</doc>
<doc id="3155738" url="https://pl.wikipedia.org/wiki?curid=3155738" title="Unleashed in the West">
Unleashed in the West

Unleashed in the West - Live In Berlin; 17 Classic Prong Tracks Recorded Live In The Studio – oficjalny bootleg zespołu Prong nagrany na żywo w studiu nagraniowym z udziałem publiczności. Zawiera 17 klasycznych kompozycji zespołu.

</doc>
<doc id="3155744" url="https://pl.wikipedia.org/wiki?curid=3155744" title="Trójkąt wstęgi">
Trójkąt wstęgi

Trójkąt wstęgi ("trigonum lemnisci") – struktura anatomiczna leżąca w obrębie śródmózgowia, na jego powierzchni grzbietowej (ośrodkowy układ nerwowy).
Swą nazwę trójkąt wstęgi czerpie od przebiegających w jego obrębie włókien nerwowych wstęg, zarówno wstęgi przyśrodkowej, jak i bocznej.
Trójkąt wstęgi jest to pole znajdujące się poniżej ramienia wzgórka dolnego ("brachium colliculi inferioris"), zwanego także ramieniem czworaczym dolnym. Najwyraźniejsze jest przednie odgraniczenie tego pola. Od przodu jest ono odgraniczone bruzdą boczną odnogi mózgu, jak też przedłużeniem tej bruzdy w kierunku dolnym. Za tym odgraniczeniem znajduje się już konar środkowy móżdżku. Odgraniczenia górne i dolne są już znacznie gorzej zaznaczone. Dolny bok trójkąta wstęgi sąsiaduje z konarem górnym móżdżku. Natomiast górny bok trójkąta wstęgi leży przy wzgórku dolnym i jego ramieniu.
W obrębie trójkąta wstęgi, pomiędzy włókna wstęg, leży skupisko istoty szarej. Nazywa się je jądrem tylnym wstęgi bocznej ("nucleus lemnisci lateralis posterior"). Jądro to może uwypuklać powierzchnię trójkąta wstęgi – obserwuje się wtedy niewielką wyniosłość owalnego kształtu.

</doc>
<doc id="3155749" url="https://pl.wikipedia.org/wiki?curid=3155749" title="Zimowe Grand Prix Szwecji">
Zimowe Grand Prix Szwecji

Zimowe Grand Prix Szwecji, oryg. Sveriges Vinter Grand Prix – zimowy wyścig samochodowy, który odbywał się nieregularnie w latach 1931–1947 w miejscowości Borlänge.
Historia.
W 1906 roku Królewski Automobilklub Szwecji (KAK) zorganizował pierwszy zimowy wyścig samochodowy pomiędzy Sztokholmem a Göteborgiem. Zawody te odbywały się w latach 1906–1914, 1920 i 1925–1930. W 1931 roku KAK zdecydował się na zorganizowanie Zimowego Grand Prix Szwecji – pierwszego zimowego Grand Prix w historii – i kierował się takim wyborem lokalizacji, przy której kluczowym czynnikiem byłaby niezawodność samochodów. Zdecydowano, że wyścig odbędzie się w okolicy jeziora Rämen w środkowej Szwecji. Cały tor liczył ponad 46 kilometrów i przebiegał przez lasy, a dwukilometrowa sekcja odbywała się bezpośrednio na odśnieżonym, zamarzniętym jeziorze. Drogi leśne były wąskie i kręte, ponadto ich cechą charakterystyczną były nagłe zmiany wysokości, co stanowiło dodatkowe wyzwanie dla kierowców. Boksy i trybuny zostały zbudowane niedaleko torów kolejowych, dzięki czemu widzowie mogli przybyć pociągiem. Fakt, iż ze względu na długość toru kibice widzieli samochody co 35 minut, znacznie utrudniał śledzenie zawodów.
Pierwszy wyścig miał miejsce 22 lutego 1931 roku, a wśród startujących był Rudolf Caracciola. Wyścig liczył osiem okrążeń, a jego dystans wynosił 384,1 km. Caracciola odpadł na czwartym okrążeniu, a pierwsze dwa miejsca zajęli Finowie: Karl Ebb (Auburn) przed Johanem Ramsayem (Chrysler). Drugi wyścig, w sezonie 1932, oglądało 60 tysięcy widzów, a wygrał go lokalny kierowca, Olle Bennström jadący Fordem. W 1933 roku pewne zwycięstwo wśród 31 startujących odniósł kierowca Alfy Romeo, Per-Viktor Widengren.
Po śmierci mechanika Erika Lafrenza podczas Letniego Grand Prix Szwecji 1933 Zimowe Grand Prix Szwecji zawieszono na dwa lata. W 1936 roku wyścig został ponownie rozegrany na lekko zmodyfikowanym torze, a 29 zgłoszonych było podzielonych na klasę samochodów Grand Prix i standardowych. Na pierwszym okrążeniu wyścigu doszło do kolizji, ale nikt nie odniósł poważnych obrażeń. Zwycięstwo odniósł Eugen Bjørnstad w Alfie Romeo. Wyścig ze względu na niewielkie zainteresowanie (30 tysięcy osób) okazał się jednak ekonomiczną porażką i nie odbywał się do 1947 roku.
W 1947 rozegrano ostatnie Zimowe Grand Prix Szwecji. Miało ono miejsce na wojskowym lotnisku Rommehed. Trasa liczyła 20 okrążeń po 5,176 km. Wyścig odbywający się w temperaturze -29 °C oglądało prawie 50 tysięcy ludzi. W zawodach wystartowało czterech kierowców, ponieważ statek przewożący samochody większości kierowców kontynentalnych utknął w lodzie w drodze na zawody. Tę edycję wyścigu wygrał Reg Parnell w ERA.

</doc>
<doc id="3155750" url="https://pl.wikipedia.org/wiki?curid=3155750" title="72. Circuit of Ireland Rally">
72. Circuit of Ireland Rally



</doc>
<doc id="3155751" url="https://pl.wikipedia.org/wiki?curid=3155751" title="Józef Girotti">
Józef Girotti

Józef Girotti, właśc.Giuseppe Girotti (ur. 19 lipca 1905 w Alba zm. 1 kwietnia 1945 w Dachau) – włoski duchowny, dominikanin, błogosławiony Kościoła katolickiego.
Życiorys.
Urodził się w biednej rodzinie. W wieku 13 lat wstąpił do seminarium Dominikanów Chieri i studiował Pismo Święte w Papieskim Uniwersytecie Świętego Tomasza z Akwinu w Rzymie. 3 sierpnia 1930 przyjął w Chieri święcenia kapłańskie. W 1934 powrócił do Włoch i zaczął wykładać Pismo Święte w studium dominikańskim w Turynie. Mimo młodego wieku cieszył się dużym autorytetem jako profesor i był bardzo lubiany przez uczniów.
Męczeńska śmierć i beatyfikacja.
29 sierpnia 1944 został aresztowany i wysłany do obozu koncentracyjnego w Dachau, gdzie zmarł 1 kwietnia 1945. Za uratowanie Żydów poprzez organizowanie bezpiecznych kryjówek i dróg ewakuacji z Włoch został uhonorowany tytułem Sprawiedliwy wśród Narodów Świata. W 1988 kuria metropolitalna w Turynie rozpoczęła jego proces beatyfikacyjny, a 27 marca 2013 papież Franciszek podpisał dekret zezwalający na beatyfikację włoskiego dominikanina, która odbyła się 26 kwietnia 2014 w Alba.

</doc>
<doc id="3155753" url="https://pl.wikipedia.org/wiki?curid=3155753" title="Suso Cecchi D’Amico">
Suso Cecchi D’Amico

Suso Cecchi D’Amico (ur. 21 lipca 1914 w Rzymie, zm. 31 lipca 2010 tamże) – włoska scenarzystka filmowa, współautorka ponad 120 scenariuszy.
Życiorys.
Za film "Casanova ’70" (1965) Mario Monicelliego (wraz z pięcioma innymi scenarzystami) była nominowana do Oscara za najlepszy scenariusz oryginalny). Zasiadała w jury konkursu głównego na 35. MFF w Cannes (1982). Na 51. MFF w Wenecji w 1994 otrzymała Honorowego Złotego Lwa za całokształt twórczości.
Pracowała między innymi z:

</doc>
<doc id="3155754" url="https://pl.wikipedia.org/wiki?curid=3155754" title="Sveriges Vinter Grand Prix">
Sveriges Vinter Grand Prix



</doc>
<doc id="3155755" url="https://pl.wikipedia.org/wiki?curid=3155755" title="Bombardier Twindexx">
Bombardier Twindexx

Bombardier Twindexx – seria pasażerskich wagonów piętrowych typu push-pull produkowanych przez firmę Bombardier od 2009 roku dla Niemiec, Szwajcarii, Luksemburga. Wagony Twindexx Vario zostały zaprojektowane dla ruchu regionalnego z prędkością 160 km/h. Firma Bombardier posiada w swojej ofercie także wagony Twindexx Express przystosowane do prędkości 230 km/h.
W Niemczech.
Deutsche Bahn.
W 2009 roku Deutsche Bahn podpisał umowę na dostawę 800 wagonów piętrowych Twindexx Vario. Wartość kontraktu wyniosła 1,5 miliarda Euro.
W Polsce.
Koleje Mazowieckie.
Koleje Mazowieckie w 2007 roku podpisały umowę na dostawę 37 wagonów Twindexx Vario (11 wagonów sterowniczych i 26 doczepnych). Wagony środkowe zostały dostarczone w sierpniu a sterownicze w grudniu 2008 roku. Na początku wagony były ciągnięte przez lokomotywy EU07. Wagony są obecnie eksploatowane przez Koleje Mazowieckie wraz z lokomotywami TRAXX P160DC.
W Szwajcarii.
Schweizerische Bundesbahnen SBB.
SBB w czerwcu 2010 roku zamówiło składy złożone z wagonów Bombardier Twindexx. Wartość kontraktu wyniosła 1,9 miliarda franków szwajcarskich. Dostawa została pierwotnie zaplanowana na lata 2013 - 2019. W 2011 roku po zbudowaniu modelu w skali 1:1 i ocenie ekspertów i zainteresowanych stron zdecydowano się na wprowadzenie zmian co doprowadziło do opóźnień w dostawach. Ostatecznie początek dostaw został zaplanowany na rok 2016.

</doc>
<doc id="3155757" url="https://pl.wikipedia.org/wiki?curid=3155757" title="Kościół św. Antoniego Padewskiego w Stawiskach">
Kościół św. Antoniego Padewskiego w Stawiskach

Kościół Świętego Antoniego Padewskiego w Stawiskach – rzymskokatolicki kościół parafialny w mieście Stawiski, w województwie podlaskim. Należy do dekanatu Jedwabne diecezji łomżyńskiej.
Historia.
Obecna świątynia została wzniesiona w latach 1813-1818 w stylu późnego baroku według projektu architekta Teodora Seyfrieda jako kościół Franciszkanów. Fundatorem kościoła był ówczesny właściciel Stawisk, Teodor Bykowski. W 1822 roku budowlę poświęcił ksiądz Andrzej Żmijewski, oficjał łomżyński. W 1927 roku do kościoła zostały dobudowane wieże. Podczas II wojny światowej wieże uległy zniszczeniu. W latach 1951-1952 dokonano ich częściowej odbudowy. W latach 1990-2008, podczas urzędowania księdza proboszcza Mieczysława Gołaszewskiego przeprowadzono ich całkowitą rekonstrukcję. Zostały również odremontowane i zabezpieczone fundamenty budowli, została wzniesiona nowa główna nastawa ołtarzowa, kościół i ołtarz główny zostały przygotowane do poświęcenia, zostały wyremontowane ołtarze boczne, stacje drogi krzyżowej, tabernakulum, w oknach zostały zamontowane witraże oraz odmalowano wnętrze budowli.

</doc>
<doc id="3155759" url="https://pl.wikipedia.org/wiki?curid=3155759" title="Mięsień poprzeczny głęboki krocza">
Mięsień poprzeczny głęboki krocza

Mięsień poprzeczny głęboki krocza ( ) – płaski mięsień położony w tylnej części przepony moczowo-płciowej.
Mięsień przebiega poprzecznie, przyczepiając się na gałęzi kości kulszowej i gałęzi dolnej kości łonowej. Niektóre jego włókna dochodzą do środka ścięgnistego krocza. U mężczyzn po obu stronach mięśnia, z tyłu w stosunku do opuszki prącia, leżą gruczoły opuszkowo-cewkowe. U kobiet jest słabiej rozwinięty, od góry pokrywa gruczoły przedsionkowe większe; przenikają przezeń liczne pasma łącznotkankowe. Włókna łącznotkankowe zmniejszają wytrzymałość mechaniczną mięśnia, co zwiększa ryzyko wypadnięcia macicy.
Mięsień ma za zadanie statyczne umocowanie cewki moczowej. Część jego włókien dochodzi do środka ścięgnistego krocza, przez co mięsień bierze udział w utrzymaniu jego położenia i prawidłowej statyki narządu rodnego.
Unaczyniony jest u mężczyzny przez tętnicę opuszki prącia i tętnicę grzbietową prącia – gałęzie tętnicy sromowej wewnętrznej, u kobiety przez tętnicę opuszki przedsionka pochwy i tętnicę grzbietową łechtaczki (również gałęzie tętnicy sromowej wewnętrznej).
Unerwiony jest przez gałęzie nerwu sromowego – nerw grzbietowy prącia lub nerw grzbietowy łechtaczki (S2–S3).

</doc>
<doc id="3155760" url="https://pl.wikipedia.org/wiki?curid=3155760" title="Odstęp QT">
Odstęp QT

Odstęp QT – fragment zapisu elektrokardiograficznego od początku załamka Q do końca załamka T, obejmujący wspólny czas trwania zespołu QRS, odcinka ST i załamka T. Czas jego trwania i morfologia zapisu odpowiada depolaryzacji i repolaryzacji mięśniówki komór. Nieprawidłowy odstęp QT stwarza predyspozycję do występowania groźnych dla życia komorowych zaburzeń rytmu.
Odstęp QT.
Odstęp QT obejmuje wspólny czas trwania zespołu QRS, odcinka ST i załamka T niezależnie od tego czy zespół QRS rozpoczyna się od załamka Q czy R. Długość odstępu QT zależy od rytmu serca, a także w minimalnym stopniu od płci i wieku badanej osoby i odpowiada w zapisie elektrokardiograficznym czasowi od rozpoczęcia depolaryzacji mięśnia komór do zakończenia okresu ich repolaryzacji.
Skorygowany odstęp QT.
Dla celów diagnostycznych najczęściej używany jest wzór Bazetta (od nazwiska jego twórcy fizjologa Henry’ego Cuthberta Bazetta)
gdzie:
Wartości QT skorygowane według wzoru Bazetta są zawyżone przy częstotliwości rytmu serca powyżej 100/min, natomiast zaniżone przy wartościach rytmu serca poniżej 50/min.
Inne wzory stosowane w obliczeniu QTc:
Obliczenia skorygowanego odstępu QT.
Automatyczna analiza EKG, gdy wskazuje na wydłużenie QT, wymaga manualnej weryfikacji.
Nieprawidłowy odstęp QT.
Nieprawidłowy odstęp QT stwarza predyspozycję do występowania groźnych dla życia komorowych zaburzeń rytmu. Podczas ostrej fazy zawału mięśnia sercowego oraz po przebytym zawale mięśnia sercowego wydłużenie odstępu QT najczęściej powoduje częstoskurcz komorowy. W przypadku wrodzonego wydłużenia odstępu QT oraz wydłużenia odstępu QT związanego ze stosowaniem leków najczęściej występują torsade de pointes, migotanie komór lub torsade de pointes przechodzące w migotanie komór.

</doc>
<doc id="3155763" url="https://pl.wikipedia.org/wiki?curid=3155763" title="Katalog przedmiotowy">
Katalog przedmiotowy

Katalog przedmiotowy – katalog rzeczowy, w którym opisy dokumentów uszeregowane za pomocą alfabetycznie ułożonych haseł przedmiotowych. 
Opisy bibliograficzne znajdujące się w obrębie poszczególnych haseł, porządkowane są według nazw autorów alfabetycznie czy też chronologicznie.
Twórcą teorii katalogu przedmiotowego był Adam Łysakowski.

</doc>
<doc id="3155764" url="https://pl.wikipedia.org/wiki?curid=3155764" title="Marian Wojciechowski (komunista)">
Marian Wojciechowski (komunista)

Marian Wojciechowski (ur. 6 grudnia 1901 w Zatorowiznie w powiecie rypińskim, zm. 10 października 1963 w Okalewie) – polski działacz radykalnego ruchu ludowego i komunistycznego.
Pochodził z rodziny chłopskiej, w 1920 był współorganizatorem Rewolucyjnego Komitetu Folwarcznego w Okalewie, za co został zatrzymany i pobity przez policję. W 1923 wstąpił do Komunistycznej Partii Robotniczej Polski. Był organizatorem i sekretarzem komórki KPP, a w 1925 utworzył w Okalewie koło Niezależnej Partii Chłopskiej (NPCh). 1928–1931 działał w partii Zjednoczenie Lewicy Chłopskiej Samopomoc. Był działaczem KPP do jej rozwiązania przez Komintern w 1938. Podczas okupacji członek organizacji Rewolucyjne Rady Robotniczo-Chłopskie „Młot i Sierp” i od 1942 działacz PPR. Współorganizator kilku komórek PPR w powiecie rypińskim. Od czerwca 1944 członek Komitetu Powiatowego (KP) PPR i konspiracyjnej Powiatowej Rady Narodowej w Rypinie. Po wojnie tworzył struktury partyjne i administracyjne w Rypinie i powiecie rypińskim, był m.in. sekretarzem Komitetu Gminnego (KG) PPR i PZPR w Okalewie. Został odznaczony Krzyżem Kawalerskim Orderu Odrodzenia Polski.

</doc>
<doc id="3155766" url="https://pl.wikipedia.org/wiki?curid=3155766" title="Mephitis macroura">
Mephitis macroura



</doc>
<doc id="3155769" url="https://pl.wikipedia.org/wiki?curid=3155769" title="Trophy Wife">
Trophy Wife



</doc>
<doc id="3155771" url="https://pl.wikipedia.org/wiki?curid=3155771" title="Mięsień poprzeczny powierzchowny krocza">
Mięsień poprzeczny powierzchowny krocza

Mięsień poprzeczny powierzchowny krocza (łac. "musculus tranversus perinei superficialis", ang. "superficial transverse perineal muscle") – jest to parzysty wąski mięsień położony pod tylnym brzegiem przegrody moczowo-płciowej. Mięsień cechuje się dużą zmiennością osobniczą. Często jest bardzo słabo rozwinięty, może nawet być nieobecny, szczególnie u kobiet. 
Mięsień rozpoczyna się na przedniej i przyśrodkowej części guza kulszowego, włókna kończą się w środku ścięgnistym krocza. W końcowym przebiegu włókna krzyżują się z włóknami przeciwległego mięśnia. 
Funkcją mięśnia jest napinanie środka ścięgnistego. Jest unaczyniony przez tętnicę opuszki prącia lub opuszki przedsionka pochwy. Unerwiony przez nerwy krocza oraz gałęzie nerwu sromowego.

</doc>
<doc id="3155772" url="https://pl.wikipedia.org/wiki?curid=3155772" title="Mera-Poltik">
Mera-Poltik

Mera-Poltik Sp. z o.o. – zakład produkcyjny przemysłu precyzyjnego, zlokalizowany w Łodzi, produkujący głównie mechanizmy zegarowe oraz urządzenia mające zastosowanie na rynku motoryzacji. Firma produkowała też myszy komputerowe – np. model MMP 813 do komputera Mazovia czy MMP 823 do komputera Elwro 804. Około 80% myszek kierowano na eksport.

</doc>
<doc id="3155776" url="https://pl.wikipedia.org/wiki?curid=3155776" title="Christine Revault d’Allonnes-Bonnefoy">
Christine Revault d’Allonnes-Bonnefoy

Christine Revault d’Allonnes-Bonnefoy (ur. 10 listopada 1971 w Châteauroux) – francuska polityk, działaczka partyjna i samorządowa, posłanka do Parlamentu Europejskiego VII i VIII kadencji.
Życiorys.
Studiowała prawo i politologię na Université Panthéon-Sorbonne. W 1995 wstąpiła do Partii Socjalistycznej. Została asystentką parlamentarną, a w 2002 zastępczynią poselską deputowanego Jeana-Yves’a Le Bouillonnec. Od 2001 wybierana na radną miejscowości Villejuif, pełniła funkcję zastępczyni mera. W 2004 i w 2010 wybierana także do rady regionu Île-de-France. W 2012 weszła w skład władz krajowych PS jako zastępczyni sekretarza krajowego ds. wyborów.
W 2009 bez powodzenia kandydowała w wyborach do Parlamentu Europejskiego z szóstego miejsca na liście regionalnej PS, której w tym okręgu wyborczym przypadły dwa mandaty. Gdy w 2014, na kilka miesięcy przed końcem kadencji PE, Harlem Désir objął stanowisko rządowe, a trzech kolejnych kandydatów zadeklarowało rezygnację z obsadzenia mandatu, Christine Revault d’Allonnes objęła wakujące miejsce w Europarlamencie. Przystąpiła do grupy Postępowego Sojuszu Socjalistów i Demokratów. Mandat europosłanki utrzymała w wyborach europejskich w 2014.

</doc>
<doc id="3155778" url="https://pl.wikipedia.org/wiki?curid=3155778" title="Maximilian Arnold">
Maximilian Arnold

Maximilian Arnold (ur. 27 maja 1994 w Riesie) – niemiecki piłkarz występujący na pozycji pomocnika w niemieckim klubie VfL Wolfsburg oraz w reprezentacji Niemiec.

</doc>
<doc id="3155780" url="https://pl.wikipedia.org/wiki?curid=3155780" title="Sztumska Wieś (osada)">
Sztumska Wieś (osada)

Sztumska Wieś – osada w Polsce położona w województwie pomorskim, w powiecie sztumskim, w gminie Sztum.
W latach 1975–1998 miejscowość administracyjnie należała do województwa elbląskiego.

</doc>
<doc id="3155782" url="https://pl.wikipedia.org/wiki?curid=3155782" title="Hermanus Brockmann">
Hermanus Brockmann

Hermanus „Herman” Gerardus Brockmann (ur. 14 czerwca 1871 w Amsterdamie; zm. 18 stycznia 1936 w Hadze) — holenderski wioślarz.
Brockmann był uczestnikiem Letnich Igrzysk Olimpijskich 1900 w Paryżu. Sportowiec brał udział w trzech konkurencjach wioślarstwa: dwójka ze sternikiem, czwórka ze sternikiem i ósemka ze sternikiem, we wszystkich w osadach klubu "Minerva Amsterdam". 
Podczas konkurencji dwójki ze sternikiem startował tylko w półfinale. Ponieważ ważył 60 kg, w finale został zastąpiony przez nieznanego z imienia i nazwiska francuskiego chłopca, stąd MKOl uznaje tę osadę za drużynę mieszaną. Osada zajęła 1. miejsce, a Brockmann, mimo że nie płynął w finale, jest uznawany za złotego medalistę. 
W konkurencji czwórki ze sternikiem zdobył srebrny medal (w 2. wyścigu). Natomiast w konkurencji ósemki ze sternikiem uzyskał 3. miejsce i brąz.

</doc>
<doc id="3155783" url="https://pl.wikipedia.org/wiki?curid=3155783" title="Rosja na Zimowych Igrzyskach Olimpijskich 1994">
Rosja na Zimowych Igrzyskach Olimpijskich 1994

Rosję na Zimowych Igrzyskach Olimpijskich 1994 reprezentowało 113 zawodników. Był to pierwszy start Rosji na zimowych igrzyskach olimpijskich po rozpadzie Związku Radzieckiego (na rozgrywanych dwa lata wcześniej ZIO 1992 Rosjanie startowali w barwach Wspólnoty Niepodległych Państw).
Wyniki reprezentantów Rosji.
Biathlon.
Mężczyźni
Kobiety
Bobsleje.
Mężczyźni
Biegi narciarskie.
Mężczyźni
Kobiety
Hokej na lodzie.
Mężczyźni
Kombinacja norweska.
Mężczyźni
Łyżwiarstwo figurowe.
Mężczyźni
Pary
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Kobiety
Short track.
Mężczyźni
Kobiety
Skoki narciarskie.
Mężczyźni

</doc>
<doc id="3155784" url="https://pl.wikipedia.org/wiki?curid=3155784" title="Edward Kenneth Braxton">
Edward Kenneth Braxton



</doc>
<doc id="3155785" url="https://pl.wikipedia.org/wiki?curid=3155785" title="Wojciech Kapinos (młodszy)">
Wojciech Kapinos (młodszy)

Wojciech Kapinos (młodszy) zwany "Życzliwym", również "Kapinosowicz", "Kapinoszczyk" (ur. 1577 we Lwowie, zm. 1655 tamże) – polski architekt i geometra związany twórczością ze Lwowem.
Syn Wojciecha Kapinosa, wnuk pochodzącego z Lombardii Feliksa Trębacza. Do cechu budowniczych wszedł w 1601, otrzymał wówczas przydomek "Życzliwy". Wcześniej, od 1598 pracował razem ze swoim ojcem i Sebastianem Czeszkiem w przedsiębiorstwie kamieniarsko-budowlanym. Po śmierci ojca wszedł w spółkę ze szwagrem, Pawłem Rzymianinem. Pomimo że spędził całe życie we Lwowie, zachowane o nim informacje pochodzą wyłącznie z dokumentacji budowanych przez niego obiektów. Tadeusz Mańkowski podczas swoich badań udowodnił, że Wojciech Kapinos (młodszy) był również rzeźbiarzem, który stworzył nagrobek św. Jana z Dukli w kościele św. Andrzeja. Wołodymyr Lubczenko twierdzi, że był on najlepszym rzeźbiarzem lwowskim pierwszej połowy XVI wieku.

</doc>
<doc id="3155786" url="https://pl.wikipedia.org/wiki?curid=3155786" title="Liga Młodzieżowa UEFA (2013/2014)">
Liga Młodzieżowa UEFA (2013/2014)

Liga Młodzieżowa UEFA (2013/2014) – 1. sezon Ligi Młodzieżowej UEFA, rozgrywek piłkarskich dla ekip składających się z zawodników poniżej 19. roku życia. Zdobywcą trofeum została FC Barcelona.
Uczestnicy.
Zespoły w pierwszej edycji turnieju rozgrywały swoje spotkania w takim samym składzie grup, jak w Lidze Mistrzów 2013/14. Rozwiązanie to zostało przyjęte na tzw. 'okres próbny'.
Zawodnicy uczestniczący w rozgrywkach musieli być urodzeni po 1 stycznia 1995 roku.
Faza grupowa.
Do startu w fazie grupowej uprawnionych będzie 32 drużyny. Drużyny zostały podzielone na 8 takich samych grup jak w dorosłej Lidze Mistrzów, które zostały rozlosowane 29 sierpnia 2013 w Monako.
Wszystkie zespoły zagrały ze sobą dwukrotnie – po 2 najlepsze z każdej grupy awansowały do fazy pucharowej. Mecze grane były w tym samym terminie, co spotkania w Lidze Mistrzów, chociaż konkretny mecz pomiędzy juniorskimi odpowiednikami nie musiał być rozgrywany tego samego dnia, co spotkanie dorosłych drużyn. Niektóre spotkania były też rozgrywane w poniedziałki i czwartki.
Zasady ustalania kolejności w tabeli:
Faza pucharowa.
Do startu w fazie pucharowej uprawnionych było 16 drużyn – 8 zwycięzców fazy grupowej i 8 drużyn, które zajęły 2. miejsca w fazie grupowej.
W tej fazie do dalszych etapów turnieju przechodzili zwycięzcy poszczególnych dwumeczów.
1/8 finału.
Zwycięzcy fazy grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej. Drużyny z tych samych federacji oraz grup nie mogą zostać zestawione w jednej parze.
Półfinały.
Półfinałowe spotkania zostały rozegrane 11 kwietnia 2014 roku na Stadionie Colovray w szwajcarskim Nyonie.
Finał.
Finał został rozegrany 11 kwietnia 2014 roku na Stadionie Colovray w szwajcarskim Nyonie.

</doc>
<doc id="3155788" url="https://pl.wikipedia.org/wiki?curid=3155788" title="LITENING">
LITENING



</doc>
<doc id="3155789" url="https://pl.wikipedia.org/wiki?curid=3155789" title="Świechocin (osada w województwie lubuskim)">
Świechocin (osada w województwie lubuskim)

Świechocin – osada w Polsce położona w województwie lubuskim, w powiecie międzyrzeckim, w gminie Pszczew.
W latach 1975–1998 miejscowość administracyjnie należała do województwa gorzowskiego.

</doc>
<doc id="3155790" url="https://pl.wikipedia.org/wiki?curid=3155790" title="Przejście graniczne Rycerka-Nová Bystrica">
Przejście graniczne Rycerka-Nová Bystrica

Przejście graniczne Rycerka-Nová Bystrica – polsko-słowackie przejście graniczne małego ruchu granicznego i na szlaku turystycznym, położone w województwie śląskim, w powiecie żywieckim, w gminie Rajcza, w miejscowości Rycerka Górna, zlikwidowane w 2007 roku.
Opis.
Przejście graniczne Rycerka-Nová Bystrica na szlaku turystycznym (turystyczne) w rejonie znaku granicznego nr "III/163/7" zostało utworzone 18 listopada 2005 roku. Czynne w godz. 6.00–20.00. Dopuszczony był ruch pieszych, rowerzystów, narciarzy i osób korzystających z wózków inwalidzkich. Doraźnie kontrolę graniczną i celną osób, towarów oraz środków transportu wykonywała kolejno: Strażnica SG w Rycerce Górnej, Graniczna Placówka Kontrolna Straży Granicznej w Zwardoniu, Placówka Straży Granicznej w Zwardoniu.
6 grudnia 1996 roku zostało utworzone przejście graniczne małego ruchu granicznego Rycerka-Nová Bystrica. Dopuszczone było przekraczanie granicy dla obywateli Polski i Słowacji zamieszkałych w strefie nadgranicznej lub czasowo zameldowanych w tej strefie, dla osób prowadzących gospodarstwa w pasie małego ruchu granicznego i jedynie w pobliżu tych gospodarstw oraz mechanicznych i niemechanicznych środków transportowych do użytku osobistego pod warunkiem ponownego ich wwozu. Odprawę graniczną i celną wykonywały organy Straży Granicznej. Kontrolę graniczną i celną osób, towarów oraz środków transportu wykonywała kolejno: Strażnica SG w Rycerce Górnej, Graniczna Placówka Kontrolna SG w Zwardoniu, Placówka SG w Zwardoniu.
21 grudnia 2007 roku na mocy układu z Schengen przejścia graniczne zostały zlikwidowane.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:
W okresie istnienia Czechosłowackiej Republiki Socjalistycznej funkcjonowało w tym miejscu polsko-czechosłowackie przejście graniczne małego ruchu granicznego Rycerka-Nová Bystrica – II kategorii. Zostało utworzone 13 kwietnia 1960 roku. Czynne w okresie 15 maja–15 listopada, w godz. 5.00–18.00. Dopuszczony był ruch osób i środków transportu na podstawie przepustek w związku z użytkowaniem gruntów. Osoby przekraczające granicę w tym przejściu mogły przenosić lub przewozić tylko te przedmioty, które zgodnie z Konwencją lub przepisami wydanymi na jej podstawie nie wymagały zezwolenia na wywóz lub przywóz oraz zwolnione były od cła i innych opłat. Odprawę graniczną i celną wykonywały organy Wojsk Ochrony Pogranicza. Kontrolę graniczną i celną osób, towarów oraz środków transportu wykonywała Strażnica WOP Rycerka.

</doc>
<doc id="3155791" url="https://pl.wikipedia.org/wiki?curid=3155791" title="Daniel Robert Jenky">
Daniel Robert Jenky



</doc>
<doc id="3155797" url="https://pl.wikipedia.org/wiki?curid=3155797" title="Timothy Anthony McDonnell">
Timothy Anthony McDonnell



</doc>
<doc id="3155799" url="https://pl.wikipedia.org/wiki?curid=3155799" title="Elizabeth Corley">
Elizabeth Corley

Elizabeth Corley (ur. 1956) - angielska pisarka kryminalna i menedżer. 
Biogram.
Dorastała w West Sussex w Wielkiej Brytanii. Obecnie prezes Allianz Global Investors Deutschland. Wiceprzewodnicząca Crime Writers Association. Pisarka kryminałów. Zamieszkała w Londynie, ale przebywa też w Niemczech i we Francji.
Powieści.
Dotąd opublikowała:

</doc>
<doc id="3155800" url="https://pl.wikipedia.org/wiki?curid=3155800" title="Thomas George Doran">
Thomas George Doran



</doc>
<doc id="3155801" url="https://pl.wikipedia.org/wiki?curid=3155801" title="Karl Deisseroth">
Karl Deisseroth

Karl Deisseroth (ur. 18 listopada 1971 w Bostonie) – amerykański neurobiolog i psychiatra, specjalizujący się w badaniach nad nieprawidłowym funkcjonowaniem sieci połączeń nerwowych w różnych chorobach neurologicznych i psychiatrycznych. Twórca optogenetyki oraz metody CLARITY.
Życiorys.
Studiował na Uniwersytecie Harvarda, a następnie na Uniwersytecie Standforda, gdzie w 1998 roku uzyskał tytuł doktora, a w 2000 roku tytuł lekarza o specjalności psychiatria. Przez kilka następnych lat odbywał staż w szpitalu w Stanford. Następnie rozpoczął pracę na Uniwersytecie Standforda, w 2005 roku na stanowisku asystenta profesora, a od 2012 jako profesor.
Działalność naukowa.
W 2005 ukazała się publikacja zespołu Deisserotha, w której opisano technikę pozwalającą na kontrolę określonej grupy neuronów za pomocą światła, dzięki wprowadzonemu do ich błony komórkowej białku z rodziny opsyn. Deisseroth nadał tej technice nazwę „optogenetyka”. Przez następnych kilka lat jego zespół rozwijał metody optogenetyczne, a także wykorzystywał je w badaniach nad sieciami połączeń neuronów.
W 2013 ukazała się praca zespołu Deisserotha opisująca nową metodę obrazowania mózgu, nazwaną CLARITY.
W 2018 roku został odznaczony Nagrodą Kioto w dziedzinie zaawansowanych technologii.

</doc>
<doc id="3155802" url="https://pl.wikipedia.org/wiki?curid=3155802" title="Waalre">
Waalre

Waalre – miasto i gmina w prowincji Brabancja Północna w Holandii.
Waalre jest jedną z najbogatszych holenderskich gmin, przez to, że mieszka tam duża liczba milionerów. Została uznana siódmą najlepszą gminą do życia według badań Elsevier w 2010 roku. Gmina otoczona jest polami, lasami i jeziorami. Najbliższym dużym miastem jest Eindhoven. 12 kilometrów od Waalre leży port lotniczy Eindhoven.

</doc>
<doc id="3155804" url="https://pl.wikipedia.org/wiki?curid=3155804" title="Robert Daniel Conlon">
Robert Daniel Conlon



</doc>
<doc id="3155805" url="https://pl.wikipedia.org/wiki?curid=3155805" title="Mięsień opuszkowo-gąbczasty">
Mięsień opuszkowo-gąbczasty

Mięsień opuszkowo-gąbczasty (łac. "musculus bulbospongiosus" ang. "bulbospongiosus muscle") – jeden z mięśni krocza, cechuje się największymi różnicami płciowymi wśród wszystkich mięśni krocza.
Mężczyźni.
U mężczyzn jest to mięsień nieparzysty. U góry sąsiaduje z przeponą moczowo-płciową, od boków z mięśniem kulszowo-jamistym. Włókna biorą początek ze środka ścięgnistego, na pośrodkowym szwie ścięgnistym na tylnym obwodzie opuszki prącia lub bezpośrednio z zewnętrznego zwieracza odbytu z tej samej lub przeciwnej strony. Dalej włókna biegną łukowato i ku górze. Wyróżnia się warstwę powierzchowną i głęboką końcowego przyczepu. Warstwa głęboka otacza ciało gąbczaste prącia, warstwa powierzchowna obejmuje korzeń prącia i kończy się po stronie grzbietowej w powięzi głębokiej prącia. 
Kobiety.
U kobiet mięsień jest podzielony na dwie równe części, tylko w środku ścięgnistym łączy się pasmem łącznotkankowym. Rozpoczyna się w środku ścięgnistym krocza oraz w przedłużeniu zwieracza zewnętrznego odbytu. Włókna powierzchowne kończą się na grzbiecie łechtaczki, a głębokie obejmują opuszkę przedsionka oraz dochodzą do ciał jamistych łechtaczki.
Czynność.
U mężczyzn pełni ważną rolę we wzwodzie i wytrysku. U kobiet mięsień zwiera ujście pochwy.
Unaczynienie i unerwienie.
Unaczynienie pochodzi z gałązek tętnicy kroczowej. Unerwienie pochodzi z nerwów kroczowych S2-S4.

</doc>
<doc id="3155807" url="https://pl.wikipedia.org/wiki?curid=3155807" title="Joseph Leopold Imesch">
Joseph Leopold Imesch



</doc>
<doc id="3155810" url="https://pl.wikipedia.org/wiki?curid=3155810" title="Glen John Provost">
Glen John Provost



</doc>
<doc id="3155811" url="https://pl.wikipedia.org/wiki?curid=3155811" title="Patrick James Zurek">
Patrick James Zurek



</doc>
<doc id="3155815" url="https://pl.wikipedia.org/wiki?curid=3155815" title="Ochrona przeciwporażeniowa wzmocniona">
Ochrona przeciwporażeniowa wzmocniona

Ochrona przeciwporażeniowa wzmocniona – środki ochrony przeciwporażeniowej w urządzeniach elektrycznych zapewniające ochronę przeciwporażeniową podstawową i przy uszkodzeniu izolacji.
Środki ochrony wzmocnionej to:

</doc>
<doc id="3155821" url="https://pl.wikipedia.org/wiki?curid=3155821" title="No, Woman, No Cry">
No, Woman, No Cry



</doc>
<doc id="3155824" url="https://pl.wikipedia.org/wiki?curid=3155824" title="Thorpe next Haddiscoe">
Thorpe next Haddiscoe

Thorpe next Haddiscoe lub Haddiscoe Thorpe lub Hadsco Thorpe – wieś w Anglii, w Norfolk. W 1931 wieś liczyła 78 mieszkańców.

</doc>
<doc id="3155825" url="https://pl.wikipedia.org/wiki?curid=3155825" title="Haddiscoe Thorpe">
Haddiscoe Thorpe



</doc>
<doc id="3155826" url="https://pl.wikipedia.org/wiki?curid=3155826" title="Hadsco Thorpe">
Hadsco Thorpe



</doc>
<doc id="3155827" url="https://pl.wikipedia.org/wiki?curid=3155827" title="Dotyk pośredni">
Dotyk pośredni



</doc>
<doc id="3155828" url="https://pl.wikipedia.org/wiki?curid=3155828" title="Criminal – Wielki przekręt">
Criminal – Wielki przekręt

Criminal – Wielki przekręt (ang. "Criminal") – amerykańsko-argentyńska komedia kryminalna z 2004 roku w reżyserii Gregory’ego Jacobsa, powstały na podstawie powieści Fabiána Bielinsky’ego "Dziewięć królowych". Wyprodukowany przez Warner Independent Pictures.
Premiera filmu miała miejsce 12 czerwca 2004 roku w Stanach Zjednoczonych.
Fabuła.
Drobni złodzieje, Richard (John C. Reilly) i Rodrigo (Diego Luna), planują akcję, która zapewni im wielki zysk. Mają zamiar sprzedać doskonale podrobioną srebrną obligację bogatemu kolekcjonerowi. W trakcie realizacji planu pojawiają się problemy.
Obsada.
Źródło: Filmweb
i inni

</doc>
<doc id="3155829" url="https://pl.wikipedia.org/wiki?curid=3155829" title="Wiggenhall St Peter">
Wiggenhall St Peter

Wiggenhall St Peter – wieś w Anglii, w Norfolk. W 1931 wieś liczyła 184 mieszkańców.

</doc>
<doc id="3155830" url="https://pl.wikipedia.org/wiki?curid=3155830" title="Michael Richard Cote">
Michael Richard Cote



</doc>
<doc id="3155831" url="https://pl.wikipedia.org/wiki?curid=3155831" title="Mięsień poprzeczny krocza powierzchowny">
Mięsień poprzeczny krocza powierzchowny



</doc>
<doc id="3155832" url="https://pl.wikipedia.org/wiki?curid=3155832" title="Wiggenhall St. Peter">
Wiggenhall St. Peter



</doc>
<doc id="3155833" url="https://pl.wikipedia.org/wiki?curid=3155833" title="William Michael Mulvey">
William Michael Mulvey



</doc>
<doc id="3155835" url="https://pl.wikipedia.org/wiki?curid=3155835" title="Toftrees">
Toftrees

Toftrees – wieś w Anglii, w Norfolk. W 1931 wieś liczyła 72 mieszkańców. Toftrees jest wspomniana w Domesday Book (1086) jako "Toffas"/"To(f)tes".

</doc>
<doc id="3155836" url="https://pl.wikipedia.org/wiki?curid=3155836" title="Glandford">
Glandford

Glandford – wieś w Anglii, w Norfolk Glandford jest wspomniana w Domesday Book (1086) jako "Glamforda"/"Glanforda".

</doc>
<doc id="3155837" url="https://pl.wikipedia.org/wiki?curid=3155837" title="James Anthony Tamayo">
James Anthony Tamayo



</doc>
<doc id="3155838" url="https://pl.wikipedia.org/wiki?curid=3155838" title="Letheringsett">
Letheringsett

Letheringsett – wieś w Anglii, w Norfolk. W 1931 wieś liczyła 246 mieszkańców. Letheringsett jest wspomniana w Domesday Book (1086) jako "Laringaseta"/"Laringesere"/"Leringaseta".

</doc>
<doc id="3155839" url="https://pl.wikipedia.org/wiki?curid=3155839" title="Andrzej Twardowski (fizyk)">
Andrzej Twardowski (fizyk)

Andrzej Janusz Twardowski (ur. 17 lipca 1955 w Warszawie) – polski naukowiec, profesor nauk fizycznych.
Życiorys.
Syn Edmunda Twardowskiego. W 1978 ukończył studia na Wydziale Fizyki Uniwersytetu Warszawskiego. W Instytucie Fizyki Doświadczalnej na Wydziale Fizyki UW uzyskał stopnie: doktora w 1982 (na podstawie rozprawy „Badanie ekscytonów swobodnych w CdMnTe”) i doktora habilitowanego w 1990 (na podstawie rozprawy „Półprzewodniki półmagnetyczne z żelazem. Wpływ momentu orbitalnego na własności magnetyczne i optyczne”). W 1997 uzyskał tytuł naukowy profesora w dziedzinie fizyki.
W Uniwersytecie Warszawskim pracuje nieprzerwanie od 1978. Początkowo na stanowisku asystenta, później adiunkta, a następnie profesora nadzwyczajnego (od 1995) i profesora zwyczajnego (od 2002). Członek Towarzystwa Naukowego Warszawskiego oraz Komitetu Fizyki PAN.
Działalność naukowa.
Jego zainteresowania naukowe obejmują pogranicze fizyki magnetyzmu i półprzewodników, w szczególności spintroniki. Jego dorobek naukowy obejmuje ponad 200 publikacji w czasopismach o zasięgu międzynarodowym, a jego indeks Hirscha wynosi h=35 (2021).
Odbył liczne staże naukowe i wyjazdy badawcze: w USA (National Magnet Laboratory MIT, Boston; State University of New York (SUNY), Buffalo; Tufts University, Boston), w Japonii (Tohoku University, Sendai; Electrotechnical Laboratory, Tsukuba), w Holandii (Eindhoven Technical University, Eindhoven), we Francji (Ecole Polytechnique, Palaiseau, staż podoktorski; Laboratoire National des Champs Magnétiques Intenses, Grenoble), na Tajwanie (Chung Yuan Chrystian University, Zhongli), w Niemczech (uniwersytet w Würzburgu; TUB, Brunszwik).
Działalność organizacyjna.
W latach 1995–2002 pełnił funkcję wicedyrektora ds. naukowych Instytutu Fizyki Doświadczalnej Wydziału Fizyki UW, zaś w latach 2002–2008 był przez 2 kadencje dyrektorem tego Instytutu. Od 2008 pełni funkcję dyrektora Kolegium Międzywydziałowych Indywidualnych Studiów Matematyczno-Przyrodniczych Uniwersytetu Warszawskiego (MISMaP).

</doc>
<doc id="3155840" url="https://pl.wikipedia.org/wiki?curid=3155840" title="Dunston (Norfolk)">
Dunston (Norfolk)

Dunston – wieś w Anglii, w Norfolk. W 1931 wieś liczyła 63 mieszkańców. Dunston jest wspomniana w Domesday Book (1086) jako "Dunestun(a)"/"Dustuna".

</doc>
<doc id="3155841" url="https://pl.wikipedia.org/wiki?curid=3155841" title="David Eugene Fellhauer">
David Eugene Fellhauer



</doc>
<doc id="3155842" url="https://pl.wikipedia.org/wiki?curid=3155842" title="East Lexham">
East Lexham

East Lexham – wieś w Anglii, w Norfolk. W 1931 wieś liczyła 160 mieszkańców.

</doc>
<doc id="3155844" url="https://pl.wikipedia.org/wiki?curid=3155844" title="Little Fransham">
Little Fransham

Little Fransham – wieś w Anglii, w Norfolk. W 1931 wieś liczyła 155 mieszkańców.

</doc>
<doc id="3155845" url="https://pl.wikipedia.org/wiki?curid=3155845" title="West Lexham">
West Lexham

West Lexham – wieś w Anglii, w Norfolk. W 1931 wieś liczyła 101 mieszkańców.

</doc>
<doc id="3155846" url="https://pl.wikipedia.org/wiki?curid=3155846" title="Thwaite St Mary">
Thwaite St Mary

Thwaite St Mary – wieś i civil parish w Anglii, w Norfolk, w dystrykcie South Norfolk. W 2001 civil parish liczyła 111 mieszkańców.

</doc>
<doc id="3155847" url="https://pl.wikipedia.org/wiki?curid=3155847" title="Thwaite St. Mary">
Thwaite St. Mary



</doc>
<doc id="3155848" url="https://pl.wikipedia.org/wiki?curid=3155848" title="Robert William Donnelly">
Robert William Donnelly



</doc>
<doc id="3155849" url="https://pl.wikipedia.org/wiki?curid=3155849" title="Reymerston">
Reymerston

Reymerston – wieś w Anglii, w Norfolk. W 1931 wieś liczyła 220 mieszkańców. Reymerston jest wspomniana w Domesday Book (1086) jako "Raimerestuna".

</doc>
<doc id="3155851" url="https://pl.wikipedia.org/wiki?curid=3155851" title="Southburgh">
Southburgh

Southburgh – wieś w Anglii, w Norfolk. W 1931 wieś liczyła 167 mieszkańców. Southburgh jest wspomniana w Domesday Book (1086) jako "Berc(h)"/"Burc".

</doc>
<doc id="3155853" url="https://pl.wikipedia.org/wiki?curid=3155853" title="Kenji Utsumi">
Kenji Utsumi

 – japoński seiyū oraz aktor dubbingowy pochodzący z Kitakiusiu.
Życiorys.
1 czerwca 1984 r. założył agencję dla aktorów głosowych Ken Production.
Najbardziej znany jest z ról: ojca Sally w anime "Sally czarodziejka", Senbei Norimaki w "Dr. Slump" Arale-Chan, Coach Kamogawa w "Hajime no Ippo" oraz Alexa Louisa Armstronga w "Fullmetal Alchemist". Aktor zasłynął również z licznych ról głosowych w serii "Dragon Ball" (m.in. Shenlong, Commander Red, Reacoom). Dubbingował także głosy takich artystów jak Steve McQueen, John Rhys-Davies, Victor Mature i Robert Shaw.
Otrzymał nagrodę za całokształt twórczości na trzecim Seiyū Awards. Zmarł na raka otrzewnej w dniu 13 czerwca 2013 roku. Był żonaty z aktorką głosową Michiko Nomura, z którą był związany aż do śmierci.

</doc>
<doc id="3155854" url="https://pl.wikipedia.org/wiki?curid=3155854" title="Metton">
Metton

Metton – wieś w Anglii, w Norfolk. W 1931 wieś liczyła 86 mieszkańców. Metton jest wspomniana w Domesday Book (1086) jako "Hametuna"/"Metune".

</doc>
<doc id="3155855" url="https://pl.wikipedia.org/wiki?curid=3155855" title="Sidestrand">
Sidestrand

Sidestrand – wieś i civil parish w Anglii, w Norfolk, w dystrykcie North Norfolk. W 2001 civil parish liczyła 83 mieszkańców. Sidestrand jest wspomniana w Domesday Book (1086) jako "Sistran".

</doc>
<doc id="3155856" url="https://pl.wikipedia.org/wiki?curid=3155856" title="Giovanni Santucci">
Giovanni Santucci

Giovanni Santucci (ur. 14 maja 1949 w Pietrasanta) – włoski duchowny katolicki, biskup Massa Carrara-Pontremoli w latach 2010–2021.
Życiorys.
Święcenia kapłańskie otrzymał 28 czerwca 1974 i został inkardynowany do archidiecezji Pizy. Pracował głównie jako duszpasterz parafialny, był także m.in. członkiem diecezjalnej rady ekonomicznej oraz rektorem seminarium.
28 października 1999 papież Jan Paweł II mianował go ordynariuszem diecezji Massa Marittima-Piombino. Sakry biskupiej udzielił mu 5 grudnia 1999 ówczesny biskup Arezzo – Gualtiero Bassetti.
19 maja 2010 papież Benedykt XVI mianował go biskupem Massa Carrara-Pontremoli.
15 stycznia 2021 papież Franciszek przyjął jego rezygnację z pełnionej funkcji.

</doc>
<doc id="3155857" url="https://pl.wikipedia.org/wiki?curid=3155857" title="GGSE 1">
GGSE 1



</doc>
<doc id="3155859" url="https://pl.wikipedia.org/wiki?curid=3155859" title="Mięsień kulszowo-jamisty">
Mięsień kulszowo-jamisty

Mięsień kulszowo-jamisty (, ) – jeden z mięśni krocza, współtworzy przeponę moczowo-płciową.
Mężczyźni.
U mężczyzn jest to niewielki parzysty mięsień. Cechuje się wydłużonym kształtem z częścią mięśniową na środku oraz częścią ścięgnistą na obu końcach. Rozpoczyna się na przyśrodkowej powierzchni guza kulszowego i na więzadle krzyżowo-guzowym. Często jest silnie połączony z mięśniem poprzecznym powierzchownym krocza. Część włókien mięśnia kieruje się do przodu na powierzchnię przyśrodkową i dolną prącia, a część do przodu na powierzchnię boczną i grzbietową i kończy się w błonie białawej. Niektóre pasma na grzbiecie prącia łączą się z włóknami z przeciwnego mięśnia i obejmują żyłę grzbietową prącia.
Kobiety.
U kobiet mięsień jest słabo rozwinięty i przeważnie ścięgnisty. Leży na odnodze łechtaczki, działa na ciało jamiste łechtaczki podczas jej wzwodu wypychając krew do przodu.
Czynność.
U mężczyzn pełni ważną rolę we wzwodzie, poprzez uciskanie na odnogi prącia i wypychanie krwi do przodu. Mięsień współpracuje z mięśniem opuszkowo-gąbczastym.
Unaczynienie i unerwienie.
Unaczynienie pochodzi z gałązek tętnicy kroczowej. Unerwienie pochodzi z nerwów kroczowych S2-S4.

</doc>
<doc id="3155860" url="https://pl.wikipedia.org/wiki?curid=3155860" title="William Edward Lori">
William Edward Lori



</doc>
<doc id="3155864" url="https://pl.wikipedia.org/wiki?curid=3155864" title="Carl-Henrik Gustafsson">
Carl-Henrik Gustafsson

Carl-Henrik Gustafsson (ur. 1 grudnia 1914, zm. 25 maja 1985) – szwedzki lekkoatleta, sprinter.
Podczas mistrzostw Europy w 1938 roku odpadł w eliminacjach na 400 metrów oraz biegł na drugiej zmianie szwedzkiej sztafety 4 × 400 metrów, która zdobyła brązowy medal.

</doc>
<doc id="3155865" url="https://pl.wikipedia.org/wiki?curid=3155865" title="Carl Hendrik Gustafsson">
Carl Hendrik Gustafsson



</doc>
<doc id="3155866" url="https://pl.wikipedia.org/wiki?curid=3155866" title="William George Curlin">
William George Curlin



</doc>
<doc id="3155868" url="https://pl.wikipedia.org/wiki?curid=3155868" title="Plan Gimel">
Plan Gimel

Plan Gimel (hebr. ג תוכנית, "Tochnit Gimel"); pol. "plan C") został opracowany w maju 1946 roku przez żydowską organizację paramilitarną Hagana w Brytyjskim Mandacie Palestyny w celu obrony żydowskich społeczności w Palestynie na wypadek wybuchu wojny domowej lub kolejnego arabskiego powstania. Jego nazwa pochodziła od trzeciej litery alfabetu hebrajskiego „"ג"” (gimel).
Historia.
Wraz z rozwojem działalności ruchu syjonistycznego i osadnictwem żydowskim w Palestynie narastał konflikt izraelsko-arabski. Obie strony tego konfliktu dążyły do utworzenia własnych niepodległych państw w Palestynie. Strona żydowska posiadała własną organizację paramilitarną Hagana, która już w lutym 1945 roku przygotowała pierwszy plan mający na celu uzupełnienie działań politycznych odpowiednimi krokami militarnymi. Nazywał się on "'plan Alef" (hebr. תוכנית א), od pierwszej litery alfabetu hebrajskiego „"א"” (alef). Wzorował się on na dążeniach niepodległościowych Rodezji Południowej. Został tak zaprojektowany, aby stłumić opór palestyńskich Arabów i umożliwić organizacji syjonistycznej przejęcie pełnej kontroli nad Ziemią Izraela.
Zakładając, że sąsiednie państwa arabskie przyjdą z pomocą palestyńskim Arabom, rozpoczęto prace nad modyfikacją "planu Alef", tworząc we wrześniu 1945 roku "plan Bet" (hebr. ב תוכנית), od drugiej litery alfabetu hebrajskiego „"ב"” (bet). Zakładał on rosnący sprzeciw Arabów wobec syjonistycznych planów podziału Palestyny oraz złożone stanowisko Wielkiej Brytanii. Gdy 2 kwietnia 1947 roku sprawa Palestyny została poddana pod obrady Zgromadzenia Ogólnego Organizacji Narodów Zjednoczonych, Hagana przystąpiła do opracowywania kolejnego militarnego planu działania. W maju 1946 roku przedstawiono "plan Gimel" (hebr. ג תוכנית), od trzeciej litery alfabetu hebrajskiego „"ג"” (gimel). Został on przygotowany w celu zwiększenia potencjału militarnego Hagany i wsparcia w razie potrzeby działań politycznych odpowiednimi krokami militarnymi. Dwa pierwsze plany zakładały działania jedynie w przypadku drobnych incydentów zbrojnych, natomiast trzeci plan przedstawiał działania na wypadek inwazji regularnych armii sąsiednich państw arabskich.
Przyjęta 29 listopada 1947 roku Rezolucja Zgromadzenia Ogólnego ONZ nr 181 zakładała podział Palestyny na dwa państwa: arabskie i żydowskie. Społeczność żydowska zaakceptowała ten plan, jednak Arabowie go odrzucili i dzień później doprowadzili do wybuchu wojny domowej w Mandacie Palestyny. Przebieg starć z przełomu listopada i grudnia 1947 roku pokazywał, że arabscy powstańcy są lepiej uzbrojeni i zorganizowani, oraz mogą liczyć na pomoc państw ościennych. Przy tym wszystkim, Brytyjczycy nie interweniowali, a czasami nawet udzielali pomocy lub milczącego wsparcia siłom arabskim. Osamotniona Hagana starała się bronić społeczności żydowskie, zachowując przy tym umiarkowanie. Natomiast separatystyczne grupy Lechi i Irgunu nie podporządkowywały się przywództwu politycznemu palestyńskich Żydów i prowadziły swoje akcje, stosując brutalne metody. Szybko zmieniająca się sytuacja spowodowała, że 18 grudnia 1947 roku Hagana przystąpiła do realizacji "planu Gimel". Zakładał on ochronę strategicznych obiektów i osad żydowskich, które były narażone na ataki. Cechą szczególną planu było to, że przewidywał on prowadzenie działań odwetowych wymierzonych w strategiczne obiekty arabskie oraz przywódców wojskowych i politycznych wroga. Plan zakładał, że w rejonie żydowskich osiedli, które znajdowały się w szczególnie niebezpiecznych regionach, miały być prowadzone działania zmierzające do rozbicia sił arabskich. Miało to zapewnić tym osiedlom możliwość przetrwania najtrudniejszego pierwszego okresu funkcjonowania nowego państwa arabskiego. Spodziewano się przy tym, że nowe arabskie władze nie będą w stanie w pierwszym okresie zapewnić bezpieczeństwa swoim obywatelom. Jak przewidywano, miał to być najtrudniejszy okres dla obu stron. Plan dopuszczał przy tym niszczenie arabskiego transportu, atakowanie arabskich wiosek, niszczenie domów i wypędzanie ich mieszkańców. Był to jednak plan zdecydowanie defensywny, nie zakładający żadnych poważnych działań ofensywnych ze strony Hagany.
Przebieg wojny domowej pokazywał jednak, że Arabowie wygrywali w wojnie o drogi, a zbliżający się termin wycofania ostatnich brytyjskich żołnierzy wiązał się z terminem proklamacji niepodległości Izraela i nieuchronną inwazją arabskich armii. Dlatego w marcu 1948 roku Hagana opracowała lan Dalet (hebr. תוכנית ד) od trzeciej litery alfabetu hebrajskiego „"ד"” (dalet). Został on przygotowany w celu przejęcia kontroli nad jak największą częścią żydowskich obszarów przyznanych przez rezolucję ONZ nr 181.

</doc>
<doc id="3155869" url="https://pl.wikipedia.org/wiki?curid=3155869" title="Krystyna Prońko (album 1975)">
Krystyna Prońko (album 1975)

Krystyna Prońko – pierwszy solowy album nagrany przez polską piosenkarkę Krystynę Prońko.
Na płytę złożyły się głównie kompozycje współpracującego w tym czasie z wokalistką Janusza Komana oraz, po jednym utworze, Seweryna Krajewskiego, Katarzyny Gärtner i Jerzego Miliana. Krystynie Prońko towarzyszył ośmioosobowy zespół Koman Band, grupa wokalna Partita oraz Orkiestra Polskiego Radia pod dyrekcją Jana Pruszaka. W utworze „Ciemności złote, ciemności srebrne” solo na saksofonie altowym zagrał brat wokalistki – Piotr Prońko.
Winylowy LP ukazał się w 1975, wydany przez Polskie Nagrania „Muza”, a wyprodukowany przez Pronit z numerem katalogowym SXL 1091 (numery matryc S-3-XW-2267 i S-3-XW-2268).

</doc>
<doc id="3155871" url="https://pl.wikipedia.org/wiki?curid=3155871" title="Jeden dzień bez godzin">
Jeden dzień bez godzin

Jeden dzień bez godzin – pierwszy album bydgoskiego zespołu jazzowego Glabulator, wydany przez kukunamuniu w 2013 roku.

</doc>
<doc id="3155872" url="https://pl.wikipedia.org/wiki?curid=3155872" title="Obraz Matki Bożej Pompejańskiej">
Obraz Matki Bożej Pompejańskiej

Matka Boża Pompejańska – obraz znajdujący się w ołtarzu głównym bazyliki w Pompei we Włoszech.
Opis obrazu.
Obraz przedstawia Matkę Bożą siedzącą na tronie z Dzieciątkiem Jezus na kolanach. U Jej stóp klęczy po stronie lewej św. Dominik, a po prawej św. Katarzyna ze Sieny. Maria prawą ręką przytrzymuje Dzieciątko, a lewą podaje różaniec św. Katarzynie. Dzieciątko podaje różaniec św. Dominikowi. Wokół głowy Matki Bożej znajduje się krąg z 12 gwiazd.
Historia obrazu.
Znana historia obrazu zaczyna się w XIX wieku. W roku 1875 Bartłomiej Longo udał się do Neapolu z zamiarem zakupienia obrazu Matki Bożej Różańcowej dla mieszkańców Doliny Pompejańskiej, w której w tym czasie odbywały się misje. Ostatecznie w jego ręce dostał się stary obraz od zakonnicy s. Marii Concetty de Litalla, który z kolei otrzymała ona wcześniej od dominikanina o. Alberta Radente, a ten kupił go od pewnego przekupnia po bardzo niskiej cenie. Obraz nie spodobał się Londze – był zniszczony, popękany i podziurawiony, w niektórych miejscach farba się wykruszyła, natomiast w górnej części obrazu brakowało fragmentu płótna. Ponadto nie odpowiadała mu kompozycja dzieła, w dodatku zaś – w ocenie Longi – postacie nie były „zbyt urodziwe”. Namówiony jednak przez zakonnicę, zdecydował się wziąć ze sobą dzieło. Obraz był na tyle duży (120 cm wysokości i 1 m szerokości), że nie zmieścił się do przedziału kolejowego. Został więc spakowany i przewieziony wozem. Dotarł do Pompei 13 listopada 1875 roku. 
Obraz był kilkukrotnie odnawiany. Płótno podklejano i wzmacniano. Co więcej, pierwotnie na obrazie znajdowała się św. Róża z Limy, która została przemalowana na św. Katarzynę ze Sieny na życzenie Bartłomieja Longi. Renowacje miały miejsce w 1876, 1879 i 1965 roku. 
Obraz został koronowany 1887 przez legata papieża Leona XIII i ponownie koronowany po renowacji 23 kwietnia 1963 roku przez Pawła VI.
13 listopada – dzień przybycia obrazu do Pompei – jest uroczyście obchodzony każdego roku.

</doc>
<doc id="3155874" url="https://pl.wikipedia.org/wiki?curid=3155874" title="Tomorrow Morning">
Tomorrow Morning

Tomorrow Morning – album studyjny zespołu Eels z 2010 roku. Jest to trzecie wydawnictwo w trylogii albumów koncepcyjnych wykonawcy. Wcześniejsze pozycje to – "Hombre Lobo" z 2009 roku i "End Times" z roku 2010. Zespół ruszył w tournée, w celu promocji płyty po raz pierwszy od czasu serii koncertów "An Evening with Eels" w 2008 roku.
Album został wydany na płycie kompaktowej, dwupłytowej edycji z dodatkiem EPki, a także na płycie winylowej z załączonym minialbumem (EP) i bonusowym singlem 7". Czarna płyta na rynku pojawiła się 17 sierpnia, a cyfrowy odpowiednik 24 sierpnia 2010 roku.
Recepcja.
Wilbur Kane z czasopisma "The Skinny" zauważył, że album ma optymistyczny ton, zwłaszcza w porównaniu do "Hombre Lobo" — jak również mający melodyjne oblicze utwór "Spectacular Girl", który postawił obok "Beautiful Freak".

</doc>
<doc id="3155875" url="https://pl.wikipedia.org/wiki?curid=3155875" title="Zimowe Grand Prix Szwecji 1947">
Zimowe Grand Prix Szwecji 1947

Zimowe Grand Prix Szwecji 1947, oficj. Sveriges Vinter Grand Prix – zimowy wyścig samochodowy, który odbył się 9 lutego 1947 roku na wojskowym lotnisku Rommehed w Borlänge. Długość toru liczyła 5,176 km, przy czym nawierzchnią był lód pokryty piaskiem.
Wyścig, odbywający się w temperaturze –29 °C, oglądało 50 000 osób. Samochody jedenastu kierowców nie przybyły na zawody, ponieważ przewożący je statek utknął w drodze do Szwecji. Zwycięzcą został Reg Parnell w ERA.

</doc>
<doc id="3155876" url="https://pl.wikipedia.org/wiki?curid=3155876" title="Formuła 1 - Zimowe Grand Prix Szwecji 1947">
Formuła 1 - Zimowe Grand Prix Szwecji 1947



</doc>
<doc id="3155877" url="https://pl.wikipedia.org/wiki?curid=3155877" title="Deszcz w Cisnej">
Deszcz w Cisnej

Deszcz w Cisnej – drugi solowy album polskiej piosenkarki Krystynę Prońko oraz towarzyszącego jej zespołu Koman Band.
Na płycie, oprócz kompozycji Janusza Komana, znalazły się także utwory Wojciecha Tarczyńskiego, Jacka Mikuły, wspólna (ponad 13. minutowa) kompozycja Komana i Wojciecha Waglewskiego oraz przebój sprzed lat autorstwa Henryka Warsa (na okładce i naklejkach przypisany Zygmuntowi Wiechlerowi) ze słowami Jerzego Jurandota „Powróćmy jak za dawnych lat”. Wszystkie nagrania z tego albumu były nagraniami radiowymi.
Krystynie Prońko towarzyszył zespół Koman Band pod kierownictwem Janusza Komana, a w utworze tytułowym – Orkiestra Polskiego Radia i Telewizji w Łodzi pod dyrekcją Henryka Debicha.
Winylowy LP ukazał się w 1978, wydany przez Polskie Nagrania Warszawa, a wyprodukowany przez Pronit z numerem 
katalogowym SX 1625. Ten sam materiał ukazał się również na kasecie noszącej tytuł "Krystyna Prońko Koman Band" a wydanej przez Wifon z numerem katalogowym NK 447.

</doc>
<doc id="3155878" url="https://pl.wikipedia.org/wiki?curid=3155878" title="Klukowicze (rejon nowogródzki)">
Klukowicze (rejon nowogródzki)

Klukowicze (biał. Клюкавічы, ros. Клюковичи) – wieś na Białorusi, w sielsowiecie Brolniki, w rejonie nowogródzkim obwodu grodzieńskiego.
Geografia.
Wieś znajduje się przy drodze republikańskiej R10, na trasie między Nowogródkiem a Lubczem. Klukowicze leżą na wschód od Recemli i Basina, na północ od Kurewicz i Niesutycz, na północny zachód od Sieliszcza i na południe od Worobjewicz Wielkich i Małych.
Historia.
W XIX w. Klukowicze znajdowały się w powiecie nowogródzkim guberni mińskiej, w gminie Niehniewicze.
W okresie międzywojennym wieś należała do gminy Horodeczna w powiecie nowogródzkim województwa nowogródzkiego II Rzeczypospolitej. 
Po II wojnie światowej Klukowicze znalazły się w granicach Białoruskiej SRR, a od 1991 r. – w niepodległej Białorusi.

</doc>
<doc id="3155886" url="https://pl.wikipedia.org/wiki?curid=3155886" title="Seishirō Itagaki">
Seishirō Itagaki

 – japoński dowódca wojskowy, generał Cesarskiej Armii Japońskiej w czasie II wojny światowej, minister wojny (1938–1939). 
Obok Kanji Ishiwary, odegrał główną rolę w planowaniu tzw. incydentu mandżurskiego z września 1931, który pociągnął za sobą wojskową okupację położonej w północno-wschodnich Chinach Mandżurii. Był wówczas szefem Sekcji Wywiadu Armii Kwantuńskiej. Następnie po utworzeniu Mandżukuo, był tam w latach 1932-1934 doradcą wojskowym. Od 1936 szef sztabu Armii Kwantuńskiej. 
Po licznych awansach w hierarchii wojskowej, w okresie od 3 czerwca 1938 do 30 sierpnia 1939 pełnił obowiązki ministra wojny. W okresie II wojny światowej (1939-1941) piastował między innymi obowiązki szefa sztabu japońskiej grupy armijnej o nazwie Chińska Armia Ekspedycyjna (Shina Haken-gun) oraz komendanta głównego japońskiej Armii Koreańskiej (Chōsen-gun). Po wojnie aresztowany przez Amerykanów i sądzony za zbrodnie wojenne, został skazany przez Międzynarodowy Trybunał Wojskowy dla Dalekiego Wschodu na śmierć i powieszony 23 grudnia 1948 r. Ciało zostało poddane kremacji, a prochy rozrzucono nad Pacyfikiem.

</doc>
<doc id="3155887" url="https://pl.wikipedia.org/wiki?curid=3155887" title="Cekum">
Cekum

Cekum (łac. "coecum penis") – element samczych narządów genitalnych u motyli.
Cekum wyróżnia się gdy przewód wytryskowy otwiera się ku dystalnej części edeagusa. Wówczas cekum stanowi zamkniętą część podstawową (poksymalną).
U skrzydliniakowatych (Micropterygidae) cekum jest ścięte. U Oecophoridae cekum otoczone jest często silnie zesklerotyzowanym pierścieniem nazywanym pochwą edeagusa. U niektórych Cemiostomidae cekum jest tak silnie rozwinięte, że osiąga rozmiary całego aparatu kopulacyjnego. U Gelechioidea ma niejednokrotnie charakterystyczny kształt. U piórolotkowatych może być silnie rozszerzone, a u rodzajów "Stenoptilia", "Mariana", "Amblyptilia" i "Platyptilia" występuje w jego rejonie długie uwypuklenie stykające się z jukstą.

</doc>
<doc id="3155888" url="https://pl.wikipedia.org/wiki?curid=3155888" title="USS Michael Monsoor (DDG-1001)">
USS Michael Monsoor (DDG-1001)

USS Michael Monsoor (DDG-1001) – amerykański niszczyciel wielozadaniowy typu "Zumwalt", przystosowany do prowadzenia walki przybrzeżnej i projekcji siły na ląd. Stępkę pod okręt noszący imię poległego w Iraku bosmana Michaela Anthony'ego Monsoora, położono 23 maja 2013 roku w stoczni Bath Iron Works. Okręt został zwodowany w czerwcu 2016 roku, a w grudniu 2017 roku rozpoczął próby morskie. Przyjęty do służby 26 stycznia 2019 roku.

</doc>
<doc id="3155889" url="https://pl.wikipedia.org/wiki?curid=3155889" title="Muzeum Ziemi Kaszubskiej i Sprzętów Militarnych w Goręczynie">
Muzeum Ziemi Kaszubskiej i Sprzętów Militarnych w Goręczynie

Muzeum Ziemi Kaszubskiej i Sprzętów Militarnych w Goręczynie – prywatne muzeum położone w Goręczynie (powiat kartuski). Jego właścicielem jest Sławomir Kamiński.
Na zbiory muzeum składają się głównie militaria, z czego wiele pochodzi z okresu II wojny światowej. W skład kolekcji wchodzi wyposażenie, umundurowanie oraz elementy uzbrojenia zarówno Wehrmachtu (m.in. karabin maszynowy MG 34, korpus działka myśliwca Messerschmitt), jak i Armii Czerwonej (m.in. karabin maszynowy Maxim). Ponadto w zbiorach znajdują się stare przedmioty codziennego użytku (żelazka, lampy karbidowe, naczynia) oraz sprzęty i urządzenia rolnicze (brony, sochy, jarzma, pługi itp). Ponadto na podwórzu eksponowany jest samochód pożarniczy Star 25.

</doc>
<doc id="3155891" url="https://pl.wikipedia.org/wiki?curid=3155891" title="Budynek szkolny przy ul. Zamkowej w Miłosławiu">
Budynek szkolny przy ul. Zamkowej w Miłosławiu

Budynek szkolny przy ul. Zamkowej w Miłosławiu – budynek szkolny znajdujący się przy ul. Zamkowej 13 w Miłosławiu. Został wzniesiony w latach 1846–1848 w stylu neogotyckimi, najprawdopodobniej według projektu Seweryna Mielżyńskiego.
Pod koniec 2012 roku budynek szkolny został w części zaadaptowany na mieszkania socjalne.

</doc>
<doc id="3155893" url="https://pl.wikipedia.org/wiki?curid=3155893" title="Wezyka">
Wezyka

Wezyka, pęcherzyk prąciowy, rurka prąciowa (łac. "vesica") – element samczych narządów genitalnych u owadów.
Wezyka to końcowa, błoniasta część edeagusa. Tożsama z workiem prepucjalnym.
U motyli wezyka ma postać rurki, błoniastej cewki, wewnątrz edeagusa i często wyposażona jest w różnego rodzaju ciernie ("cornuti"), które w trakcie kopulacji znajdują się na jego zewnętrznej powierzchni.

</doc>
<doc id="3155894" url="https://pl.wikipedia.org/wiki?curid=3155894" title="Epifiza">
Epifiza

Epifiza (łac. "epiphysis", l. mn. "epiphyses") – element anatomiczny odnóży niektórych motyli.
Epifiza ma postać blaszkowatej ostrogi lub wyrostka. Położona jest na wewnętrznej powierzchni goleni przednich odnóży. Wyposażona jest w grupę gęstych, szczoteczkowatych szczecinek. Narząd ten to prawdopodobnie przekształcona szczecinka. Służy on do czyszczenia czułków. Motyl wkłada czułek za epifizę i przeciąga go czyszcząc w ten sposób.
U niektórych niesobkowatych (Hepialidae) epifiza ma formę płaskiej, stosunkowo szerokiej łuski. U piórolotkowatych ma ona postać pazurkowatego wyrostka na dystalnej części golenia.

</doc>
<doc id="3155896" url="https://pl.wikipedia.org/wiki?curid=3155896" title="Joe Haines">
Joe Haines

Joe Haines, właśc. Joseph Keir Haines (ur. 4 września 1991 w Bolton) – brytyjski żużlowiec.
Kariera sportowa.
Sport żużlowy uprawia od 2005 roku. W 2006 r. zdobył tytuł mistrza Wielkiej Brytanii juniorów do 15 lat. Czterokrotnie zdobył medale młodzieżowych indywidualnych mistrzostw Wielkiej Brytanii: dwa złote (2010, 2012) oraz dwa brązowe (2009, 2011). W 2010 r. wystąpił w rozegranym w Rye House finale drużynowych mistrzostw świata juniorów (IV miejsce). W 2011 r. zajął XV miejsce w końcowej klasyfikacji indywidualnych mistrzostw świata juniorów.
W lidze brytyjskiej reprezentował barwy klubów z: Mildenhall (2007), Edynburga (2007), Berwick (2007), Redcar (2007, 2010), Workington (2008), Coventry (2008), Wolverhampton (2008-2011), Rye House (2009), Peterborough (2009), King's Lynn (2010), Newport (2011), Scunthorpe (2011), Somerset (2011) oraz Sheffield (2012, 2013)

</doc>
<doc id="3155899" url="https://pl.wikipedia.org/wiki?curid=3155899" title="Pedunkulusy">
Pedunkulusy

Pedunkulusy (łac. "pedunculi", l. poj. "pedunculus") – element samczych narządów genitalnych motyli.
Pedunkulusy to ramiona tegumenu ("tegumen"). Mogą być bardzo długie u niektórych rodzajów z rodziny piórolotkowatych.

</doc>
<doc id="3155905" url="https://pl.wikipedia.org/wiki?curid=3155905" title="Klawus motyli">
Klawus motyli

Klawus (łac. "clavus") – element samczych narządów genitalnych motyli.
Klawus to wyrostek umieszczony u podstawy sakulusa ("sacculus"). U Oecophoridae jest zazwyczaj silnie zesklerotyzowany oraz pokryty mocnymi szczecinkami bądź kolcami.

</doc>
<doc id="3155907" url="https://pl.wikipedia.org/wiki?curid=3155907" title="Klasper motyli">
Klasper motyli

Klasper (łac. "clasper") – element samczych narządów genitalnych motyli.
Klasper to wyrostek umieszczony w końcowej części sakulusa ("sacculus"). U Oecophoridae ma on kształt kolca lub haczyka. Wystaje na wewnętrzną powierzchnię walwy.

</doc>
<doc id="3155908" url="https://pl.wikipedia.org/wiki?curid=3155908" title="Głazik nacierniak">
Głazik nacierniak

Głazik nacierniak ("Crocallis elinguaria" L.) – gatunek motyla z rodziny miernikowcowatych. 
Rozpiętość skrzydeł 32-40 mm. Przednie skrzydła o barwie żółtawej lub czerwonawej, na środku z poprzeczną, ciemniejszą przepaską, która rozszerza się ku bokom skrzydeł. Na przepasce tej znajduje się czarna kropka (jedna na każdym skrzydle).
Gąsienica jest barwy od szarej do ciemnobrązowej i na jedenastym segmencie posiada mały garb.
W lasach, ogrodach, na bagnach. W Polsce jest dość częsty. Imago występuje od maja do sierpnia.
Gąsienice żerują na liściach świerka, jodły lub modrzewia, ale także na liściach drzew liściastych oraz na tarninie i innych krzewach. Żerują nocą, za dnia natomiast odpoczywają na gałęziach rośliny. Samica składa jaja w sierpniu. Jaja te zimują, larwa wylęga się dopiero wiosną.

</doc>
<doc id="3155909" url="https://pl.wikipedia.org/wiki?curid=3155909" title="Crocallis elinguaria">
Crocallis elinguaria



</doc>
<doc id="3155915" url="https://pl.wikipedia.org/wiki?curid=3155915" title="Kosta">
Kosta

Kosta (łac. "costa", l. mn. "costae") – element samczych narządów genitalnych u motyli.
Kosta to grzbietowa, brzeżna część samczych walw w ich nasadowym rejonie. Często jest zesklerotyzowana. Wyposażana może być w różnego rodzaju struktury i wyrostki.
U miernikowcowatych kosta często jest mocno zgrubiała i wyposażona w wyrostki, a może też być oddzielona od walwy i tworzyć osobne ramię jak u rodzaju "Abraxas". Kosty wyodrębniają się także u części Gelechioidea. U piórolotkowatych kosta może tworzyć wyrostki, ale zdarza się to wyjątkowo.

</doc>
<doc id="3155918" url="https://pl.wikipedia.org/wiki?curid=3155918" title="Joetta Clark-Diggs">
Joetta Clark-Diggs

Joetta Clark-Diggs (ur. 1 sierpnia 1962 w East Orange) – amerykańska lekkoatletka, specjalizująca się w biegach średniodystansowych. Czterokrotna uczestniczka letnich igrzysk olimpijskich (Seul 1988, Barcelona 1992, Atlanta 1996, Sydney 2000).

</doc>
<doc id="3155922" url="https://pl.wikipedia.org/wiki?curid=3155922" title="Joetta Clark">
Joetta Clark



</doc>
<doc id="3155923" url="https://pl.wikipedia.org/wiki?curid=3155923" title="Edward Poniński">
Edward Poniński

Edward Marceli Poniński herbu Łodzia (ur. 3 października 1810 we Węgierkach, zm. 1 czerwca 1893 we Wrześni) – właściciel ziemski, działacz polityczny i społeczny, uczestnik powstania listopadowego.
Życiorys.
Młodość i udział w powstaniu.
Syn Stanisława i Anny z domu Sierakowskiej. Uczęszczał do gimnazjum Marii Magdaleny w Poznaniu. W grudniu 1830 opuścił szkołę i przedostał się do Królestwa Polskiego, aby wziąć udział w powstaniu listopadowym. Służbę pełnił w pułku jazdy poznańskiej, walcząc m.in. w bitwach pod Grochowem, Iganiami i Ostrołęką. Po awansie na oficera został adiutantem u generała Józefa Kamińskiego. Za udział w walkach otrzymał krzyż złoty Virtuti Militari. We wrześniu 1831 dostał się do niewoli rosyjskiej w Sandomierskiem, ale w drodze wymiany jeńców został uwolniony. Po przekroczeniu granicy austriackiej został początkowo internowany w Ołomuńcu, a później w Brnie i Tropawie. Dzięki staraniom ojca powrócił do Wrześni, ale został osadzony przez pruskie władze w twierdzy świdnickiej. Został skazany na odbycie trzyletniej przymusowej służby w wojsku.
Późniejsze lata.
Po odbyciu służby osiadł we Wrześni, gdzie uczestniczył w życiu ziemiaństwa. Reprezentował kierunek konserwatywny i legalistyczny. Dobra wrzesińskie przejął w 1847 po śmierci ojca i w tym samym roku posłował na zjednoczony sejm pruski. W 1848 w powiecie wrzesińskim stanął na czele Komitetu Narodowego, organizując tam siły zbrojne i powstrzymując je przed antyniemieckimi wystąpieniami. Nie brał udziału w walce zbrojnej, ale został osadzony w Cytadeli Poznańskiej. W 1849 został deputowanym do sejmu pruskiego (tzw. wiosennego) z okręgu wrzesińskiego i średzkiego. W następnych latach zajmował się głównie gospodarstwem. 
W 1861 został członkiem pierwszego zarządu Centralnego Towarzystwa Gospodarczego na Wielkie Księstwo Poznańskie. W 1863 aktywnie uczestniczył w organizowaniu oddziałów powstańczych oraz przerzucaniu ich do Królestwa Polskiego. Zmarł we Wrześni i tam został pochowany.
Od roku 1838 był żonaty z Eustachią z Grabskich, z którą miał córki Marię i Zofię oraz syna Stanisława Jana Eustachego.
W 1842 otrzymał pruski Order Orła Czerwonego II klasy, w 1847 przejął tytuł hrabiowski, a w 1888 został odznaczony papieską komandorią Orderu Piusa.

</doc>
<doc id="3155925" url="https://pl.wikipedia.org/wiki?curid=3155925" title="Muzeum Pszczelarstwa w Stróżach">
Muzeum Pszczelarstwa w Stróżach

Muzeum Pszczelarstwa im. Bogdana Szymusika w Stróżach – prywatne muzeum we wsi Stróże (powiat nowosądecki). Placówka jest przedsięwzięciem Janusza Kasztelewicza – właściciela firmy „Bartnik Sądecki”.
Właściciel muzeum zajmuje się pszczelarstwem od 1973 roku. W 1991 roku utworzył firmę „Bartnik Sądecki”, natomiast samo muzeum powstało w 2000 roku. Muzeum nadano imię pszczelarza Bogdana Szymusika, którego kolekcja uli stała się podstawą utworzonej ekspozycji muzealnej uli . Muzeum ma charakter skansenu, na terenie którego znajdują się następujące obiekty:
Muzeum jest czynne cały rok. Zwiedzanie z przewodnikiem, indywidualne lub grupowe. Wstęp jest płatny.

</doc>
<doc id="3155927" url="https://pl.wikipedia.org/wiki?curid=3155927" title="Tarczownica bruzdkowana">
Tarczownica bruzdkowana

Tarczownica bruzdkowana ("Parmelia sulcata" Taylor) – gatunek grzybów należący do rodziny tarczownicowatych ("Parmeliaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Parmelia, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy naukowe:
Nazwa polska według "Krytycznej listy porostów i grzybów naporostowych Polski". 
Morfologia.
Listkowata, rozetkowata lub nieregularna plecha osiąga średnicę do 20 cm i znajdują się w niej glony protokokkoidalne. Brzeg plechy dość gruby. Plecha barwy popielatej lub szaroniebieskawej, głęboko wcinana. Powierzchnia górna rzadko gładka, zazwyczaj dołeczkowano-siateczkowata i występują na niej soralia. Rozgałęzione i wcinane odcinki plechy mają szerokość 2-6 mm i długość 20-50 mm. Brzegi odcinków stykają się z sobą lub dachówkowato zachodzą na siebie, ale czasami są ułożone luźno (oddalone od siebie). Charakterystyczną cechą plechy tarczownicy jest występowanie na jej powierzchni siateczkowatych pseudocyfelli. Soralia mają kształt kolisty, lub wydłużony i tworzą się na brzegach odcinków lub na siateczkowatych wzniesieniach pseudocyfelli. Na dolnej powierzchni plechy, która jest znacznie ciemniejsza od powierzchni górnej, znajdują się liczne czarne chwytniki. Środkowa część dolnej powierzchni plechy jest czarna, natomiast obrzeża są jaśniejsze (brunatne). Izydia maczużkowate do łopatkowatych, lśniące, spłaszczone, ułożone niezbyt gęsto. W białym rdzeniu plechy znajduje się ciągła warstwa glonów.
Lekanorowe apotecja mają średnicę 2–5 mm, występują jednak bardzo rzadko. Na ich czerwonobrunatnym brzegu często występują soralia. W jednym worku powstaje po 8 bezbarwnych, elipsoidalnych zarodników o rozmiarach 13–16 × 6–8 μm. Pyknidia są zanurzone w plesze, występują jednak rzadko.
Występowanie i siedlisko.
Tarczownica bruzdkowana jest szeroko rozprzestrzeniona na całym świecie. Poza Antarktydą występuje na wszystkich kontynentach, zarówno na obszarach o klimacie zimnym i umiarkowanym, jak i na obszarach o klimacie tropikalnym. 
Występuje w lasach różnego typu, ale czasami także poza lasami; wyjątkowo na krzemionkowych skałach i na piaszczystych wydmach. Rozwija się głównie na korze drzew liściastych i iglastych, czasami także na butwiejącym drewnie i słomianych dachach. W Polsce występuje pospolicie na terenie całego kraju.
Znaczenie.
Tarczownica bruzdkowana ma zastosowanie w medycynie ludowej i w kuchni. W średniowiecznej praktyce lekarskiej, później zaś w medycynie ludowej, używano jej w leczeniu chorób układu oddechowego i urazów kości czaszki. W Kanadzie jest uważana za porost jadalny. Górna kora plechy zawiera atranorin, chlorotranorin, w rdzeniu występuje kwas salicylowy.

</doc>
<doc id="3155928" url="https://pl.wikipedia.org/wiki?curid=3155928" title="Finlandia na Zimowych Igrzyskach Olimpijskich 1984">
Finlandia na Zimowych Igrzyskach Olimpijskich 1984

 
Finlandię na Zimowych Igrzyskach Olimpijskich 1984 reprezentowało 45 zawodników: 40 mężczyzn i pięć kobiet. Był to czternasty start reprezentacji Finlandii na zimowych igrzyskach olimpijskich.
Skład kadry.
Biathlon.
Mężczyźni
Biegi narciarskie.
Mężczyźni
Kobiety
Hokej na lodzie.
Reprezentacja mężczyzn
Reprezentacja Finlandii brała udział w rozgrywkach grupy B turnieju olimpijskiego, w której zajęła 3. miejsce. W meczu o 5. miejsce uległa reprezentacji Niemiec 4:7. Reprezentacja Finlandii została sklasyfikowana na 6. miejsce.
Grupa B.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Skoki narciarskie.
Mężczyźni

</doc>
<doc id="3155930" url="https://pl.wikipedia.org/wiki?curid=3155930" title="Parmelia sulcata">
Parmelia sulcata



</doc>
<doc id="3155932" url="https://pl.wikipedia.org/wiki?curid=3155932" title="Japonia na Zimowych Igrzyskach Olimpijskich 1984">
Japonia na Zimowych Igrzyskach Olimpijskich 1984

Japonię na Zimowych Igrzyskach Olimpijskich 1984 reprezentowało 39 zawodników: 32 mężczyzn i siedem kobiet. Był to dwunasty start reprezentacji Japonii na zimowych igrzyskach olimpijskich.
Skład kadry.
Biathlon.
Mężczyźni
Biegi narciarskie.
Mężczyźni
Bobsleje.
Mężczyźni
Kombinacja norweska.
Mężczyźni
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Saneczkarstwo.
Mężczyźni
Kobiety
Skoki narciarskie.
Mężczyźni

</doc>
<doc id="3155935" url="https://pl.wikipedia.org/wiki?curid=3155935" title="Montpelier (Idaho)">
Montpelier (Idaho)

Montpelier – miasto w Stanach Zjednoczonych, w stanie Idaho, w hrabstwie Bear Lake.

</doc>
<doc id="3155936" url="https://pl.wikipedia.org/wiki?curid=3155936" title="Kanada na Zimowych Igrzyskach Olimpijskich 1984">
Kanada na Zimowych Igrzyskach Olimpijskich 1984

Kanadę na Zimowych Igrzyskach Olimpijskich 1984 reprezentowało 67 zawodników: 47 mężczyzn i 20 kobiet. Był to czternasty start reprezentacji Kanady na zimowych igrzyskach olimpijskich.
Skład kadry.
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Kanady brała udział w rozgrywkach grupy B turnieju olimpijskiego, w której zajęła 2. miejsce i awansowała do grupy finałowej. W grupie finałowej zajęła 4. miejsce.
Grupa B.
Wyniki
Grupa finałowa.
Wyniki
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Saneczkarstwo.
Kobiety
Skoki narciarskie.
Mężczyźni

</doc>
<doc id="3155938" url="https://pl.wikipedia.org/wiki?curid=3155938" title="Montpelier (Indiana)">
Montpelier (Indiana)

Montpelier – miasto w Stanach Zjednoczonych, w stanie Indiana, w hrabstwie Blackford.

</doc>
<doc id="3155945" url="https://pl.wikipedia.org/wiki?curid=3155945" title="Szkoła Podstawowa im. Iwana Wazowa w Swilengradzie">
Szkoła Podstawowa im. Iwana Wazowa w Swilengradzie

Szkoła Podstawowa im. Iwana Wazowa w Swilengradzie (bułg. "Първо основно училище „Иван Вазов“ (Свиленград)") – szkoła podstawowa w Swilengradzie, założona w 1871 roku. 
Kształcenie uczniów odbywa się od pierwszej do ósmej klasy.
Historia szkoły.
Początki zorganizowanej edukacji w Swilengradzie sięgają roku 1834, kiedy to została wybudowana pierwsza bułgarska cerkiew pod wezwaniem Trójcy Świętej w dzielnicy Kanakli. Przy cerkwi funkcjonowała szkółka dla dzieci, w której uczyły się czytać księgi w języku cerkiewnosłowiańskim. W 1847 do miasta przybył pierwszy prawdziwy nauczyciel, Stefan Bajołu, który w procesie dydaktycznym wykorzystywał bułgarskojęzyczny "Elementarz rybny" Petyra Berona. W 1862 roku do Swilengradu przybył z Kopriwszticy Christo pop Markow, który przekształcił szkółkę cerkiewną w szkołę czteroklasową i wprowadził nowe przedmioty - algebrę, anatomię, fizykę, geografię, geometrię, historię, gramatykę bułgarską, oraz języki obce - turecki i francuski.
3 maja 1871 roku szkołę opuścili pierwsi absolwenci i tę datę uznaje się za narodziny dzisiejszej szkoły im. Iwana Wazowa, który zresztą był w niej nauczycielem w roku szkolnym 1872/73.
W czasie wojen bałkańskich szkoła była zamknięta. Do oddzielnego budynku (późniejszego Domu Dziecka im. Aleksandra Kiprowa) została przeniesiona w roku 1930.
W 1933 roku szkole nadano imię Iwana Wazowa - rozważano także kandydatury Peja Jaworowa i Christa Smirnenskiego, a czynnikiem decydującym były związki Wazowa ze szkołą.
Do dzisiejszego trzypiętrowego budynku szkoła przeniosła się w grudniu 1953 roku, cztery lata później przy szkole powstał także plac sportowy. Budynek został dodatkowo rozbudowany w 1986 roku, dwa lata po połączeniu szkoły ze szkołą podstawową im. Christa Botewa.
Od 2004 roku szkoła ma swój hymn oraz odznakę.
Dyrektorzy szkoły.
Georgi Stojanow
Atanas Wojnow
Georgi Kołarow
Georgi Gyczew
Natalija Samandżiewa
Stefan Kajmakow
Asja Rajkowa
Ljubomira Iwanowa
Asja Rajkowa
Wyposażenie.
Szkoła posiada: 

</doc>
<doc id="3155954" url="https://pl.wikipedia.org/wiki?curid=3155954" title="Mięsień poprzeczny krocza głęboki">
Mięsień poprzeczny krocza głęboki



</doc>
<doc id="3155956" url="https://pl.wikipedia.org/wiki?curid=3155956" title="Odessa (Delaware)">
Odessa (Delaware)

Odessa – miasto w Stanach Zjednoczonych, w stanie Delaware, w hrabstwie New Castle.

</doc>
<doc id="3155957" url="https://pl.wikipedia.org/wiki?curid=3155957" title="Odessa (Minnesota)">
Odessa (Minnesota)

Odessa – miasto w Stanach Zjednoczonych, w stanie Minnesota, w hrabstwie Big Stone.
Historia.
Odessa została założona w 1879 r., kiedy kolej została przedłużona do tego miejsca. Nazwa miasta pochodzi od Odessy na Ukrainie.
Geografia.
Według United States Census Bureau, miasto ma łączną powierzchnię 0.75 mil kwadratowych (1.94 km2).
Dane demograficzne.
Spis ludności z 2000 r..
Według spisu z 2000 roku, w mieście żyło 113 osób, 55 gospodarstw domowych i 34 rodziny. Gęstość zaludnienia wynosiła 149,4 osób na milę kwadratową (57,4/km2).
Było 55 gospodarstw domowych, z których 14,5% miało dzieci poniżej 18 roku życia mieszkające z nimi, 54,5% to małżeństwa mieszkające razem, 5,5% miało kobietę w domu bez męża, a 36,4% to gospodarstwa nierodzinne. 32,7% wszystkich gospodarstw domowych stanowiły osoby samotne, a w 16,4% mieszkała samotnie osoba w wieku 65 lat lub starsza.
W mieście, populacja była rozproszona. 12,4% było w wieku poniżej 18 lat, 6,2% w wieku od 18 do 24 lat, 22,1% w wieku od 25 do 44 lat, 32,7% w wieku od 45 do 64 lat, a 26,5% miało 65 lat lub więcej. Mediana wieku wynosiła 50 lat. Na każde 100 kobiet przypadało 101,8 mężczyzn.
Spis ludności z 2010 r..
Według spisu z 2010 roku, w mieście żyło 135 osób, 58 gospodarstw domowych i 39 rodzin. Gęstość zaludnienia wynosiła 180,0 mieszkańców na milę kwadratową (69,5/km2).
Było 58 gospodarstw domowych, z których 20,7% miało dzieci poniżej 18 roku życia mieszkające z nimi, 56,9% stanowiły małżeństwa mieszkające razem, 5,2% miało kobietę w gospodarstwie domowym bez męża, 5,2% miało mężczyznę w gospodarstwie domowym bez żony, a 32,8% to gospodarstwa nierodzinne. 24,1% wszystkich gospodarstw domowych stanowiły osoby samotne, a w 10,3% mieszkała samotnie osoba w wieku 65 lat lub starsza.
Mediana wieku w mieście wynosiła 48,1 lat. 18,5% mieszkańców było w wieku poniżej 18 lat; 3% było w wieku od 18 do 24 lat; 25,1% było w wieku od 25 do 44 lat; 31,1% było w wieku od 45 do 64 lat; a 22,2% miało 65 lat lub więcej. Płeć w mieście to 54,8% mężczyzn i 45,2% kobiet.

</doc>
<doc id="3155958" url="https://pl.wikipedia.org/wiki?curid=3155958" title="Efekt Warburga (botanika)">
Efekt Warburga (botanika)

Efekt Warburga – zjawisko inhibicji fotosyntezy netto przez tlen. Efekt może być mierzony zarówno ilością asymilowanego przez komórkę CO2, jak i ilością pobieranego tlenu. Zjawisko zostało zaobserwowane przez Otto Heinricha Warburga w roku 1920 i od nazwiska odkrywcy bierze swoją nazwę.
Przyczyny zjawiska.
Swoje badania Warburg prowadził na glonach z rodzaju "Chlorella". W stężeniu tlenu 21% glony wykazywały jedynie 65% maksymalnej wydajności fotosyntezy, zaś w stężeniu tlenu bliskiemu 100% natężenie fotosyntezy spadało do 55% maksymalnej wartości. W kolejnych badaniach Warburg wykazał istnienie zjawiska u roślin wyższych. Efekt zahamowania fotosyntezy jest odwracalny. Po obniżeniu stężenia tlenu, natężenie fotosyntezy netto powtórnie wzrasta. Hamujące działanie tlenu może zostać odwrócone przez podniesienie stężenia CO2. Obserwuje się także wzrost stężenia glikolanu wraz z podnoszeniem stężenia tlenu. Wszystkie te obserwacje wskazują, że efekt Warburga jest związane ze wzrostem fotooddychania. Enzym Rubisco może przeprowadzać zarówno reakcję karboksylacji rybulozo-1,5-bisfosforanu, jak i reakcję utlenienia tego związku. Podniesienie stężenia tlenu prowadzi do zwiększenia udziału reakcji utleniania wraz ze zmniejszeniem szybkości karboksylacji. Pojawiający się w zwiększonych ilościach glikolan jest produktem reakcji utleniania. U większości roślin fotosynteza zachodzi z maksymalną wydajnością w stężeniu tlenu 2%. W tych warunkach fotooddychanie jest zahamowane przez niedobór tlenu. W atmosferycznym stężeniu tlenu (21%) u większości roślin natężenie fotosyntezy netto jest mniejsze od maksymalnego. Spadek wydajności asymilacji CO2 następuje także w warunkach podwyższonej temperatury.
Jednakże znane są rośliny, u których podniesienie stężenia tlenu z 2% do 21% nie powoduje spadku natężenia fotosyntezy netto. Są to rośliny o fotosyntezie C4, charakteryzujące się punktem kompensacyjny CO2 bliskim zeru. W wyniku przystosowań fizjologicznych i anatomicznych te rośliny nie wykazują fotooddychania.
W pewnym stopniu na efekt Warburga mogą także odpowiadać reakcje określane jako pseudocykliczny transport elektronów. Elektrony z ferredoksyny zwykle służące do redukcji NADP mogą zostać przeniesione na tlen. W wyniku tej reakcji część energii pochłoniętej przez chlorofil jest tracona. Efekt Warburga jest sumą fotooddychania oraz pseudocyklicznego transportu elektronów.
Istnieje również inne zjawisko nazywane efektem Warburga, także zaobserwowane po raz pierwszy przez Otto Heinricha Warburga. Zjawisko to polega na zwiększonej fermentacji w komórkach nowotworowych.

</doc>
<doc id="3155960" url="https://pl.wikipedia.org/wiki?curid=3155960" title="Odessa (Missouri)">
Odessa (Missouri)

Odessa – miasto w Stanach Zjednoczonych, w stanie Missouri, w hrabstwie Lafayette.

</doc>
<doc id="3155961" url="https://pl.wikipedia.org/wiki?curid=3155961" title="Sterygma (owady)">
Sterygma (owady)

Sterygma (łac. "sterigma", l. mn. "sterigmata") – element źeńskich narządów genitalnych u motyli.
Sterygma to skleryt lub skleryty otaczające wejście "ostium bursae" do przewodu torebki kopulacyjnej. Sterygma wytwarzać może płytki przedwaginalne ("lamellae antevaginales") oraz płytki pozawaginalne ("lamellae postvaginales"). 
U zwójkowatych budowa sterygmy ma olbrzymie znaczenie w rozpoznawaniu gatunków.

</doc>
<doc id="3155962" url="https://pl.wikipedia.org/wiki?curid=3155962" title="Odessa (Waszyngton)">
Odessa (Waszyngton)

Odessa – miasto w Stanach Zjednoczonych, w stanie Waszyngton, w hrabstwie Lincoln.

</doc>
<doc id="3155963" url="https://pl.wikipedia.org/wiki?curid=3155963" title="Louise Watkin">
Louise Watkin

Louise Watkin, także występuje pod nazwiskiem Walmsley, jako Louise Walmsley (ur. 13 sierpnia 1992 w Sztokholmie) – brytyjska pływaczka niepełnosprawna, uczestniczka paraolimpiad w 2008 i w 2012 roku, w których uplasowała się na medalowych pozycjach. Brała także udział w krajowych i międzynarodowych zawodach pływackich, zdobywając w różnych dyscyplinach pływackich, indywidualnie i w sztafecie, złote, srebrne i brązowe medale. W 2010 roku na mistrzostwach świata dla pływaków niepełnosprawnych w Eindhoven zajęła pierwsze miejsce w kategorii 50 m stylem dowolnym z czasem 29,26 sekundy.
Ze względu na dysfunkcję (wrodzony brak lewej ręki i części lewego przedramienia) została odpowiednio sklasyfikowana do klasy startowej S9, SB9 i SM9.
Życiorys.
Louise Watkin urodziła się 13 sierpnia 1992 roku w Sztokholmie i mieszkała tam przez pierwsze cztery lata życia. Następnie, po rozwodzie rodziców, wyjechała razem z matką do Wielkiej Brytanii, gdzie zamieszkały w Surrey.
Pływanie trenowała od dzieciństwa, zainspirowana przez starszą siostrę, m.in. pod kierunkiem Robina Brewa i Johna Stouta.
Na pływackiej arenie międzynarodowej zadebiutowała w 2006 roku podczas mistrzostw świata w Południowej Afryce.
Ma 164 cm wzrostu i waży 54–57 kg. Trenowała pływanie na basenie w Salford, tygodniowo spędzając tam około 18 godzin i dodatkowo uprawiając przez 4 do 5 godzin ćwiczenia gimnastyczne. W wywiadzie stwierdziła, że wytrwałe trenowanie zapewnia drogę do sukcesu w sporcie.
Za swoje największe dotychczasowe osiągnięcie sportowe uznała zdobycie srebrnego medalu na paraolimpiadzie w Pekinie w 2008 roku na dystansie 100 m stylem dowolnym.
Powiedziała, że po zakończeniu kariery sportowej chciałaby studiować i udzielać się w innych dyscyplinach sportowych.
Osiągnięcia sportowe.
Igrzyska paraolimpijskie.
W 2008 roku podczas XIII Letnich Igrzysk Paraolimpijskich zorganizowanych w Pekinie Louise Watkin, w wieku 16 lat, zdobyła srebrny medal w konkurencji 100 metrów stylem dowolnym (S9) oraz trzy brązowe medale w konkurencjach: 50 m stylem dowolnym (S9), 100 m żabką (SB9) i 200 m stylem zmiennym (SM9).
Cztery lata później w Londynie podczas XIV Letnich Igrzysk Paraolimpijskich zdobyła srebrny medal w konkurencji 4×100 m stylem zmiennym, pływając w sztafecie razem z Heather Frederiksen, Claire Cashmore i Stephanie Millward oraz dwa brązowe medale w konkurencjach: 200 m indywidualnie stylem zmiennym (SM9) i 4×100 m stylem dowolnym w sztafecie razem z Claire Cashmore, Susie Rodgers i Stephanie Millward.
Inne zawody sportowe.
Louise Watkin wzięła także udział w zawodach pływackich zorganizowanych na terenie Wielkiej Brytanii, Europy i w Brazylii, zdobywając w różnych konkurencjach, indywidualnie i w sztafecie, złote, srebrne i brązowe medale.
2008.
W 2008 zdobyła dwa srebrne medale: na mistrzostwach British Championships w Sheffield w konkurencji 50 m stylem dowolnym oraz podczas zawodów BT Paralympic World Cup w Manchesterze w konkurencji 100 m stylem dowolnym (S9). Rok później podczas tych samych mistrzostw w Sheffield zdobyła dwa srebrne medale (na dystansie 50 m stylem dowolnym i na dystansie 100 m stylem grzbietowym) i jeden brązowy (na dystansie 100 m żabką), zaś podczas zawodów w Manchesterze zdobyła złoty i srebrny medal, pływając w stylu dowolnym odpowiednio na dystansie 50 i 100 m (S9).
2009.
W 2009 roku Louise Watkin wzięła również udział w europejskich mistrzostwach IPC European Championships, które miały miejsce w Reykjaviku. Zdobyła indywidualnie trzy złote medale w konkurencji 50 i 100 metrów stylem dowolnym (S9) oraz 200 m stylem zmiennym (SM9) i dwa srebrne medale w konkurencji 400 m stylem dowolnym (S9) i 100 m żabką (SB9). Ponadto zdobyła dwa złote medale pływając w sztafecie 4×100 m stylem dowolnym i 4×100 m stylem zmiennym.
Start w mistrzostwach świata IPC Swimming World Championships (25m) w Rio de Janeiro w 2009 roku przyniósł jej trzy medale: złoty w sztafecie 4×100 m stylem dowolnym, srebrny w konkurencji 50 m stylem dowolnym (S9) i brązowy w konkurencji 100 m stylem dowolnym (S9).
2010.
W 2010 roku zdobyła dwa złote medale w konkurencji 50 m stylem dowolnym (S9), pierwszy podczas zawodów BT Paralympic World Cup w Manchesterze, a drugi w Holandii w ramach mistrzostw świata IPC World Championships, które odbyły się w Eindhoven. Występ w Holandii przyniósł jej także trzy srebrne medale (100 m żabką, 200 m stylem zmiennym, 4×100 m stylem zmiennym w sztafecie) oraz jeden medal brązowy (100 m stylem dowolnym).
2011.
W 2011 roku Louise Watkin wzięła udział w czterech różnych imprezach sportowych, zajmując w trzech z nich miejsca medalowe. W Manchesterze podczas krajowych mistrzostw zajęła pierwsze miejsce w kategorii 50 m stylem dowolnym i trzecie miejsce w kategorii 100 m stylem dowolnym, zaś podczas BT Paralympic World Cup wywalczyła 3. pozycję w kategorii 100 m żabką, natomiast w Sheffield podczas mistrzostw świata uplasowała się na 5. pozycji w kategorii 50 m stylem dowolnym. Triumfowała także na mistrzostwach Europy IPC European Championships w Berlinie, zdobywając łącznie trzy złote medale (w konkurencjach: indywidualnie 200 m stylem zmiennym, w sztafecie: 4×100 m stylem dowolnym i 4×100 m stylem zmiennym), jeden medal srebrny (na dystansie 50 m stylem dowolnym) i trzy medale brązowe (na dystansie 100 m stylem dowolnym, 400 m stylem dowolnym i 100 m żabką).
2012.
W 2012 roku wzięła udział w mistrzostwach Wielkiej Brytanii w Londynie i zdobyła złoty medal na dystansie 50 m stylem dowolnym (S9).

</doc>
<doc id="3155964" url="https://pl.wikipedia.org/wiki?curid=3155964" title="Pseudocyfelle">
Pseudocyfelle

Pseudocyfelle – drobne pęknięcia lub rozluźnienia warstwy korowej plechy u porostów. Mają szerokość od ułamków milimetra do około 4 mm, przez te szersze często widoczny jest biały rdzeń plechy. Pseudocyfellle mogą być kropeczkowate, plamkowate lub rozgałęzione, często na powierzchni plechy tworzą siateczkowatą strukturę w postaci białawych linii.
Występowanie pseudocyfelli oraz ich morfologia mają znaczenie przy oznaczaniu niektórych gatunków porostów. znaczenie takie mają również cyfelle – bardzo drobne otworki na dolnej korze porostów.

</doc>
<doc id="3155970" url="https://pl.wikipedia.org/wiki?curid=3155970" title="Puchar Kontynentalny w skokach narciarskich 1997/1998">
Puchar Kontynentalny w skokach narciarskich 1997/1998

Puchar Kontynentalny w skokach narciarskich 1997/1998 rozpoczął się 28 czerwca 1997 w Velenje na skoczni Grajski grič, a zakończył 5 kwietnia 1998 na dużej skoczni Rukatunturi w Ruce. Zwycięzcą cyklu po 52 konkursach został Niemiec Alexander Herr wyprzedzając o 466 punktów Austriaka Falko Krismayra. Triumfator z poprzedniego sezonu, Jaroslav Kahánek zakończył sezon na piętnastym miejscu.
Kalendarz i wyniki.
Opracowano na podstawie

</doc>
<doc id="3155973" url="https://pl.wikipedia.org/wiki?curid=3155973" title="Caulis">
Caulis

Caulis – element samczych narządów genitalnych u motyli.
Caulis określany jest jako łożysko edeagusa. Łączy on edeagus z jukstą. Występuje u Tortricoidea. U zwójkowatych z podrodziny Tortricinae ma postać listwy. U Olethreutinae jest szeroki i niekiedy ma bardzo skomplikowaną budowę.
Definiowany też jako brzuszny skleryt łączący anellus z jukstą.

</doc>
<doc id="3155975" url="https://pl.wikipedia.org/wiki?curid=3155975" title="Muzeum Pszczelarstwa w Kamiannej">
Muzeum Pszczelarstwa w Kamiannej

Muzeum Pszczelarstwa w Kamiannej – prywatne muzeum położone w Kamiannej (powiat nowosądecki). Placówka mieści się na terenie Pasieki „Barć”, będącej własnością Emilii i Jacka Nowaków.
Na zbiory muzeum składają się dwie ekspozycje: biograficzna, poświęcona osobie ks. dra Henryka Ostacha – kapłana i pszczelarza, długoletniego prezesa Polskiego Związku Pszczelarskiego oraz wystawa związana z tematyką pszczelarstwa. W ramach niej prezentowana są urządzenia i narzędzia pszczelarskie, pochodzące z okresu ostatnich 200 lat.
Obok muzeum znajduje się Zagroda Bartnik – skansen uli figuralnych oraz rzeźb, przedstawiających m.in. św. Ambrożego - patrona pszczelarzy. W ramach pasieki działają również: punkt handlowy, lokal gastronomiczny (karczma) i pensjonat.
W pobliżu znajduje się Dom Pszczelarza Polskiego Związku Pszczelarskiego.

</doc>
<doc id="3155976" url="https://pl.wikipedia.org/wiki?curid=3155976" title="Kerkyon (syn Agamedesa)">
Kerkyon (syn Agamedesa)

Kerkyon – słynny budowniczy, syn Agamedesa. Postać z mitologii greckiej.
Życie.
Kerkyon był synem słynnego budowniczego Agamedesa, syna króla Arkadii Stymfalosa. Matka Kerkyona, Epikaste, miała już ze związku z Apollonem syna Trofoniosa. Agamedes wspólnie z synem i pasierbem wzniósł wiele słynnych budowli. Do najsłynniejszych należą: komnata weselna Alkmeny w Tebach, świątynia Apollona w Delfach, świątynia Posejdona w Arkadii, przy drodze z Mantinei do Tegei i skarbiec króla Hyrii, Hyrieusa, w Beocji. Według jednej z wersji ostatnim z dokonań trójki budowniczych był skarbiec Augiasza, króla Elidy. Budując skarbiec jego twórcy tak zręcznie podobno ustawili skałę, że bez trudu mogli ją odsunąć. W nocy okradli więc króla. Augiasz, spostrzegłszy szkodę, poprosił o pomoc Dedala, który przygotował zasadzkę. Agamedes wpadł do niej, a Trofonios z Kerkyonem uciekli aż do Ochromenos, ścigani przez Dedala i Augiasza. Ostatecznie Kerkyon schronił się w Atenach a Trofonios w Labadei.
Syn Kerkyona Hippotoos, został po śmierci Agapenora, królem Arkadii
Rodowód.
Kerkyon pochodził od Arkasa, syna Zeusa i Kallisto.
Rodowód Kerkyona

</doc>
<doc id="3155977" url="https://pl.wikipedia.org/wiki?curid=3155977" title="Herman Holland deJong">
Herman Holland deJong

Herman Holland deJong (ur. 1 maja 1895 w Sneek, zm. 16 lutego 1956 w Osawatomie) – holenderski lekarz psychiatra, neurofizjolog, badacz katatonii doświadczalnej u zwierząt.
Studiował w Szkole Medycznej Uniwersytetu w Amsterdamie ("Universiteit van Amsterdam"). Jego nauczycielami byli Johannes Wertheim-Salomonson i Bernard Brouwer. Studia ukończył w 1918 roku. Na ostatnim roku studiów podjął decyzję o specjalizowaniu się w psychiatrii. Pracował w laboratorium psychologii zwierząt F.J.J. Buytendijka przy Uniwersytecie Amsterdamskim, odbył też staż w klinice psychiatrycznej w Zurychu u Eugena Bleulera w 1922 roku. W 1923 roku pracował w Holenderskim Instytucie Badań Mózgu ("Centraal Instituut voor Hersenonderzoek").
Holenderskie Towarzystwo Psychiatrii i Neurologii ("Nederlandse Vereniging voor Psychiatrie en Neurologie") przyznało mu Medal Ramaera ("Ramaer-medaille") przyznawany co 5 lat za najlepszą pracę w dziedzinie neurologii i psychiatrii; Uniwersytet w Paryżu przyznał mu i Barukowi nagrodę im. Theodore′a Herpina. Dzięki stypendium Fundacji Rockefellera w 1928 roku wyjechał do Paryża, gdzie najpierw badał wpływ bulbokapniny na chronaksję u kotów w laboratorium Georges′a Bourguignona, a potem podjął współpracę z Henrim Barukiem w pracowni Henri Claude′a. Uczestniczył w Międzynarodowym Kongresie Neurologicznym w Bernie w 1931 roku. W 1940 roku wyjechał do Stanów Zjednoczonych. Pracował w New York State Psychiatric Institute (1940–1942), Duke University (1942–1946) i Johns Hopkins University (1946–1948). Był też specjalnym konsultantem w służbie U.S. Public Health Office. Po wojnie na krótko wyjechał do Holandii, ale zdecydował się powrócić do Stanów. Związany był z Veterans Administration Hospital w Van Nuys. W ostatnich latach życia pracował w Osawatomie State Hospital w Kansas. Był członkiem American Psychiatric Association.
Zmarł nagle, w wieku 60 lat, na udar mózgu (według innych źródeł z powodu choroby wieńcowej). Pochowany jest na Rock Creek Cemetery w Waszyngtonie.
Był dwukrotnie żonaty. Z pierwszego małżeństwa z psycholog Marianną deJong miał syna Rudolpha (1928–2011), później lekarza anestezjologa, i córkę Evelyn Yvonne Davis (1929). Z drugiego małżeństwa urodziła się córka Joan.
Pierwsze prace deJonga dotyczyły psychologii zwierząt, upośledzonych umysłowo i dzieci. Pracując w laboratorium Brouwera w Amsterdamie wykonał pracę dotyczącą porażenia wywołanego alkaloidem bulbokapniną. Wkrótce zainteresował się katalepsją wywołaną przez bulbokapninę i zwierzęcym modelem katatonii. Wieloletnia praca nad tym zagadnieniem zaowocowała monografiami "La Catatonie expérimentale par la bulbocapnine" (wspólnie z Barukiem, 1930) i "Experimental Catatonia: A General Reaction-form of the Central Nervous System" (1945). Późniejsze prace dotyczyły katatonii wywołanej noradrenaliną, acetylocholiną, meskaliną, katatonii wywołanej chirurgicznie lub działaniem siły odśrodkowej, związków katatonii z czynnikami wątrobowymi i jelitowymi. Łącznie deJong opublikował kilkadziesiąt prac w językach angielskim, francuskim, niderlandzkim i niemieckim.

</doc>
<doc id="3155978" url="https://pl.wikipedia.org/wiki?curid=3155978" title="Jeremiasz Ernest Nejfeld">
Jeremiasz Ernest Nejfeld



</doc>
<doc id="3155979" url="https://pl.wikipedia.org/wiki?curid=3155979" title="Paul H. Nitze School of Advanced International Studies">
Paul H. Nitze School of Advanced International Studies

The Paul H. Nitze School of Advanced International Studies (SAIS) została utworzona w 1943 roku i jest jedną ze szkół wchodzących w skład Johns Hopkins University. Jej główna siedziba mieści się w Waszyngtonie przy czym posiada ona również dodatkowe kampusy w Bolonii i Nankinie. Instytucja jest uznawana za jedną z wiodących szkół stosunków międzynarodowych, zajmując w rankingach magazynu Foreign Policy pierwsze bądź drugie miejsce na świecie.
Dzięki swojemu położeniu (główna siedziba mieści się w centrum Waszyngtonu w pobliżu wielu ambasad, instytucji rządowych czy think-tanków takich jak Brookings czy Peterson Institute) szkoła przyciąga wielu znanych politologów, ekonomistów czy polityków. Obecnie nauczają tam m.in. Zbigniew Brzeziński, Francis Fukuyama i Eliot Cohen.
SAIS kształci studentów wyłącznie na poziomie graduate, który odpowiada polskim studiom na poziomie magisterskim bądź doktoranckim. Dlatego też starając się o przyjęcie na SAIS trzeba posiadać dyplom ukończenia studiów licencjackich.
Studenci.
Każdego roku tysiące studentów z całego świata aplikuje o możliwość podjęcia studiów na SAIS. Zgodnie ze statystykami prowadzonymi przez szkołę przyjęci studenci pochodzą z około 70 krajów, mają średnio 2 lata profesjonalnego doświadczenia, a ich średni wiek to 26 lat.
Absolwenci.
Absolwenci szkoły znajdują zatrudnienie w różnych sektorach gospodarki, przy czym około 40% trafia do sektora prywatnego. Wśród pracodawców można wymienić instytucje takie jak Bank Światowy, ONZ, MFW, Biały Dom, Departament Stanu USA, Goldman Sachs czy McKinsey. Ponadto wśród byłych studentów SAIS można wyróżnić wiele znanych osobistości takich jak:
Ponadto co najmniej 130 absolwentów SAIS zostało nominowanych na ambasadorów.

</doc>
<doc id="3155981" url="https://pl.wikipedia.org/wiki?curid=3155981" title="Herman Holland de Jong">
Herman Holland de Jong



</doc>
<doc id="3155982" url="https://pl.wikipedia.org/wiki?curid=3155982" title="Herman H. deJong">
Herman H. deJong



</doc>
<doc id="3155983" url="https://pl.wikipedia.org/wiki?curid=3155983" title="H. Holland deJong">
H. Holland deJong



</doc>
<doc id="3155984" url="https://pl.wikipedia.org/wiki?curid=3155984" title="Muzeum Pszczelarstwa w Czerwonce">
Muzeum Pszczelarstwa w Czerwonce

Muzeum Pszczelarstwa w Czerwonce – prywatne muzeum położone w Czerwonce (powiat olsztyński), będące własnością Janiny Kotowicz.
Placówka funkcjonuje przy działającej pasiece, powstałej na początku II połowy XX wieku. Na muzealną ekspozycję składają się urządzenia i narzędzia pszczelarskie oraz maszyny rolnicze. Na terenie pasieki znajduje się 10 czynnych uli figuralnych (domki, zamki) oraz kolekcja roślin miododajnych i leczniczych.
Przy muzeum działa punkt handlowy, oferujący miód oraz wyroby z wosku.

</doc>
<doc id="3155985" url="https://pl.wikipedia.org/wiki?curid=3155985" title="Powell (Alabama)">
Powell (Alabama)

Powell – miasto w Stanach Zjednoczonych, w stanie Alabama, w hrabstwie DeKalb.

</doc>
<doc id="3155988" url="https://pl.wikipedia.org/wiki?curid=3155988" title="Guanghua si">
Guanghua si

Guanghua si (Klasztor Szerzącej się Transformacji, ) – chiński klasztor, jeden z najbardziej wpływowych klasztorów chińskich.
Historia klasztoru.
Klasztor został wybudowany w roku 558. Następnie został poważnie rozbudowany w przedostatnim roku panowania południowej dynastii Chen, czyli w 588 roku. Jest położony u stóp góry Feniksa (凤凰山, Fenghuangshan), około dwa kilometry na południe od miasta Putian, w prowincji Fujian. Jest także znany jako Nanshan Guanghuasi (南山广寺, Klasztor Guanghua Południowej Góry). Powierzchnia klasztoru przekracza 32000 metrów kwadratowych, czyli około 33 hektarów.
Po wybudowaniu klasztoru jego pierwszym opatem był mnich Jinxian i klasztor nosił nazwę Jinxian (金仙庵). W 589 roku klasztor został rozbudowany pod kierunkiem opata Shanwuweia (善无畏). Klasztor zmienił także swoją nazwę na Jinshan (金仙寺). W 711 roku (2 roku okresu "jingyun" dynastii Tang), cesarz Ruizong zmienił nazwę klasztoru na Lingyan (灵岩寺). Nazwa ta została wykaligrafowana przez kaligrafa Liu Gongquana. W okresie panowania dynastii Song cesarz Taizong (pan. 976–997) zmienił nazwę na Guanghua.
Klasztor był odnawiany zarówno w okresie Tang jak i Song.
Największego rozkwitu klasztor doczekał się w okresie dynastii Song. Zarządzał on wtedy 10 instytutami i 120 klasztorami żeńskimi. W klasztorze przebywało ponad 1000 mnichów i mniszek.
Klasztor uległ pożarowi w czasie wojny w 1341 roku w okresie dynastii Yuan (1271-1368). Stopniowo przywracano go do dawnej świetności, co zakończono w okresie dynastii Ming (1368-1644). Ponownie został zniszczony w roku 1592.
W czasie panowania dynastii Ming i Qing klasztor był parokrotnie odnawiany. W drugiej połowie XVII wieku uległ poważnym przebudowom. Cesarz Kangxi nakazał w 1692 roku przeprowadzenie kompleksowej odbudowy klasztoru i połączenia go z pobliskim klasztorem Fahai (法海寺).
W 1886 roku z klasztoru pozostał jedynie Pawilon Awalokiteśwary i dwaj mnisi.
W 1890 roku Shanhe przejął klasztor i rozpoczął program jego odbudowy. Odbudowano wówczas m.in. takie budynki jak Budynek Mahawiry, Budynek Medytacji, Budynek Opata i Budynek Brahmacarya. Mistrz Benru wybudował Pawilon Sutr, gdy w 1910 roku cesarz Puyi podarował klasztorowi 7000 zwojów sutr. W 1933 roku odbudowano Pawilon Awalokiteśwary oraz Budynek Niebiańskich Królów. Zasadniczo, większość budynków dzisiejszego klasztoru została odbudowana w okresie panowania cesarza Guangxu (光緒), przedostatniego cesarza chińskiego.
Do 1949 roku zostało wybudowanych przez mnichów z Guanghua wiele klasztorów w różnych krajach południowo-wschodniej Azji. Obecnie klasztor ma siedem filialnych świątyń na Półwyspie Malajskim i w Indonezji.
W 1949 roku w klasztorze przebywało około 60 mnichów. W 1965 roku było ich 57. Wybuch "rewolucji kulturalnej" w 1966 roku odbił się na losach klasztoru. Został on wtedy siłą zamknięty, a mnichów przepędzono. Zniszczono wiele rzeźb buddyjskich, a klasztor zamieniono na fabrykę.
Pod koniec lat 70. XX wieku mistrz Yuanchan (圆禅法师) z klasztoru Yechengguang (椰城广化寺) w Indonezji razem z innymi Chińczykami z zagranicy rozpoczęli wspieranie finansowe Guanghua si.
W lutym 1980 roku zawiązał się komitet na rzecz odbudowy klasztoru, który zaczął zbierać pieniądze na odbudowę klasztoru, głównie w krajach zamorskich. W grudniu 1980 roku rozpoczęto prace rekonstrukcyjne pod kierunkiem mistrza Yuanzhou (圆拙老法师). W 1983 roku opatem klasztoru został mnich Yiran (毅然法师) i wtedy też prace restauracyjne zaczęły być prowadzone bardzo intensywnie. W tym też roku klasztor stał się jednym z Regionalnych Klasztorów Chińskiego Buddyzmu (汉族地区全国重点寺院) a mistrz Yuanzhou założył w nim Buddyjską Akademię Prowincji Fujian (福建佛学院). Yiran został zastąpiony w 1990 roku przez mnicha Xuechenga (学诚法师).
Latem 1996 roku przy współpracy Chińskiego Związku Buddyjskiego przeprowadzono 108-dniowe odosobnienie dla 300 mnichów nowicjuszy.
W 2010 roku w klasztorze mieszkało około 250 mnichów.
Obecnie klasztor jest otwarty dla zwiedzających 1 i 15 dnia każdego miesiąca księżycowego.
Obok takich klasztorów jak Kaiyuan w Quanzhou i Nanputuo w Xiamen świątynia Guanghua jest uważany za jedną z czterech wielkich świątyń prowincji Fujian.
Obiekty architektoniczne i inne.
Struktura klasztoru.
Budowa klasztoru wykorzystuje krzywizny góry, na której jest zbudowany. Klasztor jest zwrócony na stronę południową. Zajmuje powierzchnię 32000 metrów kwadratowych, przy czym powierzchnia budynków to 16000 metrów kwadratowych. Kamienna ściana klasztoru mierzy ponad kilometr długości. Teren wznosi się do 63 metrów. Przed klasztorem znajdują się dziesięciometrowe kamienne schody mające 199 stopni.
Obiekty zaaranżowane są wokół centralnej osi (wschód-zachód)) długiej na około 385 metrów: mur, Górska Brama, Staw Odrodzenia, Budynek Niebiańskich Królów, Budynek Wielkiego Bohatera, Biblioteka, Budynek Śpiącego Buddy (Wofo). Jest Kluczowym Kulturalnym Kompleksem Zabytkowym i obiektem chronionym przez rząd prowincji.
Główne obiekty klasztoru:
Obiekty architektoniczne.
Stoi po wschodniej stronie klasztoru i została prawdopodobnie zbudowana w 1165 roku. Jej wysokość sięga 36 metrów. Jest to budowla pięciokondygnacyjna, sześciokątna i odbiega wyglądem od innych pagód prowincji Fujian. Wewnątrz znajdują się schody na tyle szerokie, że można wyjść na szczyt i zejść bardzo wygodnie. Jest wybudowana w stylu naśladującym drewniane pagody. Pagoda zawiera wiele rzeźbionych elementów. Mimo licznych trzęsień ziemi stoi nienaruszona.
Pierwsza kondygnacja ma drzwi po stronach wschodniej i zachodniej, natomiast pod stronach północnej i południowej znajdują się nisze z posągami Buddy. Po obu stronach drzwi i nisz są wyrzeźbione wyobrażenia uczniów buddyjskich, bodhisattwów, arhatów oraz Ānandy i Mahakaśjapy - dwóch głównych uczniów Buddy.
Od drugiej do piątej kondygnacji drzwi znajdują się na każdej z czterech stron, a nisze na pozostałych. Po obu stronach drzwi wyrzeźbione są wyobrażenia niebiańskich strażników, natomiast pod obu stronach nisz wyrzeźbiono wyobrażenia bodhisattwów.
Jest to główny budynek klasztoru określany jako Budynek Wielkiego Bohatera czyli Buddy Śakjamuniego. Ten 22-metrowej długości budynek stoi na podstawie mierzącej 2.7 metra. Powierzchnia budynku liczy 837 metrów kwadratowych. Wewnątrz znajduje się posąg Śakjamuniego o wysokości 5.8 metra, co czyni go najwyższym posągiem Buddy w prowincji Fujian.

</doc>
<doc id="3155990" url="https://pl.wikipedia.org/wiki?curid=3155990" title="Robert Rooba">
Robert Rooba

Robert Rooba (ur. 2 września 1993 w Tallinnie) – estoński hokeista, Reprezentant Estonii. 
Jego ojciec Jüri (ur. 1964) także został hokeistą.
Kariera klubowa.
Wychowanek klubu HC Purikad. Od 2008 kontynuował rozwój kariery w fińskim klubie Blues, w ramach którego przeszedł kolejne szczeble zespołów juniorskich do lat 16, 18 i 20. Od sezonu 2011/2012 był włączony do kadry seniorskiej drużyny i zadebiutował w meczu rozgrywek Liiga. W kwietniu 2013 przedłużył kontrakt z klubem. W tych rozgrywkach rozpoczął regularne występy od sezonu 2013/2014, w który, rozegrał 36 meczów. W grudniu 2014 przedłużył kontrakt z Blues o dwa lata. W 30 meczach sezonu Liiga (2015/2016) nie zdobył żadnego punktu. W zespole grał z numerem 8. W połowie stycznia 2016 jego kontrakt z klubem został rozwiązany za porozumieniem stron. Wówczas został zawodnikiem klubu Hermes w lidze Mestis. Od końca kwietnia 2016 zawodnik JYP. W marcu 2018 przedłużył kontrakt z klubem o rok. Od maja 2021 zawodnik rosyjskiej drużyny Siewierstal Czerepowiec. Tym samym został pierwszym estońskim zawodnikiem w rozgrywkach KHL. W maju 2022 powrócił do JYP.
Kariera reprezentacyjna.
Został reprezentantem Estonii. Grał kadrach juniorskich kraju, na mistrzostwach świata do lat 18 edycji 2009, 2010 (Dywizja II), do lat 20 edycji 2009, 2010, 2011, 2012, 2013 (trzy ostatnie edycji jako kapitan kadry).
W kadrze seniorskiej uczestniczył w turniejach mistrzostw świata (od wieku niespełna 17 lat), edycji 2010, 2011, 2012, 2013, 2014, 2015, 2016, 2017, 2018, 2019, 2022.

</doc>
<doc id="3155992" url="https://pl.wikipedia.org/wiki?curid=3155992" title="Żeglarstwo na Letnich Igrzyskach Olimpijskich 1948 – Firefly">
Żeglarstwo na Letnich Igrzyskach Olimpijskich 1948 – Firefly

Zawody w żeglarskiej klasie Firefly podczas XIV Letnich Igrzysk Olimpijskich odbyły się w dniach 3–12 sierpnia 1948 roku na wodach Torbay.
Informacje ogólne.
Do zawodów zgłosiło się dwadzieścia jeden załóg reprezentujących tyleż krajów.
Regaty składały się z siedmiu wyścigów punktowanych według skali logarytmicznej – różnica między punktami przyznawanymi za pierwszą i drugą lokatę była większa niż za miejsca drugie i trzecie itd. Do końcowej klasyfikacji przyjmowane były wyniki sześciu z nich, najsłabszy rezultat był bowiem odrzucany, a wyższą lokatę zajmował jacht o większej liczbie punktów.
Różnice między pierwszą trójką nie były duże, a triumfował Duńczyk przed reprezentantem Stanów Zjednoczonych i Holendrem.

</doc>
<doc id="3155995" url="https://pl.wikipedia.org/wiki?curid=3155995" title="Żeglarstwo na Letnich Igrzyskach Olimpijskich 1948 - Firefly">
Żeglarstwo na Letnich Igrzyskach Olimpijskich 1948 - Firefly



</doc>
<doc id="3155996" url="https://pl.wikipedia.org/wiki?curid=3155996" title="Heinrich Abegg">
Heinrich Abegg

Heinrich Burkhard Abegg (ur. 3 października 1791 w Heidelbergu, zm. 21 kwietnia 1868 w Wiesbaden) – kupiec, działacz polityczny, filantrop.
Po ukończeniu gimnazjum do 1809 odbył praktykę kupiecką w Elblągu, następnie do 1815 odbył ochotniczo służbę wojskową jako ułan armii pruskiej. W 1816 przeprowadził się do Gdańska, gdzie prowadził nurtowy handel najpierw zbożem, potem także winem; od 1838 był również właścicielem rafinerii cukru palmowego i współwłaścicielem innych firm żeglugowych i handlowych.
Działał we władzach miejskich Gdańska, a od 1837 był gdańskim posłem do prowincjonalnego Landtagu w Królewcu.
W roku 1854, po zakończeniu działalności biznesowej i politycznej, przeprowadził się do Wiesbaden. Po jego śmierci powołano fundację na czele z Georgiem Abeggiem, realizującą testamentowe postanowienia – wydatkowanie kwot na rzecz gdańskiej gminy kalwińskiej, budowy i utrzymania tanich domów dla robotników w Gdańsku.

</doc>
<doc id="3155999" url="https://pl.wikipedia.org/wiki?curid=3155999" title="Skansen Pszczelarski w Pszczelej Woli">
Skansen Pszczelarski w Pszczelej Woli

Skansen Pszczelarski w Pszczelej Woli – muzeum (skansen) położone w Pszczelej Woli (powiat lubelski). Placówka działa przy tutejszym Zespole Szkół Rolniczych Centrum Kształcenia Praktycznego.
Skansen znajduje się na terenie parku, przylegającego do dworku Rohlandów. Jego otwarcie miało miejsce w 1973 roku, a w uroczystości uczestniczył prof. Antoni Demianowicz. Na zbiory muzeum składają się ule z terenów Lubelszczyzny, wynajdywane podczas szkolnych rajdów i wycieczek. Najstarszy z eksponatów pochodzi z XVIII wieku. Ponadto eksponowane są maszyny i urządzenie pszczelarskie: naczynia na miód, narzędzia bartne, prasy do miodu, miodarki drewniane itp.

</doc>
<doc id="3156000" url="https://pl.wikipedia.org/wiki?curid=3156000" title="Izydia">
Izydia

Izydia lub wyrostki () – twory służące do rozmnażania bezpłciowego porostów ("Lichenes"). Powstają na powierzchni plechy, jako jej uwypuklenie. Ich zewnętrzną warstwę stanowi kora plechy, w środku znajdują się komórki glona oraz strzępki grzyba. W izydiach zawsze są takie same glony, jak w plesze porostu, co różni je od cefalodiów.
Istnieje duża różnorodność rozmiarów i kształtów izydiów; mogą być brodawkowate, cylindryczne, maczużkowate, igiełkowate, koralikowate, łuseczkowate lub krzaczasto rozgałęzione. Mogą być tej samej barwy co plecha, ale często są innej. Zazwyczaj u nasady są zwężone, wskutek czego oddzielają się od plechy dość łatwo. Nie odbywa się to jednak samorzutnie. Oderwanie ich od porostu wymaga zadziałania jakiegoś bodźca mechanicznego z zewnątrz.
Nazwa izydia pochodzi z jęz. greckiego od bogini "Isis", czyli "Izydy". Zawierające strzępki grzyba i komórki glona izydia mogą w sprzyjających warunkach dać początek nowym osobnikom danego porostu.

</doc>
<doc id="3156001" url="https://pl.wikipedia.org/wiki?curid=3156001" title="Giuseppe Piemontese">
Giuseppe Piemontese

Giuseppe Piemontese OFM Conv. (ur. 24 kwietnia 1946 we Monte Sant’Angelo) – włoski duchowny katolicki, biskup Terni-Narni-Amelia w latach 2014–2021.
Życiorys.
Święcenia kapłańskie otrzymał 5 kwietnia 1971 w zakonie franciszkanów konwentualnych. Był m.in. nauczycielem w domu formacyjnym, animatorem duszpasterstwa młodzieży, prowincjałem oraz przełożonym "Sacro Convento" w Asyżu.
31 stycznia 2014 papież Franciszek mianował go ordynariuszem diecezji Terni-Narni-Amelia. Sakry biskupiej udzielił mu 21 czerwca 2014 metropolita Perugii - kardynał Gualtiero Bassetti. 29 października 2021 papież przyjął jego rezygnację z pełnionego urzędu, złożóną ze względu na wiek. 

</doc>
<doc id="3156002" url="https://pl.wikipedia.org/wiki?curid=3156002" title="Wyrostki">
Wyrostki



</doc>
<doc id="3156005" url="https://pl.wikipedia.org/wiki?curid=3156005" title="Xu Xiangqian">
Xu Xiangqian

Xu Xiangqian (ur. 8 listopada 1901, zm. 21 września 1990) – chiński wojskowy, marszałek ChRL.
Życiorys.
Urodził się w Wutai w prowincji Shanxi w rodzinie niewielkich posiadaczy ziemskich. Ukończył szkołę średnią w Taiyuan, następnie pracował jako nauczyciel. W działalność polityczną zaangażował się w 1915 roku, kiedy Japończycy zmusili prezydenta Chin Yuan Shikaia do akceptacji tzw. "Dwudziestu jeden żądań", cedujących na rzecz Japonii dotychczasowe niemieckie koncesje na terytorium Chin. W 1924 roku wyjechał do Kantonu, w którym wstąpił do Kuomintangu i rozpoczął studia na Akademii Whampoa. Po jej ukończeniu z patentem oficerskim w 1925 roku zaciągnął się do Narodowej Armii Rewolucyjnej i wziął udział w walkach z Chen Jiongmingiem, a następnie w ekspedycji północnej.
Po wyzwoleniu przez oddziały Kuomintangu Wuhanu został wykładowcą w tamtejszej Akademii Wojskowo-Politycznej. W tym okresie zainteresował się marksizmem i w 1927 roku wstąpił do Komunistycznej Partii Chin. Po rozłamie między Kuomintangiem a komunistami dowodził nieudanym powstaniem robotniczym w Kantonie, a następnie prowadził działalność w jednej z baz komunistycznych na wybrzeżu Guangdongu. Po jej rozbiciu wiosną w 1928 roku przeniósł się do Hubei, gdzie współpracował z siłami Zhanga Guotao. Po klęsce w starciach z siłami rządowymi w 1932 roku Xu i Zhang przenieśli się do północnego Syczuanu. W trakcie Długiego Marszu obydwaj nie przyłączyli się do grupy Mao Zedonga i Zhu De, samodzielnie usiłując przebić się na północ alternatywną drogą przez Xikang. W trakcie tej wędrówki stracili większość ludzi w starciach z lokalnymi oddziałami muzułmańskimi.
Po ostatecznym dotarciu do bazy w Shaanxi w połowie 1937 roku resztki jego oddziałów zostały wcielone do wojsk Liu Bochenga i oddelegowane na front do walki z Japończykami. Wiosną 1939 roku Xu wysłano do Shandongu, w którym miał zorganizować partyzantkę antyjapońską. Z powodu słabego zdrowia w 1941 roku wrócił jednak do Yan’anu i przebywał tam do 1946 roku, z dala od linii frontu.
Po wznowieniu w 1946 roku chińskiej wojny domowej dowodził oddziałami walczącymi na terenie Shanxi. W kwietniu 1949 roku rozbił przeważające liczebnie siły Yan Xishana i zajął Taiyuan. Po utworzeniu Chińskiej Republiki Ludowej został członkiem sztabu generalnego armii, ale ze względu na problemy zdrowotne nie brał aktywnego udziału w życiu publicznym. W 1955 roku został mianowany jednym z dziesięciu marszałków ChRL. W 1959 roku wybrany zaś wiceprzewodniczącym Centralnej Komisji Wojskowej, którym pozostawał do 1987 roku.
W styczniu 1967 roku został członkiem Biura Politycznego KPCh, lecz z powodu krytyki rewolucji kulturalnej poddano go szykanom i usunięto z tego gremium w 1969 roku. Po śmierci Mao Zedonga w 1976 roku poparł rozprawę z bandą czworga. W 1977 roku wszedł ponownie w skład Politbiura, w którym zasiadał do 1987 roku. W okresie rządów Deng Xiaopinga piastował urząd wicepremiera (1978-1980) i ministra obrony (1978-1981). W 1989 roku był przeciwny użyciu wojska do stłumienia protestów na placu Tian’anmen.

</doc>
<doc id="3156012" url="https://pl.wikipedia.org/wiki?curid=3156012" title="Miha Mazzini">
Miha Mazzini

Miha Mazzini (ur. 1961 w Jesenicach) – słoweński pisarz, felietonista, specjalista ds. informatyki. 
Życiorys.
Ukończył podyplomowe studia scenariopisarskie na The University of Sheffield w Anglii. 
Autor ośmiu poradników komputerowych. Zdobywca licznych nagród. Autor scenariuszy do dwóch nagrodzonych, pełnometrażowych filmów oraz reżyser filmów krótkometrażowych. Zatrudniony jako specjalista IT, mieszka w Lublanie.
Wykłada scenariopisarstwo filmowe. Członek Europejskiej Akademii Filmowej.
Najważniejsze jego książki to:
Otrzymał liczne wyróżnienia, w tym nagrodę Zlata Ptica za szczególne osiągnięcia artystyczne, nagrodę CIRCOM za najlepszy europejski film telewizyjny (Operacja Cartier), czy Złotą Palmę za najlepszy film na XXII Festiwalu Filmów Śródziemnomorskich w Walencji ("Sladke sanje" [Słodkie marzenia]).

</doc>
<doc id="3156017" url="https://pl.wikipedia.org/wiki?curid=3156017" title="Browar Ciechan (spółka)">
Browar Ciechan (spółka)



</doc>
<doc id="3156020" url="https://pl.wikipedia.org/wiki?curid=3156020" title="Edward Potworowski">
Edward Potworowski

Edward Bronisław Marian Potworowski (ur. 31 sierpnia 1885 w Goli, zm. 21 października 1939 w Gostyniu) – ziemianin, działacz społeczny.
Życiorys.
Syn Gustawa Tadeusza (1842–1892) i jego drugiej żony Franciszki z Kurnatowskich (1862–1913). Początkowo uczył się w Gimnazjum św. Macieja we Wrocławiu. W 1904 przeniósł się do gimnazjum w Międzyrzeczu. Tam utworzył tajne Towarzystwo Tomasza Zana. W 1907 roku w Międzyrzeczu uzyskał maturę. W latach 1907–1908 odbył praktykę rolną w majątku w Pomarzanowicach. Od 1908 studiował ekonomię w Akademii Ludwika Maksymiliana w Monachium, następnie od 1909 ekonomię i nauki administracyjno-gospodarcze na uniwersytecie w Lipsku. Studiów jednak nie ukończył. W latach 1911–1914 gospodarował w majątku Zbrudzewo. Od roku 1914 gospodarował we własnym majątku ziemskim w Goli, w którym prowadził nowoczesną gospodarkę rolną. W Gostyniu działał jako powiatowy komendant Straży Ludowej podczas powstania wielkopolskiego 1918/19 i następnie w sztabie „Grupy Leszno” był kwatermistrzem zajmującym się dowozem broni z Poznania i aprowizacją oddziałów powstańczych. W roku 1923 przez papieża Piusa XI został mianowany tajnym szambelanem.
W Starym Gostyniu był długoletnim prezesem Kółka Rolniczego, a prezesem Powiatowego Towarzystwa Kółek Rolniczych powiatu gostyńskiego od 1927 roku aż do śmierci. Przewodniczący Rady Nadzorczej Towarzystwa Ubezpieczeń „Vesta” w latach 1922–1939, a znający się na ubezpieczeniach rzeczowych, szczególnie w rolnictwie. Organizacje katolickie były głównym polem jego pracy społecznej i w których działał: od 1920 w Ligi, a później Akcji Katolickiej oraz był ogólnopolskim prezesem Katolickiego Związku Młodzieży Męskiej w latach 1934–1939. Członek kuratorium Fundacji Potulice, majątku zapisanego przez Anielę Potulicką w 1928 roku na rzecz Katolickiego Uniwersytetu Lubelskiego i Towarzystwa Chrystusowego dla Wychodźców.
Edward Potworowski znalazł się w grupie zakładników na jesieni 1939 roku, którzy 21 października 1939 roku na rynku w Gostyniu zostali rozstrzelani przez Niemców. Pochowany w Gostyniu w zbiorowej mogile ofiar wojny.
W 1911 roku poślubił Teklę z Morawskich (1890–1941), siostrę Kajetana. Mieli pięcioro dzieci: Gustawa (1912–1970), Franciszka (ur. 1914), Andrzeja (1916–1922), Teresę (ur. 1920) i Walentego Edwarda (1923–2011).
Upamiętnienie.
Tablica upamiętniająca ofiary egzekucji z 1939 została ustanowiona na ścianie ratusza w Gostyniu.

</doc>
<doc id="3156021" url="https://pl.wikipedia.org/wiki?curid=3156021" title="Muzeum Młynarstwa i Wsi w Ustrzykach Dolnych">
Muzeum Młynarstwa i Wsi w Ustrzykach Dolnych

Muzeum Młynarstwa i Wsi w Ustrzykach Dolnych – prywatne muzeum położone w Ustrzykach Dolnych. Jest ono przedsięwzięciem Bożeny i Janusza Bałkota.
Placówka działa w budynku dawnego młyna, pochodzącym z 1905 roku. Do czasów I wojny światowej mieściła się tu Fabryka Narzędzi Wiertniczych Stanisława Glazora, zniszczona podczas działań wojennych. Po wojnie obiekt został przejęty przez firmę „Lignum” braci Hauserów, która utworzyła w nim młyn parowy.
Obiekt, w którym znajduje się muzeum, zakończył działalność w 2007 roku. Otwarcie placówki miało miejsce w 2010 roku. Wewnątrz budynku zachowano oryginalne wyposażenie, służące do mielenia zboża, Ponadto w ramach ekspozycji prezentowane są urządzenia młynarskie, pochodzące z XIX wieku, z których najcenniejszym jest gniotownik walcowy, datowany na lata trzydzieste XIX stulecia. Oprócz gniotownika prezentowane są m.in. mlewniki walcowe, odsiewacze ramowe, łuszczarka, szczotkarka, szafy aspiracyjne oraz tryjer.
Na przymuzealnym podwórzu znajduje się ekspozycja dawnych maszyn rolniczych, w szczególności służących do młócenia zboża i mielenia ziarna, pochodzących z XIX i XX wieku.
Muzeum jest obiektem całorocznym, wstęp jest płatny. W tym samym budynku znajduje się lokal gastronomiczny „Kawiarnia we Młynie”.

</doc>
<doc id="3156022" url="https://pl.wikipedia.org/wiki?curid=3156022" title="Luo Ronghuan">
Luo Ronghuan

Luo Ronghuan (ur. 26 listopada 1902, zm. 16 grudnia 1963) – chiński wojskowy, marszałek ChRL.
Życiorys.
Urodził się w Hengshan w prowincji Hunan, w 1927 roku został członkiem Ligi Młodzieży Komunistycznej. W tym samym roku wstąpił do KPCh. Brał udział w powstaniu w Nanchangu i powstaniu jesiennych zbiorów. W Chińskiej Armii Ludowo-Wyzwoleńczej pełnił funkcję oficera politycznego, wziął udział w Długim Marszu. 
Po wznowieniu w 1946 roku chińskiej wojny domowej walczył na terenie Mandżurii, biorąc udział m.in. w kampaniach Liao-Shen i Ping-Jin, nie tylko w roli komisarza politycznego, ale często także korygując i powstrzymując błędne strategicznie rozkazy Lin Biao. Po utworzeniu w 1949 roku Chińskiej Republiki Ludowej został szefem departamentu politycznego Centralnej Komisji Wojskowej. Od 1949 do 1954 roku był także przewodniczącym Najwyższej Prokuratury Ludowej. W 1954 roku przeszedł z CKW na stanowisko przewodniczącego Akademii Politycznej Chińskiej Armii Ludowo-Wyzwoleńczej. W 1955 roku otrzymał awans na jednego z dziesięciu marszałków ChRL.
Przez wiele lat chorował na nadciśnienie i chorobę wieńcową, na skutek których w latach 50. musiał ograniczyć działalność publiczną. Z powodu pogarszającego się stanu zdrowia przeszedł w 1961 roku na emeryturę. Sprzeciwiał się ogłoszonej w trakcie wielkiego skoku dymisji marszałka Peng Dehuaia i przejęciu kontroli nad wojskiem przez Lin Biao. Przedwczesna śmierć w 1963 roku prawdopodobnie uchroniła go przed prześladowaniami okresu rewolucji kulturalnej.

</doc>
<doc id="3156023" url="https://pl.wikipedia.org/wiki?curid=3156023" title="Wzgardzona">
Wzgardzona



</doc>
<doc id="3156025" url="https://pl.wikipedia.org/wiki?curid=3156025" title="Siostro do dzieła">
Siostro do dzieła



</doc>
<doc id="3156027" url="https://pl.wikipedia.org/wiki?curid=3156027" title="Wzgardzona (film 2013)">
Wzgardzona (film 2013)

Wzgardzona (tytuł oryg. "Scorned") − amerykański film fabularny z 2013 roku, wyreżyserowany przez Marka Jonesa. Fabuła filmu skupia się na losach trojga bohaterów: niestabilnej psychicznie Sadie, jej niewiernego narzeczonego Kevina oraz przyjaciółki, romansującej z Kevinem.

</doc>
<doc id="3156028" url="https://pl.wikipedia.org/wiki?curid=3156028" title="Vox Music TV">
Vox Music TV

Vox Music TV (zapis stylizowany: Music VOX TV) – polskojęzyczny kanał telewizyjny o tematyce muzycznej, który ruszył 28 kwietnia 2014 roku. Nadawcą stacji jest spółka Lemon Records, należąca do Telewizji Polsat, a wcześniej do Grupy ZPR Media (Zjednoczone Przedsiębiorstwa Rozrywkowe). 
Historia.
Stacja emituje muzykę taneczną disco polo, dance i pop oraz muzykę z lat 70., 80. i 90. XX wieku, w tym euro disco, italo disco, eurodance. Jest dostępny w Platforma Canal+, Cyfrowy Polsat i wybranych sieciach kablowych. 5 sierpnia 2014 roku kanał wszedł w skład oferty naziemnej telewizji cyfrowej, w lokalnym multipleksie cyfrowym (MUX-L3), należącym do NTL Radomsko, a 8 sierpnia 2014 został również uruchomiony w kolejnym lokalnym multipleksie cyfrowym – MUX-L2, należącym do TVT. 2 stycznia 2017 roku kanał w ofercie MUX-L1, MUX-L2, MUX-L3 oraz MUX-L4 został zastąpiony przez stację Eska TV Extra (do 16 czerwca 2017 Eska TV). 4 grudnia 2017 roku Telewizja Polsat Sp. z o.o. w wyniku umowy zawartej z Grupą ZPR Media nabyła 100% akcji spółki Lemon Records będącego nadawcą stacji stając się tym samym jednym jej właścicielem.

</doc>
<doc id="3156030" url="https://pl.wikipedia.org/wiki?curid=3156030" title="Jahresberichte">
Jahresberichte



</doc>
<doc id="3156032" url="https://pl.wikipedia.org/wiki?curid=3156032" title="Szpiegu do dzieła">
Szpiegu do dzieła



</doc>
<doc id="3156036" url="https://pl.wikipedia.org/wiki?curid=3156036" title="Grand Prix Rio de Janeiro">
Grand Prix Rio de Janeiro

Grand Prix Rio de Janeiro, oficj. Grande Prêmio da Cidade de Rio de Janeiro – wyścig samochodowy, który odbywał się w latach 1933–1938, 1941, 1947–1949, 1952 oraz 1954. Po 1950 roku nie był zaliczany do Mistrzostw Świata Formuły 1. Rozgrywany był w Gávea k. Rio de Janeiro na ulicznym torze Circuito da Gávea.

</doc>
<doc id="3156041" url="https://pl.wikipedia.org/wiki?curid=3156041" title="Światowy Związek Esperantystów">
Światowy Związek Esperantystów



</doc>
<doc id="3156042" url="https://pl.wikipedia.org/wiki?curid=3156042" title="Tablica z haszowaniem">
Tablica z haszowaniem



</doc>
<doc id="3156044" url="https://pl.wikipedia.org/wiki?curid=3156044" title="Epigenom">
Epigenom

Epigenom – pełny zestaw chemicznych modyfikacji DNA oraz białek histonów, który reguluje strukturę chromatyny oraz funkcje genomu. Zmiany te są potencjalnie dziedziczne.
Elementy epigenomu.
Chemiczne zmiany DNA oraz histonów pełnią ważną funkcję w regulacji ekspresji genów podczas rozwoju organizmu. Najlepiej poznanym mechanizmem epigenetycznym jest metylacja DNA. Przyłączenie reszt metylowych do nukleotydów jest mechanizmem umożliwiającym różnicowanie się komórek i pełnienie przez nie wielu odmiennych funkcji w tkankach. Tego rodzaju modyfikacje chemiczne pozwalają także zahamować ekspresję genów retrowirusów endogennych oraz innych szkodliwych dla organizmu odcinków DNA. Zaburzenia w procesie metylacji są uznawane za mechanizm powstawania większości nowotworów. Badania wykazały, że metylacji ulega 14% reszt cytozynowych u "Arabidopsis thaliana", 8% u "Mus musculus", 2,3% u "Escherichia coli" i 0,03% u "Drosophila". Jednak mechanizm ten prawie nie występuje u drożdży, gdzie metylacji ulega mniej niż 0,0002% reszt cytozynowych.
Drugim elementem epigenomu są chemiczne modyfikacje histonów. Tego rodzaju zmiany zachodzą podczas zapłodnienia i wprowadzają powstałą komórkę w stan totipotencji. Wyniki badań wskazują, że tego rodzaju zmiany mogą być dziedziczone.
Elementem związanym z regulacją ekspresji są także miejsca nadwrażliwe na DNazę I – DHSS (ang. DNase I hypersensitive site). Mechanizm ten związany jest z regulowaniem transkrypcji poprzez upakowanie chromatyny. U "Arabidopsis thalina" zidentyfikowano 38290 DHSS w tkankach liści i 41193 DHSS w tkankach kwiatów.
Ważnym elementem regulującym ekspresję genów są także różnego rodzaju niekodujące RNA. Elementami takimi są ncRNA (długie niekodujące RNA), których zidentyfikowano kilka tysięcy w komórkach ssaków. ncRNA zwiększa aktywność sąsiadujących z nim genów. Innym rodzajem RNA wpływającego na ekspresję genów jest miRNA. Cząsteczki o długości 20-23 nukleotydów wpływają na stabilność mRNA. Udowodniono udział miRNA w powstawaniu nowotworów, regulacji cyklu komórkowego, apoptozie, różnicowaniu komórek oraz odpowiedzi organizmu na stres.
Epigenom człowieka.
Sukces sekwencjonowania genomu człowieka zachęcił naukowców do podjęcia prac nad poznaniem wszystkich elementów epigenomu ludzkiego. W roku 2010 w Waszyngtonie powstał międzynarodowy projekt, International Human Epigenome Consortium, którego celem jest poznane epigenomu człowieka.

</doc>
<doc id="3156047" url="https://pl.wikipedia.org/wiki?curid=3156047" title="Kerkyon">
Kerkyon



</doc>
<doc id="3156048" url="https://pl.wikipedia.org/wiki?curid=3156048" title="Efekt Warburga">
Efekt Warburga



</doc>
<doc id="3156053" url="https://pl.wikipedia.org/wiki?curid=3156053" title="Nastoletni wampir">
Nastoletni wampir

Nastoletni wampir (tytuł oryg. "My Best Friend Is a Vampire") − amerykański film fabularny z 1987 roku, napisany przez Taba Murphy’ego oraz wyreżyserowany przez Jimmy’ego Hustona. Fabuła filmu skupia się na losach nastoletniego Jeremy’ego, który zostaje przeistoczony w krwiopijcę przez uwodzicielską wampirzycę.

</doc>
<doc id="3156055" url="https://pl.wikipedia.org/wiki?curid=3156055" title="Mistrzostwa Świata w Podnoszeniu Ciężarów 1975">
Mistrzostwa Świata w Podnoszeniu Ciężarów 1975

Wyniki podnoszenia ciężarów na 49. Mistrzostwach Świata w Podnoszeniu Ciężarów w 1975 roku w Moskwie (ZSRR). Startowali tylko mężczyźni w 9 kategoriach wagowych.

</doc>
<doc id="3156056" url="https://pl.wikipedia.org/wiki?curid=3156056" title="Płakowice">
Płakowice

Płakowice (do 1946 r. "Polkowice", niem. "Plagwitz") – część Lwówka Śląskiego położona na prawym brzegu Bobru. Do 31.12.1999 r. wieś sołecka w gminie Lwówek Śląski.
Toponimia.
Według źródeł niemieckich nazwa Płakowice pochodzi od słowiańskiego określenia "plochowica", mającego oznaczać niewielką nizinę lub zagłębienie terenu. W źródłach pisanych wieś pojawia się w 1217 r. jako "Placuitz", w 1668 r. jako "Gutt Plackwitz". W 1726 r. odróżniano "Plagewitz" i "Plagewitz Commenda", podobnie w 1765 "Plagwitz" i "Kommende-Plagwitz". Do 1945 wieś nosiła nazwę "Plagwitz", a od tego roku występowała jako "Płakowice".
Położenie.
Do połowy XVIII wieku Płakowice wchodziły w skład księstwa jaworskiego. Do 1816 r. wieś administracyjnie należała do powiatu bolesławiecko-lwóweckiego, a od 1816 r. (z przerwą w latach 1975–1998) do powiatu lwóweckiego. Do 1973 Płakowice były wsią gromadzką. W latach 1975–1998 miejscowość należała do województwa jeleniogórskiego. Od 01.01.2000 r. Płakowice stanowią część Lwówka Śląskiego w województwie dolnośląskim.
Płakowice leżą na prawym brzegu Bobru i nad potokiem Widnica w jego dolnym biegu. Zajmują one dolinę między dwoma grzbietami Wzniesień Płakowickich. Osiedle otaczają od południa wzgórza Skałka i Piaszczysta a od północy Wietrznik i Jaglarz. Zabudowania Płakowic ciągną się ok. 3,9 km i leżą na wysokości 210–225 m n.p.m. Dawne sołectwo liczyło 917 ha gruntów, w tym 546 ha użytków rolnych i 268 ha lasów. W dolinie Bobru, u stóp Wietrznika leżała dawna kolonia Warffe. Nad Bobrem, przy drodze na Sobotę znajdowała się warownia, będąca przez długi czas własnością joannitów. W centrum Płakowic jest położony zamek i dawny zespół szpitalny. Górna część osiedla, wzdłuż ulicy Płakowickiej, ma charakter wsi łańcuchowej. Przy wschodnim krańcu Płakowic znajduje się dawny zespół folwarczny.
Ulicą Złotoryjską prowadzi droga nr 364 do Złotoryi. Ulicą Płakowicką biegnie droga lokalna do Dworka. Przez Płakowice prowadziła linia kolejowa nr 284, był również przystanek kolejowy.
Geologia.
Południowo-zachodnie zbocza Jaglarza, większą część Płakowic i północno-zachodnie zbocza Skałki tworzą dolnotriasowe pstre piaskowce. Nad Bobrem występują górnokredowe margle ilaste i wapienie margliste. Doliny Bobru i Widnicy pokrywają osady czwartorzędowe – piaski i żwiry zawierające złoto. Oprócz złota występują także takie minerały jak apatyt, sfaleryt, brookit, chalkopiryt, galena, piryt, dysten, korund, rutyl, silimanit, staurolit, tytanit, granat i turmalin. Na wschód od osiedla można znaleźć jaspis, pospolite są lidyty. Największe znaczenie gospodarcze miało złoto. Płakowice stały się ważnym ośrodkiem jego wydobycia co najmniej od 1180 r. Płakowickie piaski złotonośne były stosunkowo bogate, zawierały 6-15 g/t. Przeciętnie uzyskiwano jednak tylko 0,2 g z tony urobku.
Ludność.
Liczba ludności w latach 1786-2006.
Historia.
Prehistoria.
Płakowice zasiedlone były w okresie kultury łużyckiej. Świadczą o tym wały kultowe na Skałce (przez niektórych badaczy uważane za grodzisko) oraz odkryte na terenie osiedla cmentarzysko z tego okresu.
Wydobycie złota.
Rozwój Płakowic wiąże się z wydobyciem złota, którego początek przypada ok. roku 1180, choć niektóre opracowania mówią już o IX w. Złoto wydobywano intensywnie do końca XIII w. W XIV i XV roboty prowadzono z malejącym nasileniem. Ośrodkiem wydobycia był rejon pomiędzy Płakowicami, Pieszkowem, Dworkiem i Bielanką. Prace prowadzono metodą odkrywkową. Na początku zdejmowano lub przebijano nadkład o grubości ok. 3 m. Wydobycie prowadzono na obszarze 12–15 km². Największe skupisko szybów, leżące na wschód od Płakowic, zostało przebadane w 1976 r. Na obszarze 3 km² doliczono się śladów ok. 23 tysięcy szybów (inne badania odnalazły ślady 25 tysięcy szybów na 5 km²). Obok szybów budowano płuczkarnie, w których oddzielano złoto od skały płonnej. W 1217 r. w akcie lokacyjnym Lwówka Śląskiego książę Henryk Brodaty nadał miastu 50 łanów ziemi i kopalnie złota koło Płakowic. Była to pierwsza wzmianka o tej wsi w dokumentach.
Średniowiecze.
Prawdopodobnie już w XIII w. Płakowice przeszły na własność rodu Raussendorf, do którego należały w średniowieczu liczne majątki w księstwie legnicko-jaworskim. Twórcą potęgi rodu był Heinrich von Russendorf, nazywany przez Bolka Surowego w dokumencie z 1287 r. umiłowanym i wiernym poddanym. Jego synami byli bracia Seyfried i Nicol von Raussendorf. Pod koniec XV wieku inni bracia von Raussendorf prowadzili spór prawny z radą miasta Lwówka Śląskiego o jurysdykcję nad wolną drogą przechodzącą przez miejscowość. W roku 1486 doszło do ugody i bracia zrzekli się swoich roszczeń.
W Płakowicach istniał dawniej w pobliżu Bobru niewielki zamek, czy gród obronny. Jeden z braci von Raussendorf czuł się oszukany przy podziale majątku i z gniewu przekazał w testamencie w roku 1520 swoją część Płakowic razem z grodem lwóweckiej komandorii rycerskiego zakonu joannitów. Według innej wersji nadania miał dokonać Seyfried lub Nicol w wieku XIV. Po przejęciu dóbr zakonnych przez państwo pruskie w 1810 r., leżący w ruinie gród, został sprzedany chałupnikowi o nazwisku Fischer. Gdy wiosną 1812 r. Bóbr wylewając wyrządził szkody na pobliskiej łące, Fischer użył kamieni z murów zamkowych do zasypania wyrw. Od tego czasu po dawnym płakowickim grodzie nie został żaden ślad.
Od XVI do XVIII wieku.
W poniedziałek po czwartej niedzieli wielkiego postu 1506 r. dwunastu rabusiów z bandy Czarnego Krzysztofa napadło przed Płakowicami na kupców z Lwówka wracających z targu we Wrocławiu. Zbójcy zamordowali ich i zabrali 2200 guldenów. W 1524 r. Płakowice stały się własnością rodu Talkenberg z Podskala. W 1533 włości odziedziczył Rampold von Talkenberg. Około roku 1550 ufundował on zamek w Płakowicach. Wykonanie zlecił włoskiemu architektowi Franciszkowi Parrowi z grona Komasków. Dobra w Płakowicach odziedziczył syn Rampolda o tym samym imieniu, podczas gdy Rząsiny wraz z Podskalem przypadły drugiemu synowi – Joachimowi. Na obu braciach zakończył się ród Talkenbergów. Później Płakowice przeszły w ręce baronów von Schaffgotsch. Pierwszym przedstawicielem tego rodu był Kasper. Ostatnim dziedzicem był Jan Ulryk zmarły w 1739 r.. Po jego śmierci dobro płakowickie stało się własnością rodu Hohberg (Hochberg). W 1746 r. rozparcelowano dawne sołectwo i założono tam kolonię Warffe. W 1765 r. wartość Płakowic pozostających w rękach hrabiego von Hohberga wynosiła 11 652 talarów. W tej części mieszkało 4 kmieci, 21 zagrodników, 81 chałupników, 6 rzemieślników i 45 wolnych ludzi. Komandorię dzierżawił wówczas hrabia von Sinzendorff (Zinzendorff). Mieszkał w niej jeden kmieć, 5 zagrodników, 15 chałupników i 2 rzemieślników. Obie części wsi nie były od siebie wyraźnie oddzielone. W 1786 r. właścicielem zamku i przynależnej części wsi był hrabia Johann Georg von Hohberg. Do majątku należał folwark i młyn wodny. Mieszkało tu 6 kmieci, 85 zagrodników i 17 chałupników. W części zakonnej mieszkał kmieć, 6 zagrodników i 17 chałupników.
Wojny napoleońskie.
W 1813 r. rozegrała się pod Płakowicami jedna z decydujących bitew wojen napoleońskich znana jako bitwa nad Bobrem. 23 maja w płakowickim zamku kwaterował wielki książę Konstanty. Następnego dnia Rosjanie i Prusacy wycofali się przed nadciągającymi Francuzami. 19 i 20 sierpnia wojska Langerona i Yorcka wyparły Francuzów z prawego brzegu Bobru zajmując Płakowice. 21 sierpnia cesarz Napoleon z korpusem marszałka Macdonalda spróbował odbić Płakowice uderzając z Wiatracznej i Skałki. Atak został odparty a cesarz zmuszony do wycofania się. 29 sierpnia po przegranej bitwie nad Kaczawą wycofujące się wojska francuskie dotarły do Płakowic chcąc przeprawić się do Lwówka. Tymczasem wezbrany Bóbr zerwał mosty. Naciskani przez oddziały Langerona Francuzi próbowali przeprawy wpław, co zakończyło się klęską. Utonęło ok. 2000 żołnierzy, a ok. 6000 (według niektórych źródeł 3 000) dostało się do niewoli. W ręce koalicji dostał się głównodowodzący generał Jacques-Pierre-Louis Puthod, 13 dowódców batalionów i 100 innych oficerów. Francuzi stracili 24 działa. Przez rzekę udało się przeprawić jedynie 40 żołnierzom. Płakowice bardzo ucierpiały podczas działań wojennych. Zamek został ogołocony z wartościowych przedmiotów. W szczególności biblioteka zawierająca wiele cennych woluminów i przyrządów naukowych została rozszabrowana i zniszczona.
Lata 1814 – 1945.
Po wojnie 1813 roku zamek z folwarkiem przeszedł w ręce Augusta Ludwika von Nostitz. W 1824 r. zamek kupiło państwo pruskie z przeznaczeniem na zakład dla obłąkanych. Folwark pozostał własnością hrabiego Nostitza. Szpital rozbudowywał się bardzo w drugiej połowie XIX i na początku XX wieku. Istniały oddzielne budynki dla kobiet i mężczyzn. Pacjenci pracowali w dwóch kupionych przez zakład leczniczy gospodarstwach. Istniały oddalone baraki dla chorych na tyfus. Za wsią na zboczu Wietrznika powstał cmentarz dla pacjentów. Na początku XX wieku liczba pacjentów sięgnęła 780.W drugiej połowie XIX wieku na wzgórzu Jaglarz firma Zeidler &amp; Wimmel otworzyła kamieniołom piaskowca. W 1895 r. przez Płakowice została poprowadzona linia kolejowa, wybudowano stację i bocznicę do zakładu dla obłąkanych. Na wzgórzu Skałka postawiono pomnik upamiętniający bitwę 29 sierpnia 1813 r. (został on zniszczony pod koniec XX w.). We wsi działało kilka gospód, z których najbardziej polecaną była gospoda „Pod brązowym jeleniem”.
W nocy z 8 na 9 lipca 1905 r. zatrudniony w tutejszym młynie August Sternickel, przy współudziale braci Reinholda i Wilhelma Pietschów, obrabował i zabił młynarza Knappe. Aby zatuszować swój czyn, podpalił płakowicki wiatrak.
Po 1945 r..
Po 1945 r. na bazie folwarku powstał PGR. W latach 1953-1959 w Płakowicach przebywała grupa północnokoreańskich sierot wojennych, co upamiętnia tablica na szkole. W 1973 r. do Płakowic włączono Winną Górę (niem. Ober Weinberg) – dawną kolonię Brunowa. W zamku stacjonowała jednostka wojskowa, a w latach 90. powstał w nim ośrodek misyjny baptystów. Część zabudowań dawnego zakładu dla obłąkanych zajął ośrodek szkolno-wychowawczy, a w części działała od lat 70. filia zakładów elektronicznych ELWRO, a następnie produkująca wiązki kablowe firma ART Płakowice. 01.01.2000 r. w następstwie referendum włączono Płakowice do Lwówka Śląskiego.
W 2013 r. wykopano kanał Ulgi omijający kamienny most na Bobrze i wybudowano na tym kanale nowy most.
Zabytki.
Do wojewódzkiego rejestru zabytków wpisany jest zamek stojący przy ul. Pałacowej 4, wzniesiony w latach 1550-1560, przebudowywany w XIX i XX wieku.
Do pozostałych zabytków Płakowic należy zespół zamkowy o cechach architektury monumentalno-pałacowej w którego skład, oprócz zamku wchodzą:
Pomniki przyrody.
Według Rejestru form ochrony przyrody w województwie dolnośląskim na terenie Płakowic znajdowały się 3 pomniki przyrody:

</doc>
<doc id="3156057" url="https://pl.wikipedia.org/wiki?curid=3156057" title="Wojgieliszki">
Wojgieliszki

Wojgieliszki (lit. "Vaigeliškės") − wieś na Litwie, w rejonie wileńskim, 3 km na południowy wschód od Duksztów i 6 km na północny zachód od Suderwy, zamieszkana przez 37 ludzi. Przed II wojną światową w Polsce, w powiecie wileńsko-trockim województwa wileńskiego. Wieś znajduje się przy Duksztańskim lesie, przy parku regienolnym rzeki Wilii. We wsi znajduje się pomnik przyrodniczy - Dąb w Wojgieliszkach. Na zachodzie znajdują się oplecone legendami pola Łatwiszczane, oraz kamień z odbiciem stopy św. Marii.
Nazwa.
Prawdopodobnie nazwa wsi pochodzi od rzeczki Wajgoła. 
Historia.
Wojgieliszki były znane już 1860 roku. W tych latach wieś znajdowała się bliżej dworu w Jurkiszkach ("lit. Jurkiškės") Tego dwora Panu niepodobało się, że jego sługa mieszka tak blisko dworu, dlatego Pan powiedział mieszkańcom wsi przenieść domy trochę dalej, czyli bliżej lasu. Cztery gospodarze (Kuczyński, Matkiewicz, Brzostowski, Siemaszko) przenieśli swe mieszkania na danych przez pana nowych ziemiach.
W XVIII - XIX wieku ziemia Wojgieliszczana należała dla dwóch panów. Południową częścią wioski zarządzał Pan z dworu z Jurkiszek Stanisław Bonifacy Jundziłł, zaś północną częścią wioski zarządzał Pan z dworu z Elnokampi ("lit. Elniakampis") Hieronim Stroynowski. Ludzie ze wsi mówią, że kiedyś Panowie z powodu tych ziem pokłóciły się (pogwałciły się) i od tego nieopodal Wojgieliszek powstała nowa wieś Gwałty. W czasy sowieckie we wsi też pracowała mleczarnia. W 1988 roku wieś Gwałty były przyłączone do Wojgieliszek. W 2020 roku w styczniu główna ulica wsi została oświetlona.
Tansport.
Przez wieś przebiega droga rejonowa nr 171 z Bukiszek do Dukszt. Komunikację zapewniają linie autobusowe 45 oraz 127. Umożliwiają one dojazd do Szyrwint, Kiernowa, Dukszt, Suderwia, Awiżeń, Bukiszek oraz Wilna.

</doc>
<doc id="3156058" url="https://pl.wikipedia.org/wiki?curid=3156058" title="Autoimmunologiczny zespół niedoczynności wielogruczołowej typu 2">
Autoimmunologiczny zespół niedoczynności wielogruczołowej typu 2

Autoimmunologiczny zespół niedoczynności wielogruczołowej typu 2 (APS-2, od ) – dziedziczony wielogenowo zespół niedoczynności wielogruczołowej polegający na jednoczesnym występowaniu co najmniej 2 z następujących chorób: choroby Addisona (pierwotnej niedoczynności kory nadnerczy), autoimmunologicznej choroby tarczycy (zazwyczaj choroby Hashimoto) i cukrzycy typu 1. Czasami występują także inne zaburzenia.
APS-2 może występować pod postacią:
Niekiedy określenie "zespół Schmidta" jest stosowane jako ogólna nazwa dla autoimmunologicznego zespołu niedoczynności wielogruczołowej typu 2.
Częstość występowania choroby szacuje się (w zależności od źródeł) na od 1 do 2 przypadków na 100 tys. osób. Jest to najczęstszy z autoimmunologicznych zespołów niedoczynności wielogruczołowej, występuje około 3 razy częściej niż APS-1. Ujawnia się najczęściej w wieku 20–40 lat, występuje około 3 razy częściej u kobiet niż u mężczyzn. W 50% przypadków jako pierwsza pojawia się pierwotna niedoczynność kory nadnerczy. Choroby tworzące zespół mogą ujawniać się w dowolnej kolejności i czasie.

</doc>
<doc id="3156059" url="https://pl.wikipedia.org/wiki?curid=3156059" title="Kamienna Góra-Gajówka">
Kamienna Góra-Gajówka



</doc>
<doc id="3156060" url="https://pl.wikipedia.org/wiki?curid=3156060" title="Mistrzostwa Świata w Podnoszeniu Ciężarów 1977">
Mistrzostwa Świata w Podnoszeniu Ciężarów 1977

Wyniki podnoszenia ciężarów na 51. Mistrzostwach Świata w Podnoszeniu Ciężarów w 1977 roku w Stuttgarcie (RFN). Startowali tylko mężczyźni w 10 kategoriach wagowych.

</doc>
<doc id="3156062" url="https://pl.wikipedia.org/wiki?curid=3156062" title="W sypialni">
W sypialni

W sypialni − polski dramat filmowy z 2012 roku, napisany i wyreżyserowany przez Tomasza Wasilewskiego. Fabuła filmu skupia się na losach kobiety w średnim wieku, która umawia się z mężczyznami poznanymi w Internecie, by następnie odurzać ich narkotykami i spędzać w ich domach noc. Obraz wyświetlano podczas festiwali filmowych w Czechach, Szwajcarii i Grecji. Film był dystrybuowany za granicą pod tytułem "In the Bedroom".. Wyprodukowany przez IQ ART Film i OP1 (Producenci: Michał Toczyski, Grażyna Strzałkowska / Koproducenci: Marcin Swystun i Leszek Stanek)

</doc>
<doc id="3156063" url="https://pl.wikipedia.org/wiki?curid=3156063" title="Medal za Przekształcenia Czarnoziemów RFSRR">
Medal za Przekształcenia Czarnoziemów RFSRR



</doc>
<doc id="3156064" url="https://pl.wikipedia.org/wiki?curid=3156064" title="Deficyt karboksylazy pirogronianu">
Deficyt karboksylazy pirogronianu

Deficyt karboksylazy pirogronianu – choroba metaboliczna związana z zaburzeniem metabolizmu węglowodanów.
W chorobie tej występuje niedobór jednego z enzymów uczestniczących w przemianach cukrów, mianowicie karboksylazy pirogronianu. Białko to stanowi pierwszy z enzymów glukoneogenezy.
Choroba ta daje o sobie znać już w pierwszym tygodniu życia. Przebieg deficytu karboksylazy pirogronianowej obejmuje objawy uszkodzenia ośrodkowego układu nerwowego, występuje też kwasica mleczanowa, w przeciwieństwie do hipoglikemii. Rozpoczyna się właśnie od ciężkiej kwasicy metabolicznej z nadmiarem mleczanów i ciał ketonowych. Z objawów neurologicznych obserwuje się drgawki, hipotonię, zarówno rozwój psychiczny, jak i fizyczny ulega zahamowaniu. Może wystąpić zespół Leigha.
Różnicowanie obejmuje zrobienie badań biochemicznych z użyciem fibroblastów chorego. Jednostki wymagając wykluczenia zaliczają się w tym wypadku do chorób mitochondrialnych.

</doc>
<doc id="3156065" url="https://pl.wikipedia.org/wiki?curid=3156065" title="Henri Smulders">
Henri Smulders

Henricus Petrus Augustinus Johannes „Henri” Smulders (ur. 20 sierpnia 1863 w ’s-Hertogenbosch; zm. 8 listopada 1933 w Paryżu) — holenderski żeglarz, najczęściej w funkcji kapitana.
W wieku 36 lat Smulders wziął udział w Letnich Igrzyskach Olimpijskich 1900 w Paryżu. W jachcie "Mascotte" z zespołem w składzie: Chrisem Hooijkaasem oraz Ariem van der Veldenem, uczestniczył w konkurencji wyścigu I 3-10 t, gdzie zdobył 2. miejsce i srebrny medal. Brał także udział w konkurencjach II wyścigu 3-10 t, gdzie zajął 4. miejsce oraz klasy open, gdzie nie dotarł do mety.

</doc>
<doc id="3156066" url="https://pl.wikipedia.org/wiki?curid=3156066" title="Martwa Woda (ramię boczne Regalicy)">
Martwa Woda (ramię boczne Regalicy)

Martwa Woda (niem. "Kahnfahrt") - odcinek nurtu Regalicy przepływający pomiędzy wyspami: Brynecki Ostrów i Siedlińską Kępą.
Jej obecny kształt wynika z częściowego zasypania dawnego nurtu i utworzeniem przekopu.

</doc>
<doc id="3156067" url="https://pl.wikipedia.org/wiki?curid=3156067" title="Veldhoven">
Veldhoven

Veldhoven – miasto i gmina w prowincji Brabancja Północna w Holandii. Liczy sobie 45 337 mieszkańców (2019)
W małej miejscowości Halfmijl znajdują się neolityczne kurhany. W południowej części gminy płyną krótkie rzeki Gender i Run. Granicę między Veldhoven a Waalre stanowi rzeka Dommel.
W gminie znajduje się Muzeum 't Oude Slot, poświęcone etnologii. Jest tam też specjalne zoo, które koncentruje się na ochronie papug i innych ptaków egzotycznych. . W gminie znajduje się także kilka kościołów oraz trzy wiatraki. Miastem partnerskim jest Jarocin.

</doc>
<doc id="3156068" url="https://pl.wikipedia.org/wiki?curid=3156068" title="Systematyka motyli">
Systematyka motyli

Systematyka motyli – dział systematyki i lepidopterologii zajmujący się podziałem systematycznym owadów z rzędu motyli.
Linneusz w wydanym w 1758 roku "Systema Naturae" wyróżnił zaledwie trzy działy motyli: "Papilio", "Sphinx" i "Phalaena" z 7 podgrupami. Jedna z późniejszych koncepcji dzieliła motyle na dwa podrzędy: jarzemkowców (Jugatae), czyli równoskrzydłych (Homoneura) oraz wędzidełkowców (Frenatae), czyli różnoskrzydłych (Heteroneura). Kolejny podział wprowadził w 1925 i 1939 Borner. Podzielił on motyle, w zależności od morfologii genitaliów samic, na dwa podrzędy: Monotrysia oraz Ditrysia. Do koncepcji, które upadły z powodu braku monofiletyzmu jednej z grup, należą też podziały na: Microlepidoptera i Macrolepidoptera oraz na Heterocera i Rhopalocera.
Współcześnie wyróżnia się 4 podrzędy motyli oraz kilka wymarłych rodzin wczesnych motyli nieprzypisanych do żadnego z nich. Poniższy podział przyjęty został do poziomu rangi rodziny za pracą E. J. van Nieukerkena i innych z 2011 roku.
"incertae sedis".
Należą tu 4 rodziny oraz 12 rodzajów i 16 gatunków nie przypisanych do żadnej z nich.
Zeugloptera.
Podrząd: Zeugloptera 
Aglossata.
Podrząd: Aglossata 
Heterobathmiina.
Podrząd: Heterobathmiina 
Glossata.
Podrząd: Glossata 
Klad: Coelolepida – obejmuje wszystkie następne taksony
Klad: Myoglossata – obejmuje wszystkie następne taksony
Klad: Neolepidoptera 
Heteroneura.
Infrarząd: Heteroneura – motyle różnoskrzydłe, obejmuje wszystkie następne taksony
Klad: Nepticulina 
Eulepidoptera bez Ditrysia.
Klad: Eulepidoptera – obejmuje wszystkie następne taksony
Klad: Incurvariina 
Klad: Etimonotrysia 
Eulepidoptera: Ditrysia bez Macroheterocera.
Klad: Ditrysia – obejmuje wszystkie następne taksony
Klad: Apoditrysia – obejmuje wszystkie następne taksony
Klad: Obtectomera – obejmuje wszystkie następne taksony
Eulepidoptera: Ditrysia: Macroheterocera.
Klad: Macroheterocera – obejmuje wszystkie następne taksony

</doc>
<doc id="3156069" url="https://pl.wikipedia.org/wiki?curid=3156069" title="Ekstraliga na żużlu (2001)">
Ekstraliga na żużlu (2001)

Ekstraliga żużlowa 2001 – drugi, od czasu uruchomienia Ekstraligi i 54. w historii, sezon rozgrywek najwyższego szczebla o drużynowe mistrzostwo Polski na żużlu. Tytułu mistrza Polski z sezonu 2000 broniła drużyna Polonii Bydgoszcz.

</doc>
<doc id="3156071" url="https://pl.wikipedia.org/wiki?curid=3156071" title="Deficyt karboksykinazy fosfoenolopirogronianu">
Deficyt karboksykinazy fosfoenolopirogronianu

Deficyt karboksykinazy fosfoenolopirogronianu – choroba metaboliczna związana z zaburzeniem metabolizmu węglowodanów.
Niedobór karboksykinazy fosfoenolopirogronianu nie należy do częstych chorób. Pronicka wspomina jedynie o pojedynczych przypadkach tego deficytu, w dodatku niekompletnie udokumentowanych.
Choroba wiąże się z niedoborem enzymatycznym. Brakuje karboksykinazy fosfoenolopirogronianu. Enzym ten należy do szlaku metabolicznego glukoneogenezy, jest jednym z 4 enzymów kluczowych dla tego procesu.
Wada jest przekazywana dziedzicznie, uwarunkowana genetycznie. Dziedziczy się autosomalnie recesywnie.
Do objawów niedoboru karboksykinazy fosfoenolopirogronianowej należą nawracająca ciężka hipoglikemia oraz kwasica metaboliczna. Pojawiają się one już we wczesnym dzieciństwie.

</doc>
<doc id="3156076" url="https://pl.wikipedia.org/wiki?curid=3156076" title="Ekstraliga na żużlu (2000)">
Ekstraliga na żużlu (2000)

Ekstraliga żużlowa 2000 – pierwszy, od czasu uruchomienia Ekstraligi i 53. w historii, sezon rozgrywek najwyższego szczebla o drużynowe mistrzostwo Polski na żużlu. Tytułu mistrza Polski z sezonu 1999 broniła drużyna Polonii Piła.

</doc>
<doc id="3156080" url="https://pl.wikipedia.org/wiki?curid=3156080" title="Shigeru Honjō">
Shigeru Honjō

 – japoński dowódca wojskowy, generał Cesarskiej Armii Japońskiej.
Życiorys.
W 1922 awansowany na generała-majora Cesarskiej Armii Japońskiej. W latach 1925-1928 piastował obowiązki attaché wojskowego w Chinach. Następnie został dowódcą 10. Dywizji Cesarskiej Armii Japońskiej.
Od 1 sierpnia 1931 pełnił obowiązki komendanta głównego Armii Kwantuńskiej w Mandżurii, między innymi podczas tzw. incydentu mandżurskiego z września 1931, którego był bezpośrednim inicjatorem, a który pociągnął za sobą wojskową okupację Mandżurii.
Po powrocie do kraju w sierpniu 1932, został powołany do Najwyższej Rady Wojennej. Od 6 kwietnia 1933 do 23 marca 1936 był głównym adiutantem cesarza Hirohito.
W kwietniu 1936 przeszedł na emeryturę, w atmosferze próby zamachu stanu w Japonii, która miała miejsce w dniach 26–29 lutego 1936, dokonanej przez ultranacjonalistów z ugrupowania Kōdō-ha działającego w japońskiej armii (Incydent z 26 lutego).
Pod koniec II wojny światowej, wszedł w skład Tajnej Rady będącej organem doradczym przy cesarzu. Po kapitulacji Japonii w 1945, został aresztowany przez amerykańskie władze okupacyjne, jako podejrzany o zbrodnie wojenne. 30 listopada 1945 popełnił samobójstwo.

</doc>
<doc id="3156081" url="https://pl.wikipedia.org/wiki?curid=3156081" title="Guiyang Olympic Sports Center Stadium">
Guiyang Olympic Sports Center Stadium

Guiyang Olympic Sports Center Stadium – wielofunkcyjny stadion w Guiyang, w Chinach. Został otwarty w 2011 roku. Obiekt może pomieścić 51 636 widzów. Swoje spotkania rozgrywają na nim piłkarze klubu Guizhou Renhe.

</doc>
<doc id="3156082" url="https://pl.wikipedia.org/wiki?curid=3156082" title="Guiyang Olympic Sports Center">
Guiyang Olympic Sports Center



</doc>
<doc id="3156084" url="https://pl.wikipedia.org/wiki?curid=3156084" title="Deficyt dehydrogenazy pirogronianu">
Deficyt dehydrogenazy pirogronianu

Deficyt dehydrogenazy pirogronianu – choroba metaboliczna związana z zaburzeniem metabolizmu węglowodanów.
Choroba ta wywoływana jest przez niedobór enzymu, dehydrogenazy pirogronianowej. Jest to kompleks białkowy zbudowany z trzech podjednostek. Odgrywa ważną rolę w końcowym etapie glikolizy.
Chorobę powodować może deficyt każdej z trzech podjednostek, aczkolwiek najczęściej występuje niedobór podjednostki E1, pełniącej funkcję dekarboksylazy pirogronianu. Zbyt mała aktywność E1 wywołuje objawy już u noworodka. W efekcie występuje u niego kwasica metaboliczna, a stężenia pirogronianu i mleczanu są podwyższone. Pojawiają się drgawki, a często także wady mózgu. Choroba postępuje z czasem, nieodwołalnie doprowadzając do śmierci chorego.
Znacznie rzadziej występuje niedobór podjednostki E2 – opisano jedynie pojedyczne przypadki takiej wady.
Niedobór E3 wyróżnia się obecnością dodatkowych objawów w postaci podwyższenia stężenia α-ketoglutaranu oraz ketokwasów gromadzących się w chorobie syropu klonowego.
Pronicka wymienia następujące objawy najczęstszej, noworodkowej postaci choroby:
Poza tym wśród objawów okresu niemowlęcego podaje:
W przypadków starszych dzieci wskazane źródło podaje postępującą ataksję.
W celu rozpoznania deficytu dehydrogenazy pirogronianu przeprowadza się badania biochemiczne. Pokazują one nadmierne stężenia mleczanu i pirogronianu w surowicy. Jednakże stosunek tych stężeń pozostaje prawidłowy, podobnie jak w przypadku alaniny. Obniżona jest tolerancja cukrów. Spożycie glukozy prowadzi do nasilenia kwasicy mleczanowej, nie grozi natomiast hipoglikemia. Aby potwierdzić rozpoznanie, sięga się do oznaczenia aktywności podjednostek dehydrogenay pirogronianowej, określając ją w fibroblastach skóry, limfocytach bądź mięśniach. Należy liczyć się z niedoskonałością tych metod.
Postępowanie w niedoborze dehydrogenazy pirogronianowej obejmuje przede wszystkim leczenie dietetyczne. Stosuje się dietę ketogenną, ograniczając spożycie monosacharydów. Kwasicę mleczanową łagodzi dihydroksyaceton, hamuje on bowiem kinazę dehydrogenazy pirogronianowej. Witamina B1 pełni rolę kofaktora newralgicznej przemiany, może więc niekiedy zwiększyć aktywność enzymu.

</doc>
<doc id="3156086" url="https://pl.wikipedia.org/wiki?curid=3156086" title="Aleksiej Łowczew">
Aleksiej Łowczew

Aleksiej Łowczew (; ur. 13 czerwca 1989) – rosyjski sztangista, mistrz Europy, brązowy medalista mistrzostw świata.
Na mistrzostwach świata 2013 w kategorii powyżej 105 kilogramów zajął 3. miejsce osiągając 430 kg. Podczas mistrzostw Europy 2014 uzyskał 457 kilogramów, co pozwoliło mu wygrać zawody w kategorii do 105 kg.
Podczas Mistrzostw Świata 2015 ustanowił dwa rekordy świata w podrzucie (264 kg) oraz dwuboju (475 kg), poprzednie rekordy należały do Irańczyka Hosejna Rezazade (263 i 472 kg). W listopadzie 2015 przyłapano go na zażywaniu dopingu. Badania próbki B wykazały u niego zakazaną substancję - ipamorelinę.

</doc>
<doc id="3156087" url="https://pl.wikipedia.org/wiki?curid=3156087" title="Robin Turner">
Robin Turner

Robin David Turner (ur. 10 września 1955 w Carlisle) – angielski piłkarz grający na pozycji napastnika. Wieloletni gracz Ipswich Town.
Kariera piłkarska.
Robin Turner urodził się w Carlisle, jednak karierę rozpoczął w juniorach Ipswich Town (triumf w FA Youth Cup w 1973 roku), w którym w 1975 roku podpisał profesjonalny kontrakt i występował do 1984 roku. Jednak w czasie pobytu w klubie nie zdołał wywalczyć miejsca w pierwszym składzie zespołu, bowiem w barwach klubu rozegrał zaledwie 48 meczów ligowych i strzelił 2 bramki, co jednak nie przeszkodziło mu w zdobyciu cennych osiągnięć: dwukrotne wicemistrzostwo Anglii (1981, 1982), Puchar Anglii (1978) oraz Puchar UEFA (1981).
Następnie reprezentował następujące kluby: Swansea City (1984–1985), Colchester United (1985–1986), Bury Town, gdzie zakończył piłkarską karierę.
Film.
Robin Turner w 1981 roku zagrał wraz z niektórymi kolegami z Ipswich Town i gwiazdami piłki nożnej m.in. Pelé i Kazimierzem Deyną w amerykańskiej produkcji - "Ucieczka do zwycięstwa", wcielając się w rolę gracza reprezentacji Niemiec.

</doc>
<doc id="3156093" url="https://pl.wikipedia.org/wiki?curid=3156093" title="Glony protokokkoidalne">
Glony protokokkoidalne

Glony protokokkoidalne – glony z grupy zielenic, które wraz z grzybami tworzą porosty. Glony te występują u około 90% gatunków porostów i są eukariontami (pozostałe 10% to sinice, które są prokariontami). W porostach glony pełnią rolę fotobionta.
Glony protokokkoidalne to organizmy jednokomórkowe o kulistym, lub prawie kulistym kształcie i podobnej wielkości jak pierwotek. Według aktualnych ujęć taksonomicznych jest to tylko umowna grupa glonów, niebędąca odrębną jednostką taksonomiczną. 
Glony protokokkoidalne mogą w porostach być rozmieszczone na dwa sposoby:

</doc>
<doc id="3156096" url="https://pl.wikipedia.org/wiki?curid=3156096" title="Szimon Abu Chacira">
Szimon Abu Chacira

Szimon Abu Chacira, "Shimon Abuhatzira" (hebr. שמעון אבו חצירא; ur. 10 października 1986 w Netanji) – izraelski piłkarz, grający na pozycji napastnika.
Kariera klubowa.
Abu Chacira profesjonalną karierę rozpoczął w Hapoel Petach Tikwa. Latem 2009 roku wyjechał do Grecji, został zawodnikiem klubu AE Larisa, półtora roku później, pół roku przed wypełnieniem umowy z greckim zespołem, wrócił do Izraela i został zawodnikiem Hapoel Ironi Kirjat Szemona. Przed rozpoczęciem sezonu 2013/14 przeniósł się do Maccabi Hajfa, z którym podpisał czteroletni kontrakt. W 2016 został zawodnikiem klubu Beitar Jerozolima.
Kariera reprezentacyjna.
W reprezentacji Izraela zadebiutował 16 października 2012 roku w meczu eliminacji mistrzostw świata przeciwko Luksemburgowi. Na boisku pojawił się w 81 minucie.

</doc>
<doc id="3156097" url="https://pl.wikipedia.org/wiki?curid=3156097" title="Katastrofa promu Sewol">
Katastrofa promu Sewol

Katastrofa promu "Sewol" – katastrofa morska, która miała miejsce 16 kwietnia 2014 roku u wybrzeży Korei Południowej. W wyniku zatonięcia promu pasażerskiego, śmierć poniosło 306 osób, a 172 osoby zostały ranne.
Pasażerowie i załoga.
Wśród 476 pasażerów i członków załogi byli uczniowie szkół średnich z Inczon, którzy płynęli w ramach szkolnej wycieczki na położoną w Cieśninie Koreańskiej wyspę Czedżu. Kapitanem statku był 69-letni Lee Joon-seok, który dowodził statkiem w ramach zastępstwa.
Przebieg wydarzeń.
Prom Sewol wypłynął z Inczon we wtorek 15 kwietnia 2014 roku, o godzinie 21:00.
Prom MV "Sewol", płynący z Inczon do Czedżu, wywrócił się do góry dnem podczas zwrotu o 45° w prawo. Przypuszcza się, że pod wpływem nagłego manewru przesunął się ładunek na pokładzie, pozbawiając jednostkę stateczności. Doszło do przechylenia na burtę, a następnie zatonięcia statku. Okręt przewrócił się kompletnie około godziny 10:39, nad wodą pozostawała wtedy tylko rufa.
Podczas katastrofy wielu pasażerów kontaktowało się ze swoimi bliskimi, ostatnia wiadomość została wysłana o 10:17
Utrata stateczności i zatonięcie jest prawdopodobnie kolejnym przykładem zadziałania efektu powierzchni swobodnej.
Akcja ratunkowa.
Pierwszy telefon na numer ratunkowy wykonał jeden z uczniów o godzinie 8:52, a pierwszy statek ratunkowy wysłano z Mokpo o 8:58. Podczas oczekiwania na ewakuację załoga promu spożywała alkohol, a pasażerom nakazano pozostanie w kajutach. 
Pierwsza jednostka ratunkowa przybyła na miejsce około godziny 9:30. Ratownicy przez kilka minut nadawali komunikaty wzywające do opuszczenia promu, a około 9:38 spuścili na wodę ponton, na którym ratownicy podpłynęli do statku. Kapitan Lee Joon-seok i większość załogi jako pierwsi ewakuowali się ze statku, pozostawiając na miejscu jednego z młodszych oficerów i kilku członków załogi, z których przynajmniej 3 zginęło, ratując pasażerów. Wśród zmarłych członków załogi była para narzeczonych – Jung Hyun-seon i Kim Ki-Woong oraz najmłodszy członek załogi – Park Ji-young, która oddała swoją kamizelkę ratunkową jednej z pasażerek. 
Ratownicy nie podejmowali prób wejścia do wnętrza promu, ratując tylko tych pasażerów, którzy wskoczyli wcześniej do wody lub dotarli na górny pokład.
W akcji ratunkowej brało udział 87 jednostek wodnych i 18 samolotów. 17 kwietnia 2014 roku w akcję ratunkową zaangażowanych było aż 555 płetwonurków, w tym żołnierze koreańskiej Marynarki Wojennej, straż przybrzeżna oraz cywilni ochotnicy i firmy prywatne. Straż przybrzeżna była później oskarżano o to, że zakazano nurkom Marynarki Wojennej zejścia pod wodę, oczekując przybycia nurków z przedsiębiorstwa Undine Marine Industries. 18 kwietnia na miejsce katastrofy przybył żuraw pływający. Poza tym w akcji brał także udział amerykański okręt USS Bonhomme Richard, na miejsce wysłano również okręt USNS Safeguard.
Według przedstawiciela służb ratunkowych woda w miejscu, gdzie doszło do wypadku, miała temperaturę około 12 stopni Celsjusza. Była na tyle zimna, by spowodować hipotermię po przebywaniu w niej od 1,5 godziny do 2 godzin. Wielu zaginionych odnaleziono w zatopionym wraku. Akcję poszukiwawczą utrudniały wysokie ciśnienie panujące pod wodą, prądy morskie, pogoda oraz same rozmiary statku. Do 25 kwietnia, jak stwierdził dowódca akcji ratunkowej kapitan Kim Jin-hwang, nurkowie przeszukali już wszystkie miejsca, które były stosunkowo łatwo dostępne.
Następstwa.
W kwietniu 2014 roku w mediach społecznościowych pojawiły się wpisy wzywające do wyrażania nadziei na uratowanie kolejnych pasażerów uwięzionych na promie za pomocą żółtych wstążek. W akcję zaangażował się m.in. papież Franciszek oraz wielu celebrytów.
W czerwcu 2014 roku rozpoczął się proces 15 członków załogi promu. Kapitan promu został skazany na 36 lat więzienia, a inni oficerowie zostali skazani na kary 15 i 20 lat więzienia. Starszy mechanik promu został skazany na 30 lat więzienia za pozostawienie na statku dwóch rannych współpracowników. 
Yoo Byung-eun, prezes firmy będącej właścicielem promu, po katastrofie ukrywał się przed organami ścigania, w czerwcu 2014 roku jego ciało odnaleziono na polu w Suncheon.
Niedługo po zatonięciu promu samobójstwo popełnił 52–letni Kang Min Kyu – wicedyrektor szkoły do której uczęszczali uczniowie, którzy zginęli w katastrofie i jedna z pierwszych osób, która została uratowana z tonącego statku.

</doc>
<doc id="3156100" url="https://pl.wikipedia.org/wiki?curid=3156100" title="Laurie Sivell">
Laurie Sivell

Laurence „Laurie” Sivell (ur. 8 lutego 1951 w Lowestoft) – angielski piłkarz grający na pozycji bramkarza. Wieloletni gracz Ipswich Town.
Kariera piłkarska.
Laurie Sivell karierę piłkarską rozpoczął w 1969 roku w Ipswich Town, w którym występował do 1984 roku. Jednak w czasie pobytu w klubie nie zdołał wywalczyć miejsca w pierwszym składzie zespołu, gdyż w tym okresie rozegrał zaledwie 141 meczów ligowych (był dublerem najpierw Davida Besta, potem Paula Coopera), co jednak nie przeszkodziło mu w zdobyciu cennych osiągnięć: dwukrotne wicemistrzostwo Anglii (1981, 1982), Puchar Anglii (1978) oraz Puchar UEFA (1981).
Oprócz Ipswich Town grał w 1979 roku w ramach wypożyczenia w Lincoln City oraz w Beccles Town, gdzie zakończył piłkarską karierę.
Film.
Laurie Sivell w 1981 roku zagrał wraz z niektórymi kolegami z Ipswich Town i gwiazdami piłki nożnej m.in. Pelé i Kazimierzem Deyną w amerykańskiej produkcji – "Ucieczka do zwycięstwa", wcielając się w rolę Schmidta, bramkarza reprezentacji Niemiec.

</doc>
<doc id="3156101" url="https://pl.wikipedia.org/wiki?curid=3156101" title="Ayşegül Çoban">
Ayşegül Çoban

Ayşegül Çoban (ur. 16 grudnia 1992) – turecka sztangistka, mistrzyni Europy, brązowa medalistka uniwersjady.

</doc>
<doc id="3156110" url="https://pl.wikipedia.org/wiki?curid=3156110" title="75 Samodzielna Kompania Saperów">
75 Samodzielna Kompania Saperów

75 Samodzielna Kompania Saperów (75 sksap) – pododdział saperów Wojska Polskiego II RP.
Historia kompanii.
75 Samodzielna Kompania Saperów nie występowała w organizacji pokojowej Wojska Polskiego. Została sformowana w dniach 24-26 sierpnia 1939 roku zgodnie z panem mobilizacyjnym „W”, w mobilizacji alarmowej, w grupie jednostek oznaczonych kolorem żółtym.
Jednostką mobilizującą był 5 Batalion Saperów w Krakowie. Zmobilizowana kompania przyjęła organizację wojenną L.3102/mob.org. i została wyposażona zgodnie z wojennymi należnościami materiałowymi L. 3102/mob.mat..
Kompania była organicznym pododdziałem saperów 55 Dywizji Piechoty (rezerwowej). W 1938 roku podjęto decyzję przygotowaniu w następnym roku mobilizacji batalionu saperów dla 55 DP. Jednostką mobilizującą miał być Ośrodek Sapersko-Pionierski 23 DP w Mysłowicach. Materiał niezbędny do zmobilizowania batalionu saperów miał być uzyskany przez skreślenie z tabel mobilizacyjnych dwóch samodzielnych kompanii saperów: 75 sksap w Krakowie oraz 53 lub 63 sksap w Wilnie. Ostatecznie mobilizacja batalionu saperów typ IIa dla 55 DP miała być przygotowana w OSP 23 DP w Mysłowicach w 1940 roku. Wybuch II wojny światowej zniweczył te zamierzenia.
Gotowość bojową osiągnęła w nocy z 2 na 3 września 1939 roku.
2 września 1939 roku kompania została włączona w skład 55 Batalionu Saperów, a jej dowódca kapitan Czesław Antoni Wójtowicz został dowódcą saperów 55 DP.

</doc>
<doc id="3156111" url="https://pl.wikipedia.org/wiki?curid=3156111" title="Kazimierz Bogdan Konarski">
Kazimierz Bogdan Konarski



</doc>
<doc id="3156113" url="https://pl.wikipedia.org/wiki?curid=3156113" title="Norwegia na Zimowych Igrzyskach Olimpijskich 1984">
Norwegia na Zimowych Igrzyskach Olimpijskich 1984

 
Norwegię na Zimowych Igrzyskach Olimpijskich 1984 reprezentowało 58 zawodników: 50 mężczyzn i osiem kobiet. Był to czternasty start reprezentacji Norwegii na zimowych igrzyskach olimpijskich.
Skład kadry.
Biathlon.
Mężczyźni
Biegi narciarskie.
Mężczyźni
Kobiety
Hokej na lodzie.
Reprezentacja mężczyzn
Reprezentacja Norwegii brała udział w rozgrywkach grupy B turnieju olimpijskiego, w której zajęła szóste miejsce. Ostatecznie została sklasyfikowana na 11. miejscu
Grupa B.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Saneczkarstwo.
Mężczyźni
Kobiety
Skoki narciarskie.
Mężczyźni

</doc>
<doc id="3156116" url="https://pl.wikipedia.org/wiki?curid=3156116" title="Kujawskie przywoływki dyngusowe">
Kujawskie przywoływki dyngusowe



</doc>
<doc id="3156117" url="https://pl.wikipedia.org/wiki?curid=3156117" title="Aliabad-e Dizgaran">
Aliabad-e Dizgaran

Aliabad-e Dizgaran (perski: علي ابادديزگران) – wieś w zachodnim Iranie, w ostanie Kermanszah. W 2006 roku miejscowość liczyła 245 osób w 56 rodzinach.

</doc>
<doc id="3156120" url="https://pl.wikipedia.org/wiki?curid=3156120" title="Paul Cooper (piłkarz)">
Paul Cooper (piłkarz)

Paul David Cooper (ur. 21 grudnia 1953 w Brierley Hill) – angielski piłkarz grający na pozycji bramkarza. Wieloletni gracz Ipswich Town.
Kariera piłkarska.
Laurie Sivell karierę piłkarską rozpoczął w 1971 roku w Birmingham City, w którym występował do 1974 roku. Następnie przeszedł do Ipswich Town, gdzie odnosił największe sukcesy w swojej karierze: dwukrotne wicemistrzostwo Anglii (1981, 1982), Puchar Anglii (1978) oraz Puchar UEFA (1981). Występował w klubie do 1987 roku i rozegrał w jego barwach 550 meczów (w tym 447 meczów ligowych). 
Następnie w 1987 roku przeszedł do Leicester City. W marcu 1989 roku przeszedł za 20 000 funtów do Manchesteru City, gdzie był dublerem Andy'ego Dibbla. W zespole zadebiutował dnia 27 marca 1989 roku w meczu z Stoke City, gdyż jego rywal w bramce nie mógł wystąpić z powodu kontuzji. W klubie występował do 1990 roku. Następnie przeszedł do Stockport County, gdzie w 1991 roku zakończył karierę.
Po zakończeniu kariery.
Laurie Sivell w 1981 roku zagrał wraz z niektórymi kolegami z Ipswich Town i gwiazdami piłki nożnej m.in. Pele i Kazimierzem Deyną w amerykańskiej produkcji - "Ucieczka do zwycięstwa", wcielając się w rolę Roberta Hatcha (w tej roli Sylvester Stallone).
Paul Cooper wraz z żoną obecnie prowadzą na Teneryfie klub golfowy.

</doc>
<doc id="3156121" url="https://pl.wikipedia.org/wiki?curid=3156121" title="Zamek w Goraju">
Zamek w Goraju

Zamek w Goraju – zamek z początku XX wieku znajdujący się w Goraju w województwie wielkopolskim.
Historia i architektura.
Neorenesansowy zamek w Goraju został zbudowany dla hrabiego Wilhelma Bolka von Hochberga w latach 1910-1911. Wzniesiono go na skarpie nad lewym brzegu Noteci w Puszczy Noteckiej. Budowla założona na planie litery U, ramionami skierowanymi w kierunku rzeki. Po obu stronach skrzydła frontowego wznoszą się dwie potężne baszty nakryte hełmami. Trzecia baszta znajduje się na końcu skrzydła wschodniego. Wzorcem dla zamku jest warownia Varenholz w Westfalii. Von Hochbergowie mieszkali na zamku do II wojny światowej. 
Obecnie mieści się tutaj Internat Zespołu Szkół Leśnych.
Pomniki.
Przed zamkiem stoją cztery kamienie pamiątkowe:

</doc>
<doc id="3156123" url="https://pl.wikipedia.org/wiki?curid=3156123" title="Kōki Hirota">
Kōki Hirota

 – japoński polityk i dyplomata, premier Japonii. Po II wojnie światowej stracony za zbrodnie wojenne.
W latach 1928–1931 pełnił obowiązki ambasadora Cesarstwa Japonii w ZSRR. Następnie od 1933 do 1936 pełnił funkcję ministra spraw zagranicznych. Od marca 1936 do lutego 1937 piastował obowiązki premiera, po tzw. incydencie z 26 lutego. W tym okresie Japonia podpisała między innymi Pakt antykominternowski z III Rzeszą. Po II wojnie światowej aresztowany przez Amerykanów i sądzony za zbrodnie wojenne, został skazany przez Międzynarodowy Trybunał Wojskowy dla Dalekiego Wschodu na śmierć i powieszony 23 grudnia 1948 roku. Ciało zostało poddane kremacji, a prochy rozrzucone nad Pacyfikiem. Był jedynym cywilem straconym w wyniku tego procesu.

</doc>
<doc id="3156125" url="https://pl.wikipedia.org/wiki?curid=3156125" title="Związek Socjalistycznych Republik Radzieckich na Zimowych Igrzyskach Olimpijskich 1984">
Związek Socjalistycznych Republik Radzieckich na Zimowych Igrzyskach Olimpijskich 1984

ZSRR na Zimowych Igrzyskach Olimpijskich 1984 reprezentowało 99 zawodników: 74 mężczyzn i 25 kobiet. Był to ósmy start reprezentacji ZSRR na zimowych igrzyskach olimpijskich.
Skład kadry.
Biathlon.
Mężczyźni
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Związku Radzieckiego brała udział w rozgrywkach grupy A turnieju, w której zajęła pierwsze miejsce i awansowała do grupy finałowej. W grupie finałowej zajęła 1. miejsce, zdobywając złoty medal.
Grupa A.
Wyniki
Grupa finałowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Saneczkarstwo.
Mężczyźni
Kobiety
Skoki narciarskie.
Mężczyźni

</doc>
<doc id="3156127" url="https://pl.wikipedia.org/wiki?curid=3156127" title="Dino Ndlovu">
Dino Ndlovu

Dino Ndlovu (ur. 15 lutego 1990 w Johannesburgu) – południowoafrykański piłkarz grający na pozycji napastnika.
Kariera klubowa.
Ndlovu profesjonalną karierę rozpoczął w klubie Mamelodi Sundowns. W kolejnych latach reprezentował barwy Bloemfontein Celtic, a także izraelskich zespołów Bene Jehuda Tel Awiw i Maccabi Hajfa. Zimą 2014 roku został piłkarzem klubu z rodzinnego kraju – Supersport United, do którego został wypożyczony. W 2015 wypożyczono go do Mpumalanga Black Aces. W 2015 roku został zawodnikiem klubu Anorthosis Famagusta. W 2016 roku odszedł do azerskiego Qarabağu Ağdam.
Kariera reprezentacyjna.
W reprezentacji RPA zadebiutował w 2012 roku.

</doc>
<doc id="3156128" url="https://pl.wikipedia.org/wiki?curid=3156128" title="Kalkar motyli">
Kalkar motyli

Kalkar (łac. "calcar") – część samczych narządów genitalnych u motyli.
Kalkar powstaje przez zrośnięcie się w jeden twór ramion łożyska edeagusa, czyli anellusa. Występuje u części gatunków z rodziny miernikowcowatych.

</doc>
<doc id="3156131" url="https://pl.wikipedia.org/wiki?curid=3156131" title="Sint-Oedenrode">
Sint-Oedenrode

Sint-Oedenrode – miasto i gmina w prowincji Brabancja Północna w Holandii. Liczy sobie 17 944 mieszkańców (2014). Leży nad rzeką Dommel.
W mieście znajduje się zamek Henkenshage z pięknym parkiem, a także zamek Dommelrode, obecnie siedziba władz miejskich. Roku 1434 sięga tamtejszy Szpital św. Pawła. W Sint-Oedenrode znajduje się także neogotycki kościół St Martin. Stoi na miejscu starej romańskiej świątyni zbudowanej w XI wieku i zbudzonej w 1807 roku. W 1808 roku konsekrowany został nowy kościół, ale i ten nie przetrwał do naszych czasów zamieniony w 1915 roku na obecną budowlę.
Przez gminę przechodzi autostrada A50.

</doc>
<doc id="3156132" url="https://pl.wikipedia.org/wiki?curid=3156132" title="Emadije-je Sofla">
Emadije-je Sofla

Emadije-je Sofla (perski: عماديه سفلي) – wieś we wschodnim Iranie, w ostanie Chorasan-e Razawi. W 2006 roku miejscowość liczyła 105 osób w 25 rodzinach.

</doc>
<doc id="3156134" url="https://pl.wikipedia.org/wiki?curid=3156134" title="Jim Leeker">
Jim Leeker

Jim Leeker (ur. 10 maja 1947 w Saint Louis) – amerykański piłkarz, grający na pozycji napastnika.
Jim Leeker karierę piłkarską rozpoczął w 1965 roku w St. Louis Kutis, gdzie występował do 1969 roku, grając jednocześnie w latach 1966-1969 w St. Louis Billikens na St. Louis University (mistrz NCAA w 1969 roku).
W NASL zadebiutował w sezonie 1970 w barwach St. Louis Stars, do którego przeszedł w 1970 roku. W klubie występował do 1972 roku. Podczas pobytu w klubie rozegrał 46 meczów ligowych oraz w sezonie 1970 został wybranym Odkryciem Roku. Następnie wrócił do St. Louis Kutis, gdzie zakończył sportową karierę.
Jim Leeker w 1998 roku został wprowadzony do Galerii Sław Piłki Nożnej St. Louis.

</doc>
<doc id="3156136" url="https://pl.wikipedia.org/wiki?curid=3156136" title="Abies nordmanniana">
Abies nordmanniana



</doc>
<doc id="3156140" url="https://pl.wikipedia.org/wiki?curid=3156140" title="Harpster (ujednoznacznienie)">
Harpster (ujednoznacznienie)

Miejsca o nazwie Harpster:
Osoby o nazwisku Harpster:

</doc>
<doc id="3156143" url="https://pl.wikipedia.org/wiki?curid=3156143" title="Subskafium">
Subskafium



</doc>
<doc id="3156145" url="https://pl.wikipedia.org/wiki?curid=3156145" title="Ruchome piaski (singel)">
Ruchome piaski (singel)

Ruchome piaski – utwór muzyczny zespołu Varius Manx, wydany w 1997 i wykorzystany w ścieżce dźwiękowej do filmu "Nocne graffiti". Autorami piosenki są Andrzej Ignatowski i Robert Janson. W nagraniach gościnnie wzięły udział wokalistki zespołu De Su.
Piosenka dotarła do piątego miejsca "Listy przebojów Trójki", czwartego miejsca Szczecińskiej Listy Przebojów i drugiego miejsca Listy Wietrznego Radia.
Utwór został wykorzystany również w ścieżce dźwiękowej serialu "Teraz albo nigdy!".

</doc>
<doc id="3156147" url="https://pl.wikipedia.org/wiki?curid=3156147" title="Żeglarstwo na Letnich Igrzyskach Olimpijskich 1948 – Star">
Żeglarstwo na Letnich Igrzyskach Olimpijskich 1948 – Star

Zawody w żeglarskiej klasie Star podczas XIV Letnich Igrzysk Olimpijskich odbyły się w dniach 3–12 sierpnia 1948 roku na wodach Torbay.
Informacje ogólne.
Do zawodów zgłosiło się siedemnaście załóg reprezentujących tyleż krajów.
Regaty składały się z siedmiu wyścigów punktowanych według skali logarytmicznej – różnica między punktami przyznawanymi za pierwszą i drugą lokatę była większa niż za miejsca drugie i trzecie itd. Do końcowej klasyfikacji przyjmowane były wyniki sześciu z nich, najsłabszy rezultat był bowiem odrzucany, a wyższą lokatę zajmował jacht o większej liczbie punktów.
W regatach z wyraźną przewagą triumfowali reprezentanci Stanów Zjednoczonych na jachcie "Hilarius", drudzy byli zaś Kubańczycy na "Kurush III", brązowy medal zdobyli doświadczeni Holendrzy na łodzi "Starita".

</doc>
<doc id="3156149" url="https://pl.wikipedia.org/wiki?curid=3156149" title="Andrzej Maj">
Andrzej Maj



</doc>
<doc id="3156150" url="https://pl.wikipedia.org/wiki?curid=3156150" title="Żeglarstwo na Letnich Igrzyskach Olimpijskich 1948 - Star">
Żeglarstwo na Letnich Igrzyskach Olimpijskich 1948 - Star



</doc>
<doc id="3156151" url="https://pl.wikipedia.org/wiki?curid=3156151" title="Lista rodzajów rączycowatych">
Lista rodzajów rączycowatych

Lista rodzajów zaliczanych do rodziny rączycowatych

</doc>
<doc id="3156152" url="https://pl.wikipedia.org/wiki?curid=3156152" title="Kino Phoenix Square w Leicester">
Kino Phoenix Square w Leicester

Phoenix Square – kino w mieście Leicester w Wielkiej Brytanii otwarte 19 listopada 2009 r.
Kino znajduje się w centrum miasta przy ul. 4 Midland Street.
Odbywają się tam projekcje filmów kina światowego w cyfrowym systemie oraz organizowane są wystawy. W kinie znajdują się kawiarnie, bary. Obok kina znajduje się duży parking samochodowy przeznaczony dla widzów kina.
Rozpoczęcie budowy kina nastąpiło 2007 r., ukończenie w 2009. Koszt budowy wyniósł blisko 21 milionów funtów.

</doc>
<doc id="3156154" url="https://pl.wikipedia.org/wiki?curid=3156154" title="Kościół Świętych Apostołów Piotra i Pawła w Suchowoli">
Kościół Świętych Apostołów Piotra i Pawła w Suchowoli

Kościół pw. Świętych Apostołów Piotra i Pawła w Suchowoli – rzymskokatolicki kościół parafialny w mieście Suchowola, w województwie podlaskim. Należy do dekanatu Korycin archidiecezji białostockiej.
Historia.
Świątynia została wybudowana w latach 1879-1885 według projektu architekta Jakuba Fordona z Grodna. Prace budowlane rozpoczęły się podczas urzędowania księdza proboszcza Antoniego Szumowskiego. Budowę doprowadził do końca proboszcz, ksiądz Władysław Kulesza. W dniu 7 grudnia 1885 roku kościół został poświęcony. Budowlę konsekrował biskup wileński Edward von Ropp w dniu 10 września 1905 roku. 
W czasie II wojny światowej hitlerowcy zniszczyli fasadę główną świątyni razem z dwiema wieżami. Odbudowa została rozpoczęta przez księdza Stefana Porczyka, natomiast prace zakończył ksiądz Nikodem Zarzecki. Cała fasada razem z wieżami została odbudowana w oparciu o nowy projekt. W latach 1992-1997 kościół przeszedł generalny remont, podczas którego m.in. zostały założone nowe żelbetowe stropy w miejscu starszych, drewnianych.
Bł. ks. Jerzy Popiełuszko.
W tym kościele w dniu 16 września 1947 roku został ochrzczony pod imieniem Alfons błogosławiony Jerzy Popiełuszko, kapelan warszawskiej „Solidarności”, zamordowany przez funkcjonariuszy Służby Bezpieczeństwa. W dniu 10 października 2010 roku w świątyni zostały intronizowane relikwie błogosławionego, które umieszczono w specjalnie przygotowanym ołtarzu, znajdującym się w lewej nawie pod obrazem księdza.

</doc>
<doc id="3156157" url="https://pl.wikipedia.org/wiki?curid=3156157" title="Lista rodzajów Dolichopodidae">
Lista rodzajów Dolichopodidae

Lista rodzajów rodziny Dolichopodidae, która obejmuje około 200 rodzajów.

</doc>
<doc id="3156162" url="https://pl.wikipedia.org/wiki?curid=3156162" title="Brygada KOP &quot;Wilno&quot;">
Brygada KOP &quot;Wilno&quot;



</doc>
<doc id="3156164" url="https://pl.wikipedia.org/wiki?curid=3156164" title="Tarczka terminalna">
Tarczka terminalna

Tarczka terminalna – rodzaj płytki występujący u larw niektórych muchówek.
Tarczka termianlna znajduje się na ostatnim segmencie ciała larwy. Jest ona silnie zesklerotyzowana i wyposażona w kolce, a zwykle także silnie rozwinięte włoski zmysłowe. Na jej środku znajdują się przetchlinki końcowe.
Tarczka służy za punkt oporu podczas poruszania się larwy. Opiera się ona tarczką o podłoże i wydłuża ciało ku przodowi.

</doc>
<doc id="3156165" url="https://pl.wikipedia.org/wiki?curid=3156165" title="Spatula sternalis">
Spatula sternalis

Spatula sternalis – narząd występujący u larw niektórych muchówek.
Spatula sternalis jest narządem ruchu występującym u larw muchówek z rodziny Itoniidae. Ma postać płytki i położona jest na brzusznej stronie przedniej części ciała. Jeden koniec ma wolny, a drugi zrośnięty z ciałem i wyposażony w aparat mięśniowy. Larwa poprzez szybkie uderzenia płytką o podłoże, odbija się od niego i przemieszcza skacząc.

</doc>
<doc id="3156168" url="https://pl.wikipedia.org/wiki?curid=3156168" title="Pseudocolaptes boissonneautii">
Pseudocolaptes boissonneautii



</doc>
<doc id="3156169" url="https://pl.wikipedia.org/wiki?curid=3156169" title="Asthenes moreirae">
Asthenes moreirae



</doc>
<doc id="3156170" url="https://pl.wikipedia.org/wiki?curid=3156170" title="Hemitriccus cinnamomeipectus">
Hemitriccus cinnamomeipectus



</doc>
<doc id="3156172" url="https://pl.wikipedia.org/wiki?curid=3156172" title="Marian Niemiec">
Marian Niemiec

Marian Niemiec (ur. 17 lutego 1961 w Kobielicach) – polski duchowny luterański, proboszcz parafii ewangelicko-augsburskiej w Katowicach, biskup diecezji katowickiej Kościoła Ewangelicko-Augsburskiego w Polsce.
Życiorys.
W 1984 ukończył studia w zakresie teologii ewangelickiej na Chrześcijańskiej Akademii Teologicznej w Warszawie. Następnie odbył praktyki kandydackie w ewangelickich parafiach w Koninie oraz Starym Bielsku. Ordynowany na duchownego Kościoła Ewangelicko-Augsburskiego przez ks. bp. Janusza Narzyńskiego 24 listopada 1985 w Mikołowie.
Po ordynacji jako wikariusz pełnił posługę w parafiach w Starym Bielsku i Opolu. W 1990 został mianowany proboszczem-administratorem parafii w Opolu. W latach 1993–2014 był wybranym proboszczem tej parafii.
Ukończył studia doktoranckie na Wydziale Teologicznym Uniwersytetu Opolskiego. W 2007 otrzymał stopień naukowy doktora teologii ekumenicznej na podstawie rozprawy pt. "Problem nauki o usprawiedliwieniu w dokumentach dialogu luterańsko-rzymskokatolickiego na forum światowym", której promotorem był ks. prof. dr hab. Zygfryd Glaeser.
Od 2004 jest prezesem Zarządu Stowarzyszenia Hospicjum Opolskie.
Od 2006 był wybranym członkiem Synodu Kościoła z listy duchownych. Był przewodniczącym Komisji Rewizyjnej Kościoła. W latach 2011-2014 pełnił funkcję radcy Konsystorza Kościoła.
W latach 2002–2012 pełnił również funkcje radcy diecezjalnego diecezji katowickiej. Po śmierci ks. bpa Tadeusza Szurmana w trakcie konferencji duchownych diecezji katowickiej został wytypowany na kandydata księży na urząd biskupa diecezji. 10 maja 2014 synod diecezji wybrał go na ten urząd.
29 czerwca 2014 Zgromadzenie Parafialne zdecydowało o wybraniu go na stanowisko proboszcza parafii ewangelicko-augsburskiej w Katowicach. Uroczysta instalacja odbyła się 7 września 2014 w Kościele Zmartwychwstania Pańskiego w Katowicach.
Konsekracja biskupa oraz wprowadzenie w urząd biskupa diecezjalnego Diecezji Katowickiej odbyła się w kościele Zmartwychwstania Pańskiego w Katowicach w dniu 14 września 2014. Konsekratorem był zwierzchnik Kościoła bp Jerzy Samiec, w asyście bpa Ryszarda Bogusza – zwierzchnika diecezji wrocławskiej i bpa Rudolfa Bażanowskiego – zwierzchnika diecezji Mazurskiej Kościoła.
Od 11 kwietnia 2015 jest zastępcą zwierzchnika Kościoła Ewangelicko-Augsburskiego w Polsce bp. Jerzego Samca.
W 2017 został laureatem Nagrody im. Wojciecha Korfantego.
Jest żonaty, ma córkę Noemi oraz syna Karola.

</doc>
<doc id="3156175" url="https://pl.wikipedia.org/wiki?curid=3156175" title="Alex Benno">
Alex Benno

Alex Benno (ur. 2 listopada 1873 roku w Oberhausen, zm. 2 kwietnia 1952 w Haarlem) – holenderski aktor, reżyser i scenarzysta filmowy.

</doc>
<doc id="3156176" url="https://pl.wikipedia.org/wiki?curid=3156176" title="REGIOekspres">
REGIOekspres



</doc>
<doc id="3156177" url="https://pl.wikipedia.org/wiki?curid=3156177" title="DUEWAG">
DUEWAG



</doc>
<doc id="3156179" url="https://pl.wikipedia.org/wiki?curid=3156179" title="Eksplozja Avalon">
Eksplozja Avalon

Eksplozja Avalon (nazwa wywodzi się od prekambryjskiej fauny z półwyspu Avalon) – sugerowane wydarzenie w historii ewolucyjnej zwierząt. Stanowi odpowiednik eksplozji kambryjskiej dla fauny ediakarańskiej. Wydarzyło się około 33 milionów lat wcześniej.
Pomysł ten zaproponowali paleontolodzy Virginia Tech dzięki analizie zmian odległości morfologicznej pomiędzy zbiorowiskami ediakaru. Odkrycia wskazują, że na wczesnym etapie ewolucji zwierząt mogła zdarzyć się więcej niż jedna eksplozja.
Eksplozja Avalon wydaje się przypominać eksplozję kambryjską szybkim wzrostem różnorodności w morfologii we względnie niewielkim przedziale czasu z następczym zróżnicowaniem w obrębie wykształconych już planów ciała. Podobny wzorzec obserwowano w przypadków innych zdarzeń ewolucyjnych.

</doc>
<doc id="3156182" url="https://pl.wikipedia.org/wiki?curid=3156182" title="Koninginnebrug (Rotterdam)">
Koninginnebrug (Rotterdam)

Koninginnebrug – drogowy most zwodzony nad basenem portowym Koningshaven w Rotterdamie, w Holandii. Został otwarty w 1876 roku jako most obrotowy, w 1929 roku ponownie otwarty po przebudowie na most zwodzony. W 2000 roku został uznany za zabytek.
Most został otwarty w 1876 roku jako most obrotowy. Z czasem zdecydowano się jednak zmienić jego konfigurację na most zwodzony. Konkurs na nowy projekt przeprawy rozpisano w 1924 roku, a oddanie do użytku gotowego mostu nastąpiło w roku 1929. W chwili otwarcia był to największy most zwodzony z dwoma podnoszonymi przęsłami w Europie. Most przebiega nad basenem portowym Koningshaven, łącząc wyspę Noordereiland z południowym brzegiem. W pobliżu znajduje się również wyłączony już z użytkowania podnoszony most kolejowy De Hef. 10 października 2000 roku most Koninginnebrug wpisano do rejestru holenderskich zabytków (nr 513925).

</doc>
<doc id="3156188" url="https://pl.wikipedia.org/wiki?curid=3156188" title="Eocyte hypothesis">
Eocyte hypothesis

Eocyte hypothesis – klasyfikacja biologiczna przyjmująca, że eukarionty wyewoluowały z prokariotycznych Crenarchaeota (niegdyś określanych po angielsku terminem "eocytes"), stanowiących typ w obrębie archeonów. Hipotezę tę zaproponowali pierwotnie James A. Lake i współpracownicy w 1984, opierając się na odkryciu, że kształt rybosomów występujących u Crenarchaeota i eukariotycznych jest bardziej podobny do siebie, niż do występującego u bakterii bądź u drugiego większego królestwa archeonów, Euryarchaeota.
"Eocyte hypothesis" przyciągnęła znaczną uwagę po jej wprowadzeniu z powodu określania pochodzenia komórek eukariotycznych. Przede wszystkim kontrastowała z systemem trzech domen, wprowadzonym przez Carla Woese w 1977. Dodatkowe dowody wspierające "eocyte hypothesis" opublikowano w latach osiemdziesiątych XX wieku, ale pomimo dość jednoznacznych argumentów poparcie rzeczonej hipotezy osłabło na korzyść systemu trzech domen.
Z postępem w genomice "eocyte hypothesis" odżyła z początkiem w środku pierwszej dekady XXI wieku. Gdy zsekwencjonowano więcej genomów archeonów, liczne geny kodujące szlaki eukariotyczne odkryto w różnych typach archeonów. W widoczny sposób wsparło to "eocyte hypothesis". Poza pochodzeniem eukariotów od Crenarchaeota pewne badania zasugerowały, że eukarionty mogły wyewoluować od Thaumarchaeota.

</doc>
<doc id="3156190" url="https://pl.wikipedia.org/wiki?curid=3156190" title="Wielkie Pło">
Wielkie Pło

Wielkie Pło (także "Wielkie Pła", niem. "Fürstenbruch") – wyspa na Międzyodrzu pomiędzy Obnicą, Skośnicą i Regalicą naprzeciwko Żydowiec. Woda rozgraniczająca wyspę od wyspy Stare Pło jest w stanie zaniku. Dawniej wyspa sięgała dalej na południe, ciągłość przerwała Skośnica.

</doc>
<doc id="3156193" url="https://pl.wikipedia.org/wiki?curid=3156193" title="Ryszard Wolański">
Ryszard Wolański

Ryszard Wolański (ur. 25 lipca 1943 w Warszawie, zm. 17 września 2020 tamże) – polski dziennikarz muzyczny.
Życiorys.
Absolwent Państwowej Wyższej Szkoły Muzycznej w Warszawie. Od 1972 związany z Polskim Radiem oraz od 1978 z Telewizją Polską. Autor wielu radiowych i telewizyjnych reportaży o tematyce muzyki jazzowej. Od 1974 był reporterem festiwali muzycznych, m.in.: Jazz Jamboree, Jazz nad Odrą, Old Jazz Meeting, Jazz Jantar, Pomorska Jesień Jazzowa, Festiwal Standardów Jazzowych w Siedlcach, Lubelskie Spotkania Wokalistów Jazzowych, Międzynarodowe Spotkania Wokalistów Jazzowych w Zamościu, Krajowym Festiwalu Piosenki Polskiej w Opolu, Międzynarodowym Festiwalu Piosenki w Sopocie, Piknik Country w Mrągowie.
Był współautorem programów telewizyjnych: "Klub Jazzowy Studia Gama, Vademecum jazzu, Panorama Jazzu Polskiego, Telemuza, Telemuzak, Bez próby, Studio Orzech". Był również autorem ponad 2000 audycji radiowych o tematyce muzyki jazzowej: "Panorama jazz, Swingowe granie, Poznajemy style jazzowe, Jazz tradycyjny".
W 2012 jego książka "Eugeniusz Bodo. „Już taki jestem zimny drań”" została wyróżniona w kategorii „Najlepsza książka popularnonaukowa poświęcona historii Polski w XX wieku” nagrodą jury w konkursie Książka Historyczna Roku.
Wolański zmarł 17 września 2020.

</doc>
<doc id="3156195" url="https://pl.wikipedia.org/wiki?curid=3156195" title="Michał Herer">
Michał Herer

Michał Herer (ur. w 1977) – polski filozof i tłumacz. 
Pracownik Instytutu Filozofii Uniwersytetu Warszawskiego. Specjalista w zakresie współczesnej filozofii niemieckiej i francuskiej, przede wszystkim myśli krytycznej. Tłumacz na język polski wielu ważnych prac, m.in. Louis Althussera, Michela Foucault, Gilles'a Deleuza.
Publikacje.
Wydał dwie prace zwarte: "Gilles Deleuze. Struktury - Maszyny - Kreacje" (2006) i "Filozofia aktualności za Nietzschem i Marksem" (2012).
Tłumaczenia:

</doc>
<doc id="3156199" url="https://pl.wikipedia.org/wiki?curid=3156199" title="Semlin (gmina Starogard Gdański)">
Semlin (gmina Starogard Gdański)

Semlin – osada leśna w Polsce położona w województwie pomorskim, w powiecie starogardzkim, w gminie Starogard Gdański.
W latach 1975–1998 miejscowość administracyjnie należała do województwa gdańskiego.

</doc>
<doc id="3156203" url="https://pl.wikipedia.org/wiki?curid=3156203" title="Smaszew (kolonia)">
Smaszew (kolonia)

Smaszew – kolonia w Polsce położona w województwie wielkopolskim, w powiecie tureckim, w gminie Tuliszków.
W latach 1975–1998 miejscowość administracyjnie należała do województwa konińskiego.

</doc>
<doc id="3156205" url="https://pl.wikipedia.org/wiki?curid=3156205" title="Hamler (ujednoznacznienie)">
Hamler (ujednoznacznienie)

Miejsca o nazwie Hamler:
Osoby o nazwisku Hamler:

</doc>
<doc id="3156206" url="https://pl.wikipedia.org/wiki?curid=3156206" title="Trąbki Wielkie (osada leśna)">
Trąbki Wielkie (osada leśna)

Trąbki Wielkie – osada leśna w Polsce położona w województwie pomorskim, w powiecie gdańskim, w gminie Trąbki Wielkie.
W latach 1975–1998 miejscowość administracyjnie należała do województwa gdańskiego.

</doc>
<doc id="3156207" url="https://pl.wikipedia.org/wiki?curid=3156207" title="Grupa finansowa">
Grupa finansowa



</doc>
<doc id="3156210" url="https://pl.wikipedia.org/wiki?curid=3156210" title="Padegan-e Allahoakbar">
Padegan-e Allahoakbar

Padegan-e Allahoakbar – miejscowość będąca osiedlem wojskowym leżąca w zachodnim Iranie, w ostanie Kermanszah. W 2006 roku miejscowość liczyła 332 osób w 82 rodzinach.

</doc>
<doc id="3156211" url="https://pl.wikipedia.org/wiki?curid=3156211" title="Parafia Tangipahoa">
Parafia Tangipahoa

Parafia Tangipahoa (ang. "Tangipahoa Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 823,27 mil2 (2 132,26 km2). Według danych z 2010 r. parafia miała 121 101 mieszkańców. Parafia powstała w 6 marca 1869.

</doc>
<doc id="3156212" url="https://pl.wikipedia.org/wiki?curid=3156212" title="Harrod (ujednoznacznienie)">
Harrod (ujednoznacznienie)

Miejsce o nazwie Harrod:
Osoby o nazwisku lub imieniu Harrod:
Inne znaczenia:

</doc>
<doc id="3156214" url="https://pl.wikipedia.org/wiki?curid=3156214" title="Middelaar">
Middelaar

Middelaar (limburski: "Middelar") – wieś we wschodniej Holandii, w prowincji Limburgia. Miejscowość znajduje się około 13 kilometrów na południe od Nijmegen, w gminie Mook en Middelaar, która leży nad rzeką Mozą. W 2011 roku liczyła 864 mieszkańców. 

</doc>
<doc id="3156217" url="https://pl.wikipedia.org/wiki?curid=3156217" title="Farstande-je Szeda wa Sima">
Farstande-je Szeda wa Sima

Farstande-je Szeda wa Sima – mała osada w południowo-zachodnim Iranie, w ostanie Chuzestan. W 2006 roku miejscowość liczyła 17 osób w 5 rodzinach.

</doc>
<doc id="3156218" url="https://pl.wikipedia.org/wiki?curid=3156218" title="Walter Thijssen">
Walter Thijssen

Walter Meijer Timmerman Thijssen (ur. 28 września 1877 w Yogyakarcie; zm. 3 lipca 1943 w Hilversum) – holenderski wioślarz.
Walter Thijssen był uczestnikiem Letnich Igrzysk Olimpijskich 1900 w Paryżu, podczas których wraz ze swoją osadą zajął 3. miejsce w konkurencji ósemek ze sternikiem.

</doc>
<doc id="3156220" url="https://pl.wikipedia.org/wiki?curid=3156220" title="Trynosy (osada leśna w województwie mazowieckim)">
Trynosy (osada leśna w województwie mazowieckim)

Trynosy – osada leśna w Polsce położona w województwie mazowieckim, w powiecie ostrowskim, w gminie Wąsewo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Anny w Jelonkach.

</doc>
<doc id="3156223" url="https://pl.wikipedia.org/wiki?curid=3156223" title="Carol Eilhardt">
Carol Eilhardt

Carol Eilhardt (ur. 1915) – rumuński lekkoatleta, tyczkarz.
Podczas mistrzostw Europy w 1938 roku zajął 12. miejsce z wynikiem 3,50.
Dwukrotny rekordzista kraju:
Pracował jako nauczyciel.

</doc>
<doc id="3156224" url="https://pl.wikipedia.org/wiki?curid=3156224" title="Turew (osada leśna w województwie wielkopolskim)">
Turew (osada leśna w województwie wielkopolskim)

Turew – osada leśna w Polsce położona w województwie wielkopolskim, w powiecie kościańskim, w gminie Kościan.
W latach 1975–1998 miejscowość administracyjnie należała do województwa leszczyńskiego.

</doc>
<doc id="3156225" url="https://pl.wikipedia.org/wiki?curid=3156225" title="Koos Maasdijk">
Koos Maasdijk

Jacob Arnold "Koos" Maasdijk (ur. 19 września 1968 w Rotterdamie) – holenderski wioślarz.
Koos Maasdijk był uczestnikiem Letnich Igrzysk Olimpijskich 1992 w Barcelonie, podczas których wraz ze swoją drużyną zajął 5. miejsce w konkurencji czwórek podwójnych. Podczas kolejnych igrzysk – w Atlancie Maasdijk wziął udział w konkurencji ósemek, w której jego reprezentacja wywalczyła złoty medal.

</doc>
<doc id="3156229" url="https://pl.wikipedia.org/wiki?curid=3156229" title="William Breach">
William Breach

William Breach (ur. 23 czerwca 1916) – brytyjski lekkoatleta, skoczek w dal.
Podczas mistrzostw Europy w 1938 roku zajął 6. miejsce z wynikiem 7,16.
Mistrz kraju ("AAA Championships") z 1939 roku, w 1934 zwyciężył w mistrzostwach kraju w kategorii juniorów.

</doc>
<doc id="3156230" url="https://pl.wikipedia.org/wiki?curid=3156230" title="Johannes Terwogt">
Johannes Terwogt

Johannes Hester Lambertus Terwogt (ur. 18 maja 1878 w Oude Wetering, zm. 22 stycznia 1977 w Amsterdamie) – holenderski wioślarz.
Johannes Terwogt był uczestnikiem Letnich Igrzysk Olimpijskich 1900 w Paryżu, podczas których wraz ze swoją osadą zajął 2. miejsce w drugim finale w konkurencji czwórek ze sternikiem.

</doc>
<doc id="3156234" url="https://pl.wikipedia.org/wiki?curid=3156234" title="Wabcz (osada leśna)">
Wabcz (osada leśna)

Wabcz – osada leśna w Polsce położona w województwie kujawsko-pomorskim, w powiecie chełmińskim, w gminie Stolno.
W latach 1975–1998 miejscowość administracyjnie należała do województwa toruńskiego.

</doc>
<doc id="3156235" url="https://pl.wikipedia.org/wiki?curid=3156235" title="Xınalıq">
Xınalıq

Xınalıq – miejscowość w północnym Azerbejdżanie, w rejonie Quba, na Kaukazie. Ludność posługuje się językiem chinalugijskim. W 2007 roku miejscowość liczyła 2075 osób.

</doc>
<doc id="3156239" url="https://pl.wikipedia.org/wiki?curid=3156239" title="Warlubie (osada)">
Warlubie (osada)

Warlubie – osada leśna w Polsce położona w województwie kujawsko-pomorskim, w powiecie świeckim, w gminie Warlubie.
W latach 1975–1998 miejscowość położona była w województwie bydgoskim.

</doc>
<doc id="3156241" url="https://pl.wikipedia.org/wiki?curid=3156241" title="Sopia Szapatawa">
Sopia Szapatawa

Sopia Szapatawa (ur. 12 stycznia 1989 w Tbilisi) – gruzińska tenisistka, reprezentantka kraju w Pucharze Federacji.
Zawodniczka występująca głównie w turniejach rangi ITF. Zadebiutowała we wrześniu 2004 roku, na turnieju w Tbilisi. Dwa lata później, na turnieju w Baku, wygrała zawody gry podwójnej i dotarła do finału w grze pojedynczej. Na swoim koncie ma wygrane dwa turnieje w grze pojedynczej i trzydzieści dwa w grze podwójnej rangi ITF.
W 2007 roku zagrała w kwalifikacjach do turnieju w Stambule, należącego do rozgrywek cyklu WTA Tour, gdzie w pierwszej rundzie pokonała reprezentantkę gospodarzy, Çağlę Büyükakçay, a w drugiej rundzie przegrała z Kaciaryną Dziehalewicz. Największy sukces w rozgrywkach WTA Tour osiągnęła w kwietniu 2014 roku, na turnieju w Bogocie, gdzie po przejściu kwalifikacji, dotarła do drugiej rundy turnieju głównego. Osiągnięcie to pozwoliło jej awansować do drugiej setki światowego rankingu WTA Tour.
Od 2009 roku reprezentuje również swój kraj w rozgrywkach Pucharu Federacji.

</doc>
<doc id="3156242" url="https://pl.wikipedia.org/wiki?curid=3156242" title="Thropton">
Thropton

Thropton – wieś i civil parish w Anglii, w hrabstwie Northumberland. W 2011 civil parish liczyła 458 mieszkańców.

</doc>
<doc id="3156243" url="https://pl.wikipedia.org/wiki?curid=3156243" title="Sofia Shapatava">
Sofia Shapatava



</doc>
<doc id="3156244" url="https://pl.wikipedia.org/wiki?curid=3156244" title="Longhirst">
Longhirst

Longhirst – wieś i civil parish w Anglii, w hrabstwie Northumberland. W 2011 civil parish liczyła 310 mieszkańców.

</doc>
<doc id="3156245" url="https://pl.wikipedia.org/wiki?curid=3156245" title="Music Inspired by the Life and Times of Scrooge">
Music Inspired by the Life and Times of Scrooge

Music Inspired by the Life and Times of Scrooge – debiutancki solowy album studyjny fińskiego muzyka Tuomasa Holopainena, wydany 11 kwietnia 2014 roku. Album jest inspirowany komiksem autorstwa Dona Rosy "Życie i czasy Sknerusa McKwacza". Singlem promującym album został utwór „A Lifetime of Adventure”. 
Za okładkę do "The Life and Times of Scrooge" odpowiada Don Rosa. 
Partie wokalne wykonują Johanna Kurkela, Johanna Iivanainen, Alan Reid i Tony Kakko.

</doc>
<doc id="3156249" url="https://pl.wikipedia.org/wiki?curid=3156249" title="Netherton (Northumberland)">
Netherton (Northumberland)

Netherton – osada i civil parish w Anglii, w hrabstwie Northumberland. W 2011 civil parish liczyła 185 mieszkańców.

</doc>
<doc id="3156250" url="https://pl.wikipedia.org/wiki?curid=3156250" title="Bombardowania Szczecina">
Bombardowania Szczecina

Bombardowania Szczecina – bombardowania miasta, w tym także naloty dywanowe, przeprowadzone głównie w 1944 roku przez lotnictwo brytyjskie RAF i amerykańskie USAAF.
Okoliczności poprzedzające naloty.
Już kilka lat przed wybuchem II wojny światowej Szczecin stał się jednym ze strategicznych ośrodków przemysłowych III Rzeszy. Ze względu na swoje położenie, dalekie zarówno od krajów zachodnioeuropejskich i jak od ZSRR, a także znajdujący się w mieście port morski, Szczecin wydawał się mało zagrożony ewentualnymi nalotami. Z tego powodu w podszczecińskim Załomiu uruchomiono fabrykę silników lotniczych, pod Policami zbudowano wielką fabrykę benzyny syntetycznej, a w Peenemünde, ok. 100 kilometrów na północny zachód od Szczecina, przeprowadzano doświadczenia z latającymi bombami V1 i pociskami rakietowymi V2. W związku z dogodnym położeniem miasta stocznie, fabrykę samochodów Stoewera oraz około 600 innych zakładów w Szczecinie przestawiono na potrzeby wojenne. 
W styczniu 1943 roku na konferencji w Casablance wyznaczono cele dla lotnictwa, którymi były strategiczne niszczenie niemieckiego przemysłu oraz dzielnic mieszkaniowych, by złamać morale ludności niemieckiej. Szczecin był na tyle dużym miastem, by się na liście takich celów znaleźć. Miasto znalazło się wśród 20 najbardziej zrujnowanych miast ówczesnych Niemiec.
Bombardowania miasta.
Pierwszy nalot na Szczecin miał miejsce w 1940 roku i był zaskoczeniem dla Niemców, jego szkodliwość jednak była niewielka. W roku 1941 i 1942 odnotowano po dwa naloty, w których uczestniczyła już większa liczba samolotów. Pierwsze poważniejsze bombardowanie Szczecina miało miejsce w nocy 20 kwietnia 1943 roku, w dniu urodzin Hitlera. Uczestniczyło w nim 350 samolotów, a na miasto spadły 782 tony bomb.
W 1944 roku miało miejsce co najmniej 11 nalotów na miasto. Głównym celem nalotów był port morski i dzielnica portowa, stocznie i najbliższy rejon śródmieścia, ponieważ w tym rejonie znajdowały się główne ośrodki przemysłu zbrojeniowego Szczecina: stocznie, dwie fabryki amunicji, sześć dużych fabryk chemicznych i kilka zakładów metalowych.
Doktryna przyjęta przez aliantów na konferencji w Casablance zakładała, że naloty dywanowe osłabią morale ludności III Rzeszy i ułatwią aliantom pokonanie hitlerowskich Niemiec. Bombardowania objęły głównie Stare Miasto, Pomorzany, Niebuszewo.
Osoby, które były obecne podczas zagłady miasta, porównują bombardowania do biblijnej apokalipsy. W mieście szalały pożary, które z czasem łączyły się w burzę ogniową. Zjawisko to powodowało wytworzenie się lokalnych huraganów, które wciągały ludzi wprost do ognia, powodując śmierć w męczarniach.
Straty.
Niemalże w całości została zburzona zabudowa Starego Miasta, Drzetowa i Niebuszewa. W większości zrównano z ziemią Pomorzany. Poważnie uszkodzona została Katedra św. Jakuba. Zniszczenia Starego Miasta i Niebuszewa przekraczały 90%. W niewiele mniejszym stopniu zostały zniszczone zabudowania Bramy Portowej, Alei Niepodległości, Placu Żołnierza i Alei Wyzwolenia, gdzie ostały się pojedyncze budynki. Liczby ofiar w ludziach nie da się dokładnie określić, są różne w zależności od źródeł. Ofiary w większości stanowiły kobiety, dzieci i starcy. 
Sytuacja powojenna.
Po zakończeniu II wojny światowej kwestia bombardowań Szczecina stała się tematem tabu. Wskutek przypisania Niemcom całości winy za zniszczenia wojenne oraz panującej ówcześnie opinii o nieskazitelności Aliantów ukrywano liczne fakty, między innymi, że poza głównym celem bombardowań zniszczono również budynki o wartościach kulturowych, jak również kamienice i szpitale. Pomijana była także liczba ofiar wśród mieszkańców Szczecina. 
Istotną rolę odgrywała kwestia polityki Stalina, któremu zależało, aby przekonać polską opinię publiczną, że w zamian za Kresy Wschodnie wielka trójka przyznała Polsce cywilizowane miasto (zob. konferencja poczdamska), podczas gdy Polacy nie zdawali sobie sprawy ze stopnia jego zrujnowania.
Ocalałe obiekty.
Najważniejszym obiektem, który przetrwał bombardowania są Wały Chrobrego, które nie zostały zbombardowane w ogóle, z uwagi na plan osadzenia tam sztabu Aliantów. Na Starym Mieście niewielkich uszkodzeń doznał Pałac pod Globusem. Stosunkowo dobrze zachowała się zabudowa w okolicach Dworca Głównego i placu Tobruckiego, gdzie bombardowania przetrwał między innymi Czerwony Ratusz. Istotnym jest fakt nieznacznego uszkodzenia dwóch reprezentacyjnych budynków (Pałacu Ziemstwa Pomorskiego oraz budynek Poczty Głównej) na niemal w całości zrównanej z ziemią alei Niepodległości (nazwa niemiecka "Paradeplatz"). Spora część starej zabudowy zachowała się w ścisłym Śródmieściu oraz okolicach stoczniowych, a także na Bolinku.

</doc>
<doc id="3156251" url="https://pl.wikipedia.org/wiki?curid=3156251" title="Chris Hooijkaas">
Chris Hooijkaas

Christoffel „Chris” Hooijkaas (ur. 6 stycznia 1861 w Rotterdamie; zm. 15 października 1926 tamże) — holenderski żeglarz i biznesmen.
W wieku 39 lat Hooijkaas wziął udział w Letnich Igrzyskach Olimpijskich 1900 w Paryżu. W jachcie "Mascotte" wraz z kapitanem Henrim Smuldersem oraz Ariem van der Veldenem, uczestniczył w konkurencji wyścigu I 3-10 t, gdzie zdobył 2. miejsce i srebrny medal. Brał także udział w konkurencjach II wyścigu 3-10 t, gdzie zajął 4. miejsce oraz klasy open, gdzie nie dotarł do mety.

</doc>
<doc id="3156252" url="https://pl.wikipedia.org/wiki?curid=3156252" title="Denwick">
Denwick

Denwick – osada i civil parish w Anglii, w hrabstwie Northumberland. W 2011 civil parish liczyła 267 mieszkańców.

</doc>
<doc id="3156254" url="https://pl.wikipedia.org/wiki?curid=3156254" title="Wąchabno (osada leśna w województwie wielkopolskim)">
Wąchabno (osada leśna w województwie wielkopolskim)

Wąchabno – osada leśna w Polsce położona w województwie wielkopolskim, w powiecie wolsztyńskim, w gminie Siedlec.
W latach 1975–1998 miejscowość administracyjnie należała do województwa zielonogórskiego.

</doc>
<doc id="3156255" url="https://pl.wikipedia.org/wiki?curid=3156255" title="Hebron (Northumberland)">
Hebron (Northumberland)

Hebron – wieś i civil parish w Anglii, w hrabstwie Northumberland. W 2011 civil parish liczyła 422 mieszkańców.

</doc>
<doc id="3156257" url="https://pl.wikipedia.org/wiki?curid=3156257" title="Robert Wolders">
Robert Wolders

Robert Wolders (ur. 28 września 1936 w Rotterdamie, zm. 12 lipca 2018) – holenderski aktor telewizyjny i filmowy. Jest znany z takich seriali jak: "Loredo", "Ożeniłem się z czarownicą" oraz z filmów "Tobruk" i "Kemek". 
Kariera.
Robert Wolders zaczął się pojawiać w takich serialach jak "Flipper" i "The John Forsythe Show", zanim dostał rolę Erika Huntera w drugim sezonie "Loredo". Wolders miał również kilka występów gościnnych w serialach "Ożeniłem się z czarownicą", "Daniel Boone" oraz "Mary Tyler Moore". Przerwał granie w serialach i filmach krótko po tym, jak ożenił się z Merle Oberon.
Życie prywatne.
Robert Wolders poznał Merle Oberon podczas kręcenia filmu "Interval" w 1973 roku. Oberon była wówczas od 16 lat zamężna Brunonem Pagliaim. Po zakończeniu zdjęć rozwiodła się i wyszła za mąż za Woldersa w 1975 r. Była od niego starsza o 25 lat. Byli małżeństwem aż do śmierci Oberon z powodu udaru mózgu. Od 1980 roku przez 13 lat był partnerem Audrey Hepburn do czasu jej śmierci. W latach 1994 i 1995 spotykał się z aktorką i tancerką Leslie Caroną. Od 1995 r. był partnerem Shirlee Fondy, wdowy po Henrym Frondzie.

</doc>
<doc id="3156259" url="https://pl.wikipedia.org/wiki?curid=3156259" title="Nora Krusze">
Nora Krusze

Nora Karin Teodora Krusche (po 1945 używała spolszczonej formy Krusze) (ur. 11 listopada 1912 w Łodzi, zm. 1 maja 2004 w Warszawie) – polska agrotechnik, prof. dr. hab. ogrodnictwa SGGW-AR w Warszawie.
Życiorys.
Jej ojcem był Edward Krusche, inżynier chemik, właściciel zakładów "Towarzystwa Akcyjnego Fabryk Wyrobów Bawełnianych Krusche i Ender" w Pabianicach, zaś matką Wanda z domu Hadrian, bratem był chemik Harald Krusche. Studiowała na Wydziale Ogrodnictwa w Szkole Głównej Gospodarstwa Wiejskiego, pod kierunkiem prof. Stefana Moszczeńskiego. Po wybuchu II wojny światowej uczestniczyła w działaniach konspiracyjnych w Biurze Informacji i Propagandy w podwydziale „Pomocy Żołnierzowi”. W czasie powstania warszawskiego była członkiem Armii Krajowej pod pseudonimem "Aga". Przydzielono ją do VI Obwodu Warszawskiego Okręgu AK, prowadziła tzw. garkuchnię żywiącą powstańców. Po zakończeniu wojny powróciła do pracy naukowej w Szkole Głównej Gospodarstwa Wiejskiego, była dziekanem Wydziału Ogrodnictwa. Od 1955 kierowała Zakładem Organizacji Socjalistycznych Przedsiębiorstw Ogrodniczych w Katedrze Organizacji Socjalistycznych Przedsiębiorstw Rolnych na Wydziale Inżynieryjno-Ekonomicznym Rolnictwa. W 1956 zmieniono nazwę Zakład Organizacji Produkcji Ogrodniczej, a dwadzieścia lat później na Zakład Ekonomiki i Organizacji Ogrodnictwa. W 1979 Zakład przeniesiono na Wydział Ogrodniczy i wszedł w skład Instytutu Produkcji Ogrodniczej. Decyzja o likwidacji Instytutów zbiegła się z przejściem Nory Krusche na emeryturę, mimo tego pozostała czynna zawodowo. Od 1972 była członkiem Komitetu Nauk Ogrodniczych PAN, przewodniczyła Zespołowi ds. Organizacji i Ekonomiki Ogrodnictwa. W 1981 została przewodniczącą IV kadencji, a następnie uhonorowano ją członkostwem honorowym.
Dorobek naukowy Nory Krusche poza publikacjami naukowymi obejmuje również podręczniki akademickie m.in. „Ogólna ekonomika ogrodnictwa” oraz wydawnictwa związane z technologią żywienia „Pieczarki”, „Ogrodnictwo w tabelach”, „Głód i sytość na naszym globie” (wspólnie z Krystyną Ożarowską i Jadwigą Szklarską). W uznaniu zasług dla działalności naukowej w 1973 została odznaczona Orderem Polonia Restituta. Zmarła w Warszawie w wieku 91 lat, spoczywa na cmentarzu ewangelicko-augsburskim przy ulicy Młynarskiej w Warszawie, aleja 58a, rząd 1, miejsce 90.

</doc>
<doc id="3156260" url="https://pl.wikipedia.org/wiki?curid=3156260" title="Nunnykirk">
Nunnykirk

Nunnykirk – osada i civil parish w Anglii, w hrabstwie Northumberland. W 2011 civil parish liczyła 160 mieszkańców.

</doc>
<doc id="3156265" url="https://pl.wikipedia.org/wiki?curid=3156265" title="Roddam">
Roddam

Roddam – osada i civil parish w Anglii, w hrabstwie Northumberland. W 2001 civil parish liczyła 77 mieszkańców.

</doc>
<doc id="3156266" url="https://pl.wikipedia.org/wiki?curid=3156266" title="Wichertów (osada leśna)">
Wichertów (osada leśna)

Wichertów – osada leśna w Polsce położona w województwie wielkopolskim, w powiecie tureckim, w gminie Przykona.
W latach 1975–1998 miejscowość administracyjnie należała do województwa konińskiego.

</doc>
<doc id="3156267" url="https://pl.wikipedia.org/wiki?curid=3156267" title="Kilham (Northumberland)">
Kilham (Northumberland)

Kilham – osada i civil parish w Anglii, w hrabstwie Northumberland. W 2001 civil parish liczyła 131 mieszkańców.

</doc>
<doc id="3156269" url="https://pl.wikipedia.org/wiki?curid=3156269" title="Rapana venosa">
Rapana venosa

Rapana venosa (rapana Thomasa) – gatunek dużego, drapieżnego ślimaka z rodziny rozkolcowatych, występującego pierwotnie w Pacyfiku, u wybrzeży wschodniej i południowo-wschodniej Azji. Gatunek inwazyjny, rozwlekany z wodami balastowymi, ma negatywny wpływ na kolonizowane ekosystemy. Szkodnik, powodujący duże straty gospodarcze w hodowlach jadalnych mięczaków.
Cechy morfologiczne.
Muszla duża, ciężka, grubościenna (wysokość: 70-180 mm), z niewysoką, stopniowaną skrętką. Ostatni skręt duży, mocno rozdęty, owalny. Ujście odsłania wnętrze muszli o charakterystycznym jaskrawopomarańczowym kolorze i takąż, szeroką i gładką kolumellę. Na powierzchni zewnętrznej muszli do trzech guzkowanych, spiralnych wstęg i delikatne żyłkowanie. Dołek osiowy odkryty, głęboki. Wokół dołka osiowego odkłada się łuskowata krawędź wyznaczająca położenie rynien syfonalnych ze wcześniejszych stadiów rozwoju ontogenetycznego (fasciola). Wieczko konchiolinowe. Barwa muszli zróżnicowana, dominują kolory beżowe, szare i brązowe z ciemnobrązowymi plamkami na żebrach. Niektóre osobniki maja muszle białe, bez guzów i ornamentacji.
Występowanie.
Pierwotny areał występowania obejmuje litoral Morza Japońskiego, Morza Wschodniochińskiego i Morza Żółtego.
Ekspansja.
Ślimak w rozwoju przechodzi przez stadium swobodnie pływającej, pelagicznej larwy, która może łatwo zostać zassana do zbiorników balastowych statków i z wodą balastową zostać zawleczona do innych akwenów. Młode osobniki rapan były też zawlekane z transportami jadalnych mięczaków (ostryg, omułków), w koloniach których żerowały.
Pierwsze znalezisko rapany Thomasa w Morzu Czarnym odnotowano w 1947 w Zatoce Noworosyjskiej. W ciągu dekady rozprzestrzeniła się wzdłuż wybrzeży: w 1952 dotarła do Krymu, w 1959 do brzegów Rumunii, Bułgarii i Turcji. W następnych latach dotarła przez Morze Marmara do Morza Egejskiego, a w 1976 zasiedliła Morze Adriatyckie, i dalej Morze Tyrreńskie. Występowanie tego gatunku stwierdzono też na atlantyckim wybrzeżu Francji, niedawno dostała się również do Morza Północnego.
Rapana Thomasa została także zawleczona do akwenów przybrzeżnych obu Ameryk. Stwierdzono ją u południowo-wschodnich wybrzeży Ameryki Południowej i w ujściu La Platy. W roku 1998 stwierdzono jej występowanie u brzegów stanu Wirginia w USA. Obecnie występuje w całej Zatoce Chesapeake, tworzy tam stabilną populację.
Biologia i ekologia.
Zajmowane siedliska.
Zasiedla strefę litoralną mórz i estuaria rzek uchodzących do mórz. Jest organizmem eurytopowym, może występować w wodach o zasoleniu od 17 do 38 promili, znosi wahania temperatury wody w zakresie 4 °C to 27 °C oraz okresowe deficyty tlenowe.
Odżywianie.
Drapieżnik, polujący na bezkręgowce, głównie na małże, w tym na gatunki ważne gospodarczo: ostrygi, omułki, sercówki i urąbki. Wraz ze wzrostem wielkości ślimaka poszerza się spektrum wielkości ofiar. Ślimak dostaje się do ciała ofiar rozwierając połówki muszli małży przy pomocy silnej nogi lub wiercąc tarką dziury w muszlach.
Rozmnażanie.
Ślimak rozdzielnopłciowy, zapłodnienie wewnętrzne, jaja składane w kokonach jajowych wiosną i latem. Pojedyncze złoże jajowe może zawierać 50-500 jaj. Rozwój złożony, z larwą swobodnie pływającą w pelagialu. Rozwój larwalny trwa ok. 14-80 dni, w trakcie którego larwa odżywia się planktonem. Rapany zasiedlające Morze Czarne dojrzewają znacznie wcześniej (w wieku 2 lat, przy wielkości muszli 35-70 mm) niż osobniki z populacji dalekowschodnich (w wieku 5 lat, przy wielkości muszli około 125 mm). Osobniki w populacji czarnomorskiej są też bardziej płodne – jednorazowo samica formuje ponad 450 kokonów, a w każdym jest 200-1000 jajeczek, podczas gdy macierzyste populacje dalekowschodnie mają 100-350 kokonów (przeciętnie 150) zawierających po 85 do 800 jajeczek. Osobniki czarnomorskie tworzą kokony na głębokości 10-20 m, a dalekowschodnie na głębokościach 1-3 m. U form dalekowschodnich z jaj po maksymalnie 3 tygodniach wykluwają się małe (poniżej 2 mm) larwy, które po zaledwie kilku dobach (czasem brak stadium larwalnego) osiadają na podłożu i przekształcają się w osobniki młodociane, choć z miękką muszlą embrionalną. U form czarnomorskich larwa występuje zawsze w rozwoju ontogenetycznym, wykluwa się po około 30 dniach od złożenia jaj, jest mniejsza (poniżej 1 mm) i rozwija się od 1 do 2 miesięcy. Długość życia osobnika: do 10 lat.

</doc>
<doc id="3156270" url="https://pl.wikipedia.org/wiki?curid=3156270" title="Tritlington">
Tritlington

Tritlington – osada w Anglii, w hrabstwie Northumberland. W 1961 osada liczyła 216 mieszkańców.

</doc>
<doc id="3156272" url="https://pl.wikipedia.org/wiki?curid=3156272" title="Hallington">
Hallington



</doc>
<doc id="3156275" url="https://pl.wikipedia.org/wiki?curid=3156275" title="Czarownik (ptak)">
Czarownik (ptak)

Czarownik ("Seleucidis melanoleucus") – gatunek średniej wielkości ptaka z rodziny cudowronek (Paradisaeidae), jedyny przedstawiciel rodzaju "Seleucidis". Występuje endemicznie na Nowej Gwinei. Niezagrożony wyginięciem.
Taksonomia.
Gatunek opisał po raz pierwszy François Marie Daudin w roku 1800 pod nazwą "Paradisea melanoleuca". Jako miejsce zebrania holotypu wskazał „Waigiou”, jednak było to błędne oznaczenie i chodziło o półwysep Vogelkop lub wyspę Salawati. Odnotowano międzyrodzajową hybrydyzację z ozdobnikiem wspaniałym ("Ptiloris magnificus") oraz cudowronką mniejszą ("Paradisaea minor"). Wyróżnia się dwa podgatunki.
Podgatunki i zasięg występowania.
Wyróżniono następujące podgatunki:
Międzynarodowy Komitet Ornitologiczny uznaje czarownika za gatunek monotypowy.
Środowisko.
Środowiskiem życia czarownika są nizinne lasy deszczowe, zwłaszcza te, które są okresowo lub stale zalane, z obecnością pandanów ("Pandanus") oraz sagownic ("Metroxylon"). Czarownik obecny jest do 180 m n.p.m.
Morfologia.
Występuje wyraźny dymorfizm płciowy. Samce mierzą 33 cm długości, zaś ich masa ciała wynosi 170–217 g. Długość ciała samic to około 35 cm, zaś masa ciała waha się między 160 a 188 g. U samca podgatunku nominatywnego cała głowa jednolicie czarna z miedziano-zielonym połyskiem, zaś na wierzchu głowy fioletowym. Wierzch ciała, w tym pokrywy skrzydłowe jednolicie czarne z zielonomiedzianym połyskiem. Pokrywy skrzydłowe duże, skrzydełko, lotki II i III rzędu i pokrywy nadogonowe opalizująco granatowe lub fioletowe, miejscami barwy magenty, a lotki I rzędu czarne. Broda, gardło i pierś czarne z miedzianozielonym połyskiem. Pióra odgradzające dolny obszar piersi od dalszej części spodu ciała szmaragdowozielone, opalizujące. Dalsza część spodu ciała jednolicie żółta. Na każdym boku znajduje się 6 piór o wyglądzie podobnym do drutu – tworzą je znacznie wydłużone stosiny, w połowie długości zagięte do góry. Stąd angielska nazwa czarownika, „Twelve-wired Bird-of-paradise”. Tęczówka intensywnie krwistoczerwona. Za okiem obecny pas nagiej skóry, jednak nie wyróżnia się. Skóra w kącie dzioba niebieskozielona. Nogi różowe.
Samica mniejsza od samca, jednak jej ogon jest dłuższy. Górna połowa głowy i tył szyi wraz z karkiem smoliście czarne ze słabym fioletowym połyskiem. Pozostała część wierzchu ciała włącznie ze skrzydłami kasztanowobrązowa. Spód ciała białawy, pokryty ciemnymi prążkami. Nogi i stopy różowe. Osobniki podgatunku "auripennis" cechują mniejsze wymiary, zwłaszcza dzioba (patrz: tabela), ponadto samice mają gęściejsze prążki na spodzie ciała.
Uśrednione wymiary podane w mm, jeśli nie zaznaczono inaczej, przedstawia poniższa tabela.
Głos.
U samca, w okresie toków, występują dwa głosy. Kiedy odzywa się, podnosi skrzydła ukazując żółte boki. Pierwszy głos to gardłowe, nosowe i zawodzące (dosłownie lamentujące) "harnhr hahn" lub "hahng". Wydaje z siebie również serie 3–8 "hahr-haw haw haw", zapisywanych przez różnych autorów jako "ca'h", "wah", "wau", "wauk" lub "oww"; pierwszy dźwięk najwyższy, potem następuje przerwa, a kolejne dźwięki wydawane są gwałtownie. Kiedy samica przybywa, samiec odzywa się wyższym, jękliwym, natarczywym, nosowym "twang hahng-hahng-hahng-hahng-hahng". Prócz tego wydaje z siebie dźwięki podobne jak ptaki z rodzaju "Paradisaea", bełkoczące "koi-koi koi koi koi". Wydawanie donośnego głosu wabiącego umożliwia czarownikowi elastyczny odcinek tchawicy.
Pożywienie.
Czarownik żywi się owocami, w szczególności pandanów. Prócz tego zjada pokarm zwierzęcy, głównie stawonogi, ale i małe żaby i jaszczurki, oraz nektar. Zdaje się, że zjada tyle samo owoców co innego pokarmu. W trakcie żerowania zwinny, zwisa głową w dół, przeszukując dziury w gałęziach. Przyłącza się do stad mieszanych innych cudowronek oraz fletowców – "Pitohui" (wilgowate). Bardzo płochliwy.
Lęgi.
Okres lęgowy trwa od końca stycznia do końca października lub początku listopada (w okolicach Port Moresby). U samców jądra są powiększone od stycznia do lutego i od czerwca do grudnia. Gatunek poligyniczny. Samce tokują na wyeksponowanej, często martwej, gałęzi. Samce badane w okolicach Nomad River (dopływ Strickland) i Kakoro rozmieszczone były średnio co 730 m od siebie. Popisy obejmują krzyżowanie się dziobem z samicą, unoszenie żółtych piór na bokach (ptak zdaje się być głównie żółty) oraz eksponowanie tych wydłużonych, rozwieranie dzioba ("gaping") – ukazuje niebieskozieloną plamę, dotykanie głowy samicy swoimi wydłużonymi piórami. Samica sama buduje gniazdo i wyprowadza lęg. Gniazdo mieści się na pandanie lub sagownicy do 14 m nad ziemią. Tworzy je płytki kubeczek osadzony na pnączach lub niepokrytych gałęziach, utworzony z kory pandanów, gałęzi i liści, a wyściełany korzonkami i włóknami roślinnymi. Zniesienie liczy 1, rzadko 2 jaja. Inkubacja w niewoli trwa 20 dni. Młode opuszczają gniazdo po 30 dniach od wyklucia.
Status i zagrożenia.
Przez Międzynarodową Unię Ochrony Przyrody gatunek klasyfikowany jest jako najmniejszej troski (LC, "Least Concern") nieprzerwanie od 1988 roku. Znajduje się w załączniku CITES II. Liczebność populacji nie została oszacowana, ale ptak ten opisywany jest jako rzadki do pospolitego. Stan populacji słabo znany ze względu na trudne do badania środowisko, jednak ze względu na szeroki zasięg i preferowany typ środowiska zdaje się nie być zagrożona.

</doc>
<doc id="3156277" url="https://pl.wikipedia.org/wiki?curid=3156277" title="Bolesław Nowik">
Bolesław Nowik

Bolesław Nowik (ur. 12 lipca 1952, zm. 22 stycznia 1998 w Jastrzębiu-Zdroju) – polski bokser.
Walcząc w ringu reprezentował barwy klubowe, Zagłębia Lubin i GKS Jastrzębia. Uczestnicząc w Mistrzostwach Europy w Halle 1977 roku, został wyeliminowany w swojej pierwszej walce w kategorii półśredniej. Startując w mistrzostwach Polski, wywalczył mistrzostwo w 1977, a wicemistrzem kraju był w 1975 roku, wszystkie medale zdobył w wadze półśredniej.
W swojej pięściarskiej karierze stoczył ok. 200 walk, z czego ok. 150 wygrał, 10 zremisował i 40 pojedynków przegrał.

</doc>
<doc id="3156280" url="https://pl.wikipedia.org/wiki?curid=3156280" title="Hallington (Northumberland)">
Hallington (Northumberland)

Hallington – osada w Anglii, w hrabstwie Northumberland, w civil parish Whittington. W 1951 roku civil parish liczyła 75 mieszkańców.

</doc>
<doc id="3156282" url="https://pl.wikipedia.org/wiki?curid=3156282" title="Rogalowe Muzeum Poznania">
Rogalowe Muzeum Poznania

Rogalowe Muzeum Poznania – muzeum rogala świętomarcińskiego, zlokalizowane jest na Starym Rynku w Poznaniu. 
Muzeum poświęcone jest tradycji wypieku rogala, mającej już 150 lat. Zwiedzanie muzeum ma charakter interaktywny. Zwiedzający w trakcie pokazu poznają sposób produkcji rogala według oryginalnej receptury. Placówka ta ma na celu promować poznańską kulturę i historię, której najbardziej charakterystycznymi elementami są: rogale świętomarcińskie, gwara poznańska i koziołki na wieży Ratusza. Muzeum zostało założone przez Szymona Waltera.

</doc>
<doc id="3156284" url="https://pl.wikipedia.org/wiki?curid=3156284" title="Detchant">
Detchant

Detchant – przysiółek w Anglii, w hrabstwie Northumberland. W 1951 osada liczyła 79 mieszkańców.

</doc>
<doc id="3156285" url="https://pl.wikipedia.org/wiki?curid=3156285" title="Iskarz">
Iskarz

Iskarz, ślednik (łac. "venator", "indygator") – dawniej tropiciel, łowca.
Iskarze, tropiciele śladów z XIII wieku, iskali, czyli poszukiwali w lasach miejsc pobytu zwierząt dla potrzeb łowieckich panów, którym służyli. Tego typu działalność mogła być specjalizacją łowców, psiarzy książęcych czy biskupich.
W dokumencie z kancelarii księcia mazowieckiego Konrada I z roku 1230 wymieniono razem tropicieli i przewodników psów jako poszukujących jeleni w lasach, "...cum caniductore et indigatore perlustrent silvas... "W pochodzącej z roku 1250 umowie księcia kujawskiego Kazimierza z biskupem wrocławskim" , zapisano ...łowcy nasi nazywani iskarzami..., "."..venatores nostros qui izstare nominantur.".." (Błędnie zapisaną przez skrybę nazwę "izstare" odczytano jako iskarze). "Tak jak inni łowcy czy psiarze, iskarze najprawdopodobniej podlegali urzędnikom nazywanych "łowczymi. "
Nazwa „"ślednicy"” pojawiła się w dyplomie z roku 1254, pochodzącym z kancelarii księcia Bolesława Wstydliwego, z którego treści wynika, że książę nakazał wieśniakom nakarmienie dwóch ludzi i dwóch psów nazywanych ślednikami, w czasie ich pobytu na terenie kasztelanii: "...et duos homines cum duobus canibus qui dicitur slednicj pascent..". Tadeusz Mańkowski uważał, że nazwa śledników dotyczyła ludzi księcia, natomiast Karol Buczek uznał, że tak nazywano psy tropiące. Możliwe, że ślednikami nazywano zarówno ludzi, jak i towarzyszące im zwierzęta. W traktacie "Myślistwo z ogary", autorstwa wojewody poznańskiego Jana Ostroroga wymienione są psy zwane „"łowcami”", a przecież nazwa ta dotyczyła także ludzi. Niezależnie od tego, komu można przyznać rację, nazwa „ślednicy” (czy noszona przez tropicieli na dwóch nogach, czy oznaczająca tropicieli na czterech łapach) jest zbliżona do nazwy obciążenia, powinności opolnej nazywanej śladem, która w państwie pierwszych Piastów zobowiązywała poddanych do śledzenia, tropienia przestępców czy zbiegów.
Karol Buczek dopuszcza możliwość, że śledzenie zwierzyny łownej było także obciążeniem opolnym.
W czasach późniejszych funkcje tropicieli, śledników mogły przejąć rozbudowane służby leśne czy łowieckie, jak choćby znani na Mazowszu i na Litwie osocznicy, czy strażnicy leśni, gajownicy.

</doc>
<doc id="3156286" url="https://pl.wikipedia.org/wiki?curid=3156286" title="Mera-Poltik Sp. z.o.o.">
Mera-Poltik Sp. z.o.o.



</doc>
<doc id="3156287" url="https://pl.wikipedia.org/wiki?curid=3156287" title="Rudolf van den Berg">
Rudolf van den Berg

Rudolf van den Berg (ur. 6 stycznia 1949 w Rotterdamie) – holenderski reżyser i scenarzysta filmowy.

</doc>
<doc id="3156289" url="https://pl.wikipedia.org/wiki?curid=3156289" title="Harlow Hill">
Harlow Hill

Harlow Hill – przysiółek w Anglii, w hrabstwie Northumberland, w dystrykcie (unitary authority) Northumberland, w civil parish Stamfordham. Leży 47,1 km od miasta Alnwick, 18,2 km od miasta Newcastle upon Tyne i 406,9 km od Londynu. W 1951 roku civil parish liczyła 61 mieszkańców.

</doc>
<doc id="3156290" url="https://pl.wikipedia.org/wiki?curid=3156290" title="Elwick (Northumberland)">
Elwick (Northumberland)

Elwick – osada w Anglii, w hrabstwie Northumberland. W 1951 osada liczyła 29 mieszkańców.

</doc>
<doc id="3156291" url="https://pl.wikipedia.org/wiki?curid=3156291" title="Festiwal Filmu Polskiego w Ameryce">
Festiwal Filmu Polskiego w Ameryce

Festiwal Filmu Polskiego w Ameryce (ang. Polish Film Festival in America, skr. PFFA) – doroczny festiwal filmowy organizowany w Chicago od 1989 roku, którego celem jest promocja polskiego kina na kontynencie północnoamerykańskim.
Na festiwalu co roku prezentowanych jest ponad 70 filmów fabularnych, dokumentalnych i krótkometrażowych, a liczba uczestników sięga 35 tysięcy. Wydarzenie jest przez wielu uważane za najobszerniejszy przegląd polskiego kina na świecie „The New York Times” określił PFFA jako jeden z pięciu najważniejszych festiwali kina europejskiego w Ameryce Północnej, a „The Chicago Tribune” nazwał wydarzenie historią chicagowskiego sukcesu.
Głównym organizatorem festiwalu jest Towarzystwo Sztuki (The Society for Arts), którego celem jest popularyzacja sztuki europejskiej w Stanach Zjednoczonych, organizację wspiera m.in. Polski Instytut Sztuki Filmowej oraz Narodowy Instytut Audiowizualny.
Festiwal ma charakter niekonkursowy, a dwa główne wyróżnienia to Nagroda Złotych Zębów przyznawana najciekawszemu filmowi fabularnemu i dokumentalnego oraz Nagroda Skrzydeł dla polskich artystów za całokształt dokonań w dziedzinie sztuki filmowej poza Polską.

</doc>
<doc id="3156292" url="https://pl.wikipedia.org/wiki?curid=3156292" title="Drużyna specjalnej troski">
Drużyna specjalnej troski

Drużyna specjalnej troski (ang. "Bad News Bears") – amerykański film komediowy z 2005 roku w reżyserii Richarda Linklatera. Wyprodukowany przez Paramount Pictures. Remake filmu "Straszne misie" z 1976 roku.
Premiera filmu miała miejsce 22 lipca 2005 roku w Stanach Zjednoczonych.
Opis fabuły.
Morris Buttermaker (Billy Bob Thornton) niegdyś odnosił sukcesy jako zawodowy bejsbolista. Został jednak usunięty z ligi za atak na sędziego. Teraz dostaje szansę powrotu na murawę. Ma poprowadzić drużynę Niedźwiadków, najgorszy zespół małej ligi.
Obsada.
Źródło: Filmweb
i inni

</doc>
<doc id="3156293" url="https://pl.wikipedia.org/wiki?curid=3156293" title="Ross (Northumberland)">
Ross (Northumberland)

Ross – osada w Anglii, w hrabstwie Northumberland. W 1951 osada liczyła 31 mieszkańców.

</doc>
<doc id="3156294" url="https://pl.wikipedia.org/wiki?curid=3156294" title="Kiedy się ze mną podzielisz">
Kiedy się ze mną podzielisz

Kiedy się ze mną podzielisz? – spektakl Teatru TV z 1980 roku w reż. Ryszarda Bugajskiego. 
Fabuła.
Kasjer bankowy Zenon Kruk regularnie podkrada drobne sumy. Nie wiadomo jakim sposobem, ale udaje mu się uniknąć wykrycia przez kontrolę. Jego kradzieże nie uchodzą jednak uwadze jednego ze strażników – Tomczyka, który zaczyna go szantażować, żądając udziału w zyskach. Szantażysta żąda coraz więcej, a zrozpaczony Kruk w końcu zwierza się żonie. Ta doradza mu pozbycie się Tomczyka. Kruk, realizując plan żony, pod pretekstem przekazania kolejnej doli, zwabia Tomczyka do kasy, a następnie nasyła na niego innego strażnika. Ten, działając w ciemnościach, przekonany, że ma do czynienia z uzbrojonym rabusiem, zabija Tomczyka. Cała sytuacja zadaje się obracać na korzyść Kruka, jednak tylko do momentu jego powrotu do domu. Tam bowiem objawia się nowy szantażysta – jego żona, która przedstawia o wiele bardziej wygórowane żądania niż Tomczyk. Załamany Kruk zgłasza się na milicję, aby opowiedzieć o wszystkim. 

</doc>
<doc id="3156296" url="https://pl.wikipedia.org/wiki?curid=3156296" title="Whitton (Northumberland)">
Whitton (Northumberland)

Whitton – osada w Anglii, w hrabstwie Northumberland. W 1951 osada liczyła 79 mieszkańców.

</doc>
<doc id="3156297" url="https://pl.wikipedia.org/wiki?curid=3156297" title="West Chevington">
West Chevington

West Chevington – osada w Anglii, w hrabstwie Northumberland, w civil parish Tritlington and West Chevington. W 1961 osada liczyła 118 mieszkańców.

</doc>
<doc id="3156298" url="https://pl.wikipedia.org/wiki?curid=3156298" title="Whittonstall">
Whittonstall

Whittonstall – wieś w Anglii, w hrabstwie Northumberland, w civil parish Shotley Low Quarter. W 1951 roku civil parish liczyła 127 mieszkańców.

</doc>
<doc id="3156300" url="https://pl.wikipedia.org/wiki?curid=3156300" title="Inge Jaeger-Uhthoff">
Inge Jaeger-Uhthoff

Ingeborg Jaeger-Uhthoff (ur. 29 grudnia 1902 we Wrocławiu, zm. 22 października 1995 w Bielefeld) – niemiecka rzeźbiarka.
Studiowała rzeźbiarstwo pod kierunkiem Theodora von Gosena na Państwowej Akademii Sztuki i Rzemiosła Artystycznego we Wrocławiu, a także w Berlinie i Wyższej Szkole Sztuk Plastycznych w Dreźnie. Do wojny aktywna we Wrocławiu. Brała udział w wystawie Ausstellung der Kunstakademie (1922) i wystawie artystów śląskich (1932). Jest autorką rzeźb zwierząt, m.in. zachowanej do dziś statui źrebaka stojącej we wrocławskim Zoo. Po wojnie mieszkała w Meklemburgii, zaś po 1957 w Bielefeld-Sennestadt.
Od roku 1927 była żoną wrocławskiego architekta Albrechta Jaegera

</doc>
<doc id="3156301" url="https://pl.wikipedia.org/wiki?curid=3156301" title="Abstrakt (ujednoznacznienie)">
Abstrakt (ujednoznacznienie)



</doc>
<doc id="3156302" url="https://pl.wikipedia.org/wiki?curid=3156302" title="Spindlestone">
Spindlestone

Spindlestone – osada w Anglii, w hrabstwie Northumberland, w civil parish Easington. W 1951 osada liczyła 46 mieszkańców.

</doc>
<doc id="3156307" url="https://pl.wikipedia.org/wiki?curid=3156307" title="Grand Prix San Sebastián">
Grand Prix San Sebastián

Grand Prix San Sebastián, oficj. Gran Premio de San Sebastián – wyścig samochodowy typu Grand Prix, organizowany w latach 1923–1930. W 1926 wyścig wliczał się do cyklu Grandes Épreuves i był organizowany jako Grand Prix Europy. Zawody rozgrywane były na torze Circuito Lasarte w miejscowości Lasarte-Oria k. San Sebastián, liczącym ponad 17 kilometrów.
Wyścig, poza samochodami Grand Prix, rozgrywany był też w klasach cyclecarów oraz voiturette. W klasie cyclecarów rozegrano dwa wyścigi: w 1923 roku wygrał Ramon Bueno w Salmsonie GP, natomiast zwycięzcą edycji z 1925 roku został Georges Casse, jadący Salmsonem VAL. Wyścig w klasie voiturette odbył się tylko w 1923 roku, a wygrał go Jean de l'Espee w Bugatti T22

</doc>
<doc id="3156309" url="https://pl.wikipedia.org/wiki?curid=3156309" title="Grand Prix San Sebastian">
Grand Prix San Sebastian



</doc>
<doc id="3156311" url="https://pl.wikipedia.org/wiki?curid=3156311" title="Al-Abbasijja">
Al-Abbasijja

Al-Abbasijja (arab. العبْاسِيّة) – nieistniejąca już arabska wieś, która była położona w Dystrykcie Jafy w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku Irgunu w dniu 4 maja 1948 roku.
Położenie.
Al-Abbasijja leżała na wschodnim krańcu nadmorskiej równiny Szaron. Według danych z 1945 do wsi należały ziemie o powierzchni 2054 ha. We wsi mieszkało wówczas 5800 osób, w tym 150 Żydów.
Historia.
Pierwotnie w tej okolicy istniało biblijne miasto Jehud, które przyznano izraelskiemu pokoleniu Dana. Później, w okresie panowania rzymskiego było nazywane Iudaea. Prawdopodobnie uległa zniszczeniu podczas wojny żydowsko-rzymskiej (66-73).
Pierwsze zapiski historyczne o wiosce Al-Abbasijja pochodzą z 1596 roku, i znajdują się w osmańskich rejestrach podatkowych. W owym czasie wieś nazywała się Al-Jahudijja, czym nawiązywała do biblijnego miasta Jehud. Była to duża wieś, licząca 126 muzułmańskich gospodarstw domowych. Mieszkańcy utrzymywali się z upraw pszenicy, jęczmienia, drzew owocowych, sezamu, pszczół oraz hodowli kóz. W 1863 roku wieś odwiedził francuski podróżnik i badacz Victor Guérin, który napisał, że liczyła wówczas ponad 1000 mieszkańców. Domy były wykonane z suszonej cegły i kryte liśćmi palmy. Blisko noria znajdował się stary sarkofag. Brytyjskie stowarzyszenie "Palestine Exploration Fund" w 1882 roku opisało Al-Jahudijję jako „dużą glinianą wieś, posiadającą staw i otoczoną palmami”.
W wyniku I wojny światowej w 1918 roku Al-Jahudijja wraz z całą Palestyną przeszła pod panowanie Brytyjczyków, którzy utworzyli Mandat Palestyny. Podczas zamieszek w Jafie w 1921 roku, mieszkańcy Al-Jahudijji wzięli udział w ataku na kolonię żydowską Petach Tikwa. W 1932 roku zmieniono nazwę wioski na współczesną Al-Abbasijja, na cześć szejka Al-Abbasa. We wsi znajdowały się dwa meczety, w tym stary meczet z wysoką na 21 metrów wieżą minaretu. W 1941 roku utworzono szkołę podstawową dla chłopców, do której w 1945 roku uczęszczało 293 uczniów. W 1943 roku otworzono szkołę dla dziewcząt, do której chodziło 101 uczennic.
Decyzją rezolucji Zgromadzenia Ogólnego ONZ nr 181 z 29 listopada 1947 roku, wieś Al-Abbasijja miała znajdować się w państwie arabskim w Palestynie. Arabowie jednak nie zaakceptowali rezolucji, i dzień później doprowadzili do wybuchu wojny domowej w Mandacie Palestyny. W dniu 30 listopada 1947 roku mieszkańcy Al-Abbasijji zaatakowali żydowski autobus przejeżdżający w pobliżu wioski, zabijając 7 pasażerów. Na początku grudnia 1947 roku w okolicy Al-Abbasijji zaczął działać duży oddział Armii Świętej Wojny pod dowództwem Abd al-Kadira al-Husajniego. Ich celem było atakowanie i paraliżowanie żydowskich linii komunikacyjnych. W ramach działań odwetowych, żydowski oddział Irgunu wkroczył 13 grudnia do Al-Abbasijji, zabijając 9 Arabów i ciężko raniąc kolejnych 7 osób. Na początku kwietnia 1948 roku arabski przywódca Hasan Salama nakazał wszystkim żydowskim mieszkańcom opuszczenie Al-Abbasijji. W sprawozdaniu z 30 kwietnia informował, że zadanie to zostało wykonane. W następnych tygodniach wieś znalazła się na linii frontu. W dniu 4 maja 1948 roku oddział Irgunu zajął po krótkiej walce wieś. Dwa dni później odparł atak żołnierzy Legionu Arabskiego. Przez kolejnych pięć tygodni zrujnowana wieś znajdowała się w rękach Irgunu. Podczas I wojny izraelsko-arabskiej, w dniu 11 czerwca 1948 roku wieś zdobył Legion Arabski (miało to miejsce na kilka godzin przed wejściem w życie pierwszego rozejmu. Podczas operacji „"Danny"” w dniu 10 lipca 1948 roku izraelskie siły odbiły zniszczoną wieś. Trzy dni później wyburzono pozostałe domy.
Miejsce obecnie.
Na miejscu Al-Abbasijja powstała miejscowość Jehud-Monosson, a na jej gruntach miejscowość Sawjon i moszaw Magszimim. Palestyński historyk Walid Chalidi, tak opisał pozostałości wioski Al-Abbasijja: „"Stoją główny meczet i sanktuarium An-Nabi Huda. Meczet jest opuszczony i zaczyna pękać w kilku miejscach; sanktuarium jest z kamienia i zwieńczone kopułą. Zachowała się także pewna liczba domów; są one zajęte przez żydowskich mieszkańców Jehud lub wykorzystywane do innych celów."”.

</doc>
<doc id="3156312" url="https://pl.wikipedia.org/wiki?curid=3156312" title="Alfred Kowalski-Wierusz">
Alfred Kowalski-Wierusz



</doc>
<doc id="3156316" url="https://pl.wikipedia.org/wiki?curid=3156316" title="Huang Wan-ju">
Huang Wan-ju

Huang Wan-ju (; ur. 3 maja 1979) – tajwańska lekkoatletka, tyczkarka.
Była rekordzistka kraju.

</doc>
<doc id="3156317" url="https://pl.wikipedia.org/wiki?curid=3156317" title="Ostaszyn">
Ostaszyn

Ostaszyn lub Ostaszyno:
Miejscowość na Białorusi:
Miejscowości na Ukrainie:

</doc>
<doc id="3156318" url="https://pl.wikipedia.org/wiki?curid=3156318" title="Ostaszyno">
Ostaszyno



</doc>
<doc id="3156319" url="https://pl.wikipedia.org/wiki?curid=3156319" title="Sven Wingqvist">
Sven Wingqvist



</doc>
<doc id="3156320" url="https://pl.wikipedia.org/wiki?curid=3156320" title="Ostaszyn (rejon nowogródzki)">
Ostaszyn (rejon nowogródzki)

Ostaszyn lub Ostaszyno (biał. Асташына, ros. Осташино) – wieś na Białorusi, w rejonie nowogródzkim obwodu grodzieńskiego, centrum administracyjne sielsowietu.
Historia.
Miejscowość wzmiankowana w 1401 r.
W XIX w. Ostaszyn znajdował się w powiecie nowogródzkim guberni mińskiej, w gminie Lubcz.
W okresie międzywojennym wieś i folwark Ostaszyn należały do gminy Lubcz w powiecie nowogródzkim województwa nowogródzkiego II Rzeczypospolitej. 
Po II wojnie światowej Ostaszyn znalazł się w granicach Białoruskiej SRR, a od 1991 r. – w niepodległej Białorusi.

</doc>
<doc id="3156325" url="https://pl.wikipedia.org/wiki?curid=3156325" title="Ostaszyn (rejon korelicki)">
Ostaszyn (rejon korelicki)

Ostaszyn (biał. Асташын, ros. Асташин) – wieś na Białorusi, w rejonie korelickim obwodu grodzieńskiego, w sielsowiecie Łuki.
Historia.
Miejscowość wzmiankowana w 1428 r.
W XIX w. Ostaszyn znajdował się w powiecie nowogródzkim guberni mińskiej, w gminie Cyryn.
W okresie międzywojennym wieś i folwark Ostaszyn należały do gminy Cyryn w powiecie nowogródzkim województwa nowogródzkiego II Rzeczypospolitej. 
Po II wojnie światowej Ostaszyn znalazł się w granicach Białoruskiej SRR, a od 1991 r. – w niepodległej Białorusi.
Z Ostaszyna pochodzi Jan Bułhak, nestor polskiej fotografii, filozof i teoretyk fotografii.
Zabytki.
Opisywany Ostaszyn identyfikuje się współcześnie z folwarkiem Ostaszyn należącym do Bułhaków oraz majątkiem Grabowskich, będącym zarazem ośrodkiem kalwinizmu, opisanymi oddzielnie w "Słowniku geograficznym Królestwa Polskiego".
Istniejące obiekty:
Obiekty zniszczone:

</doc>
<doc id="3156326" url="https://pl.wikipedia.org/wiki?curid=3156326" title="Folke Alnevik">
Folke Alnevik

Arvid Folke Alnevik (ur. 31 grudnia 1919 w Arbrå w gminie Bollnäs, zm. 17 sierpnia 2020 w Gävle) – szwedzki lekkoatleta (sprinter), medalista olimpijski z 1948 i medalista mistrzostw Europy z 1946.
Zdobył brązowy medal w sztafecie 4 × 400 metrów na mistrzostwach Europy w 1946 w Oslo (sztafeta biegła w składzie: Alnevik, Stig Lindgård, Sven-Erik Nolinge i Tore Sten).
Zwyciężył w biegu na 400 metrów na akademickich mistrzostwach świata w 1947 w Paryżu.
Na igrzyskach olimpijskich w 1948 w Londynie zdobył brązowy medal w sztafecie 4 × 400 metrów. Sztafeta Szwecji biegła w składzie: Kurt Lundquist, Lars-Erik Wolfbrandt, Alnevik i Rune Larsson. Na tych samych igrzyskach Alnevik odpadł w ćwierćfinale biegu na 400 metrów.
Był wicemistrzem Szwecji w biegu na 400 metrów w 1947 i 1948 oraz brązowym medalistą na tym dystansie w 1945, 1946 i 1949.
Alnevik był majorem Szwedzkich Sił Zbrojnych w stanie spoczynku.

</doc>
<doc id="3156329" url="https://pl.wikipedia.org/wiki?curid=3156329" title="Athalia">
Athalia



</doc>
<doc id="3156330" url="https://pl.wikipedia.org/wiki?curid=3156330" title="Kurt Lundquist">
Kurt Lundquist

Kurt Anders Valdemar Lundquist (ur. 27 listopada 1925 w Kila w gminie Sala, zm. 12 lipca 2011 w Simrishamn) – szwedzki lekkoatleta (sprinter), medalista olimpijski z 1948.
Zdobył brązowy medal w sztafecie 4 × 400 metrów na igrzyskach olimpijskich w 1948 w Londynie. Sztafeta Szwecji biegła w składzie: Lundquist, Lars-Erik Wolfbrandt, Folke Alnevik i Rune Larsson. Na tych samych igrzyskach Lundquist odpadł w ćwierćfinale biegu na 400 metrów.
Był mistrzem Szwecji w biegu na 200 metrów w 1947.

</doc>
<doc id="3156333" url="https://pl.wikipedia.org/wiki?curid=3156333" title="Virga (anatomia)">
Virga (anatomia)

Virga – element samczych narządów genitalnych u skorków.
Virga to końcowy kolec falliczny, wznoszący się zwykle od endofallusa. Występuje u skorków. Ma postać nitkowatego, zesklerotyzowanego wyrostka przewodu wytryskowego. W czasie kopulacji łączy on spermatofor samca ze spermateką samicy.
U Anisolabididae virga może być nawet 2,5 raza dłuższa od ciała i służy samcowi nie tylko do zaplemnienia, ale także do usunięcia z samicy nasienia rywala

</doc>
<doc id="3156335" url="https://pl.wikipedia.org/wiki?curid=3156335" title="Wiślinka (osada)">
Wiślinka (osada)

Wiślinka (niem. Wesslinken, kaszb. "Wislënkô") – zniesiona nazwa osady w Polsce położona w województwie pomorskim, w powiecie gdańskim, w gminie Pruszcz Gdański.
Dawny PGR, zabudowania osady istnieją, osada zintegrowana z miejscowością nadrzędną, wsią Wiślinka.
Nazwa miejscowości została zniesiona z 2022 r.

</doc>
<doc id="3156337" url="https://pl.wikipedia.org/wiki?curid=3156337" title="Włyń (osada leśna)">
Włyń (osada leśna)

Włyń – osada leśna w Polsce położona w województwie łódzkim, w powiecie sieradzkim, w gminie Warta.
W latach 1975–1998 miejscowość administracyjnie należała do województwa sieradzkiego.

</doc>
<doc id="3156338" url="https://pl.wikipedia.org/wiki?curid=3156338" title="Belmore">
Belmore



</doc>
<doc id="3156339" url="https://pl.wikipedia.org/wiki?curid=3156339" title="Wojtal (osada leśna)">
Wojtal (osada leśna)

Wojtal – osada leśna w Polsce położona w województwie pomorskim, w powiecie chojnickim, w gminie Czersk.
W latach 1975–1998 miejscowość administracyjnie należała do województwa bydgoskiego.

</doc>
<doc id="3156341" url="https://pl.wikipedia.org/wiki?curid=3156341" title="Zadobrze (osada leśna w województwie mazowieckim)">
Zadobrze (osada leśna w województwie mazowieckim)

Zadobrze – osada leśna w Polsce położona w województwie mazowieckim, w powiecie radomskim, w gminie Pionki.

</doc>
<doc id="3156342" url="https://pl.wikipedia.org/wiki?curid=3156342" title="Wola Jurkowa (kolonia)">
Wola Jurkowa (kolonia)

Wola Jurkowa – kolonia w Polsce położona w województwie kujawsko-pomorskim, w powiecie radziejowskim, w gminie Topólka.
W latach 1975–1998 miejscowość administracyjnie należała do województwa włocławskiego.

</doc>
<doc id="3156343" url="https://pl.wikipedia.org/wiki?curid=3156343" title="Buchtel (ujednoznacznienie)">
Buchtel (ujednoznacznienie)

Miejscowości:
Osoby o nazwisku Buchtel:

</doc>
<doc id="3156344" url="https://pl.wikipedia.org/wiki?curid=3156344" title="Vomer (genitalia)">
Vomer (genitalia)

Vomer, vomer subanalis – element samczych narządów genitalnych u straszyków.
Vomer ma postać ruchomego, zesklerotyzowanego wyrostka. Położony jest na 10 sternum odwłokowym samców. Zwykle ma mniej lub bardziej trójkątny kształt. Wykorzystywany jest w trakcie kopulacji.
Występuje u straszyków z podrzędu Anareolatae.

</doc>
<doc id="3156345" url="https://pl.wikipedia.org/wiki?curid=3156345" title="Żdżary (osada leśna w województwie mazowieckim)">
Żdżary (osada leśna w województwie mazowieckim)

Żdżary – osada leśna w Polsce położona w województwie mazowieckim, w powiecie radomskim, w gminie Pionki.

</doc>
<doc id="3156346" url="https://pl.wikipedia.org/wiki?curid=3156346" title="Wola Kiełpińska (osada leśna)">
Wola Kiełpińska (osada leśna)

Wola Kiełpińska – osada leśna w Polsce położona w województwie mazowieckim, w powiecie legionowskim, w gminie Serock.
W latach 1975–1998 miejscowość administracyjnie należała do województwa warszawskiego.

</doc>
<doc id="3156347" url="https://pl.wikipedia.org/wiki?curid=3156347" title="Jerzy Fuchs">
Jerzy Fuchs

Jerzy Fuchs (ur. ok. 1920 w Gdańsku, zm. 1942 w Treblince) – polski malarz pochodzenia żydowskiego.
Życiorys.
Po ukończeniu szkoły średniej wyjechał do Paryża, gdzie studiował w École nationale supérieure des beaux-arts. Po powrocie do Polski malował, w czasie rozpoczęcia II wojny światowej przebywał w Przygłowie k. Piotrkowa Trybunalskiego. W 1942 znalazł się w getcie skąd transportem został wywieziony do obozu zagłady w Treblince, gdzie zginął. Dorobek malarski Jerzego Fuchsa przepadł poza jednym, nieukończonym obrazem "Żydzi w kolejce po posiłek w Przygłowie", który po 1945 został przewieziony do Izraela.

</doc>
<doc id="3156348" url="https://pl.wikipedia.org/wiki?curid=3156348" title="Sint Anthonis">
Sint Anthonis

Sint Anthonis – miasto i była gmina w prowincji Brabancja Północna w Holandii.
W dokumencie fundacyjnym z 1312 roku nazwa Sint Anthonis figuruje jako Oelbroec. Znajduje się tam kościół św. Antoniego z 1477 roku, który niezależną parafią stał się do 1730. Został znacznie rozbudowany w XIX i XX wieku.

</doc>
<doc id="3156350" url="https://pl.wikipedia.org/wiki?curid=3156350" title="Poculum">
Poculum

Poculum, pocula – element samczych narządów genitalnych u straszyków.
Poculum to zmodyfikowane dziewiąte sternum odwłoka samców, przykrywające otwór narządów genitalnych. Określane też jako "męskie operculum" (ang. "male operculum"). Jest rodzajem płytki subgenitalnej ("lamina subgenitalis").
Poculum podzielone jest zazwyczaj na dwa sternity, z których tylny nosi nazwę "płatka subgenitalnego" (ang. "subgenital lobe").
Termin "poculum" wprowadzony został prawdopodobnie w 1970 roku przez Keya i pierwotnie odnosił się tylko do tylnego sternitu. Jednak w 1989 roku Nichols odniósł w swoim kluczu termin ten do całego IX sternum, podobnie jak Bragg w 1997.

</doc>
<doc id="3156351" url="https://pl.wikipedia.org/wiki?curid=3156351" title="Nokia Lumia 930">
Nokia Lumia 930

Nokia Lumia 930 – smartfon z serii Lumia produkowany przez fińską firmę Nokia, zaprezentowany w kwietniu 2014 roku podczas konferencji Microsoft Build w San Francisco jako następca modelu Lumia 925. Działa pod kontrolą systemu operacyjnego Windows Phone 8.1.
Specyfikacja.
Aparat.
W Lumii 930 zastosowano optykę ZEISSA z matrycą 1/2,5 cala o rozmiarze 20 megapikseli, przesłonie f/2.4 wspomaganą przez autofocus, podwójną diodę LED, technologię PureView oraz optyczną stabilizację obrazu. Aparat jest sterowany dwustopniowym spustem migawki, dysponuje również 2 krotnym bezstratnym zbliżeniem cyfrowym. Rozdzielczość wykonanych zdjęć to 4992 na 3744 pikseli. Filmy nagrywane tym telefonem mają jakość 4K.
Wygląd.
Telefon wykonano z poliwęglanu, aluminium, a także hartowanego szkła (Gorilla Glass 3) pod którym znajduje się ekran. Głośnik słuchawkowy, czujnik zbliżeniowy, czujnik oświetlenia zewnętrznego, kamerę umieszczono nad wyświetlaczem. Pod nim znajdują się trzy pojemnościowe przyciski charakterystyczne dla systemu Windows Phone, czyli wstecz, start i szukaj. Lewa krawędź obudowy pozbawiona jest jakichkolwiek elementów funkcyjnych. Na prawym boku znajduje się klawisz służący do regulacji głośności, przycisk blokady ekranu (włącznik) oraz dwustopniowy spust migawki, a na dole obudowy umieszczono port micro USB. Gniazdo mini jack i slot na kartę nano SIM ulokowano na górnej krawędzi. Z tyłu telefonu zainstalowano aparat cyfrowy, podwójną diodę LED, dwa mikrofony, głośnik.
Podzespoły.
Urządzenie napędza czterordzeniowy Qualcomm Snapdragon 800 taktowany zegarem o częstotliwości 2,2 GHz. Procesor jest wspomagany 2 GB pamięci operacyjnej (RAM). Pamięć dostępna dla użytkownika to około 32 GB oraz bezpłatne 7 GB pamięci w chmurze. Ekran zastosowany w tym telefonie ma przekątną 5 cali. Został wykonany w technologii OLED z wykorzystaniem autorskich funkcji SuperSensitive i ClearBlack. Jego rozdzielczość to 1920 na 1080 pikseli. Smartfon wyposażono w moduły Bluetooth, NFC i WiFi. Obsługuje również łączność LTE. Zastosowana bateria litowo-jonowa ma pojemność 2420 mAh. Możliwe jest jej bezprzewodowe ładowanie przez użycie odpowiedniej ładowarki (Qi).
Oprogramowanie.
Nokia Lumia 930 pracuje pod kontrolą systemu Microsoft Windows Phone 8.1 z dodatkiem Lumia Cyan. Preinstalowane są programy takie jak: Kalkulator, Zegar, Kalendarz, Budzik, Przypomnienia, Spis telefonów, Zadania, Pokój rodzinny, Kącik dziecięcy, OneNote, Sieci społecznościowe w książce telefonicznej, Portfel, Adidas miCoach. Dodatkowo smartfon wyposażono w podstawowe oprogramowanie biurowe - Excel, Word, PowerPoint i Lync oraz nawigację HERE Maps oraz inne aplikacje wykorzystujące połączenie GPS i rozszerzoną rzeczywistość np. Nokia Miasto w Obiektywie. Dodatek "Lumia Cyan" umożliwia korzystanie z kilku autorskich rozwiązań Nokii - Camera, Storyteller czy Beamer. Ze względu na brak pamięci wyświetlacza nie jest możliwe i nie będzie możliwe korzystanie z Glance (podglądu na wyłączonym ekranie). Użytkownik może dodatkowo pobierać aplikacje i gry ze sklepu Windows Phone Store.

</doc>
<doc id="3156354" url="https://pl.wikipedia.org/wiki?curid=3156354" title="Dwadzieścia jeden żądań">
Dwadzieścia jeden żądań

Dwadzieścia jeden żądań (jap. 対華21ヶ条要求 "Taika Nijūikkajō Yōkyū", chiń. 二十一條 "Èrshíyī tiáo") – ultimatum wystosowane przez rząd Japonii wobec Republiki Chińskiej w dniu 18 stycznia 1915 roku.
Podzielone na 5 kategorii japońskie żądania obejmowały m.in. scedowanie na rzecz Japonii dotychczasowej koncesji niemieckiej w Shandongu, uznanie specjalnych praw Japończyków na terenie Mandżurii i Mongolii Wewnętrznej, obietnicę nieprzyznawania żadnemu państwu trzeciemu sfery wpływów wzdłuż chińskiego wybrzeża, wspólny nadzór nad chińskim przemysłem węglowym i stalowym oraz wprowadzenie do rządu chińskiego japońskich doradców.
Prezydent Yuan Shikai (1859–1916) wysłał na tajne negocjacje do Tokio ministra spraw zagranicznych Lu Zhengxianga (1871–1949), bezskutecznie licząc na reakcję ze strony Zachodu. Ujawnienie treści japońskich żądań przez prasę wywołało szereg protestów, pod naciskiem których rząd w Pekinie odrzucił japońskie ultimatum. W odpowiedzi władze japońskie dokonały rewizji postulatów, usuwając m.in. punkt o wprowadzeniu doradców do chińskiego rządu, przesyłając je ponownie 7 maja 1915 roku z żądaniem udzielenia odpowiedzi w przeciągu dwóch dni. Obawiający się wybuchu konfliktu zbrojnego lub poparcia przez Japonię ruchów dążących do restytucji monarchii, Yuan dzień później zaakceptował japońskie postulaty. 25 maja 1915 roku podpisano uprawomocniający je traktat chińsko-japoński.
Japońskie ultimatum spowodowało pogorszenie się relacji Japonii z krajami zachodnimi, szczególnie z dążącymi do utrzymania polityki otwartych drzwi Stanami Zjednoczonymi, choć żadne z nich nie zdobyło się na aktywny protest. Przekazanie Japończykom Shandongu potwierdził oficjalnie w 1919 roku traktat wersalski. Przyjęcie przez rząd w Pekinie upokarzającego traktatu przyczyniło się do wzrostu nastrojów nacjonalistycznych w społeczeństwie chińskim, których kulminacją były protesty z 1919 roku, znane pod nazwą Ruchu 4 Maja.

</doc>
<doc id="3156355" url="https://pl.wikipedia.org/wiki?curid=3156355" title="Schijndel">
Schijndel

Schijndel – miasto i gmina w prowincji Brabancja Północna w Holandii. Liczy sobie 23 360 mieszkańców (2014).
W mieście można zobaczyć neogotycki kościół św. Serwacego z 1839 roku, a także dwa wiatraki: Catharina i Pegstukken. Znajdują się tam także udostępnione do zwiedzania browar i owczarnia.

</doc>
<doc id="3156356" url="https://pl.wikipedia.org/wiki?curid=3156356" title="Wola Życińska (osada leśna)">
Wola Życińska (osada leśna)

Wola Życińska – osada leśna w Polsce położona w województwie łódzkim, w powiecie radomszczańskim, w gminie Wielgomłyny.
W latach 1975–1998 miejscowość administracyjnie należała do województwa piotrkowskiego.

</doc>
<doc id="3156357" url="https://pl.wikipedia.org/wiki?curid=3156357" title="Oviscapt">
Oviscapt

Oviscapt – rodzaj pokładełka, występujący u samic niektórych straszyków i muchówek.
Staraszyki.
U straszyków oviscapt to pokładełko utworzone przez wydłużenie się, powstałego z ósmego sternitu, operculum i powstałej z 11 tergitu "płytki nadanalnej" ("lamina supraanalis").
Oviscapt występuje u Heteropterygini, Obrimini, niektórych Eurycanthinae i niektórych Necrosciinae.
Muchówki.
U niektórych muchówek analogiczny narząd, również nazywany oviscaptem, powstaje ze zmodyfikowanych: siódmego tergitu i siódmego sternitu odwłoka.

</doc>
<doc id="3156358" url="https://pl.wikipedia.org/wiki?curid=3156358" title="Muzeum Modelarstwa i Lotnictwa w Miniaturze w Szczawnie-Zdroju">
Muzeum Modelarstwa i Lotnictwa w Miniaturze w Szczawnie-Zdroju

Muzeum Modelarstwa i Lotnictwa w Miniaturze w Szczawnie-Zdroju – prywatne muzeum położone w Szczawnie-Zdroju, a jego właścicielem jest Jerzy Siatkowski - dyrektor Aeroklubu Ziemi Wałbrzyskiej.
W latach 1998-2008 placówka działała w Wałbrzychu, a jej siedzibą były sale zamku Książ. Zbiory zostały przeniesione do Szczawna-Zdroju, gdzie muzeum otrzymało lokal przy ul. Kościuszki, w budynku Biała Sala. Ponowne otwarcie placówki miało miejsce w 2011 roku.
Na muzeualną ekspozycję składają się cztery pomieszczenia. W pierwszym znajduje się wystawa modeli samolotów, głównie z okresu II wojny światowej. W drugim - pracownia modelarstwa lotniczego. Trzecim pomieszczeniem jest sala audiowizualna, w której znajduje się symulator lotu. W ostatniej z sal mieści ekspozycja trofeów lotniczych oraz biblioteka, zawierająca również kolekcję ponad 200 filmów o tematyce lotniczej. 
Zwiedzanie muzeum jest możliwe po uprzednim uzgodnieniu z właścicielem. Oprócz działalności wystawienniczej placówka prowadzi również zajęcia edukacyjne.

</doc>
<doc id="3156359" url="https://pl.wikipedia.org/wiki?curid=3156359" title="Johann Georg Abicht">
Johann Georg Abicht

Johann Georg Abicht (ur. 21 marca 1672 w Königsee, hrabstwo Schwarzburg, zm. 5 czerwca 1740 w Wittenberdze) – profesor i rektor gimnazjum, pastor.
Życiorys.
Był absolwentem studiów w Jenie i Lipsku, od 1967 posiadał tytuł magistra filozofii. W Akademii w Lipsku od 1702 był profesorem języka hebrajskiego, od 1711 profesorem teologii (w 1708 obronił doktorat z teologii) i rektorem, w 1715 został członkiem Pruskiej Akademii Nauk.
W 1717 przybył do Gdańska na stanowisko rektora Gdańskiego Gimnazjum Akademickiego, pełnił równocześnie obowiązki pastora w kościele Św. Trójcy. 
W 1729 wyjechał do Wittenbergi, gdzie objął profesurę teologii na tamtejszym uniwersytecie; od 1730 pełnił również funkcję generalnego superintendenta. W 1739 został przyjęty do Królewskiego Pruskiego Towarzystwa Naukowego.

</doc>
<doc id="3156360" url="https://pl.wikipedia.org/wiki?curid=3156360" title="Praeopercular organ">
Praeopercular organ

Praeopercular organ – element żeńskich narządów genitalnych straszyków.
Narząd ten znajduje się na siódmym sternicie odwłoka samic części gatunków. Złożony jest zwykle z jednego lub więcej guzków, żeberek lub klapek. Używany jest w trakcie kopulacji, prawdopodobnie do naprowadzania męskiego narządu kopulacyjnego.

</doc>
<doc id="3156361" url="https://pl.wikipedia.org/wiki?curid=3156361" title="Binnenkörper">
Binnenkörper

Binnenkörper – element żeńskich narządów genitalnych straszyków.
Narząd ten ma postać silnej sklerotyzacji ulokowanej wewnątrz genitaliów. Może on wystawać z lewej strony operculum. Obecny jest u niektórych samic z rodziny Asciphasmatinae.

</doc>
<doc id="3156362" url="https://pl.wikipedia.org/wiki?curid=3156362" title="Burgoon (ujednoznacznienie)">
Burgoon (ujednoznacznienie)

Miejsca o nazwie Burgoon:
Osoby o nazwsku Burgoon:

</doc>
<doc id="3156363" url="https://pl.wikipedia.org/wiki?curid=3156363" title="Dommel (rzeka)">
Dommel (rzeka)

Dommel – rzeka należąca do dorzecza Mozy. Ma 120 km, 35 km w Belgii (Limburgia) i 85 w Holandii (Brabancja Północna). Swoje źródło ma w Peer w Belgii. U ujścia łączy się z rzeką Aa i tworzy krótką rzekę Dieze.
Główne miejscowości nad rzeką to: Peer, Neerpelt, Valkenswaard, Eindhoven, Son en Breugel, Sint-Oedenrode, Boxtel, Sint-Michielsgestel i ’s-Hertogenbosch.
Średni przepływ rzeki wynosi 14 m³/s, w rekordowo wilgotnych warunkach może dojść do 100 m³/s. Nad rzeką leżą liczne wiatraki.

</doc>
<doc id="3156364" url="https://pl.wikipedia.org/wiki?curid=3156364" title="Operculum (genitalia straszyków)">
Operculum (genitalia straszyków)

Operculum, opercula – element żeńskich narządów genitalnych straszyków.
Operculum to rodzaj płytki subgenitalnej ("lamina subgenitalis"), przykrywającej wejście do genitaliów samicy.
Terminem "operculum" bywa też określane poculum samców.

</doc>
<doc id="3156365" url="https://pl.wikipedia.org/wiki?curid=3156365" title="Tiger (P)">
Tiger (P)

Panzerkampfwagen VI Tiger (P) (VK4501(P), Porsche Typ 101, Sd.Kfz.181) znany jako Tiger (P) – prototyp niemieckiego czołgu ciężkiego PzKpfw VI Tiger z okresu II wojny światowej zaprojektowany przez Ferdinanda Porschego.
Historia projektu.
Decyzje podjęte przez Hitlera 26 maja 1941 doprowadziły do przekształcenia wcześniejszego projektu Porsche – VK 3001 (P) "Typ 100" w "Typ 101". Hitler zdecydował:
Obydwie wersje zostały zaprezentowane Hitlerowi w jego urodziny, 20 kwietnia 1942 roku. Testy wykazały, że Tiger (P) był daleki od ideału, wdrożono modyfikacje, ale żaden z problemów technicznych nie został w pełni rozwiązany.
W lipcu 1942 obydwa czołgi znowu poddano testom. Model Porschego – VK 4501(P) miał wieżę zamontowaną z przodu. Czołg okazał się porażką, głównie przez awarie silnika i większą długość niż konkurent, co sprawiło, że był mniej mobilny. Model Henschla – VK 4501(H) wypadł bardzo dobrze i został zatwierdzony do produkcji w lipcu 1942. Porsche już wcześniej rozpoczął produkcję 90 podwozi Tygrysa (P), ale ponieważ przegrał kontrakt, wszystkie egzemplarze zostały użyte do budowy ciężkiego niszczyciela czołgów Ferdinand.
Użycie bojowe.
Tylko jeden Tygrys (P) " "z numerem kadłuba 150013 został użyty bojowo (jako czołg dowódczy) – "Panzerbefehlswagen VI(P)" ze "schwere Heeres Panzerjager Abteilung 653".
Inne pojazdy na podwoziu VK4501(P).
Ferdinand.
22 września 1942 zdecydowano przekształcić istniejące 90 sztuk podwozia Tygrysa (P) na niszczyciel czołgów Ferdinand.
Rammtiger.
Hitler zatwierdził produkcję jednego egzemplarza pojazdu Rammtiger przeznaczonego do niszczenia przeszkód i barykad. Czołg nie miał wieży, jego jedynym uzbrojeniem był karabin maszynowy MG 34.

</doc>
<doc id="3156366" url="https://pl.wikipedia.org/wiki?curid=3156366" title="Museum of Fine Arts, Houston">
Museum of Fine Arts, Houston

Museum of Fine Arts, Houston (w skrócie MFAH) – muzeum sztuki w Houston założone w 1900 roku, jest największą instytucją kulturalną w południowo-zachodnim regionie Stanów Zjednoczonych. Posiada w swych zbiorach ponad 65 000 eksponatów dokumentujących 6000 lat działalności artystycznej człowieka. W skład kompleksu muzealnego wchodzą obok galerii również: kino, dwie biblioteki naukowe, archiwa publiczne oraz nowoczesna pracownia konserwacji dzieł sztuki.
W okresie od 1 lipca 2010 do 30 czerwca 2011 roku muzeum odwiedziło ponad 3,6 miliona gości.
Historia i działalność.
XX wiek.
Lata 1900–1930.
Muzeum Sztuk Pięknych w Houston jest najstarszym muzeum sztuki w Teksasie. Jego korzenie sięgają Public School Art League, założonej w 1900 roku przez grupę pięciu kobiet pod przewodnictwem Emmy Richardson Cherry. Organizacja ta postawiła przed sobą zadanie ekspozycji dzieł sztuki w salach lekcyjnych. Organizowała również odczyty na temat sztuki oraz wystawy. W 1913 roku zmieniła nazwę na Houston Art League i poszerzyła zakres swojej działalności o zakup dzieł sztuki z zamiarem założenia publicznego muzeum. Otrzymała działkę przy South Main, ale jej wysiłki organizacyjne chwilowo przerwała I wojna światowa. Po zakończeniu wojny wznowiono starania zmierzające do utworzenia muzeum. Dzięki wsparciu Williama C. Hogga wybudowano neoklasycystyczny budynek muzeum, zaprojektowany przez architekta z Houston, Williama Warda Watkina, otwarty dla publiczności 12 kwietnia 1924 roku. W 1926 roku do pierwotnego budynku muzeum dobudowano dwa skrzydła, a w 1927 rozpoczęła działalność przymuzealna szkoła. W 1929 roku Houston Art League zmieniła swoją nazwę na Museum of Fine Arts of Houston, a tę z kolei zarząd muzeum skrócił na początku lat 60. do Museum of Fine Arts, Houston. Podwaliny pod kolekcję stałą muzeum stworzyła darowizna George’a M. Dicksona i jego siostry Belle z 1919 roku, złożona z 25 obrazów i kilku prac w innych mediach. Kolekcja przez następne lata powiększała się dzięki kolejnym darowiznom.
Lata 30..
W 1931 roku teksańska sufrażystka i filantropka Annette Finnigan (1873–1940) skontaktowała się z dyrektorem Chillmanem i zaoferowała pomoc w poszukiwaniu antyków do muzealnej kolekcji. Dyrektor zaakceptował jej propozycję. W efekcie w muzealnej kolekcji pojawił się zbiór dzieł sztuki Starożytnego Egiptu (między innymi ceramika, rzeźby, złota maska zmumifikowanej księżniczki, arkusz papirusu z Księgi umarłych). W ciągu następnych pięciu lat Finnigan zdobyła dla muzeum około 300 eksponatów, w tym gobeliny makaty, dywany z Indii, Hiszpanii, Grecji i Persji. Nabyła też zbiór bizantyjskich krzyży oraz 20 hiszpańskich mebli z XVI i XVII wieku, a w 1936 roku – znaczącą kolekcję greckich antyków, wśród których najstarsza była marmurowa statuetka datowana na 2500 rok p.n.e. Łącznie darowizna Finnegan na rzecz Muzeum Sztuk Pięknych składała się z około 600 artefaktów.
W 1939 roku inna teksańska filantropka i kolekcjonerka sztuki, Ima Hogg (1882–1975) przekazała na rzecz muzeum ponad 100 prac na papierze, wykonanych przez takich artystów jak: John Singer Sargent, Paul Cézanne, Pablo Picasso, Emil Nolde, Lyonel Feininger i Paul Klee.
Lata 40..
W 1943 roku miała miejsce kolejna darowizna Imy Hogg, na którą składały się 53 obrazy olejne, 10 akwarel i 1 rzeźba z brązu Frederica Sackridera Remingtona. Darowizna otrzymała miano Remington Collection.
11 grudnia 1944 roku Muzeum Sztuk Pięknych otrzymało darowiznę obrazów i rzeźb znanych jako Edith A. i Percy S. Straus Collection. Percy S. Straus (1877–1944) był znanym nowojorskim filantropem i kolekcjonerem. Na jego zbiory składało się ponad 80 dzieł sztuki, a dominowała w nich kolekcja obrazów europejskich pochodzących z okresu od XIII do XIX wieku i obejmujących istotne prace artystów flamandzkich, sieneńskich, florenckich, weneckich, niemieckich i angielskich. Choć Strausowie mieszkali na stałe w Nowego Jorku, zdecydowali się umieścić swoją kolekcję w Houston, ponieważ uważali, że zbiory sztuki należy rozwijać nie tylko w Nowym Jorku czy Waszyngtonie ale też w innych regionach, w tym w południowo-zachodnich Stanach Zjednoczonych. Strausowie nabyli większość swoich eksponatów w Europie i przechowywali jako prywatną kolekcję w swoim nowojorskim domu. Po śmierci Percy S. Strausa 6 kwietnia 1944 roku kolekcję przeniesiono do Houston. Stała się ona zalążkiem zbiorów sztuki renesansowej.
W latach 1947–1964 muzeum otrzymało, partiami, dzieła sztuki z Robert Lee Blaffer Memorial Collection, należącej do Roberta Lee Blaffera, a podarowanej przez wdowę po nim, Sarah Campbell Blaffer. Kolekcja ta obejmuje sztukę renesansu i baroku:
Lata 50..
W kwietniu 1951 roku muzeum otrzymało, na zasadzie stałego wypożyczenia, około 30 obrazów z Kress Collection. Zostały one udostępnione publiczności w październiku 1953 roku. Już w latach 30. założyciel kolekcji, Samuel Henry Kress podarował muzeum kilka znaczących obrazów Starych Mistrzów: w 1930 obraz Lorenzo Lotto, w 1934 dwa obrazy tablicowe malarzy szkoły lombardzkiej i w 1939 "Madonnę z Dzieciątkiem" Bartolomeo Veneto. Fragmenty kolekcji Kressa zostały po raz pierwszy wystawione w MFAH w marcu i kwietniu 1933 roku, jako część wystawy objazdowej. Kolekcja Kressa została ulokowana w nowo wyremontowanym Sterling Wing, dobudowanym w 1926 roku do głównego gmachu muzeum.
W 1957 roku muzeum otrzymało jedną z największych i najważniejszych darowizn w swojej historii, kiedy Ima Hogg przekazała na jego rzecz swoją posiadłość, Bayou Bend i kolekcję amerykańskich obrazów i rzemiosła artystycznego. Pierwszy dyrektor muzeum, James Chillman Jr., zaproponował skromny program wystawowy, na który składały się głównie pokazy sztuki lokalnej. W 1954 Chillmana zastąpił Lee Malone, pierwszy pełnoetatowy dyrektor muzeum. Pod jego kierownictwem muzeum weszło w bardziej profesjonalny okres działalności organizując wystawy skompilowane z eksponatów pochodzących z kolekcji publicznych i prywatnych w Stanach Zjednoczonych i za granicą i zapoczątkowując znaczące wystawy objazdowe. Wraz z poszerzaniem się kolekcji zbudowano kolejne obiekty dla pomieszczenia rosnących zbiorów. Zaprojektowany przez architekta Johna F. Stauba w 1927 roku Bayou Bend (obecnie Bayou Bend Collection and Gardens) został otwarty dla publiczności w 1966 roku, w 1953 roku ukończono Robert Lee Blaffer Memorial Wing i Frank Prior Sterling Galleries, w 1958 roku otwarto Cullinan Hall, dar Niny J. Cullinan. Zaprojektowany przez renomowanego, modernistycznego architekta Ludwiga Miesa van der Rohe ma 929 m² powierzchni wystawowej.
Lata 60..
Malone opuścił Museum of Fine Arts w 1959 roku, a przez dwa lata muzeum kierował, jako dyrektor tymczasowy, James Chillman. W 1961 roku na stanowisko nowego dyrektora powołano Jamesa Johnsona Sweeneya. Sweeney w czasie swojej kadencji zorganizował serię znaczących wystaw: Three Spaniards: Picasso, Miró, Chillida (1961), Derain: Before 1915 (1961), The Olmec Tradition (1963) i The Heroic Years: Paris 1908–1914 (1965). Zbiory muzeum wzbogaciły się w tym czasie między innymi o około 200 dzieł sztuki prekolumbijskiej oraz o liczne dzieła współczesnej sztuki Afryki i Oceanii. Presja braku środków i brak akceptacji dla gustu artystycznego Sweeneya, skłoniły w 1967 roku zarząd muzeum do rozwiązania z nim umowy o pracę. Jego następcą na okres 2 lat został dyrektor tymczasowy Mary Hancock Buxton. Guy Philippe de Montebello, dyrektor muzeum w latach 1969–1974 zreorganizował pracę personelu muzeum wynajmując kuratorów dla każdego działu muzeum i powiększając jego kadrę nauczycielską. Poprawił też sytuację finansową instytucji.
Lata 70..
Pod kierownictwem de Montebello rada dyrektorów ustaliła, że muzeum powinno gromadzić i pokazywać sztukę ze wszystkich obszarów i okresów. W latach 70. za pieniądze pochodzące z fundacji oraz darowizn zakupiono dzieła sztuki rzymskiej, średniowiecznej, renesansowej oraz obrazy impresjonistów i postimpresjonistów. 14 stycznia 1974 roku otwarto dla publiczności Brown Pawilon, dzięki nowemu budynkowi przestrzeń wystawowa muzeum wzrosła do około 6900 m². Wkrótce po otwarciu nowego budynku Montebello odszedł do Metropolitan Museum of Art, gdzie objął stanowisko zastępcy dyrektora, a jego następcą został William Agee, który zorganizował dwie głośne w Stanach Zjednoczonych wystawy: Modern American Painting, 1910–1940: Toward a New Perspective (1977) and Patrick Henry Bruce: American Modernist (1979). Podczas 8-letniej kadencji Williama Agee muzeum zorganizowało kilka udanych wystaw objazdowych. Donacja z 1976 roku pozwoliła Muzeum na poszerzenie kolekcji XX-wiecznej fotografii amerykańskiej i europejskiej. Środki finansowe Brown Foundation z kolei umożliwiły zakup ważnych dzieł sztuki z różnych okresów, zwłaszcza XX-wiecznych amerykańskich obrazów. W 1977 roku muzeum nabyło działkę i zbudowało na niej budynek przeznaczony na przymuzealną szkołę.
Lata 80..
W 1982 roku nowym dyrektorem został Peter Marzio. W latach 80. muzeum poprzez wystawy wspierało artystów lokalnych i regionalnych: Fresh Paint: the Houston School (1985), The Texas Landscape, 1900–1986 (1986) i Tradition and Innovation: A Museum Celebration of Texas Art (1990). W 1986 roku za pieniądze Cullen Foundation zbudowano ogród rzeźby, w którym znalazły się dzieła takich twórców, jak Henri Matisse, Auguste Rodin, Antoine Bourdelle i Alexander Calder. Pod koniec lat 80. w kolekcji stałej Muzeum Sztuk Pięknych znajdowało się ponad 20 000 dzieł sztuki. Za kadencji Marzio muzeum powiększyło swoje zbiory fotografii, ubiorów i angielskiego rzemiosła artystycznego.
Lata 90..
W 1991 roku muzeum zatrudniało 382 osoby i było zarządzane przez liczącą 87 członków radę. Finansowe wsparcie otrzymywało ze strony National Endowment for the Arts, National Endowment for the Humanities, Texas Commission on the Arts, Cultural Arts Council of Houston i innych agencji rządowych oraz z prywatnych fundacji i korporacji, składek członkowskich i innych źródeł. Oprócz wystaw muzeum organizuje zwiedzanie, wykłady, pogadanki w galeriach i cykle filmowe. Do dyspozycji badaczy jest biblioteka licząca 74 000 woluminów oraz archiwum historyczne. W archiwum muzealnym znajduje się również ponad 700 rolek mikrofilmów na temat sztuki Teksasu i okolicznych stanów, zgromadzonych przez Archives of American Art. W 1992 roku hiszpańskiemu architektowi Rafaelowi Moneo zlecono zaprojektowanie kompleksu położonego na wschód od budynku głównego muzeum. Budowę rozpoczęto w 1995 roku, a w 1999 roku otwarto gmach dla publiczności. Muzeum jest stowarzyszone z American Association of Museums, Texas Association of Museums, American Federation of Arts, American Arts Alliance i American Association of Museum Directors.
XXI wiek.
W marcu 2000 roku, w związku z 100. rocznicą Museum of Fine Arts, Houston, oddano do użytku Audrey Jones Beck Building, nazwany tak na cześć kolekcjonerki dzieł impresjonistów i postimpresjonistów. W budynku mieści się obszerna kolekcja stała sztuki amerykańskiej i europejskiej. I dekada XXI wieku upłynęła pod znakiem wystaw sztuki afrykańskiej i latynoamerykańskiej. Powiększono zbiory fotografii i sztuki współczesnej, w tym latynoamerykańskiej. Nowe nabytki to między innymi: 3760 zdjęć z Manfred Heiting Collection of Photography, dzieła Pabla Picassa, Franza Kline’a, Hansa Hofmanna i Andy Warhola oraz znaczących artystów z Ameryki Łacińskiej, takich jak: Xul Solar, Joaquín Torres García, Francisco Matto, Antonio Berni i Gego.
Z początkiem 2012 roku nowym dyrektorem muzeum został Gary Tinterow, który poprzednio był przez 28 lat dyrektorem Metropolitan Museum of Art. Za jego powołaniem na to stanowisko przemawiały: wieloletnie doświadczenie, zaangażowanie w działalność i umiejętność organizowania dużych wystaw. Nowy dyrektor objął swoje obowiązki w trudnym dla muzeum okresie, kiedy stanęło ono w obliczu budowy nowych obiektów, niezbędnych zarówno dla rosnących zbiorów jak i dla poszerzonej oferty programowej, obejmującej wystawy objazdowe, teatr i ośrodek badawczy
Budynki.
Pierwotny budynek muzeum.
Pierwotny budynek MFAH, zbudowany w 1924 roku, był pierwszym muzeum sztuki, które zbudowano w Teksasie. Pochodzący z Houston architekt William Ward Watkin zaprojektował go jako świątynię sztuki w stylu neoklasycystycznym, preferowanym w tamtym czasie. Watkin wówczas współpracował z dyrektorem muzeum Jamesem Chillmanem Jr., który, jak on, był profesorem na pobliskim Rice University. Watkin przewidywał w budynku wyłącznie przestrzeń wystawienniczą, ale Chillman w dodatkowych skrzydłach chciał umieścić biura administracyjne, magazyny i sale konferencyjne. Dodatkowe skrzydła zostały zakończone w 1926 roku, w którym to czasie Chillman wystawił amerykańskie obrazy z Grand Central Art Galleries w Nowym Jorku.
Blaffer Memorial Wing.
Blaffer Memorial Wing, zaprojektowany w 1953 przez Kennetha Franzheima (1890–1959), przeznaczony został pod nowe galerie, niezbędne dla wyeksponowania rosnących zbiorów. Nazwę otrzymał na cześć Roberta Lee Blaffera, współzałożyciela Humble Oil &amp; Refining Co.
Cullinan Hall.
W 1953 roku Nina J. Cullinan, patronka sztuki w Houston i założycielka szeregu instytucji kulturalnych w tym mieście, przekazała na rzecz muzeum darowiznę na wybudowanie nowego budynku, mającego być pamiątką po jej rodzicach. Projekt wykonał w 1954 roku Ludwig Mies van der Rohe. Budynek oddano do użytku w 1958 roku. Jest to modernistyczny, przeszklony pawilon, pozbawiony przęseł, z ruchomymi ścianami, mieszczący oprócz sali wystawowej również pomieszczenia magazynowe i techniczne. Architekturę gmachu uzupełnia obszerny trawnik przed wejściem, pomyślany jako miejsce ekspozycji dużych rzeźb.
Brown Pavilion.
Mies van der Rohe zaprojektował również kolejny obiekt, Brown Pavilion. W 1961 roku nowy dyrektor muzeum, James Johnson Sweeney, będący bliskim przyjacielem Miesa van der Rohe i entuzjastą zaprojektowanego przez niego Cullinan Hall, postanowił zlecić mu projekt kolejnego budynku przeznaczonego pod rosnące zbiory muzeum. Projekt powstał w latach 1965–1968. Choć Sweeney odszedł ze stanowiska w 1967 roku, projekt van der Rohe podtrzymał kolejny dyrektor muzeum, Philippe de Montebello; rozpoczął on swoją kadencję w 1969 roku, w tym samym, w którym zmarł Mies van der Rohe. Zaprojektowany przez niego pawilon miał ten sam detal architektoniczny i wykończenie co Cullinan Hall – białe gipsowe ściany, podwieszany, panelowy sufit i odsłonięte, stalowe kolumny. Oddany do użytku w 1974 roku nazwany został Brown Pawilon, na cześć fundacji braci Hermana i George’a R. Brownów, którzy umożliwili jego budowę. Wykonane przez van der Rohe projekty nowych budynków muzeum w Houston były pierwszymi w jego życiu projektami muzealnymi i zarazem jedynymi, jakie zaprojektował on w Stanach Zjednoczonych; drugim i ostatnim tego typu projektem w jego karierze była Neue Nationalgalerie w Berlinie.
10 czerwca 1998 roku pierwotny budynek muzeum, zaprojektowany przez Watkina, oraz obie jego dobudowy, Cullinan Hall i Brown Pavilion, otrzymały łączną nazwę Caroline Wiess Law Building – dla uhonorowania Caroline Wiess Law, donatorki muzeum.
Bayou Bend.
Pierwotny budynek Bayou Bend został zaprojektowany w 1927 roku przez Johna F. Stauba. Zleceniodawcami byli Ima Hogg i dwaj jej bracia, Will i Mike. Współpracowali oni ze Staubem, który w swoim projekcie połączył cechy dawnej architektury georgiańskiej i hiszpańskiej architektury kolonialnej Nowego Orleanu. Ima Hogg była zaangażowaną kolekcjonerką sztuki amerykańskiej, ze szczególnym uwzględnieniem sztuki Teksasu. Już w latach 1939 i 1943 podarowała ona część swych zbiorów muzeum, a w 1957 roku przekazała muzeum jako darowiznę całą swoją posiadłość wraz ze znajdującymi się w niej zbiorami dzieł sztuki. Przez następne lata nadzorowała przekształcanie się swojej byłej posiadłości w muzeum sztuki, które zostało otwarte dla publiczności w 1966 roku jako The Bayou Bend Collection of the Museum of Fine Arts, Houston. Położony na terenie River Oaks, dawnej posiadłości Hoggów budynek zajmuje wraz z przyległym ogrodem powierzchnię około 6,5 ha. Znajdujące się w nim zbiory sztuki amerykańskiej (malarstwo, meble, ceramika, rzemiosło dekoracyjne) należą do największych na świecie. W 1979 roku budynek Bayou Bend został wpisany na listę National Register of Historic Places pod nr #79002954.
Alfred C. Glassell School of Art.
W 1970 roku przemysłowiec i filantrop, członek zarządu muzeum, Alfred C. Glassell Jr. założył fundację na rzecz budowy nowej szkoły przy muzeum. Projekt we współpracy z dyrektorem Williamem C. Agee sporządził architekt z Houston, S. I. Morris. Jego plan przewidywał dwukondygnacyjny, prostokątny, przeszklony budynek o powierzchni około 3800 m², położony przy Montrose Boulevard. Szkoła imienia swego ofiarodawcy, Alfred C. Glassell School of Art została otwarta w 1979 roku.
Lillie and Hugh Roy Cullen Sculpture Garden.
W 1978 roku za pieniądze Brown Foundation, Inc., zakupiono grunt o powierzchni 0,4 ha, położony obok Alfred C. Glassell School of Art z zamiarem utworzenia na nim ogrodu rzeźby. Projekt w tym samym roku sporządził architekt japońskiego pochodzenia, Isamu Noguchi, a powstający ogród rada miasta Houston postanowiła 14 marca 1978 roku zadedykować przemysłowcowi i filantropowi Hugh Royowi Cullenowi i jego żonie Lillie. W lutym 1979 roku Noguchi przedstawił makietę ogrodu, a w 1983 roku opracowany na nowo jego plan. Prace rozpoczęto 6 lutego 1984 roku, a 5 kwietnia 1986 udostępniono gotowy ogród publiczności. Noguchi zaprojektował nowoczesny ogród odwołując się do tradycyjnej idei ogrodu, otoczonego betonowym murem, wypełnionego rzeźbami pośród załamanych krzywizn i ostrych kątów. Ogród rzeźby, usytuowany na wydłużonym planie, przy zbiegu ulic Bissonnet and Montrose Boulevard, nie był przeznaczony do pospiesznego zwiedzania, ale do kontemplacyjnego poznawania. Wypełniły go dzieła takich artystów jak: Louise Bourgeois, Dan Graham, Henri Matisse, Auguste Rodin i David Smith. W 1996 roku, z okazji 10-lecia istnienia ogrodu, wydano okolicznościowy katalog, a w 2006 roku, w 20. rocznicę – książkę, Isamu Noguchi: A Sculpture for Sculpture.
Central Administration and Junior School Building.
Po otwarciu Glassell School of Art 1979 roku, udział w zajęciach edukacyjnych poświęconych sztuce zaczął rosnąc w postępie geometrycznym. Ponieważ zwiększeniu uległa również administracja centralna muzeum, pojawiła się konieczność budowy nowego obiektu o przeznaczeniu administracyjno-edukacyjnym. Dyrektor Muzeum Peter C. Marzio zwrócił się do architekta z Houston, Carlosa Jiméneza z propozycją zaprojektowania nowego budynku administracyjnego z wyodrębnionym miejscem dla Junior School, jako części Glassell School of Art. Jiménez zaprojektował dwukondygnacyjny budynek w kształcie litery L, mający około 3900 m² powierzchni, położony po drugiej stronie Montrose Boulevard, naprzeciwko Glassell School of Art. Budynek został wzniesiony z tych samych materiałów, co inne budynki na terenie kampusu MFAH (wapień, metal, szkło) i oddany do użytku w 1974 roku.
Rienzi.
Budynek Rienzi jest położony, podobnie jak Bayou Bend, na terenie River Oaks. W 1952 roku małżonkowie Carroll Sterling Masterson i Harris Masterson III nabyli grunt od swojej sąsiadki, Imy Hogg i w tym samym roku zlecili Johnowi F. Staubowi, projektantowi Bayou Bend, sporządzenie planów swojej rezydencji. Rezydencja Mastersonów, nosząca nazwę Rienzi, na pamiatke dziadka Harrisa Mastersona, Rienzi Melville’a Johnsona, została ukończona w 1954 roku. W 1972 roku architekt Hugo V. Neuhaus dobudował salę balową, galerię i inne pomieszczenia, które zapewniły Harrisowi Mastersowi więcej miejsca pod jego rosnące zbiory obrazów, mebli i angielskiej ceramiki, stanowiących obecnie podstawę kolekcji Rienzi. Mastersonowie oficjalnie przekazali swoją rezydencję na rzecz muzeum w listopadzie 1991 roku, choć oboje mieszkali w niej nadal, aż do swojej śmierci (Carol Sterling Masterson w 1994 i Harris Masterson III w 1997 roku). Uprzednio przekazali muzeum kolekcję ceramiki angielskiej. Ich rezydencja była pomyślana jako centrum europejskiego rzemiosła artystycznego, w przeciwieństwie do Bayou Bend, stanowiącego centrum sztuki amerykańskiej. W kwietniu 1997 roku cała kolekcja Mastersonów została przekazana na rzecz muzeum. Ich były dom otwarto dla publiczności 1 maja 1999 roku.
Audrey Jones Beck Building.
Po dwóch latach poszukiwań do zaprojektowania nowego, obszernego budynku dla potrzeb Muzeum wybrano hiszpańskiego architekta Rafaela Moneo. Według planów nowy budynek miał mieć 11 500–13 800 m² powierzchni, a koszt jego budowy szacowano od 40 do 50 milionów dolarów. Powierzchnia budynku miała umożliwić zorganizowanie stałej ekspozycji zbiorów fotografii, sztuki XX wieku, sztuki amerykańskiej, sztuki Houston i Texasu, grafiki i rysunku, tkanin i ubiorów, rzemiosła artystycznego i rzeźby. Plany nowego budynku upubliczniono w maju 1995 roku. Budynek miał otrzymać nazwę Audrey Jones Beck Building, dla upamiętnienia miejscowej filantropki i sponsorki muzeum, Audrey Jones Beck. Pierwotna powierzchnia gmachu wzrosła do 17 000 m², co więcej niż podwoiło dotychczasową powierzchnię wystawową muzeum, awansując je pod tym względem z trzydziestego na siódme miejsce wśród muzeów amerykańskich. Budynek został otwarty 25 marca 2000 roku. Jest to trzykondygnacyjna konstrukcja, usytuowana przy Main Street, naprzeciw Caroline Wiess Law Building, z którym połączona została podziemnym przejściem. Audrey Jones Beck Building jest podobny stylowo do innych budynków wchodzących w skład muzealnego kompleksu. Z zewnątrz został wykończony wapieniem ze stanu Indiana, w jego dachu zamontowano szereg świetlików, zapewniających naturalne oświetlenie galerii drugiego pietra. Na parterze zlokalizowano centrum informacyjne, sklep muzealny i punkt sprzedaży biletów do galerii. W budynku mieści się kolekcja John A. and Audrey Jones Beck Collection, na którą składają się obrazy impresjonistów i postimpresjonistów, zbiory grafiki rysunków i fotografii oraz malarstwa amerykańskiego, rzeźby i rzemiosła artystycznego sprzed 1945 roku; poza tym znajduje się tu kolekcja sztuki europejskiej epoki renesansu i baroku, należąca do Blaffer Foundation.
Lora Jean Kilroy Visitor and Education Center.
W 2010 roku oddano do użytku centrum informacyjno-edukacyjne Lora Jean Kilroy Visitor and Education Center, zaprojektowane przez Leslie K. Elkinsa jako nowoczesne wejście do historycznego Bayou Bend. Jest to dwukondygnacyjna konstrukcja ze stali i szkła, mieszcząca w sobie pomieszczenia edukacyjne i sale spotkań.
Zbiory.
Kolekcja stała Muzeum w okresie całej swojej historii budowana była w oparciu o darowizny jego patronów. Przed otwarciem stałego budynku muzeum w 1924 roku George M. Dickson przekazał zbiór ważnych amerykańskich i europejskich obrazów olejnych. W latach 30. kolekcja powiększyła się o zbiory sztuki starożytnej, przekazane przez Annette Finnigan, zaś w latach 40. doszły zbiory europejskiej grafiki i rysunków oraz malarstwa amerykańskiego (dar Imy Hogg), a następnie 83 renesansowe obrazy, rzeźby i prace na papierze z kolekcji Edith i Percy Strausów. W ciągu następnych dwóch dekad zbiory muzealne powiększyły się o sztukę europejską z okresu od XV do XX wieku, sztukę współczesną, afrykańską, prekolumbijską i sztukę Oceanii. W 1970 roku kolekcja stała liczyła 12 000 eksponatów, natomiast do końca lat 80. wzrosła dwukrotnie. W kolejnych dekadach doszły między innymi zbiory fotografii i sztuki latynoamerykańskiej. Obecnie w zbiorach muzealnych znajduje się ponad 65 000 dzieł sztuki reprezentujących wszystkie kultury na kuli ziemskiej, począwszy od starożytności aż do czasów współczesnych.
Sztuka europejska.
Ten dział zbiorów Muzeum reprezentuje dawna sztuka religijna, sztuka włoskiego renesansu (Fra Angelico i Sebastiano del Piombo) i baroku, malarstwo flamandzkie (Hans Memling i Rogier van der Weyden), malarstwo XVIII i XIX wieku (Francisco Goya i Théodore Rousseau) oraz płótna impresjonistów (Édouard Manet, Pierre-Auguste Renoir) i postimpresjonistów (Paul Cézanne, Vincent van Gogh). Sztukę nowoczesną reprezentują obrazy Henriego Matisse’a, André Deraina, Františka Kupki, Pabla Picassa, Georgesa Braque’a, Fernanda Légera, Joana Miró, Pieta Mondriana, Emila Nolde oraz rzeźby Amedeo Modiglianiego i Constantina Brâncușiego. W dziale grafiki znajdują się niemieckie ryciny i drzeworyty, w tym 35 prac Albrechta Dürera oraz grafiki Jacques Bellange'a i rysunki Edgara Degasa i Odilona Redona.
Sztuka amerykańska.
W dziale sztuki amerykańskiej znajdują się obrazy artystów XVIII-wiecznych (Charles Willson Peale, John Singleton Copley), XIX-wieczne przykłady malarstwa pejzażowego, tworzonego przez przedstawicieli Hudson River School: Alberta Bierstadta, Frederica Edwina Churcha i Thomasa Cole’a) i obrazy reprezentujące impresjonizm amerykański (Mary Cassatt, Willard Metcalf, William Merritt Chase, Childe Hassam i Julian Onderdonk). Wiek XX to obrazy malarzy spod znaku Ashcan School (Robert Henri, Maurice Brazil Prendergast i George Bellows, obrazy synchromistów (Stanton Macdonald-Wright, Morgan Russell i Patrick Henry Bruce). Kierunki późniejsze reprezentują prace takich artystów jak: Stuart Davis, Georgia O’Keeffe, Marsden Hartley, John Marin, Elsie Driggs. Zgromadzono również obrazy artystów teksańskich i regionalnych (Thomas Flintoff, Vincent Colyer, Hermann Lungkwitz i Julius Stockfleth). Rzeźbę amerykańską reprezentują prace twórców neoklasycznych: Hirama Powersa, Williama Henry Rineharta i Fredericka Williama MacMonniesa i XX-wiecznych: Elie Nadelmana ("Tango"), Alexandra Caldera i Davida Smitha. Zbiory tego działu dopełnia kolekcja wyrobów rzemiosła artystycznego z czasów kolonialnych oraz dzieła sztuki współczesnej, reprezentowanej między innymi przez obrazy przedstawicieli ekspresjonizmu abstrakcyjnego (Jackson Pollock, Franz Kline), pop-artu (Robert Rauschenberg, Claes Oldenburg, Andy Warhol) i minimalizmu (Jo Baer i Donald Judd).
Sztuka Ameryki Łacińskiej.
W dziale tym znajdują się dzieła sztuki pochodzące z Meksyku, Ameryki Centralnej, Południowej oraz z Karaibów, obejmujące okres począwszy od kultur starożytnych do czasów współczesnych. Do najważniejszych należą: prekolumbijska kolekcja wyrobów ze złota (znana jako Glassell Collection) oraz zbiór prac współczesnych artystów latynoamerykańskich (Xul Solar, Antonio Berni, Manuel Álvarez Bravo, Juan Carlos Distéfano, José Gurvich, Alfredo Jaar, Julio Le Parc, Roberto Matta, David Alfaro Siqueiros. W ramach Adolpho Leirner Collection of Brazilian Constructive Art znajdują się prace współczesnych artystów brazylijskich (Samson Flexor, Cícero Dias, Nogueira Lima, Waldemar Cordeiro, Hélio Oiticica, Lygia Clark, Cildo Meireles, Lothar Charoux, Geraldo de Barros, Luiz Sacilotto).
Sztuka Afryki.
Muzeum posiada także dużą kolekcję sztuki afrykańskiej, w tym przedmioty kultowe, meble i rzeźby drewniane znajdujące się w zbiorach Glassell Collection of African Gold, jednej z najważniejszych tego typu kolekcji na wiecie, zawierającej ponad 800 artefaktów, pochodzących głównie z sądów królewskich ludu Akan zamieszkującego Ghanę i Wybrzeże Kości Słoniowej.
Sztuka Azji.
Obszerna kolekcja dzieł podzielona jest na 4 główne działy: sztuka Chin, sztuka Indii i Azji Południowo-Wschodniej, sztuka Japonii i sztuka Korei. Każdy z tych działów ma własną galerię:
Sztuka koreańska.
Arts of Korea Gallery (galeria sztuki koreańskiej), otwarta w 2007 roku, przy wsparciu lokalnej społeczności i partnerów międzynarodowych, jest jedyną galerią poświęconą sztuce koreańskiej w południowo-zachodnim regionie Stanów Zjednoczonych. Zgromadzone w niej eksponaty obejmują okres około 5000 lat.
Sztuka indyjska.
Arts of India Gallery (galeria sztuki indyjskiej) została otwarta w 2009 roku. Znajdują się w niej rzeźby wyobrażające hindustycznych bogów (Śiwa z XIII w., Saraswati z VI w.), monumentalne rzeźby współczesnych artystów (Subodh Gupta), fotografie (Dayanita Singh), miniaturowe obrazy przedstawiające różne sceny z codziennego życia, od scen z dworu władców mogolskich do opowieści zaczerpniętych z dawnych, epickich ksiąg Ramajany i Mahabharaty.
Sztuka chińska.
Ting Tsung and Wei Fong Chao Arts of China Gallery, otwarta w 2010 roku, prezentuje dorobek sztuki chińskiej, której eksponaty obejmują okres od XIII wieku p.n.e. do współczesności (instalacja "Odyseja" Cai Guo-Qianga z 2010 roku). Główne atrakcje kolekcji to rzeźby z brązu z okresu od XIII do V wieku p.n.e., wapienna rzeźba przedstawiająca bodhisattwę Awalokiteśwara z VI/VII w., obustronnie rzeźbiony steatytowy parawan z okresu dynastii Ming oraz instalacja "Księga Niebios" Xu Binga z końca XX wieku.
Sztuka japońska.
Arts of Japan Gallery, otwarta w lutym 2012 roku, prezentuje dorobek sztuki japońskiej, zarówno dawnej, jak i współczesnej, tworzonej przez takich artystów jak: Yasuhiro Ishimoto, Kitamura Junko, Miyashita Zenji. Ponadto w zbiorach reprezentowane są wyroby z ceramiki, rytualne figurki Buddy z brązu i zbiory drzeworytów Utamaro Kitagawy.
Eksponaty sztuki dawnej i współczesnej zestawione są obok siebie na zasadzie kontrastu.
Sztuka Australii Oceanii.
Ten dział kolekcji obejmuje sztukę Australii, Nowej Zelandii i wysp Oceanii. Wśród eksponatów są między innymi wyroby ze złota i kamieni szlachetnych (korony lokalnych władców, naszyjniki, pektorały i inne ozdoby) oraz naczynia obrzędowe.
Sztuka islamu.
Inicjatywie gromadzenia dzieł sztuki świata islamu przyświecał zamiar uznania jej artystycznej tradycji i promocji głębszego jej zrozumienia. Celem tego działu zbiorów było stworzenie kolekcji odzwierciedlającej regionalną, chronologiczną i materialną różnorodność tradycji artystycznej świata islamu. W tym celu muzeum, oprócz wystawy stałej, organizuje wystawy tematyczne oraz powiązane z nimi programy publiczne i wykłady. Działalność tę prowadzi powołane w tym celu stowarzyszenie Friends of the Arts of the Islamic World. Zajmuje się ono również gromadzeniem funduszy przeznaczonych na działalność tego działu zbiorów muzeum.
Kolekcja, obejmująca dzieła sztuki powstałe w okresie od IX do początku XX wieku, zbudowana została dzięki zakupom oraz darowiznom. Geograficznie sztuka islamu obejmuje obszar rozciągający się od Hiszpanii do Azji Południowo-Wschodniej, będący w ciągu 1400 lat świadkiem rozwoju nowej tradycji artystycznej, określanej jako „sztuka islamu” lub „sztuka świata islamu”. Zachowała ona jednolity charakter pomimo lokalnych wariantów. Składają się na nią nie tylko dzieła religijne (architektura sakralna, wytwarzanie egzemplarzy Koranu) ale również świeckie: wyroby z ceramiki, szkła, kości słoniowej, kowalstwo artystyczne, tekstylia oraz ilustrowane książki. Dla tych ostatnich charakterystyczne są geometryczne i roślinne ornamentacje.
Fotografia.
Dział fotografii zajmuje się gromadzeniem, wystawianiem i promocją fotografii artystycznej. Zbiory ukazują historyczne, kulturowe i estetyczne znaczenie tego gatunku. Zgromadzono zarówno prace artystów uznanych, jak i dopiero wschodzących. Najstarsze eksponaty sięgają roku 1840, najnowsze natomiast powstały w czasach współczesnych. Kolekcja fotografii obejmuje ponad 29 000 prac ze wszystkich kontynentów, wykonanych przez około 4000 artystów, wśród których są takie nazwiska jak: Ansel Adams, Diane Arbus, Henri Cartier-Bresson, Walker Evans, Robert Frank, Heinrich Kühn, Man Ray, Richard Misrach, Irving Penn i Edward Steichen, Alfred Stieglitz, Edward Weston i Yasuhiro Ishimoto. Największe liczebnie są zbiory: fotografii amerykańskiej, fotografii dokumentującej prawa obywatelskie, fotografii teksańskiej, fotografii europejskiej okresu międzywojennego oraz fotoreportażu. Ważną część kolekcji stanowią też prace artystów z Japonii, Argentyny, Meksyku i byłej Czechosłowacji.
Znaczący dział zbiorów stanowi darowizna działającego w Amsterdamie kolekcjonera, kuratora i pisarza Manfreda Heitinga z 2002 roku, znana jako Manfred Heiting Collection, obejmująca około 4000 prac, gromadzonych przez około 30 lat, zaliczanych do najważniejszych w skali światowej. W 2013 roku muzeum zakupiło obszerną kolekcję książek o fotografii, zgromadzonych również przez Manfreda Heitinga, liczącą 25 000 woluminów. Kolekcja ta, budowana przez ponad pięć dekad, stanowi historię publikacji książkowych poświęconych fotografii od końca XIX do końca XX wieku. Są w niej książki z kilkudziesięciu krajów, w tym z Niemiec, Japonii i ZSRR. Oprócz książek muzeum otrzymało również 170 fotografii i 200 przedmiotów ceramicznych. Spośród książek wyróżniają się: The Horse in Motion Eadwearda Muybridge’a, opublikowana w 1882 roku, kompletne wydanie dziennika Nowy LEF (1927–1928), zaprojektowanego przez Aleksandra Rodczenko, a spośród fotografii – sygnowana kopia "Grasshopper" (1920) Edwarda Steichena i duża odbitka "Die Wiese" (1898) Heinricha Kühna.
Wystawy.
1900–1945.
Program wystawienniczy muzeum rozpoczął się w 1904 roku, jeszcze pod auspicjami jego poprzednika, Houston Public School Art League. W pierwszych latach działalności organizowano wystawy reprodukcji w szkołach i innych miejscach na terenie miasta. Przed otwarciem swojego pierwszego stałego budynku w 1924 roku muzeum zorganizowało kilka znaczących wystaw; wśród nich wystawę ceramiki z Newcomb, kilka wystaw poświęconych dawnym artystom Teksasu i pierwsze cztery coroczne wystawy obrazów wybranych artystów amerykańskich, należących do American Federation of the Arts (George Bellows, William Chase i Childe Hassam). Pierwsza darowizna na rzecz muzeum, George M. Dickson Collection, została początkowo wystawiona w 1919 roku w University Club w centrum Houston i powtórzona w 1924 roku w nowo otwartym stałym budynku. W latach 1924–1939 muzeum zorganizowało 458 wystaw, w tym indywidualne wystawy George’a Bellowsa, José Clemente Orozco, Fredericka Sackridera Remingtona i Edwarda Westona. W tym czasie muzeum gościło też w swych murach 9 wystaw objazdowych z Museum of Modern Art, z galerii nowojorskich i innych instytucji. Wśród nich były między innymi: Old Masters of the 17th and 18th Centuries, Modern French and American Art, Exhibition of Modern German Prints, Modern French Paintings. Wśród artystów, których prace wystawiano byli: Paul Cézanne, Alexander Calder, Antonio Canaletto, Edgar Degas, Raoul Dufy, Antoon van Dyck, El Greco, Thomas Gainsborough, Frans Hals, Paul Klee, Aristide Maillol, Henri Matisse, Piet Mondrian, Claude Monet, Henry Moore, Pablo Picasso, August Renoir, Joshua Reynolds, Henri Rousseau, Peter Paul Rubens, Tycjan, Vincent van Gogh i Maurice de Vlaminck.
Rosnące zainteresowanie sztuką latynoamerykańską skłoniło muzeum do zorganizowania wystaw poświęconych tej sztuce: Od 1927 roku zorganizowało ono ponad 30 wystaw sztuki latynoamerykańskiej (w 2001 roku w muzeum otworzono siedzibę International Center for the Arts of the Americas – ICAA).
1945–1960.
W okresie powojennym w polityce wystawienniczej muzeum zaznaczyła się obecność sztuki nowoczesnej; poświęcona jej była jedna trzecia wystaw zorganizowanych w latach 1946–1959. W 1947 roku miała miejsce wystawa Fifty-five Works of Modern Art Owned by Houstonians, a w 1948 – This is Contemporary Art at the MFAH. Za czasów Lee Malone'a, pierwszego pełnoetatowego dyrektora muzeum, ilość organizowanych wystaw wzrosła; wiele z nich było poświęconych sztuce nowoczesnej (Chagall and DeChirico and House of Art). W 1956 roku muzeum zorganizowało swoją pierwszą wystawę objazdową, Gulf-Caribbean Art exhibition. W 1957 roku, z okazji spotkania American Federation of the Arts na terenie muzeum, otwarto wystawę trzech braci-artystów, Three Brothers – Jacques Villon, Raymond Duchamp-Villon, Marcel Duchamp. Z okazji otwarcia w 1958 roku budynku Cullinan Hall zorganizowano w nim wystawę The Human Image.
Lata 60..
Za czasów kolejnego dyrektora, Jamesa Johnsona Sweeneya, poświęcono dużo uwagi światowej sztuce nowoczesnej (jedna czwarta wszystkich wystaw zorganizowanych w tamtym czasie), zrezygnowano natomiast z prezentowania dorobku artystów teksańskich i lokalnych. Ważne wystawy tego okresu to: From Gauguin to Gorky, The Maurice Wertheim Collection: Manet to Picasso, The Heroic Years: Paris 1908-1914 i Three Spaniards: Picasso, Miró, Chillida. Zorganizowano też dwie pierwsze solowe wystawy poświęcone Johnowi Biggersowi, artyście afroamerykańskiemu (1962 i 1968). Rosnące zainteresowanie fotografią przyczyniło się do zorganizowania kilkunastu wystaw poświęconych temu gatunkowi.
Lata 70..
Trendy zapoczątkowane w latach 60. kontynuowane były również w latach 70. Dominowały modernizm i fotografia, choć w Bayou Bend miały miejsce wystawy poświęcone rzemiosłu artystycznemu; najważniejsza z nich to The Gothic Revival Style in America: 1830-1870. Muzeum organizowało też wystawy objazdowe, poświęcone takim artystom jak: Patrick Henry Bruce, Gustave Caillebotte, Winslow Homer i Alexander Lieberman. Na otwarcie w 1974 roku Brown Pavilion zorganizowano w nim inauguracyjną wystawę The Great Decade of American Abstraction: Modernist Art 1960 to 1970; za którą poszły następne: Modern Painting: 1900 to the Present, Modern American Paintings 1910-1940: Toward a New Perspective oraz Synchromism and American Color Abstraction, 1910-1925. Organizowano też wystawy poświęcone poszczególnym artystom jak Pablo Picasso, Stuart Davis, Joan Miró, Willem De Kooning, Helen Frankenthaler, Jasper Johns, Jackson Pollock czy Mark Rothko. Rekordowe tłumy przyciągnęła w 1978 roku wystawa Cézanne: The Late Work. Podwoiła się ilość wystaw poświęconych fotografii. Zorganizowano indywidualne prezentacje prac takich twórców jak: Roy de Carava, George Krause, Man Ray, Edward Weston i Diane Arbus. Dekadę zamknęła wystawa Armand Hammer Collection: Four Centuries of Masterpieces.
Po 1982.
Peter C. Marzio, który został dyrektorem w 1982 roku, był tym, który najdłużej w historii muzeum pełnił tę funkcję (24 lata). Jego zamiarem była promocja muzeum na światowej scenie artystycznej. Za jego kadencji zorganizowano blisko 800 wystaw (w tym rekordową ilość – 55 w 2004 roku), wydano 140 katalogów wystawowych i 20 przewodników po kolekcji stałej. Wystawy na terenie kampusu przyciągnęły 19 milionów zwiedzających, dodatkowe 13 odwiedziło wystawy poza kampusem i witryny muzeum online. Wystawy objazdowe, zorganizowane przez MFAH, prezentowane były na pięciu kontynentach oraz w takich amerykańskich muzeach jak: Metropolitan Museum of Art, Museum of Modern Art, Muzeum Guggenheima w Nowym Jorku, Brooklyn Museum, Art Institute of Chicago, Whitney Museum of American Art, Smithsonian Institution, Los Angeles County Museum of Art, National Gallery of Art, Museum of Fine Arts w Bostonie, Cleveland Museum of Art i inne. W wyniku umowy ws. wymiany dzieł, zawartej między MFAH a Muzeum Sztuk Pięknych im. Puszkina w Moskwie zorganizowano wystawę Old Masters, Impressionists, and Moderns: French Masterworks from the State Pushkin Museum, Moscow. Za kadencji Marzio liczba wystaw sztuki amerykańskiej i europejskiej wzrosła ponad trzykrotnie. Do znaczących wystaw sztuki europejskiej należały między innymi: Della Pittura: 300 Years of Italian Painting; Landmarks in Print Collecting: Masterpieces from the British Museum; Leonardo da Vinci: The Anatomy of Man; Dégas Landscapes; The Splendor of Rome: The 18th Century; Courbet and the Modern Landscape; Best in Show: The Dog in Art from the Renaissance to Today; English Pre-Raphaelite Art from the Birmingham Collection, England; Rembrandt to Gainsborough: Masterpieces from England's Dulwich Picture Gallery; Matisse, Picasso, and Friends: Masterworks on Paper from the Cone Collection of the Baltimore Museum of Art; Impressionists on the Connecticut Shore; Monet, Renoir, and the Impressionist Landscape; French Impressionism: Masterpieces from Copenhagen’s Ordrupgaard Collection; Paris in the Age of Impressionism: Masterworks from the Musée d’Orsay; The Masterpieces of French Painting from the Metropolitan Museum of Art: 1800-1920; Monet, Renoir, and the Impressionist Landscape. Wystawy sztuki amerykańskiej to między innymi: The Best of Times: Intimate American Paintings from the Turn of the Century; Mark Catesby's Natural History of America; The Modern West: American Landscapes, 1890-1950; Selections from the Anschutz Collection; Age of the Marvelous; Classical Taste in America, 1800-1840; Masterpieces from the Pierpont Morgan Library; William Merritt Chase: Modern American Landscapes, 1886-1890; The Cos Cob Art Colony: Impressionists on the Connecticut Shore. Poza tym organizowano wystawy sztuki chińskiej (Treasures from the Shanghai Museum: 6,000 Years of Chinese Art), indonezyjskiej, afrykańskiej i Wysp Oceanu Spokojnego (Expressions of Belief: Masterpieces of African, Oceanic, and Indonesian Art from the Museum voor Volkenkunde, Rotterdam), starożytnej sztuki greckiej (The Centaur’s Smile: The Human Animal in Early Greek Art), rzymskiej (Rediscovering Pompeii) i egipskiej (Splendors of Ancient Egypt), sztuki afroamerykańskiej (The Wilson Potters: An African-American Enterprise in 19th-Century Texas; Quilts of Gee's Bend) i współczesnej sztuki latynoamerykańskiej (Portrait of a Decade: David Alfaro Siqueiros 1930-1940; The World of Frida Kahlo; Diego Rivera: Art and Revolution, Alfredo Jaar: The Eyes of Gutete Emerita; Gego, Between Transparency and the Invisible; Xul Solar: Visions and Revelations, Hélio Oiticica: The Body of Color; Inverted Utopias: Avant-Garde Art in Latin America.

</doc>
<doc id="3156367" url="https://pl.wikipedia.org/wiki?curid=3156367" title="Ovivalvula">
Ovivalvula

Ovivalvula – element żeńskich narządów genitalnych u niektórych owadów.
Ovivalvula jest rodzajem płytki subgenitalnej ("lamina subgenitalis"). Występuje u jętek oraz u pluskwiaków różnoskrzydłych.

</doc>
<doc id="3156369" url="https://pl.wikipedia.org/wiki?curid=3156369" title="Ostium (anatomia motyli)">
Ostium (anatomia motyli)

Ostium (l. mn. ostia) – element samczych narządów genitalnych u motyli.
Ostium określany jest u motyli jako rejon lub otwór, poprzez który wewnętrzna kieszeń (wezyka) ulega wywróceniu na zewnątrz podczas kopulacji.

</doc>
<doc id="3156370" url="https://pl.wikipedia.org/wiki?curid=3156370" title="Amfidamas (ujednoznacznienie)">
Amfidamas (ujednoznacznienie)

w mitologii:

</doc>
<doc id="3156371" url="https://pl.wikipedia.org/wiki?curid=3156371" title="Ostiola">
Ostiola

Ostiola, l.mn. ostiole () – mały otwór występujący u organizmów żywych.

</doc>
<doc id="3156372" url="https://pl.wikipedia.org/wiki?curid=3156372" title="Sofia Kisselov">
Sofia Kisselov

Sofia Kisselov (hebr. סופיה קיסלוב) (ur. 1923 w Krakowie, zm. 25 kwietnia 2018 w Tel-Avivie) – izraelska malarka, artysta plastyk.
Życiorys.
Urodziła się w kosmopolitycznej rodzinie polskich Żydów. Studiowała na Akademii Sztuk Pięknych w Krakowie, w 1946 przerwała naukę i razem z bratem wyemigrowała do Izraela. Po osiedleniu się kontynuowała naukę w Szkole Sztuk Pięknych i Rzemiosł Artystycznych Besaleel w Jerozolimie. Dużą część jej twórczości zajmowały portrety, które posiadały cechy biograficzne. Posługiwała się techniką olejną, tworząc na płótnie przy pomocy szpachelki i stosując żywe kolory. Poza malarstwem jej dorobek obejmowały gobeliny, mozaiki tworzone ze szkła, odlewy aluminiowe. Jej prace zdobią wiele obiektów publicznych w Izraelu m.in. mozaika szklana w Centrum Badań Rolnictwa w Rechowot, gobelin w Helena Rubinstein Museum w Tel Awiwie, kompozycja ścienna w ratuszu w Nesher, rzeźby z aluminium w Community Center w Aradzie i na Centralnym Dworcu Autobusowym w Eliacie, gobeliny w Lev Cinemas w Tel Awiwie i w Muzeum Biblii w Tel Awiwie.

</doc>
<doc id="3156373" url="https://pl.wikipedia.org/wiki?curid=3156373" title="Wydma utrwalona">
Wydma utrwalona

Wydma utrwalona – wydma, która przez roślinność porastającą jej stoki została unieruchomiona.

</doc>
<doc id="3156376" url="https://pl.wikipedia.org/wiki?curid=3156376" title="Skoki narciarskie na Zimowej Uniwersjadzie 1960">
Skoki narciarskie na Zimowej Uniwersjadzie 1960

Zawody w skokach narciarskich na Zimowej Uniwersjadzie 1960 odbyły się na pierwszej w historii zimowej uniwersjadzie. Rozegrana została jedna konkurencja – konkurs skoków na skoczni normalnej. Zwyciężył Albiert Łarionow ze Związku Radzieckiego. Znane są tylko nazwiska medalistów, brak danych jeśli chodzi o poszczególne skoki czy punkty.

</doc>
<doc id="3156378" url="https://pl.wikipedia.org/wiki?curid=3156378" title="Google Search Console">
Google Search Console

Google Search Console, wcześniej Google Webmaster Tools – darmowa platforma internetowa stworzona przez Google dla administratorów stron internetowych. Pozwala na sprawdzenie statusu indeksowania witryny przez wyszukiwarkę Google oraz zoptymalizowanie widoczności strony.
Google Search Console posiada m.in. następujące narzędzia:

</doc>
<doc id="3156379" url="https://pl.wikipedia.org/wiki?curid=3156379" title="Mistrzostwa Świata w Podnoszeniu Ciężarów 1978">
Mistrzostwa Świata w Podnoszeniu Ciężarów 1978

Wyniki podnoszenia ciężarów na 52. Mistrzostwach Świata w Podnoszeniu Ciężarów w 1978 roku w Gettysburgu (Stany Zjednoczone). Startowali tylko mężczyźni w 10 kategoriach wagowych.

</doc>
<doc id="3156381" url="https://pl.wikipedia.org/wiki?curid=3156381" title="Skoki narciarskie na Zimowej Uniwersjadzie 1962">
Skoki narciarskie na Zimowej Uniwersjadzie 1962

Zawody w skokach narciarskich na Zimowej Uniwersjadzie 1962 odbyły się w marcu 1962 roku. Rozegrana została jedna konkurencja – konkurs skoków na skoczni normalnej. Całe podium zajęli skoczkowie japońscy, a wygrał Shigeyuki Wakasa. Znane są tylko nazwiska medalistów, brak danych jeśli chodzi o poszczególne skoki czy punkty.

</doc>
<doc id="3156383" url="https://pl.wikipedia.org/wiki?curid=3156383" title="Guandong">
Guandong

Guandong (, dawny polski egzonim: "Kwantung") – półwysep w północno-wschodnich Chinach, nad Morzem Żółtym, południowa część półwyspu Liaotung. Jego powierzchnia to ok. 3,5 tys. km². Dominuje pagórkowata rzeźba terenu z równoległymi, niezbyt wysokimi i zaokrąglonymi wzniesieniami, spośród których najwyższe sięga 663 m n.p.m. Linia brzegowa jest silnie rozczłonkowana i obfituje w zatoki. Na półwyspie znajdują się porty Dalian i Lüshunkou.
Chińska nazwa "Guandong" oznacza dosłownie „na wschód od przełęczy” [tj. od Shanhaiguan] i pierwotnie odnosiła się do całej Mandżurii. Po wojnie chińsko-japońskiej (1894-1895), na mocy traktatu z Shimonoseki, półwysep znalazł się pod kontrolą japońską, jednak na skutek presji mocarstw zachodnich Japończycy musieli go opuścić. Japończycy ponownie zajęli Guandong w trakcie wojny rosyjsko-japońskiej (1904-1905). Na terenie półwyspu została zainstalowana wówczas administracja cywilna i wojskowa na czele z gubernatorem generalnym, która przy pomocy Armii Kwantuńskiej sprawowała kontrolę nad Koleją Południowomandżurską. Po klęsce Japonii w II wojnie światowej półwysep powrócił w 1945 roku pod kontrolę Chin.

</doc>
<doc id="3156384" url="https://pl.wikipedia.org/wiki?curid=3156384" title="Stare Pło">
Stare Pło

Stare Pło (niem. "Landbruch am Wasser") – wyspa na Międzyodrzu, naprzeciwko Żydowiec i Podjuch, ograniczona wodami Obnicy i Regalicy.

</doc>
<doc id="3156385" url="https://pl.wikipedia.org/wiki?curid=3156385" title="Meteoryty HED">
Meteoryty HED

Meteoryty HED – grupa (klan) meteorytów kamiennych należących do achondrytów, do której zaliczają się howardyty, eukryty i diogenity. Skrót HED pochodzi właśnie od ich nazw. Są one bardzo pospolite, ok. 3/4 achondrytów należy do meteorytów HED. Skały te zostały zidentyfikowane jako fragmenty planetoidy (4) Westa, wyrzucone przez impakty.
Charakterystyka.
Meteoryty HED są okruchami skał magmowych, zbudowanymi z piroksenów i plagioklazów. Eukryty zawierają wydłużone ziarna plagioklazu zamknięte w piroksenie, są podobne do ziemskich bazaltów, lecz jaśniejsze. Diogenity składają się głównie z piroksenów, przypominają ziemskie piroksenity. Howardyty stanowią mieszankę okruchów eukrytów i diogenitów, czasem zawierają chondry.
Uważa się, że eukryty pochodzą ze skorupy Westy, podczas gdy diogenity wykrystalizowały głębiej, w płaszczu tej planetoidy. Howardyty są materią z powierzchni Westy, która zawiera skały pokruszone wskutek impaktów, w tym także materię pochodzącą spoza Westy.
Pochodzenie.
Na południowej półkuli Westy znajduje się potężny basen uderzeniowy nazwany Rheasilvia. Uderzenie, które odpowiada za jego powstanie miało miejsce około miliard lat temu, wyrzuciło w przestrzeń kosmiczną ok. 1% objętości planetoidy. Efektem tej kolizji było powstanie rodziny planetoidy Westa, planetoid typu V oraz mniejszych meteoroidów. Część z nich spadła na Ziemię jako meteoryty HED.

</doc>
<doc id="3156388" url="https://pl.wikipedia.org/wiki?curid=3156388" title="Muzeum VW w Pępowie">
Muzeum VW w Pępowie



</doc>
<doc id="3156390" url="https://pl.wikipedia.org/wiki?curid=3156390" title="Al-Abbasija">
Al-Abbasija



</doc>
<doc id="3156391" url="https://pl.wikipedia.org/wiki?curid=3156391" title="Khinalug">
Khinalug



</doc>
<doc id="3156393" url="https://pl.wikipedia.org/wiki?curid=3156393" title="Sofia Szapatawa">
Sofia Szapatawa



</doc>
<doc id="3156394" url="https://pl.wikipedia.org/wiki?curid=3156394" title="Duon Dystrybucja">
Duon Dystrybucja

Duon Dystrybucja sp. z o.o. – przedsiębiorstwo zajmujące się dystrybucją i sprzedażą gazu ziemnego sieciowego oraz skroplonego (LNG) poprzez własną infrastrukturę; spółka z ograniczoną odpowiedzialnością z siedzibą w Wysogotowie koło Poznania. Dysponuje sieciami dystrybucyjnymi oraz stacjami regazyfikacji gazu LNG. Spółka oferuje także rozwiązania energetyczne na bazie gazu ziemnego przedsiębiorstwom, zwłaszcza z sektora produkcyjnego. Należy do funduszu Infracapital, będącego częścią międzynarodowej grupy finansowej M&amp;G. 
Gaz ziemny pozyskiwany jest ze źródeł krajowych oraz zagranicznych. Obecnie DUON posiada ponad 680 kilometrów własnych gazociągów, w tym 12 lokalizacji sieciowych przyłączonych do krajowego systemu gazowego, a w miejscowościach opartych o LNG zasilanych z 19 stacji regazyfikacji. Do gazociągów przyłączonych jest obecnie ponad 8000 odbiorców. 
Grupa Energetyczna.
Duon Dystrybucja sp. z o.o. od lipca 2017 wchodzi w skład Infracapital – funduszu specjalizującego się w inwestowaniu w sektory infrastrukturalne. Infracapital, należący do międzynarodowej grupy finansowej M&amp;G Investment, tworzy grupę energetyczną w Europie centralnej pod nazwą GGE. Duon Dystrybucja sp. z o.o. ma dwie spółki zależne: DUON Logistyka Sp. z o.o. oraz Energia Praszka sp. z o.o. Spółki zależne mają siedziby w Odolanowie oraz Praszce, a sieć biur lokalnych obejmuje swoim zasięgiem całą Polskę.
Działalność.
Segment infrastruktury.
Działalność w segmencie infrastruktury polega na dostarczaniu gazu ziemnego sieciowego i gazu ziemnego skroplonego (LNG) poprzez własną infrastrukturę spółki, to jest poprzez sieci dystrybucyjne oraz stacje regazyfikacji gazu LNG. Ponadto spółka świadczy usługi transportowe gazu LNG.
Historia.
Początki działalności sięgają 2000 roku, w którym została założona spółka KRI Sp. z o.o. zajmująca się sprzedażą energii cieplnej. Dwa lata później spółka rozpoczęła dystrybucję i sprzedaż gazu ziemnego sieciowego, jak i w postaci skroplonej (LNG – Liquefied Natural Gas). W 2007 roku została przekształcona w spółkę akcyjną i zakupiła PGS Sp. z o.o. – specjalizującą się w transporcie LNG.
W kwietniu 2011 roku grupa kapitałowa KRI połączyła się ze spółką CP Energia, która od 2005 roku rozwijała działalność obrotu i dystrybucji gazu ziemnego w oparciu o inwestycje w sieci dystrybucyjne oraz stacje LNG. Od października 2007 roku CP Energia była notowana na Giełdzie Papierów Wartościowych w Warszawie.
Po połączeniu spółka funkcjonowała pod nazwą CP Energia do maja 2012 roku, kiedy decyzją Walnego Zgromadzenia została zmieniona na Grupa Duon SA, a w kolejnych miesiącach zmieniono także nazwy spółek zależnych. KRI SA została przekształcona w Duon Dystrybucja SA i pod tą nazwą funkcjonuje do dzisiaj. Pod koniec 2012 roku do tej struktury dołączyła spółka Duon Praszka Sp. z o.o., która jest lokalnym dystrybutorem ciepła wytwarzanego w oparciu o gaz ziemny na terenie gminy Praszka.
W lipcu 2016 Grupa Duon SA wycofała wszystkie akcje z obrotu na GPW i weszła w skład koncernu energetycznego FORTUM, przyjmując jej nazwę. Z tej struktury wydzieliła się spółka Duon Dystrybucja SA, która od 2017 roku należy do portfela spółek funduszu Infracapital, tworzącej grupę energetyczną GGE.

</doc>
<doc id="3156395" url="https://pl.wikipedia.org/wiki?curid=3156395" title="Aliabad-e Dizgoran">
Aliabad-e Dizgoran



</doc>
<doc id="3156396" url="https://pl.wikipedia.org/wiki?curid=3156396" title="Melanion">
Melanion

Melanion lub Milanion – syn Amfidamasa, mąż Atalanty. Postać z mitologii greckiej.
Życie.
Melanion był synem Amfidamasa, a wnukiem króla Tegei Likurga. Zakochał się w córce swego stryja Iasosa, Atalancie. Atalanta jednak nie chciała wyjść za mąż, usłyszała bowiem wyrocznię, że po ślubie zostanie przemieniona w zwierzę. Oświadczyła więc, że poślubi tylko tego mężczyznę, który pokona ją w biegu. Jeśli natomiast ona zwycięży w biegu, zabije zalotnika. Atalanta była bardzo lekka i biegała nadzwyczaj szybko. Melanion stawił się więc na start ze złotymi jabłkami, które otrzymał od Afrodyty z jej ogrodu na Cyprze albo z ogrodu Hesperyd. W czasie biegu, gdy Atalanta go doganiała, młodzieniec rzucał jej pod nogi jeden po drugim złote owoce. Atalanta, zaciekawiona lub zakochana w zalotniku i zbyt szczęśliwa, by nie chcieć dać się oszukać, zatrzymywała się by pozbierać owoce i w ten sposób Melanion zwyciężył i otrzymał obiecaną nagrodę.
Gdy jakiś czas później, małżonkowie podczas polowania weszli do świątyni Zeusa i tam oddawali się miłości, zgorszony świętokradztwem bóg zamienił oboje w lwy. Kara miała im uniemożliwić obcowanie ze sobą, w starożytności panowało bowiem przekonanie, że lwy nie mają ze sobą potomstwa, lecz łączą się z lampartami.
W innej wersji mitu mężem Atalanty zostaje Hippomenes, syn Megareusa i Meropy, a boginią która zamienia małżonków w lwy jest Kybele, która w dodatku wprzęga ich do swojego rydwanu.
Przez niektórych autorów Melanion jest uważany za ojca Partenopajosa.
Rodowód.
Melanion pochodził z rodu Arkasa, był prawnukiem Aleosa.
Rodowód Melaniona

</doc>
<doc id="3156397" url="https://pl.wikipedia.org/wiki?curid=3156397" title="Padegan-e Allah Akbar">
Padegan-e Allah Akbar



</doc>
<doc id="3156398" url="https://pl.wikipedia.org/wiki?curid=3156398" title="Shimon Abuhatzira">
Shimon Abuhatzira



</doc>
<doc id="3156403" url="https://pl.wikipedia.org/wiki?curid=3156403" title="Siergiej Niepobiedimyj">
Siergiej Niepobiedimyj



</doc>
<doc id="3156404" url="https://pl.wikipedia.org/wiki?curid=3156404" title="Użytkownik informacji">
Użytkownik informacji

Użytkownik informacji – osoba lub zespół osób korzystające z informacji.
Jest nim zarówno nadawca, jak i odbiorca informacji.
Symbolicznym początkiem systematycznych badań nad użytkownikami informacji są obrady konferencji Royal Society Scientific
Information Conference w 1948 roku w Londynie.
Najważniejszymi czasopismami w tym zakresie są:

</doc>
<doc id="3156406" url="https://pl.wikipedia.org/wiki?curid=3156406" title="Shlomo Katz">
Shlomo Katz

Shlomo Katz (ur. 1937 w Łodzi, zm. marzec 1992 w Izraelu) – izraelski malarz.
Urodził się w rodzinie polskich Żydów, którzy przeżyli II wojnę światową i w 1945 wyemigrowali do Izraela. Osiedlili się w kibucu Miszmar ha-Emek, gdzie Shlomo uczęszczał do szkoły i tam odkryto jego talent plastyczny. Po ukończeniu szkoły średniej wyjechał do Paryża, gdzie studiował malarstwo w École nationale supérieure des beaux-arts. Tworzył na metalowym podłożu w technice olejnej przypominającej tworzenie starożytnych ikon i perskich miniatur, stosując bogate liczne złocenia. Na początku lat 70. XX wieku przebywał w Kanadzie i Stanach Zjednoczonych, gdzie jego technika malarska zwróciła uwagę krytyków sztuki. Shlomo Katz doskonalił swój warsztat i stosowane techniki, sięgnął po tematykę współczesną, nadając jej lekko humorystyczny, ale szlachetny charakter. W 1985 zaproszony przez Fundację Falcon ponownie wyjechał do Stanów Zjednoczonych, gdzie kaplicy United States Air Force Academy w Colorado Springs, w stanie Kolorado stworzył dziewięć dużych malowideł. Na początku 1992 wyjechał do Japonii, gdzie jego prace eksponowano w siedmiu miastach. Powrócił do Izraela w marcu tego samego roku, zmarł nagle kilka dni później.

</doc>
<doc id="3156407" url="https://pl.wikipedia.org/wiki?curid=3156407" title="Małżeństwo w polskim prawie">
Małżeństwo w polskim prawie



</doc>
<doc id="3156410" url="https://pl.wikipedia.org/wiki?curid=3156410" title="Leptodon szarogłowy">
Leptodon szarogłowy

Leptodon szarogłowy ("Leptodon cayanensis") – gatunek ptaka drapieżnego z rodziny jastrzębiowatych (Accipitridae). Występuje w Meksyku, Ameryce Środkowej i Południowej. Nie jest zagrożony wyginięciem.
Systematyka.
Wyróżnia się dwa podgatunki "L. cayanensis":
Niektórzy autorzy do "L. cayanensis" wliczali także leptodona białogłowego ("L. forbesi"), którego osobniki błędnie uznawano za odmianę młodocianego upierzenia leptodona szarogłowego.
Morfologia.
Leptodon szarogłowy ma 46–53 cm długości i waży 410–605 g. Dorosły osobnik posiada szarą głowę, czarny grzbiet i ogon oraz biały brzuch. Jego dziób ma barwę niebieską, a nogi są szare.
Ekologia i zachowanie.
Występuje na nizinach, rzadziej wyżynach, głównie w koronach drzew dojrzałych lasów i na obrzeżach lasów, ale także w lasach bagiennych, wtórnych lasach suchych oraz na terenach półotwartych, często w pobliżu wody.
Jego pożywienie stanowią głównie gady i płazy oraz duże owady.
Status.
Międzynarodowa Unia Ochrony Przyrody (IUCN) uznaje leptodona szarogłowego za gatunek najmniejszej troski (LC – "least concern") nieprzerwanie od 1988 roku. W 2008 roku szacowano, że całkowita liczebność populacji nie przekracza 50 tysięcy osobników. Trend liczebności populacji uznaje się za spadkowy.

</doc>
<doc id="3156415" url="https://pl.wikipedia.org/wiki?curid=3156415" title="DUEWAG GT10 NC-DU">
DUEWAG GT10 NC-DU



</doc>
<doc id="3156416" url="https://pl.wikipedia.org/wiki?curid=3156416" title="DUEWAG B">
DUEWAG B



</doc>
<doc id="3156417" url="https://pl.wikipedia.org/wiki?curid=3156417" title="DUEWAG/Waggon Union GT6-80C">
DUEWAG/Waggon Union GT6-80C



</doc>
<doc id="3156418" url="https://pl.wikipedia.org/wiki?curid=3156418" title="DUEWAG GT8-80C">
DUEWAG GT8-80C



</doc>
<doc id="3156422" url="https://pl.wikipedia.org/wiki?curid=3156422" title="Żeglarstwo na Letnich Igrzyskach Olimpijskich 1948 – Dragon">
Żeglarstwo na Letnich Igrzyskach Olimpijskich 1948 – Dragon

Zawody w żeglarskiej klasie Dragon podczas XIV Letnich Igrzysk Olimpijskich odbyły się w dniach 3–12 sierpnia 1948 roku na wodach Torbay.
Informacje ogólne.
Do zawodów zgłosiło się dwanaście załóg reprezentujących tyleż krajów.
Regaty składały się z siedmiu wyścigów punktowanych według skali logarytmicznej – różnica między punktami przyznawanymi za pierwszą i drugą lokatę była większa niż za miejsca drugie i trzecie itd. Do końcowej klasyfikacji przyjmowane były wyniki sześciu z nich, najsłabszy rezultat był bowiem odrzucany, a wyższą lokatę zajmował jacht o większej liczbie punktów.
W regatach z nieznaczną przewagą nad Szwedami triumfowali Norwegowie, brązowy medal zdobyli reprezentanci Danii.

</doc>
<doc id="3156423" url="https://pl.wikipedia.org/wiki?curid=3156423" title="Diecezja reykjavícka (Kościół rzymskokatolicki)">
Diecezja reykjavícka (Kościół rzymskokatolicki)



</doc>
<doc id="3156426" url="https://pl.wikipedia.org/wiki?curid=3156426" title="Kuantung">
Kuantung



</doc>
<doc id="3156427" url="https://pl.wikipedia.org/wiki?curid=3156427" title="Plemiona izolowane">
Plemiona izolowane

Plemiona izolowane – społeczności ludzi, którzy nie utrzymują kontaktu z resztą świata. Obecnie na świecie pozostaje mała grupa takich plemion. Wiedza na ich temat pochodzi najczęściej ze spotkań z innymi, sąsiednimi plemionami lub zdjęć lotniczych.
Kontrowersje.
Opinie na temat plemion izolowanych są podzielone. Część ludzi chce nawiązać z nimi kontakt, inni uważają, że plemiona te powinny pozostać w izolacji. Kontakt z cywilizacją wiąże się jednak z niebezpieczeństwem, że członkowie plemienia mogą zacząć zapadać na choroby zakaźne, które wcześniej nie występowały wśród członków społeczności.
Współcześnie.
Ze względu na brak kontaktu, wiadomo bardzo niewiele o takich plemionach. Często nie jest znana nawet ich nazwa. Trudno obliczyć, ile dokładnie jest tego typu społeczności. Jednak według szacunków obecnie na świecie może pozostawać ponad 100 plemion izolowanych. Należą do nich między innymi:
Istnieją plemiona, które dawniej były izolowane, lecz później zaczęły kontaktować się z cywilizacją. Przykładem jest lud Jarawa, który pod koniec lat 90. XX wieku stał się atrakcją turystyczną. Kontakt z cywilizacją przyniósł im negatywne skutki – choroby i nałogi, które znacznie wyniszczyły ich plemię. Innym przykładem jest grupa Dziewięcioro Pintupi (prawdopodobnie ostatni Aborygeni prowadzący tradycyjne życie), którzy zdecydowali się na kontakt i osiedlenie. Zdarza się, że plemiona, z którymi nawiązano kontakt zostały następnie przeniesione do rezerwatów etnicznych, które mają chronić ich unikalną kulturę. Tak było w przypadku Indian Huaorani, z których część prawdopodobnie nadal żyje w izolacji.

</doc>
<doc id="3156428" url="https://pl.wikipedia.org/wiki?curid=3156428" title="Żeglarstwo na Letnich Igrzyskach Olimpijskich 1948 - Dragon">
Żeglarstwo na Letnich Igrzyskach Olimpijskich 1948 - Dragon



</doc>
<doc id="3156429" url="https://pl.wikipedia.org/wiki?curid=3156429" title="Żeglarstwo na Letnich Igrzyskach Olimpijskich 1948 - klasa Dragon">
Żeglarstwo na Letnich Igrzyskach Olimpijskich 1948 - klasa Dragon



</doc>
<doc id="3156432" url="https://pl.wikipedia.org/wiki?curid=3156432" title="Trepalle">
Trepalle

Trepalle – miejscowość w północnych Włoszech, w regionie Lombardia, w Alpach. Liczy 720 mieszkańców i jest najwyżej położoną miejscowością w kraju.

</doc>
<doc id="3156433" url="https://pl.wikipedia.org/wiki?curid=3156433" title="Krisztián Timár">
Krisztián Timár

Krisztián Timár (ur. 4 października 1979 w Budapeszcie) – węgierski piłkarz, grający na pozycji obrońcy.
Kariera klubowa.
Timár profesjonalną karierę rozpoczął w budapeszteńskim klubie BKV Előre SC. W 2011 przeniósł się do Videoton FC. W 2003 zdecydował się na wyjazd do Finlandii, został graczem FC Jokerit, po zaledwie kilku miesiącach wrócił jednak do kraju i podpisał umowę z FC Tatabánya. W kolejnych latach był graczem Nyíregyháza Spartacus FC oraz Ferencvárosi TC. W połowie sezonu 2006/2007 zdecydował się na wyjazd do grającego wówczas w drugiej lidze angielskiego klubu Plymouth Argyle. Z przerwą na występy w Oldham Athletic występował z tym zespołem do 2011, grając najpierw w drugiej klasie rozgrywkowej, a po degradacji w trzeciej. W 2012 przeniósł się do Chin, Przez jeden sezon występował w SHB Đà Nẵng, po czym zdecydował się na powrót na Węgry. Zimą 2013 podpisał umowę z BFC Siófok.
Kariera reprezentacyjna.
W reprezentacji Węgier zadebiutował 26 marca 2008 w towarzyskim meczu przeciwko Słowenii. Na boisku przebywał przez pełne 90 minut.

</doc>
<doc id="3156434" url="https://pl.wikipedia.org/wiki?curid=3156434" title="Pseudomerulius">
Pseudomerulius

Pseudomerulius Jülich (stroczniczek) – rodzaj grzybów z rodziny ponurnikowatych ("Tapinellaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Tapinellaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 1999 r.

</doc>
<doc id="3156435" url="https://pl.wikipedia.org/wiki?curid=3156435" title="Stroczniczek">
Stroczniczek



</doc>
<doc id="3156436" url="https://pl.wikipedia.org/wiki?curid=3156436" title="Conté">
Conté

Conté, znane również jako pastele Conté lub kredki Conté – przybory rysunkowe składające się ze sproszkowanego grafitu lub węgla zmieszanego z woskiem lub gliną, mające formę laseczek o kwadratowym przekroju.
Zostały wynalezione w 1795 roku przez Nicolasa-Jacques'a Contégo, który z powodu braku grafitu spowodowanego wojnami napoleońskimi (brytyjska blokada morska skutecznie zapobiegała importu towarów przez Francję), stworzył środek do rysowania łączący glinę i grafit. Obecnie są one wytwarzane z naturalnych pigmentów (tlenki żelaza, sadza, dwutlenek tytanu), iłu (kaolin) i spoiwa (eter celulozowy). Kredki Conté spotykane są w kolorze czarnym, białym, odcieniach czerwieni, brązu, szarości i innych.
Kredki Conté mogą być wykorzystywane do tworzenia całych obrazów, a także szkiców pod obrazy wykonywane przy pomocy pasteli albo na zagruntowanych płótnach.
W latach 80. XIX wieku kredek Conté używał Georges Seurat.

</doc>
<doc id="3156437" url="https://pl.wikipedia.org/wiki?curid=3156437" title="José Traquina">
José Traquina

José Augusto Traquina Maria (ur. 21 stycznia 1954 w Alcobaça) – portugalski duchowny rzymskokatolicki, biskup Santarém od 2017.
Życiorys.
Święcenia kapłańskie otrzymał 30 czerwca 1985 i został inkardynowany do patriarchatu lizbońskiego. Pracował głównie jako duszpasterz parafialny oraz jako wykładowca lizbońskich seminariów duchownych.
17 kwietnia 2014 papież Franciszek mianował go biskupem pomocniczym Patriarchatu lizbońskiego, ze stolicą tytularną "Lugura". Sakry biskupiej udzielił mu 1 czerwca 2014 patriarcha Lizbony - arcybiskup Manuel Clemente.
7 października 2017 został mianowany biskupem ordynariuszem diecezji Santarém. 25 listopada 2017 kanonicznie objął urząd, a następnego dnia odbył ingres do katedry w Santarém.

</doc>
<doc id="3156441" url="https://pl.wikipedia.org/wiki?curid=3156441" title="Francisco Coelho">
Francisco Coelho

Francisco José Villas-Boas Senra de Faria Coelho (ur. 12 marca 1961 w Maputo, w Mozambiku) – portugalski duchowny rzymskokatolicki, arcybiskup Évory od 2018.
Życiorys.
Święcenia kapłańskie otrzymał 29 czerwca 1986 i został inkardynowany do archidiecezji Évory. Pracował głównie jako wykładowca instytutu teologicznego w Évorze oraz jako proboszcz kilku miejscowych parafii.
17 kwietnia 2014 papież Franciszek mianował go biskupem pomocniczym Bragi, ze stolicą tytularną "Plestia". Sakry udzielił mu 29 czerwca 2014 metropolita Évory - arcybiskup José Francisco Alves.
26 czerwca 2018 został mianowany arcybiskupem metropolitą Évory.

</doc>
<doc id="3156442" url="https://pl.wikipedia.org/wiki?curid=3156442" title="Pseudoomphalina">
Pseudoomphalina

Pseudoomphalina (Singer) Singer (pępkogrzybówka) – rodzaj grzybów należący do rzędu pieczarkowców ("Agaricales"). W Polsce występują 2 gatunki.
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy nazwy naukowej: "Cantharellula" subgen. "Pseudoomphalina" Singer.
Polską nazwę nadał Władysław Wojewoda w 2003 r. 

</doc>
<doc id="3156444" url="https://pl.wikipedia.org/wiki?curid=3156444" title="Pępkogrzybówka">
Pępkogrzybówka



</doc>
<doc id="3156445" url="https://pl.wikipedia.org/wiki?curid=3156445" title="Doleryt">
Doleryt



</doc>
<doc id="3156450" url="https://pl.wikipedia.org/wiki?curid=3156450" title="Hypandrium internum">
Hypandrium internum

Hypandrium internum – element narządów genitalnych u samców sieciarek, wielbłądek i wielkoskrzydłych.
"Hypandrium internum" ma postać trójzębnego sklerytu umieszczonego na gonoporze. 
U mrówkolwowatych wchodzi w skład kompleksu ejakulacyjnego (ang. "ejaculatory complex"). Tworzy "apodemę ejakulacyjną" (ang. "ejaculatory apodeme") do której przyczepione są silne mięśnie h-h, odpowiedzialne za pompowanie nasienia do podzespołu edeagusa ("aedeagal subcomplex"). Brak natomiast na tej apodemie mięśni połączonych z innymi sklerytami.
U "Myrmecaerulus trigrammus" i "Creoleon plumbeus" płytka ta jest sierpowata, błoniasta, a przy preparowaniu w świeżym alkoholu ma lekko rudy kolor.
Możliwe że występowanie tej struktury jest cechą autapomorficzną Neuropterida.

</doc>
<doc id="3156462" url="https://pl.wikipedia.org/wiki?curid=3156462" title="A morał tej historii mógłby być taki, mimo że cukrowe, to jednak buraki">
A morał tej historii mógłby być taki, mimo że cukrowe, to jednak buraki

A morał tej historii mógłby być taki, mimo że cukrowe, to jednak buraki – trzeci album studyjny zespołu Luxtorpeda, wydany 1 kwietnia 2014 roku. Został sklasyfikowany na 32. miejscu w rocznym podsumowaniu sprzedaży w Polsce.
Początkowo płyta miała być zatytułowana √5 i w sprzedaży pojawić się w 2013 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3156463" url="https://pl.wikipedia.org/wiki?curid=3156463" title="Kościół św. Jakuba Apostoła w Jedwabnem">
Kościół św. Jakuba Apostoła w Jedwabnem

Kościół świętego Jakuba Apostoła w Jedwabnem – rzymskokatolicki kościół parafialny w mieście Jedwabne, w województwie podlaskim. Należy do dekanatu Jedwabne diecezji łomżyńskiej.
Historia.
Obecna świątynia została wzniesiona w latach 1926–1935 w stylu neobarokowym, na miejscu drewnianego kościoła z 1738 roku, spalonego w 1915 roku. Projektantem kościoła był Feliks Michałowski. Budowla została zbudowana staraniem dwóch księży proboszczów: Andrzeja Gawędzkiego i Mariana Szumowskiego. W dniu 22 lipca 1935 roku kościół konsekrował biskup łomżyński Stanisław Kostka Łukomski. W latach 1991–2000 świątynia została wyremontowana, dzięki staraniom księdza proboszcza Edwarda Orłowskiego.
Wyposażenie.
Wyposażenie świątyni pochodzi z ubiegłego stulecia. We wnętrzu kościoła są umieszczone cztery ołtarze: główny, dwa w nawach bocznych oraz jeden w kaplicy. W ołtarzu głównym znajduje się rzeźba Przemienienia Pańskiego, natomiast w bocznych Są umieszczone obrazy Matki Bożej Nieustającej Pomocy i św. Antoniego. W kaplicy z kolei jest umieszczony obraz św. Judy Tadeusza. Kościół posiada także starsze zabytki. Są to: monstrancja z 1616 roku i kielich z 1837 roku.

</doc>
<doc id="3156464" url="https://pl.wikipedia.org/wiki?curid=3156464" title="Cortina (ujednoznacznienie)">
Cortina (ujednoznacznienie)

Miejsce o nazwie Cortina:
Osoby o nazwisku lub imieniu Cortina:
Inne znaczenia:

</doc>
<doc id="3156466" url="https://pl.wikipedia.org/wiki?curid=3156466" title="Czitral">
Czitral

Czitral (urdu: چترال, khowar: چھترار) – miasto w północnym Pakistanie, w prowincji Chajber Pasztunchwa. W 2006 roku miasto liczyło 50 000 mieszkańców. Znajduje się w nim lotnisko.

</doc>
<doc id="3156468" url="https://pl.wikipedia.org/wiki?curid=3156468" title="Wołcza Wielka (osada w województwie pomorskim)">
Wołcza Wielka (osada w województwie pomorskim)

Wołcza Wielka – osada w Polsce położona w województwie pomorskim, w powiecie bytowskim, w gminie Miastko, w pobliżu jezior Wołczyca i Kościelnego.
W latach 1975–1998 miejscowość administracyjnie należała do województwa słupskiego.

</doc>
<doc id="3156471" url="https://pl.wikipedia.org/wiki?curid=3156471" title="Powell (Teksas)">
Powell (Teksas)

Powell – miasto w Stanach Zjednoczonych, w stanie Teksas, w hrabstwie Navarro.

</doc>
<doc id="3156472" url="https://pl.wikipedia.org/wiki?curid=3156472" title="Gonarcus">
Gonarcus

Gonarcus – element narządów genitalnych u samców sieciarek, wielbłądek i wielkoskrzydłych.
Gonarcus definiowany jest jako przekształcony jedenasty gonokoksyt lub dziewiąty koksopodit. Ma postać łukowatej struktury położonej poniżej segmentu analnego, a powyżej edeagusa.
Gonarcus wchodzi u mrówkolwowatych w skład zespołu kopulacyjnego (ang. "copulative complex") i podzespołu edagusa ("aedeagal subcomplex"). U "Myrmecaerulus trigrammus" i "Creoleon plumbeus" służy za punkt przyczepu silnych mięśni – mięśni "g-p". Są one odpowiedzialne za poruszanie paramerami w kierunku gonarcusa. U "C. plumbeus" za ruch gonarcusa odpowiedzialne są: para protraktorów "e-g" i retraktorów (wciągaczy) "g-t". U "M. trigrammus" protraktory są te same, natomiast za retrakcję odpowiadają mięśnie "g-s". W ruchach gonarcusa biorą udział także mięśnie "e-a", jednak ich główna funkcja jest inna.

</doc>
<doc id="3156474" url="https://pl.wikipedia.org/wiki?curid=3156474" title="Powell (Wyoming)">
Powell (Wyoming)

Powell – miasto w Stanach Zjednoczonych, w stanie Wyoming, w hrabstwie Park.

</doc>
<doc id="3156479" url="https://pl.wikipedia.org/wiki?curid=3156479" title="Grzeczna młodzież">
Grzeczna młodzież

Grzeczna młodzież – debiutancki album zespołu ADHD Syndrom, wydany 11 maja 2009 roku. Pierwszym singlem, który promuje album jest utwór „Zabawa”.
Lista utworów.
Opracowano na podstawie materiału źródłowego.

</doc>
<doc id="3156480" url="https://pl.wikipedia.org/wiki?curid=3156480" title="Turrell Wylie">
Turrell Wylie

Turrell Verl Wylie (ur. 1927, zm. 25 sierpnia 1984) – amerykański tybetolog. Profesor z Uniwersytetu Waszyngtońskiego i pierwszy jego dziekan Departamentu Studiów Języków i Literatury Azjatyckiej. Twórca stosowanej obecnie transliteracji języka tybetańskiego, zwanej transliteracją Wyliego. Umożliwia ona dokładne i łatwe zapisanie znaków tybetańskich standardową klawiaturą.
Turrell Wylie umarł w wyniku choroby nowotworowej w sierpniu 1984 roku. Po śmierci Dalajlama XIV w uznaniu jego zasług oświadczył: 

</doc>
<doc id="3156481" url="https://pl.wikipedia.org/wiki?curid=3156481" title="Odważni">
Odważni

Odważni (ang. "Courageous") – amerykański film z 2011 roku. Reżyserem (zarówno i scenarzystą) jest Alex Kendrick, a jego brat – Stephen Kendrick – jest scenarzystą.
Fabuła.
Film opowiada historię czterech zaprzyjaźnionych ze sobą mężczyzn. Będąc policjantami, na pierwszym miejscu stawiają motto „chronić i służyć”. Kiedy tragedia uderza w rodziny stróżów prawa, trudzą się oni wiarą i nadzieją. Ojcowie muszą zmierzyć się z wyzwaniem większym, niż te, na które napotykają podczas swojej codziennej pracy jako policjant.

</doc>
<doc id="3156483" url="https://pl.wikipedia.org/wiki?curid=3156483" title="Roscoe (Minnesota)">
Roscoe (Minnesota)

Roscoe – miasto w Stanach Zjednoczonych, w stanie Minnesota, w hrabstwie Stearns.

</doc>
<doc id="3156485" url="https://pl.wikipedia.org/wiki?curid=3156485" title="Roscoe (Dakota Południowa)">
Roscoe (Dakota Południowa)

Roscoe – miasto w Stanach Zjednoczonych, w stanie Dakota Południowa, w hrabstwie Edmunds.

</doc>
<doc id="3156486" url="https://pl.wikipedia.org/wiki?curid=3156486" title="Mięsień g-t">
Mięsień g-t

Mięsień "g-t" – mięsień wchodzący w skład genitaliów samców sieciarek.
Mięśnie "g-t" to para retraktorów łączących gonarcus z dziewiątym tergitem odwłoka. Opisane są dla "Creoleon plumbeus" z rodziny mrówkolwowatych. Biorą udział w ruchach gonarcusa. Wchodzą w skład zespołu kopulacyjnego (ang. "copulative complex") i podzespołu edagusa ("aedeagal subcomplex").

</doc>
<doc id="3156487" url="https://pl.wikipedia.org/wiki?curid=3156487" title="Mięsień g-s">
Mięsień g-s

Mięsień "g-s" – mięsień wchodzący w skład genitaliów samców sieciarek.
Mięśnie "g-s" to para retraktorów gonarcusa. Opisane są dla "Myrmecaerulus trigrammus" z rodziny mrówkolwowatych. Łączą one rogi gonarcusa z płytką bazalną dziewiątego sternitu odwłoka. Biorą udział w ruchu retrakcyjnym gonarcusa. Wchodzą w skład zespołu kopulacyjnego (ang. "copulative complex") i podzespołu edagusa ("aedeagal subcomplex").

</doc>
<doc id="3156488" url="https://pl.wikipedia.org/wiki?curid=3156488" title="Roscoe (Teksas)">
Roscoe (Teksas)

Roscoe – miasto w Stanach Zjednoczonych, w stanie Teksas, w hrabstwie Nolan.

</doc>
<doc id="3156489" url="https://pl.wikipedia.org/wiki?curid=3156489" title="Daniel Offenbacher">
Daniel Offenbacher

Daniel Offenbacher (ur. 18 lutego 1992 w Scheifling) – austriacki piłkarz występujący na pozycji pomocnika. Reprezentant młodzieżowych drużyn reprezentacji Austrii.
Kariera klubowa.
Daniel Offenbacher jest wychowankiem drużyny SV Scheifling. W styczniu 2006 roku rozpoczął występy w młodzieżowych drużynach zespołu Red Bull Salzburg. Jego debiut w pierwszej drużynie zespołu miał miejsce 16 października 2010 w meczu przeciwko Kapfenberger SV, kiedy to w 68. minucie spotkania zastąpił na boisku Ibrahima Sekagyę. Następnie zawodnik był dwukrotnie wypożyczany, by w maju 2013 podpisać dwuletni kontrakt z pierwszoligowym zespołem Sturm Graz. Potem występował w Wolfsbergerze, a w 2018 przeszedł do litewskiej drużyny FK Sūduva.
Kariera reprezentacyjna.
Offenbacher od 16. roku życia występował we wszystkich drużynach młodzieżowych reprezentacji swojego kraju – obecnie gra w reprezentacji Austrii U-21. Pierwszego gola dla drużyny zdobył 18 listopada 2013 roku w meczu fazy grupowej Mistrzostw Europy U-21 przeciwko drużynie węgierskiej.

</doc>
<doc id="3156490" url="https://pl.wikipedia.org/wiki?curid=3156490" title="Kwietniowe łzy">
Kwietniowe łzy

Kwietniowe łzy (ang. "April Showers") – amerykański film z 2009 roku oparty na faktach. Został wyreżyserowany przez Andrew Robinsona, który także jest scenarzystą filmu.Film nawiązuje do masakry w Columbine High School z 20 kwietnia 1999 roku.
Fabuła.
Film jest bezpośrednim spojrzeniem wewnątrz tragedii okiem ocalałego. Opowiada o układaniu życia na nowo po tragicznej masakrze, jaka miała miejsce w Columbine High School. Skupia się głównie na życiu grupy uczniów i nauczycieli, którzy uszli z życiem podczas mordu. Próbują zrozumieć na nowo świat, jaki ich otacza. Film koncentruje się głównie na życiu codziennym jednego z nastolatków – Jasona, który nie chciał doprowadzić do śmierci swojego nauczyciela Blackwella. Później jednak traci kogoś ważniejszego dla niego. Tą osobą jest jego przyjaciółka – April.

</doc>
<doc id="3156492" url="https://pl.wikipedia.org/wiki?curid=3156492" title="Mięsień e-g">
Mięsień e-g

Mięsień "e-g" – mięsień wchodzący w skład genitaliów samców sieciarek.
Mięśnie "e-g" to para protraktorów gonarcusa. Opisane są dla "Myrmecaerulus trigrammus" i "Creoleon plumbeus" z rodziny mrówkolwowatych. Łączą one gonarcus z ektoproktem. Biorą udział w ruchu retrakcyjnym gonarcusa. Wchodzą w skład zespołu kopulacyjnego (ang. "copulative complex") i podzespołu edagusa ("aedeagal subcomplex").

</doc>
<doc id="3156493" url="https://pl.wikipedia.org/wiki?curid=3156493" title="Mięsień g-p">
Mięsień g-p

Mięsień "g-p" – mięsień wchodzący w skład genitaliów samców sieciarek.
Mięśnie "g-p" to para silnych mięśni łączących gonarcus z paramerami. Opisane są dla "Myrmecaerulus trigrammus" i "Creoleon plumbeus" z rodziny mrówkolwowatych. Odpowiedzialne są za ruch paramer w kierunku gonarcusa. Wchodzą w skład zespołu kopulacyjnego (ang. "copulative complex") i podzespołu edagusa ("aedeagal subcomplex").

</doc>
<doc id="3156494" url="https://pl.wikipedia.org/wiki?curid=3156494" title="Annouk van der Weijden">
Annouk van der Weijden

Annouk van der Weijden (ur. 27 czerwca 1986 w Leiderdorp) – holenderska łyżwiarka szybka i nauczycielka. Weijden umie trzy języki: niderlandzki, angielski i niemiecki.
Kariera.
Weijden w wieku 27. lat uczestniczyła w Zimowych Igrzyskach Olimpijskich 2014 w Soczi. Jedyną konkurencją w jakiej uczestniczyła była jazda na 3000 m. Podczas tej konkurencji osiągnęła 5. miejsce.

</doc>
<doc id="3156495" url="https://pl.wikipedia.org/wiki?curid=3156495" title="Tadej Trdina">
Tadej Trdina

Tadej Trdina (ur. 25 stycznia 1988 w Slovenj Gradcu) – słoweński piłkarz występujący na pozycji napastnika, zawodnik klubu NK Aluminij Kidricevo.
W austriackiej Bundeslidze rozegrał 52 spotkania i zdobył 17 bramek.

</doc>
<doc id="3156496" url="https://pl.wikipedia.org/wiki?curid=3156496" title="Konwergencja (telekomunikacja)">
Konwergencja (telekomunikacja)

Konwergencja – łączenie ofert internetowych, telefonicznych i telewizyjnych na bazie technologii mobilnych i stacjonarnych, z których można korzystać wszędzie i na różnych urządzeniach.
Przykładem konwergencji jest umieszczenie telefonii oraz transmisji danych na wspólnym urządzeniu, dzięki czemu na smartfonach można jednocześnie wykonywać połączenia telefoniczne i korzystać z internetu. Pojawienie się komunikacji cyfrowej pod koniec XX wieku umożliwiło przekazywanie tekstu, dźwięku oraz obrazu za pomocą tych samych łączy, przewodowych, bezprzewodowych czy też światłowodowych. O pojawieniu się konwergencji w telekomunikacji można mówić od 1995 r., kiedy przedstawiono projekty pierwszych rozwiązań jednoczesnej transmisji głosu i danych, na międzynarodowym forum telekomunikacyjnym Telecom 95 w Genewie. Z kolei Rangone i Tirconi twierdzą, że konwergencja między branżą telekomunikacyjną i informatyczną zachodziła wcześniej, bo już w latach 80. XX wieku, dzięki czemu powstała teleinformatyka (ICT).
Przykładem konwergencji jest udostępnianie treści prasy drukowanej za pośrednictwem internetu, a także transmisja programów rozgłośni radiowych i telewizyjnych przez internet. Spośród nowoczesnych przykładów konwergencji można wymienić wykonywanie połączeń głosowych za pomocą internetu, wideo na życzenie lub telefonię konwergentną, czyli łączenie telefonii stacjonarnej i komórkowej. Konwergencja telekomunikacyjna to też np. odbieranie faksów na skrzynkę e-mailową.
Konwergencja koncentruje różne technologie w jednym miejscu. Nowoczesne telefony komórkowe zostały wyposażone w aparaty fotograficzne i mogą pomieścić obrazy, filmy, muzykę i inne media. Producenci zaczęli też umieszczać w telefonach komórkowych bardziej zaawansowane funkcje, takie jak kamery wideo, odbiorniki GPS, czy też przechowywanie danych. Przykładem konwergencji technologii przez firmy telekomunikacyjne jest telefonia 3G, zakładająca transmisję wideo i transmisję pakietową. Tak jak w połowie XX wieku telewizja dokonała konwergencji filmów i radia, tak obecnie sama telewizja podlega konwergencji z telefonią komórkową i internetem. Konwergencja tradycyjnej telewizji i internetu stała się popularna w ostatnich latach dzięki telewizji hybrydowej. Z kolei telefony komórkowe mogą obecnie wykonywać zadania, które do niedawna wydawały się niewiarygodne, takie jak dokonywanie płatności, czy zarządzanie inteligentnym domem.
Zapowiedzią konwergencji
różnych branż w przyszłości mogą być samochody same powiadamiające odpowiednie służby o wypadku (telekomunikacja i motoryzacja), czy też połączenia alarmowe dla starszych i chorych w razie nagłego pogorszenia się stanu zdrowia lub podstawowe porady medyczne świadczone za pomocą wideołączy (telekomunikacja i medycyna)

</doc>
<doc id="3156497" url="https://pl.wikipedia.org/wiki?curid=3156497" title="Mięśnie e-a">
Mięśnie e-a

Mięśnie "e-a" – mięśnie wchodzące w skład genitaliów samców sieciarek.
Mięśnie "e-a" to grupa mięśni wchodząca w skład zespołu kopulacyjnego (ang. "copulative complex") i podzespołu proktalnego ("proctal subcomplex"). Opisane są dla "Myrmecaerulus trigrammus" i "Creoleon plumbeus" z rodziny mrówkolwowatych. Mięśnie te zaciskają oskórek odbytu, w czasie gdy podzespół edeagusa (ang. "aedeagal subcomplex") jest wysunięty. Ich rolą jest ochrona przed defekacją w trakcie kopulacji.
U "M. trigrammus" występują dwie pary mięśni "e-a". Obie odpowiedzialne są za otwieranie ektoproktu i zaciskanie odbytu w trakcie kopulacji. Inna, silna para tych mięśni łączy błonkę gonarcusa z oskórkiem odbytu i bierze udział w wypychaniu gonarcusa. U "C. plumbeus" mięśnie te są smuklejsze, a w blokowaniu odbytu biorą prawdopodobnie udział także mięśnie "e-g".

</doc>
<doc id="3156498" url="https://pl.wikipedia.org/wiki?curid=3156498" title="Henryk Gorzechowski">
Henryk Gorzechowski

Henryk Witold Gorzechowski (ur. 7 października 1892 w Warszawie, zm. wiosna 1940 w Katyniu) – porucznik kawalerii Wojska Polskiego, ofiara zbrodni katyńskiej.
Życiorys.
Urodził się jako trzeci syn Henryka Adolfa i Zofii z domu Tonkel-Ślepowron. Ojciec był powstańcem z 1863, naczelnikiem Archiwum Warszawskiego Towarzystwa Kredytowego Ziemskiego. Braćmi Henryka Gorzechowskiego byli Jan ps. „Jur”, członek Organizacji Bojowej PPS, generał brygady (w latach 1922–1929 mąż Zofii Nałkowskiej) i Józef, późniejszy pracownik MSZ.
Uczył się w szkołach warszawskich (1902–1908), później w 1 Gimnazjum Filologicznym w Kijowie (egzamin). Ukończył Szkołę Rolniczą w Puławach. W latach 1911–1914 pracował w majątku ziemskim na Wołyniu w charakterze agronoma.
Po wybuchu I wojny światowej, celem uniknięcia wcielenia do armii rosyjskiej, 1 listopada 1914 w Płoskirowie ochotniczo zgłosił się do 1 sotni Inguskiego Konnego Pułku Kaukaskiej Tubylczej Dywizji Konnej. Na froncie wojennym walczył od grudnia 1914 na froncie wschodnim przeciw armii austriackiej. 1 stycznia 1915 otrzymał awans na młodszego podoficera, 29 maja awansowany do stopnia wachmistrza. W marcu 1917 ukończył szkołę chorążych w Kijowie. Wówczas w randze chorążego był dowódcą plutonu w pułku na terenie Besarabii. 28 sierpnia 1917 został awansowany do stopnia podporucznika. Od 3 października 1917 wraz z pułkiem przebywał we Władykaukazie służył w ramach ochrony miasta. Po wkroczeniu i zajęciu miasta przez bolszewików, aresztowany w marcu 1918, następnie zwolniony. Z zamiarem powrotu do Polski wyruszył na zachód, przez Moskwę (stamtąd wcześniej wyjechał jego brat Józef, na którego pomoc pierwotnie liczył Henryk Gorzechowski), po czym przedostał się do Petersburga i 26 grudnia 1918 został aresztowany przez bolszewików przy granicy z Finlandią. Przez pół roku był przetrzymywany w Petersburgu, skąd na początku lipca 1919 został przeniesiony na Łubiankę w Moskwie. Pracował w tym miejscu przy piłowaniu dzwonów kościelnych, które wcześniej bolszewicy zarekwirowali w cerkwiach. Tam miał go poznać ówczesny czekista, Feliks Dzierżyński, znający jego brata. Ponadto odwiedzała go śpiewaczka w teatrze moskiewskim, charytatywna działaczka Komitetu Pomocy Więźniom, Julia Prachnicka, z którą Henryk Gorzechowski ożenił się podczas pobytu w więzieniu. Starania celem jego uwolnienia czynili jego brat oraz dwaj byli osadzeni z nim na Łubiance, Jan Żarnowski i Stanisław Korsak (zwolnieni w pierwszej połowie roku). 13 listopada 1919 został zwolniony z więzienia, jednak zatrzymany w Moskwie jako zakładnik. Zamieszkał wówczas wraz z żoną w dzielnicy Arbat. Po czterech miesiącach, w tym charakterze, 4 marca 1920 został odesłany na teren linii demarkacyjnej, po czym 15 marca wraz z żoną trafił do Polski w toku wymiany za działacza komunistycznego Karola Radka i jego małżonkę (wymiany dokonano w Małaszewiczach).
Po powrocie do niepodległej Polski, w maju 1920 zamieszkał przy ulicy Hożej 37 m. 5 w Warszawie. Po złożeniu wyjaśnień dotyczących swojej historii i służby wojskowej w armii rosyjskiej, po czym 15 lipca 1920 został przyjęty do Wojska Polskiego. Został dowódcą oddziału uzupełnień w szwadronie zapasowym 2 pułku strzelców konnych w Pińczowie. Uczestniczył w wojnie polsko-bolszewickiej. Od 1 września do 20 listopada 1920 pełnił funkcję dowódcy szkoły podoficerskiej 2 pułku strzelców konnych. Następnie w przemianowanym 2 psk na 4 pułk strzelców konnych Ziemi Łęczyckiej od 29 listopada 1920 do 30 września 1921 sprawował stanowisko dowódcy pułku. Później został dowódcą plutonu w 16 pułku Ułanów Wielkopolskich w Bydgoszczy. W 1921 postawiono mu zarzut służby w armii rosyjskiej już po powstaniu Wojska Polskiego i niechęć do powrotu do ojczyzny. Z zarzutu oczyścił go Oficerski Trybunał Orzekający. 11 czerwca 1922 został awansowany do stopnia porucznika ze starszeństwem z dniem 1 czerwca 1919. 9 stycznia 1923 został dowódcą szwadronu technicznego, a 5 sierpnia dowódcą szwadronu liniowego w 16 pułku ułanów. Po nieporozumieniach z przełożonym, 5 listopada 1924 został oficerem kadrowym w pułku, jednak z tego typu pracy wkrótce zrezygnował.
Z dniem 24 stycznia 1925 został przeniesiony do Korpusu Ochrony Pogranicza. 8 lutego 1925 rozpoczął służbę w 4 szwadronie KOP. Od 2 listopada 1927 do 5 czerwca 1928 był słuchaczem kurs doskonalacego młodszych oficerów w Obozie Szkolnym Kawalerii w Grudziądzu. Następnie służył ponownie w pułku, po czym 15 października 1928 rozpoczął drugi kurs w CWK w zakresie jazdy konnej, którego nie ukończył. Po przebyciu choroby 18 sierpnia 1929 ponownie trafił do pułku. 1 września 1929 otrzymał urlop na czas nieograniczony, był na 22. lokacie do awansu na stopień rotmistrza. W 1930 przeszedł w stan spoczynku z uwagi na stan zdrowia.
Następnie wraz z żoną i synem Henrykiem Mikołajem wyprowadził się z Bydgoszczy i zamieszkał w Gdyni przy ulicy Śląskiej 80. Zawodowo pracował w firmie eksportującej węgiel.
Wobec zagrożenia konfliktem zbrojnym, na przełomie lipca/sierpnia 1939 ochotniczo zgłosił się do macierzystego 16 pułku ułanów. Po wybuchu II wojny światowej w okresie kampanii wrześniowej pełnił w nim stanowisko dowódcy taboru bojowego. Po agresji ZSRR na Polskę w dniu 17 września 1939, podczas kierowania się w stronę granicy z Rumunią został aresztowany przez Sowietów. Wpierw został osadzony w obozie zbiorczym w Szepetówce, gdzie spotkał się ze swoim synem, również aresztowanym. W późniejszej relacji syna, Henryk Gorzechowski spotkał tam Ingusza, byłego znajomego z Kaukaskiej Tubylczej Dywizji Konnej, wówczas funkcjonariusza NKWD (w obozie przekazał mu jedzenie).
Następnie wraz z innymi jeńcami zostali przetransportowani do obozu w Kozielsku i tam osadzeni w obszarze klasztornym. W ostatnim transporcie z 11 maja 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 197 (przy zwłokach zostały odnalezione dowód osobisty i dwie pocztówki).
Jego żoną była Julia Prachnicka (ur. 1892 w Odessie, jej matką była Inguszka Katarzyna Szetkar, a ojciec Mikołaj Prachnicki był Polakiem), z którą miał syna Henryka Mikołaja (ur. 28 lutego 1921 we Włocławku, zm. w październiku 1989, żonaty z Marią z domu Dziekońską). Syn Henryk, maturzysta z 1939, od lipca ochotnik ułan w 3 szwadronie liniowym 16 Pułku Ułanów, został także aresztowany przez sowietów w 1939 w okolicach rzeki Turia. Wraz z ojcem spotkali się w obozie zbiorczym w Szepetówce, a następnie byli jeńcami obozu w Kozielsku. W dniu 28 lutego 1940, z okazji urodzin syna, ojciec podarował mu wyrzeźbiony w kawałku drewna sosnowego obraz, przedstawiający Matkę Bożą, określony później jako Matka Boska Kozielska (także Matka Boża Katyńska). Henryk Gorzechowski syn uniknął losu ojca oraz tysięcy oficerów zamordowanych w ramach zbrodni katyńskiej i dzień po wywózce ojca, 12 maja 1940, został wywieziony z obozu, trafił do obozu jenieckiego NKWD w Griazowcu, tym samym został jednym z ocalonych z kaźni. Został żołnierzem armii Andersa, przeszedł z nią szlak bojowy, a następnie walczył na froncie zachodnim, po czym wrócił do Polski. Po śmierci Henryka Mikołaja, wnuk por. Henryka Gorzechowskiego, Henryk Wacław (ur. 1967) przekazał obraz Halinie Młyńczak, córce Gustawa Szpilewskiego, także zamordowanego w Katyniu w 1940. W 2002 obraz Matki Bożej Katyńskiej został umieszczony w kaplicy Katyńskiej w katedrze polowej Wojska Polskiego w Warszawie.
Upamiętnienie.
5 października 2007 minister obrony narodowej Aleksander Szczygło mianował go pośmiertnie na stopień kapitana. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
27 maja 2011, w ramach akcji „Katyń... pamiętamy” / „Katyń... Ocalić od zapomnienia”, przy Zespole Szkół Ogólnokształcących w Helu został zasadzony Dąb Pamięci honorujący por. Henryka Gorzechowskiego.

</doc>
<doc id="3156501" url="https://pl.wikipedia.org/wiki?curid=3156501" title="Savyon">
Savyon



</doc>
<doc id="3156502" url="https://pl.wikipedia.org/wiki?curid=3156502" title="Memoriał Ferdynanda Dziedzica">
Memoriał Ferdynanda Dziedzica

Międzynarodowy Memoriał Szachowy Ferdynanda Dziedzica – turniej szachowy rozgrywany od 2011 r. w miejscowości Trzcianka (woj. wielkopolskie). Turniej organizowany jest w formule otwartej, odbywa się raz do roku i trwa jeden dzień. Od 2013 turniej rozgrywany jest systemem szwajcarskim, 9 rund tempem po 10 minut na partię z dodatkiem 5 sekund na ruch, w poprzednich edycjach było to 9 rund tempem po 15 minut na partię. W 2014 r. Memoriał uzyskał rangę Indywidualnych Mistrzostw Polski w Szachach Szybkich. W 2014 roku powstało również "Stowarzyszenie Miłośników Gier i Rozrywek Umysłowych im. Ferdynanda Dziedzica". 
Ferdynand Dziedzic (ur. 21 stycznia 1934 roku w Zbarażu, zm. 29 września 2010 w Trzciance) był szachistą z I kategorią, sędzią klasy I i wychowawca wielu pokoleń szachistów w Trzciance. Pracował jako instruktor w Młodzieżowym Domu Kultury, a także jako organizator turniejów, m.in. był inicjatorem i organizatorem Memoriału Szachowego Ireny Krawiec. Ferdynand Dziedzic za pracę zawodową i społeczną został odznaczony Krzyżem Kawalerskim Odrodzenia Polski, Złotym Krzyżem Zasługi, Medalem Komisji Edukacji Narodowej, Odznaką Honorową "Zasłużony dla Województwa Pilskiego i Poznańskiego".
Memoriał Ferdynanda Dziedzica powstał z inicjatywy członków Młodzieżowego Klubu Sportowego MDK w Trzciance, w celu upamiętnienia jego dokonań związanych ze szkoleniem młodzieży. I Memoriał Ferdynanda Dziedzica odbył się w Trzciance 6 marca 2011 roku, jego zwycięzcą został Orest Hrycak z Ukrainy. 
Sędzią głównym w latach 2011-2013 był Waldemar Kopydłowski. Od 2014 roku turniej sędziuje Aleksander Sokólski. Dyrektorem wszystkich edycji turnieju jest Maciej Cybulski. 

</doc>
<doc id="3156503" url="https://pl.wikipedia.org/wiki?curid=3156503" title="Rucphen">
Rucphen

Rucphen – miasto i gmina w prowincji Brabancja Północna w Holandii. Liczy sobie 22 213 mieszkańców (2014).
W miejscowości znajduje się wybudowany w 1933 roku kościół św. Marcina z cechami ekspresjonizmu. Wieża została zniszczona w 1944 roku, później odbudowana w zmienionej formie. W Rucphen jest także wiatrak Heimolen wzniesiony w 1866 roku. W miejscowości jest także kryty stok narciarski Skidome. Przez Rucphen przechodzi autostrada A58.
W Rucphen mieszka kolarz Bobbie Traksel.

</doc>
<doc id="3156506" url="https://pl.wikipedia.org/wiki?curid=3156506" title="Lu Zhengxiang">
Lu Zhengxiang

Lu Zhengxiang (ur. 12 czerwca 1871, zm. 15 stycznia 1949) – chiński polityk, dyplomata, w późniejszym okresie zakonnik katolicki.
Urodził się w Szanghaju, w rodzinie protestanckiego katechety. Odebrał staranne wykształcenie, w latach 1893–1906 pracował jako tłumacz i sekretarz chińskiego poselstwa w Petersburgu. Następnie był ambasadorem Chin w Holandii (1907–1911) i Rosji (1911–1912). Po powrocie do Chin objął w 1912 roku urząd ministra spraw zagranicznych, który sprawował z przerwami do 1920 roku. W latach 1912 oraz 1915–1916 był także premierem Republiki Chińskiej. Politycznie sytuował się w obozie reformistów, przeciwstawiając się nagłym, rewolucyjnym przemianom ustrojowym. Od 1922 do 1927 roku pełnił godność ambasadora w Bernie.
W 1911 roku przeszedł na katolicyzm. Od 1899 roku był żonaty z Belgijką. Po jej śmierci w 1926 roku wycofał się z życia publicznego i rok później wstąpił do benedyktyńskiego klasztoru św. Andrzeja koło Brugii. Przybrał imię zakonne Pierre-Célestin. W 1946 roku został mianowany przez papieża Piusa XII opatem tytularnym klasztoru św. Piotra w Gandawie. Pod koniec lat 40. chciał powrócić do Chin jako misjonarz z celem założenia w Państwie Środka klasztoru benedyktyńskiego, plany te pokrzyżowała jednak jego ciężka choroba i śmierć.
Był autorem kilku prac, m.in. "Souvenirs et pensées" (1946) i "La rencontre des humanités" (wydane pośmiertnie w 1949). Dowodził, iż chrześcijaństwo stanowi spełnienie postulatów etycznych konfucjanizmu. Probówał wykazać zbieżność pojęć Logosu oraz Dao. Opowiadał się także za wprowadzeniem klasycznego języka chińskiego jako języka liturgicznego Kościoła katolickiego w Chinach.

</doc>
<doc id="3156507" url="https://pl.wikipedia.org/wiki?curid=3156507" title="Seven Kingdoms">
Seven Kingdoms

Seven Kingdoms – komputerowa gra strategiczna czasu rzeczywistego, pierwsza z serii Seven Kingdoms. Twórcą gry jest Trevor Chan. Gracz wciela się we władcę jednego z 7 narodów: Greków, Persów, Wikingów, Normanów, Majów, Chińczyków i Japończyków. Celem gry jest pokonanie pozostałych nacji oraz budowa imperium - jednak wiele rzeczy da się rozwiązać poza rozwiązaniami militarnymi, gdzie istotnymi elementami oprócz kwestii militarnych są aspekty dotyczące dyplomacji oraz ekonomii. Gra doczekała się rozszerzenia Ancient Adversaries.
Rozgrywka.
Podstawą dla gry są osady ludzkie - gracz zdobywa w nich ludzi, dzięki nim napędza gospodarkę i handel. Może też nakładać podatki, by zyskiwać złoto. Surowce można wydobywać w budowanych kopalniach, a potem przerabiać je na konkretne dobra. Jednostki wojskowe stacjonują w twierdzach. Do armii można rekrutować najemników, a każda rasa specjalizuje się w innych jednostkach. Zagrożeniem są Fryhtanie – potwory, które należy zniszczyć.

</doc>
<doc id="3156508" url="https://pl.wikipedia.org/wiki?curid=3156508" title="Chłopaczki z sąsiedztwa">
Chłopaczki z sąsiedztwa

Chłopaczki z sąsiedztwa (ang. "Don't Be a Menace to South Central While Drinking Your Juice in the Hood") – amerykańska komedia wyreżyserowana przez Parisa Barclaya w 1996 roku, parodia tzw. "hood films". Scenarzystami filmu są m.in. jedni z czołowych komików Hollywood – bracia Wayans.
Fabuła.
Film jest parodią, która ukazuje życie „chłopaka z sąsiedztwa” w latach 90. XX wieku, m.in. w Los Angeles. Młody Ashtray przybywa do swojego ojca, który paradoksalnie jest od niego młodszy parę lat. Przy okazji odwiedza swojego zwariowanego kuzyna, Loc Doga. Poznaje w tamtejszej okolicy dziewczynę Dashiki, w której się zakochuje. Gdy okazało się, że Dashiki posiada siedmioro dzieci – Ashtray staje przed dużym wyzwaniem.

</doc>
<doc id="3156512" url="https://pl.wikipedia.org/wiki?curid=3156512" title="Angio-TK">
Angio-TK



</doc>
<doc id="3156513" url="https://pl.wikipedia.org/wiki?curid=3156513" title="Angio-MR">
Angio-MR



</doc>
<doc id="3156514" url="https://pl.wikipedia.org/wiki?curid=3156514" title="Gare de Noyelles">
Gare de Noyelles

Gare de Noyelles – stacja kolejowa w Noyelles-sur-Mer, w departamencie Somma, w regionie Hauts-de-France, we Francji.
Jest stacją Société nationale des chemins de fer français (SNCF), obsługiwaną przez pociągi TER Picardie i TER Nord-Pas-de-Calais.
Położenie.
Znajduje się na wysokości 8 m n.p.m., na km 189,006 Longueau – Boulogne, pomiędzy stacjami Abbeville i Rue.

</doc>
<doc id="3156516" url="https://pl.wikipedia.org/wiki?curid=3156516" title="Wólka Wysoka (osada leśna)">
Wólka Wysoka (osada leśna)

Wólka Wysoka – osada leśna w Polsce położona w województwie mazowieckim, w powiecie gostynińskim, w gminie Sanniki.
W latach 1975–1998 miejscowość administracyjnie należała do województwa płockiego.

</doc>
<doc id="3156517" url="https://pl.wikipedia.org/wiki?curid=3156517" title="Gare de Notre-Dame-de-Briançon">
Gare de Notre-Dame-de-Briançon

Gare de Notre-Dame-de-Briançon – przystanek kolejowy w La Léchère, w departamencie Sabaudia, w regionie Owernia-Rodan-Alpy, we Francji.
Jest przystankiem kolejowym Société nationale des chemins de fer français (SNCF), obsługiwaną przez pociągi TER Rhône-Alpes.
Położenie.
Znajduje się na wysokości 425 m n.p.m., na km 43,604 linii Saint-Pierre-d’Albigny – Bourg-Saint-Maurice, pomiędzy stacjami Albertville i Moûtiers - Salins - Brides-les-Bains.

</doc>
<doc id="3156519" url="https://pl.wikipedia.org/wiki?curid=3156519" title="Mięsień a (genitalia)">
Mięsień a (genitalia)

Mięsień "a" – mięsień wchodzący w skład genitaliów samców błonkówek.
Mięśnie "a" to para mięśni łączących dziewiąte sternum odwłoka z cupulą. Biorą swój początek na spiculum z którego rozchodzą się ku brzuszno-bocznym krawędziom cupuli. Wyjątkiem są tu Ecitonini u których mięśnie te wsuwają się przez środkowy dołek brzuszny do zredukowanego otworu genitalnego.
Obecność tych mięśni stwierdzono u "Prionopelta" nr. "modesta", "Cerapachys" nr. "augustae", "Cylindromyrmex brevitarsus", "Dolichoderus bispinosus", "Eciton lucanoides", "Labidus coecus", "Labidus praedator", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Myrmica kotokui", "Pheidole californica", "Hypoponera opacior", "Leptogenys donisthorpei", "Odontomachus chelifer", "Platythyrea prizo", a brak ich obecności u "Leptanilloides" sp., "Sceliphron caementarum", "Dolichovespula adulterina".

</doc>
<doc id="3156520" url="https://pl.wikipedia.org/wiki?curid=3156520" title="Hipoteza latających naczelnych">
Hipoteza latających naczelnych

Hipoteza latających naczelnych – hipoteza w biologii ewolucyjnej, zgodnie z którą Megachiroptera, podrząd nietoperzy, stanowi grupę siostrzaną naczelnych. Hipoteza bierze swój początek u Linneusza, powtórzył ją J.D Smith w 1980. Australijski neuronaukowiec Jack Pettigrew zaproponował jej współczesną formę w 1986 po odkryciu, że połączenia pomiędzy siatkówką a wzgórkiem górnym (śródmózgowie) u przedstawiciela Megachiroptera o nazwie "Pteropus" nie różniły się organizacją od tych obserwowanych u naczelnych, różniąc się od spotykanych u wszystkich innych ssaków. Następnie przeprowadzono obszerniejsze badanie, opublikowane w 1989, w którym pogląd ten został wsparty analizą licznych innych cech mózgu i reszty ciała. Pettigrew zasugerował, że lisy latające, skóroskrzydłe i naczelne są potomkami tej samej grupy wczesnych ssaków nadrzewnych. Lot Megachiroptera i lot ślizgowy skóroskrzydłych można traktować jako adaptacje lokomotoryczne do życia wysoko nad ziemią.
Hipoteza latających naczelnych napotkała opór wielu zoologów. Największe sprzeciwy budziło nie to, że Megachiroptera i naczelne są blisko spokrewnione, bowiem odzwierciedla to wcześniejsze poglądy (jak ten grupujący naczelne, wiewióreczniki, skóroskrzydłe i nietoperze w jednostkę taksonomiczną o randze nadrzędu, Archonta). Biolodzy opierali się raczej implikacji, jakoby Megachiroptera i Microchiroptera (nietoperze wykorzystujące echolokację) leżały w odrębnych gałęziach ssaczej ewolucji, a zdolność do lotu wyewoluowała u nich niezależnie. Wniosek ten wywodzi się z faktu, że Microchiroptera nie przypominają naczelnych pod względem żadnej z cech układu nerwowego, zbadanych przez Pettigrew, przypominają za to prymitywne ssaki, jak owadożerne. 
Hipoteza latających naczelnych została jednak odrzucona, gdy specjaliści porównali wybrane sekwencje DNA nietoperzy i naczelnych. Badania genetyczne wykazały, że nie ma podstaw do odrzucenia poglądu o monofiletyzmie nietoperzy.
Neurologia.
Najwięcej dowodów świadczących na rzecz hipotezy "latających naczelnych" dostarczyły porównawcze badania neuroanatomiczne i neurofizjologiczne. Niedługo po pracy Pettigrew badanie kolejnego rodzaju Megahiroptera ("Rousettus") stało się okazją do podjęcia dyskusji nad obecnością zaawansowanych wzorców połączeń pomiędzy siatkówką a wzgórkiem górnym. Jednakże jego konkluzje zostały później skrytykowane na gruncie metodologicznym. Późniejsi badacze nadal poszukiwali dalszych argumentów za unikalnymi cechami łączącymi mózgi Megachiroptera i naczelnych. Badania te odniosły ograniczony sukces we wskazywaniu takich unikalnych cech, łączących Megachiroptera z dzisiejszymi naczelnymi. Zamiast tego stwierdzono, że mózg Megachiroptera ma cechy, które mogą przypominać bardziej te spotykane w mózgach prymitywnych naczelnych. Także nowsze studia neuroanatomiczne wykazały istnienie wielu ważnych różnic pomiędzy mózgami Megachiroptera i Microchiroptera, co stanowi jeden z punktów zaczepienia hipotezy latających naczelnych.
Biochemia.
Pogląd o difiletyzmie nietoperzy był tematem ożywionych dyskusji z udziałem licznych zoologów; oponenci bazowali na nieprawdopodobieństwie dwukrotnego wyewoluowania skrzydeł wśród ssaków, ale także na badaniach biochemicznych ewolucji molekularnej, które wskazują, że nietoperze są monofiletyczne. Jednak inne badania kwestionowały niektóre z tych konkluzji. W szczególności argumentowano, że wnioski dotyczące filogenezy oparte jedynie na danych dotyczących DNA mogą być podatne na błąd zwany po angielsku "base-compositional bias", wynikający z nadreprezentacji par AT w obydwu porównywanych grupach nietoperzy. Tym niemniej nowsze analizy genetyczne, oparte na większym materiale genetycznym i bardziej rygorystyczne metodologicznie, w dalszym ciągu nie znalazły dowodów, które mogłyby zakwestionować monofiletyczne pochodzenie nietoperzy, zakwestionowały natomiast zasadność wyodrębniania nadrzędu Archonta (grupy obejmującej nietoperze, naczelne i skóroskrzydłe), co podważa hipotezę latających naczelnych.

</doc>
<doc id="3156521" url="https://pl.wikipedia.org/wiki?curid=3156521" title="Mistrzostwa Świata w Podnoszeniu Ciężarów 1979">
Mistrzostwa Świata w Podnoszeniu Ciężarów 1979

Wyniki podnoszenia ciężarów na 53. Mistrzostwach Świata w Podnoszeniu Ciężarów w 1979 roku w Salonikach (Grecja). Startowali tylko mężczyźni w 10 kategoriach wagowych.

</doc>
<doc id="3156522" url="https://pl.wikipedia.org/wiki?curid=3156522" title="Mięsień b (genitalia)">
Mięsień b (genitalia)

Mięsień "b" – mięsień wchodzący w skład genitaliów samców błonkówek.
Mięsień "b" to nieparzysty mięsień łączący dziewiąte sternum odwłoka z cupulą. Bierze swój początek wzdłuż "apodemy kranialnej" (ang. "cranial apodeme"), po czym zbiega się z przodu ku zewnętrznemu wcięciu na środkowo-brzusznej krawędzi cupuli.
Obecność tego mięśnia stwierdzono u "Prionopelta" nr. "modesta", "Cerapachys" nr. "augustae", "Cylindromyrmex brevitarsus", "Dolichoderus bispinosus", "Labidus coecus", "Labidus praedator", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Pheidole californica", "Hypoponera opacior", "Leptogenys donisthorpei", "Odontomachus chelifer", "Platythyrea prizo", "Leptanilloides" sp., "Sceliphron caementarum" i "Dolichovespula adulterina".

</doc>
<doc id="3156524" url="https://pl.wikipedia.org/wiki?curid=3156524" title="Depatriacja">
Depatriacja

Depatriacja (z łac. "de" (od) + "patria" (ojczyzna, od "pater" - ojciec) – przymusowe opuszczenie ojczystego kraju. Przydatność tego neologizmu jest kwestionowana, gdyż istnieją polskie odpowiedniki jak "przesiedlenie" i "wysiedlenie". Zbliżone znaczenie ma ekspatriacja.

</doc>
<doc id="3156525" url="https://pl.wikipedia.org/wiki?curid=3156525" title="Mięsień c (genitalia)">
Mięsień c (genitalia)

Mięsień "c" – mięsień wchodzący w skład genitaliów samców błonkówek.
Mięśnie "c" to para mięśni łączących dziewiąte sternum odwłoka z cupulą. Wszystkie ich części zaczynają się na przednio-bocznym płacie tego sternum i wsuwają w brzuszno-boczną krawędź cupuli.
Obecność tych mięśni stwierdzono u "Prionopelta" nr. "modesta", "Cerapachys" nr. "augustae", "Cylindromyrmex brevitarsus", "Dolichoderus bispinosus", "Ection lucanoides", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Myrmica kotokui", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Pheidole californica", "Hypoponera opacior", "Leptogenys donisthorpei" i "Odontomachus chelifer", a ich brak u "Labidus coecus", "Labidus praedator", "Leptanilloides" sp., "Platythyrea prizo", "Sceliphron caementarum" i "Dolichovespula adulterina".

</doc>
<doc id="3156532" url="https://pl.wikipedia.org/wiki?curid=3156532" title="Diecezja reykiawicka (Kościół rzymskokatolicki)">
Diecezja reykiawicka (Kościół rzymskokatolicki)



</doc>
<doc id="3156533" url="https://pl.wikipedia.org/wiki?curid=3156533" title="Mięsień i">
Mięsień i

Mięsień "i" – mięsień wchodzący w skład genitaliów samców błonkówek.
Mięśnie "i" to para mięśni odpowiedzialnych za ruch "peniswalw": jeden prawej, a drugi lewej. Biorą one początek na środkowej ("mesal") powierzchni basimeru w jej brzusznej części, a wsuwają się w boczną apodemę peniswalwy.
Obecność tych mięśni stwierdzono u "Prionopelta" nr. "modesta", "Cerapachys" nr. "augustae", "Cylindromyrmex brevitarsus", "Dolichoderus bispinosus", "Eciton lucanoides", "Labidus coecus", "Labidus praedator", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Myrmica kotokui", "Pheidole californica", "Hypoponera opacior", "Leptogenys donisthorpei", "Odontomachus chelifer", "Platythyrea prizo", "Sceliphron caementarum", "Dolichovespula adulterina", a ich brak u "Leptanilloides" sp..

</doc>
<doc id="3156534" url="https://pl.wikipedia.org/wiki?curid=3156534" title="Lou Tseng-Tsiang">
Lou Tseng-Tsiang



</doc>
<doc id="3156535" url="https://pl.wikipedia.org/wiki?curid=3156535" title="Mięsień j">
Mięsień j

Mięsień "j" – mięsień wchodzący w skład genitaliów samców błonkówek.
Mięśnie "j" to para mięśni odpowiedzialnych za ruch "peniswalw": jeden prawej, a drugi lewej. Biorą one początek na środkowej ("mesal") powierzchni basimeru w jej grzbietowo-bocznej części, a wsuwają się w grzbietową powierzchnię "walwury" ("valvura").
Obecność tych mięśni stwierdzono u "Prionopelta" nr. "modesta", "Cerapachys" nr. "augustae", "Cylindromyrmex brevitarsus", "Dolichoderus bispinosus", "Eciton lucanoides", "Labidus coecus", "Labidus praedator", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Myrmica kotokui", "Pheidole californica", "Hypoponera opacior", "Leptogenys donisthorpei", "Odontomachus chelifer", "Platythyrea prizo", "Sceliphron caementarum", "Dolichovespula adulterina" i "Leptanilloides" sp..

</doc>
<doc id="3156536" url="https://pl.wikipedia.org/wiki?curid=3156536" title="Reusel-De Mierden">
Reusel-De Mierden

Reusel-De Mierden - gmina w prowincji Brabancja Północna w Holandii. Liczy sobie 12 728 mieszkańców (2014). Stolicą gminy jest miejscowość Reusel (8190 mieszk.). Oprócz niej na terytorium gminy leżą też: Hooge Mierde (1670 mieszk.), Hulsel (720 mieszk.), Lage Mierde (2000 mieszk.) i De Hoef.
Przez gminę przechodzą główne drogi N269 oraz N284. 11,5 km. od Reusel leży port lotniczy Eindhoven.

</doc>
<doc id="3156537" url="https://pl.wikipedia.org/wiki?curid=3156537" title="Mięsień k">
Mięsień k

Mięsień "k" – mięsień wchodzący w skład genitaliów samców błonkówek.
Mięśnie "k" to para mięśni odpowiedzialnych za ruch "peniswalw": jeden prawej, a drugi lewej. Biorą one początek na środkowej ("mesal") powierzchni basimeru w jej grzbietowo-środkowej części (rejon ten określany jest u młodszych grup błonkówek jako "parapenis"), a wsuwają się środkowo ("mesally") w nasadę "walwury" ("valvura") lub "walwicepsu" ("valviceps").
Obecność tych mięśni stwierdzono u "Prionopelta" nr. "modesta", "Cerapachys" nr. "augustae", "Cylindromyrmex brevitarsus", "Dolichoderus bispinosus", "Eciton lucanoides", "Labidus coecus", "Labidus praedator", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Myrmica kotokui", "Pheidole californica", "Hypoponera opacior", "Leptogenys donisthorpei", "Odontomachus chelifer", "Platythyrea prizo", "Sceliphron caementarum", "Dolichovespula adulterina", a jego brak u "Leptanilloides" sp..

</doc>
<doc id="3156538" url="https://pl.wikipedia.org/wiki?curid=3156538" title="Kaszperówka">
Kaszperówka



</doc>
<doc id="3156540" url="https://pl.wikipedia.org/wiki?curid=3156540" title="Mistrzostwa Świata w Podnoszeniu Ciężarów 1981">
Mistrzostwa Świata w Podnoszeniu Ciężarów 1981

Wyniki podnoszenia ciężarów na 55. Mistrzostwach Świata w Podnoszeniu Ciężarów w 1981 roku w Lille (Francja). Startowali tylko mężczyźni w 10 kategoriach wagowych.

</doc>
<doc id="3156541" url="https://pl.wikipedia.org/wiki?curid=3156541" title="Gare de Villeneuve-sur-Allier">
Gare de Villeneuve-sur-Allier

Gare de Villeneuve-sur-Allier – przystanek kolejowy w Villeneuve-sur-Allier, w departamencie Allier, w regionie Owernia-Rodan-Alpy, we Francji.
Jest przystankiem kolejowym Société nationale des chemins de fer français (SNCF), obsługiwanym przez pociągi TER Bourgogne.
Położenie.
Znajduje się na wysokości 206 m n.p.m., na km 299,550 linii Moret – Lyon, pomiędzy stacjami Chantenay-Saint-Imbert i Moulins-sur-Allier.
Usługi.
Jest obsługiwany przez pociągi TER Bourgogne kursujące między Nevers, Moulins i Clermont-Ferrand.

</doc>
<doc id="3156542" url="https://pl.wikipedia.org/wiki?curid=3156542" title="Kaszperiwka">
Kaszperiwka



</doc>
<doc id="3156543" url="https://pl.wikipedia.org/wiki?curid=3156543" title="Acyduria glutarowa typu I">
Acyduria glutarowa typu I

Acyduria glutarowa typu I – choroba metaboliczna związana z zaburzeniem metabolizmu aminokwasów.
Acyduria glutarowa typu I należy do chorób genetycznych. Podlega dziedziczeniu autosomalnemu recesywnemu. W jej przypadku nieprawidłowość polega na deficycie aktywności dehydrogenazy glutarylo-CoA. Deficytowy enzym bierze udział w przemianach aminokwasu lizyny.
Jest to choroba neurologiczna objawiająca się postępującą leukodystrofią. Objawy pojawiające się w okresie niemowlęcym obejmują opóźniony rozwój intelektualny, dystonię mięśniową, hipotonię mięśniową przechodzącą w spastyczność oraz choreoatetozę, a nieraz również niskie stężenie glukozy w surowicy i kwasicę spowodowaną ketokwasami. Jak sama nazwa wskazuje, stężenie kwasu glutarowego w surowicy i moczu jest zwiększona. Z upływem czasu objawy pogarszają się. W końcu choroba doprowadza dziecko do śmierci. Rokowanie polepsza szybkie reagowanie na epizody dekompensacji metabolicznej.
Postawienie diagnozy wymaga stwierdzenia nieprawidłowości w profilu kwasów organicznych, co wykonuje się za pomocą metody chromatografii gazowej połączonej ze spektrometrią masową, jak też nieprawidłowego profilu acylokarnityn. To ostatnie oznacza się z suchej kropli krwi, używając do tego metody tandemowej spektrometrii mas. W celu potwierdzenia rozpoznania wykorzystuje się obniżenie aktywności enzymatycznej dehydrogenazy glutarylokoenzymu A w fibroblastach.

</doc>
<doc id="3156545" url="https://pl.wikipedia.org/wiki?curid=3156545" title="Mięsień h">
Mięsień h

Mięsień "h" – mięsień wchodzący w skład genitaliów samców błonkówek.
Mięśnie "h" to para mięśni odpowiedzialnych za ruch "peniswalw": jeden prawej, a drugi lewej. Ich początkowy punkt zaczepu może być różny. U niektórych taksonów rozpięte są od wierzchołków gonostipitum do brzusznej apodemy cupuli. Kończy się, wsuwając w brzuszne powierzchnie wierzchołków "walwur" ("valvura").
Obecność tych mięśni stwierdzono u "Prionopelta" nr. "modesta", "Cerapachys" nr. "augustae", "Cylindromyrmex brevitarsus", "Dolichoderus bispinosus", "Eciton lucanoides", "Labidus coecus", "Labidus praedator", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Myrmica kotokui", "Pheidole californica", "Hypoponera opacior", "Leptogenys donisthorpei", "Odontomachus chelifer", "Platythyrea prizo", "Sceliphron caementarum", "Dolichovespula adulterina", a jego brak u "Leptanilloides" sp..

</doc>
<doc id="3156548" url="https://pl.wikipedia.org/wiki?curid=3156548" title="Sopo Szapatawa">
Sopo Szapatawa



</doc>
<doc id="3156551" url="https://pl.wikipedia.org/wiki?curid=3156551" title="Acyduria glutarowa typu II">
Acyduria glutarowa typu II

Acyduria glutarowa typu II – choroba metaboliczna związana z zaburzeniem metabolizmu tłuszczów.
W przeciwieństwie do acydurii glutarowej typu I, będącej zaburzeniem metabolizmu aminokwasu lizyny, typ II acydurii glutarowej związany jest z zaburzeniami beta-oksydacji (procesu utleniania kwasów tłuszczowych). Proces ten wymaga obecności flawoproteiny mającej za zadanie transport elektronów bądź też dehydrogenazy utleniającej tą flawoproteinę. Tak czy inaczej niedobór wymienionych cząsteczek zaburza proces dehydrogenacji reszty acylowej związanej z koenzymem A.
Choroba ta przebiega ze zwiększenia stężenia kwasu glutarowego w surowicy i moczu. Prócz niego w moczu występuje w podwyższonym stężeniu kwas 2-hydroksyglutarowy.
Acyduria glutarowa typu II może mieć różny przebieg. W okresie noworodkowym obserwuje się ciężkie zmniejszenie stężenia glukozy w surowicy, obniżenie jej pH oraz zespół wad wrodzonych. U starszych dzieci pojawiają się hipoglikemie napadowe na czczo bądź też objawy przywodzące na myśl zespół Reye'a.

</doc>
<doc id="3156556" url="https://pl.wikipedia.org/wiki?curid=3156556" title="Coenraad Hiebendaal">
Coenraad Hiebendaal

Coenraad Christiaan Hiebendaal (ur. 10 kwietnia 1879 w Gorinchem, zm. 3 czerwca 1921 w Amsterdamie) – holenderski wioślarz.
Coenraad Hiebendaal był uczestnikiem Letnich Igrzysk Olimpijskich 1900 w Paryżu, podczas których wraz ze swoją osadą zajął 2. miejsce w drugim finale w konkurencji czwórek ze sternikiem.

</doc>
<doc id="3156558" url="https://pl.wikipedia.org/wiki?curid=3156558" title="Mięsień qr">
Mięsień qr

Mięsień "qr" – mięsień wchodzący w skład genitaliów samców błonkówek.
Mięśnie "qr" to para mięśni odpowiedzialnych za ruch wolselli: jeden prawej, a drugi lewej. Swój początek biorą na "apodemach nasadowo-wolsellarnych" (ang. "basivolsellar apodeme"), a wsuwają się w "apodemę kuspalną" (ang. "cuspal apodeme").
Obecność tych mięśni stwierdzono u "Prionopelta" nr. "modesta", "Dolichoderus bispinosus", "Eciton lucanoides", "Labidus coecus", "Labidus praedator", "Neivamyrmex longiscapus", "Nomamyrmex eisenbeckii", "Gnamptogenys mordax", "Camponotus sansabeanus", "Camponotus atriceps", "Formica obscuripes", "Prenolepis imparis", "Aphaenogaster" nr. "rudis", "Atta cephalotes", "Crematogaster nigropilosa", "Messor andrei", "Myrmica kotokui", "Pheidole californica", "Hypoponera opacior", "Leptogenys donisthorpei", "Odontomachus chelifer", "Platythyrea prizo" i "Dolichovespula adulterina", a jego brak u "Leptanilloides" sp. i "Sceliphron caementarum".

</doc>
<doc id="3156559" url="https://pl.wikipedia.org/wiki?curid=3156559" title="Embriogeneza somatyczna">
Embriogeneza somatyczna

Embriogeneza somatyczna – biologiczny proces formowania zarodków z komórek wegetatywnych roślin. Proces jest przeprowadzany w warunkach "in vitro" i jako metoda biotechnologiczna znajduje zastosowanie komercyjne. Ze względu na łatwość prowadzenia obserwacji proces embriogenezy somatycznej jest też wykorzystywany w badaniach nad embriogenezą roślin.
Przebieg.
Formowanie zarodków somatycznych przebiega w sposób zbliżony do embriogenezy zygotycznej. Większość komórek roślinnych w odpowiednich warunkach ulega odróżnicowaniu i może przekształcić się w komórkę embriogenną. Pierwszy etap polega na indukcji embriogeniczności. Na tym etapie komórki tkanek, takich jak tkanka miękiszowa lub tkanka przewodząca, ulegają odróżnicowaniu, czyli przeobrażeniu do komórek o charakterze merystemu. Zwykle komórki używane w procesie embriogenezy somatycznej pochodzą z młodych liści, hipokotyli lub liścieni siewek, a także nierozwiniętych pąków kwiatowych. Rzadziej używane są fragmenty korzeni przybyszowych, liści roślin iglastych oraz wycinki pędów. Odróżnicowanie przeprowadza się w pożywkach płynnych, a proces zachodzi pod wpływem auksyny. Stosowane są auksyny syntetyczne takie jak 2,4-D, Picloram lub NAA i IAA. Ten sam efekt może być osiągnięty bez stosowania auksyn na pożywce o pH 4,0 z dodatkiem chlorku amonu (1-5 mM). Proces odróżnicowania można dodatkowo stymulować poprzez dodanie kwasu salicylowego, antybiotyków lub zwiększenie potencjału osmotycznego pożywki. Uzyskane komórki wykazują totipotencję, są polarne i zdolne do wykształcenia zarodków. W kolejnym etapie z dzielących się komórek powstają agregaty komórkowe zdolne do rozmnażania. Agregaty embriogenne składające się z zarodka na wczesnym etapie rozwoju i towarzyszącej mu tkanki macierzystej nazywa się kalusem embriogennym. Dodanie do pożywki cytokinin powoduje zwiększenie liczby podziałów komórkowych oraz uformowanie się zarodka globularnego. Do powstania zarodka globularnego oraz przejścia formy sercowatej i torpedy konieczne jest usunięcie z pożywki auksyn. Zarazem dodanie cytokinin hamuje potencjał embriogeniczności komórek. Powstające zarodki nie różnią się morfologicznie od zarodków zygotycznych, co zostało potwierdzone u wielu roślin, w tym lucerny, selera, rzepaku, świerku. Jedynie u ogórka w wyniku embriogenezy somatycznej powstają zarodki o zwiększonej liczbie liścieni lub bez plumuli. Z powstających zarodków mogą być wytwarzane sztuczne nasiona lub mogą zostać wykorzystane do bezpośredniego uzyskiwania roślin identycznych genetycznie z rośliną, z której pochodziły komórki. Niekiedy uzyskiwane zarodki wykazują się wieloliścieniowością, brakiem epikotylu lub brakiem korzonka zarodkowego. Poprawianie procedury regeneracji prowadzone przez naukowców ma doprowadzić do wyeliminowania występujących problemów. 
Zastosowanie.
Ze względu na znaczne koszty pracy oraz urządzeń embriogeneza somatyczna znalazła zastosowanie jedynie w rozmnażaniu roślin ozdobnych. Dla warzyw koszty są od 3 do 10 razy wyższe, niż w przypadku metod tradycyjnych. W Stanach Zjednoczonych proces embriogenezy somatycznej został także komercyjnie zastosowany do produkcji drzew leśnych. Dalsze badania mają na celu zmniejszenie kosztów przeprowadzanego procesu i umożliwienie jego dalszej komercjalizacji. Technika jest też wykorzystywana do uzyskiwania roślin modyfikowanych genetycznie z transformowanych komórek wegetatywnych.

</doc>
<doc id="3156562" url="https://pl.wikipedia.org/wiki?curid=3156562" title="Strażnica WOP Janów">
Strażnica WOP Janów

Strażnica WOP Strzegów/Janów – podstawowy pododdział graniczny Wojsk Ochrony Pogranicza pełniący służbę ochronną na granicy polsko-niemieckiej.
Formowanie i zmiany organizacyjne.
Strażnica została sformowana w 1945 roku w strukturze 6 komenda odcinka jako 26 strażnica WOP o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego. W 1946 roku przeniesiono strażnicę ze Strzegowa do Janowa.
W roku 1947 rozwiązano 6 komendanturę odcinka Koło i jej 26 i 29 strażnicę. Pozostałe strażnice przejął zreformowany 7 odcinek w Gubinie.
Ochrona granicy.
Strażnice sąsiednie:

</doc>
<doc id="3156563" url="https://pl.wikipedia.org/wiki?curid=3156563" title="Strażnica WOP Strzegów">
Strażnica WOP Strzegów

Strażnica Wojsk Ochrony Pogranicza Późno/Strzegów – zlikwidowany podstawowy pododdział Wojsk Ochrony Pogranicza pełniący służbę graniczną na granicy z Niemiecką Republiką Demokratyczną i Republiką Federalną Niemiec.
Strażnica Straży Granicznej w Strzegowie – zlikwidowana graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Republiką Federalną Niemiec.
Formowanie i zmiany organizacyjne.
Strażnica została sformowana w 1945 roku w strukturze 6 komenda odcinka jako 27 strażnica WOP o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W lipcu 1946 roku nastąpiły dyslokacje strażnic: strażnica WOP nr 26 ze Strzegowa przeniesiona została do Janowa (Janiszowice), a strażnicę WOP nr 27 przeniesiono z Późnej do Strzegowa.
W roku 1947 rozwiązano 6 komendanturę odcinka Sękowice i jej 26 i 29 strażnicę. Pozostałe strażnice przejęła zreformowana 7 komenda odcinka w Gubinie.
W związku z reorganizacją oddziałów WOP, 24 kwietnia 1948 roku 27 strażnica OP Strzegów kategorii II została włączona w struktury 32 batalionu Ochrony Pogranicza, a 1 stycznia 1951 roku 92 batalionu WOP w Gubinie.
W marcu 1954 roku dokonano zmiany numeracji strażnic WOP. Strażnica WOP Strzegów otrzymała numer 35 w skali kraju.
W 1956 roku rozpoczęto numerowanie strażnic na poziomie brygady. Strażnica WOP Strzegów II kategorii była 8. w 9 Brygadzie Wojsk Ochrony Pogranicza.
1 stycznia 1961 funkcjonowała jako 14 strażnica WOP II kategorii Strzegów w strukturach 92 batalionu WOP, a 1 stycznia 1964 jako 13 strażnica WOP Strzegów lądowa II kategorii. Natomiast w marcu 1968 jako strażnica techniczna WOP nr 12 Strzegów kategorii III.
1 czerwca 1976 nastąpiła zmiana rejonu służbowej odpowiedzialności strażnicy, dyktowana przez reformę administracyjną kraju i nowy podziałem na województwa. Ponadto Wojska Ochrony Pogranicza przeszły na dwuszczeblowy system zarządzania. Strażnicę WOP Strzegów podporządkowano bezpośrednio pod sztab Lubuskiej Brygady WOP w Krośnie Odrzańskim, a w 1984 w struktury nowo utworzonego batalionu granicznego WOP w Gubinie pod nazwą strażnica WOP Strzegów lądowa. Po rozformowaniu Lubuskiej Brygady WOP, 1 listopada 1989 strażnica została włączona w struktury Łużyckiej Brygady WOP w Lubaniu Śląskim i tak funkcjonowała do 15 maja 1991 roku.
16 maja 1991 strażnica w Strzegowie weszła w podporządkowanie Lubuskiego Oddziału Straży Granicznej i przyjęła nazwę strażnica Straży Granicznej w Strzegowie (Strażnica SG w Strzegowie).
W 2000 rozpoczęła się reorganizacja struktur Straży Granicznej związana z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003, nastąpiło zniesie strażnicy SG w Strzegowie.
Ochrona granicy.
W grudniu 1948 roku 27 strażnica OP Strzegów kategorii II ochraniała odcinek granicy państwowej o długości 14 900 m.

</doc>
<doc id="3156564" url="https://pl.wikipedia.org/wiki?curid=3156564" title="Parafia St. Mary (Luizjana)">
Parafia St. Mary (Luizjana)

Parafia St. Mary (ang. "St. Mary Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 1 119,42 mil2 (2 899,307 km2). Według danych z 2010 r. parafia miała 54 650 mieszkańców. Parafia powstała w 1811 roku i nosi imię św. Marii.

</doc>
<doc id="3156565" url="https://pl.wikipedia.org/wiki?curid=3156565" title="Turniej o Złoty Kask 1990">
Turniej o Złoty Kask 1990

Turniej o Złoty Kask 1990 – 30. edycja turnieju żużlowego, organizowanego przez Polski Związek Motorowy. Rozegrano cztery turnieje eliminacyjne (cztery wyścigi) oraz sześć finałów. W klasyfikacji końcowej wygrał Mirosław Korbel.
Finał nr 1.
Finał nr 1 został rozegrany jako memoriał Mariana Rosego.
Klasyfikacja końcowa.
W finałach Złotego Kasku wystąpiło dwunastu zawodników z eliminacji (po trzech z każdej grupy eliminacyjnej), oraz czterech zawodników zaproszonych przez organizatorów. Sklasyfikowano tylko zawodników wyłonionych z eliminacji oraz rezerwowych z grup eliminacyjnych, którzy zastępowali awansujących z tej samej grupy.

</doc>
<doc id="3156566" url="https://pl.wikipedia.org/wiki?curid=3156566" title="Strażnica WOP Polanowice">
Strażnica WOP Polanowice

Strażnica w Markosicach/w Polanowicach:
Formowanie i zmiany organizacyjne.
Strażnica została sformowana w 1945 roku w strukturze 6 komendy odcinka jako 28 strażnica WOP (Markersdorf) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W roku 1947 rozwiązano 6 komendanturę odcinka i jej 26 i 29 strażnicę. Pozostałe strażnice przejął zreformowany 7 odcinek w Gubinie.
W marcu 1954 roku dokonano zmiany numeracji strażnic WOP. Strażnica WOP Polanowice otrzymała numer 36. W 1956 roku rozpoczęto numerowanie strażnic na poziomie brygady. Strażnica Polanowice III kategorii była 9. w 9 Brygadzie Wojsk Ochrony Pogranicza. W 1964 roku strażnica WOP nr 12 Polanowice uzyskała status strażnicy lądowej i zaliczona została do III kategorii.
W 1976 roku Wojska Ochrony Pogranicza przeszły na dwuszczeblowy system zarządzania. Strażnicę podporządkowano bezpośrednio pod sztab brygady.
Po rozwiązaniu w 1991 roku Wojsk Ochrony Pogranicza, strażnica w Polanowicach weszła w podporządkowanie Lubuskiego Oddziału Straży Granicznej.
W wyniku realizacji kolejnego etapu zmian organizacyjnych w Straży Granicznej, w 2002 roku strażnica uzyskała status strażnicy SG I kategorii.
Ochrona granicy.
W 2003 roku strażnica ochraniała odcinek granicy długości 24 845 m od znaku granicznego nr 364 do 404.
Strażnice sąsiednie:

</doc>
<doc id="3156567" url="https://pl.wikipedia.org/wiki?curid=3156567" title="Strażnica WOP Sadzarzewice">
Strażnica WOP Sadzarzewice

Strażnica WOP Sadzarzewice/Polanowice – podstawowy pododdział graniczny Wojsk Ochrony Pogranicza pełniący służbę ochronną na granicy polsko-niemieckiej.
Formowanie i zmiany organizacyjne.
Strażnica została sformowana w 1945 roku w strukturze 6 komenda odcinka jako 29 strażnica WOP (Sadersdorf) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W roku 1947 rozwiązano 6 komendanturę odcinka Koło i jej 26 i 29 strażnicę. Pozostałe strażnice przejął zreformowany 7 odcinek w Gubinie.
Ochrona granicy.
Strażnice sąsiednie:

</doc>
<doc id="3156569" url="https://pl.wikipedia.org/wiki?curid=3156569" title="Strażnica WOP Sękowice">
Strażnica WOP Sękowice

Strażnica Wojsk Ochrony Pogranicza Schenkendorf/Sękowice – nieistniejący obecnie podstawowy pododdział Wojsk Ochrony Pogranicza pełniący służbę graniczną na granicy z Niemiecką Republiką Demokratyczną.
Formowanie i zmiany organizacyjne.
Strażnica została sformowana w 1945 roku w strukturze 6 komenda odcinka jako 30 strażnica WOP (Schenkendorf o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W roku 1947 rozwiązano 6 komendanturę odcinka i jej 26 i 29 strażnicę. Pozostałe strażnice przejął zreformowany 7 odcinek w Gubinie.
W marcu 1954 roku dokonano zmiany numeracji strażnic WOP. Strażnica WOP Sękowice otrzymała numer 37. W 1956 roku rozpoczęto numerowanie strażnic na poziomie brygady. Strażnica Sękowice III kategorii była 10. w 9 Brygadzie Wojsk Ochrony Pogranicza. W 1964 roku strażnica WOP nr 11 Sękowice uzyskała status strażnicy lądowej i zaliczona została do I kategorii.
Ochrona granicy.
W grudniu 1948 roku 30 strażnica WOP Sękowice kategorii IV ochraniała odcinek granicy państwowej o długości 4 600 m.

</doc>
<doc id="3156570" url="https://pl.wikipedia.org/wiki?curid=3156570" title="Harbin Sports City Center Stadium">
Harbin Sports City Center Stadium

Harbin Sports City Center Stadium – wielofunkcyjny stadion w Harbinie, w Chinach. Obiekt może pomieścić 50 000 widzów. Swoje spotkania rozgrywają na nim piłkarze klubu Harbin Yiteng.

</doc>
<doc id="3156571" url="https://pl.wikipedia.org/wiki?curid=3156571" title="Strażnica WOP Gubin południowy">
Strażnica WOP Gubin południowy

Strażnica WOP Gubin południowy – podstawowy pododdział graniczny Wojsk Ochrony Pogranicza pełniący służbę ochronną na granicy polsko-niemieckiej.
Formowanie i zmiany organizacyjne.
Strażnica została sformowana w 1945 roku w strukturze 7 komenda odcinka jako 31 strażnica WOP (Werder) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego. Stacjonowała na terenie byłej fabryki Wolfa przy ulicy Chrobrego 7 (27) (dzisiejsze Aleje Łużyckie).
Na podstawie rozkazu NDWP nr 0153/org. z 21 września 1946, sformowany został 2 Poznański Oddział WOP, a strażnica nr 31 Gubin południowy zakwalifikowana została do kategorii IV. Dowódca Oddziału nr 2 odwołał się od decyzji przyznania niskiej kategorii gubińskiej strażnicy i wiosną 1947 proponował przeniesienie strażnicy nr 31 z kategorii IV do kategorii II. Dowódca WOP wniosek odrzucił.
W 1950 roku połączono gubińskie strażnice nr 31 i 32 w jeden organizm. Nowo sformowana strażnica WOP Gubin pozostała przy numerze 31, ale przeniosła się do budynków strażnicy WOP nr 32.
Ochrona granicy.
Opis odcinka granicy w 1947:
Strażnice sąsiednie:
Dowódcy/komendanci strażnicy.
Źródło

</doc>
<doc id="3156572" url="https://pl.wikipedia.org/wiki?curid=3156572" title="Guoqing si">
Guoqing si

Guoqing si (Klasztor Niezmąconej Czystości/Niezmąconego Spokoju Państwa, ) – chiński klasztor, miejsce narodzin chińskiej szkoły tiantai.
Historia klasztoru.
Klasztor został wybudowany w 598 roku, w czasie panowania dynastii Sui. Powstał na górze Tiantai, na jej południowym zboczu i znajduje się w odległości około pięciu kilometrów na północ od śródmieścia powiatu Tiantai i około 220 kilometrów od miasta Hangzhou. Jego pierwotna nazwa to Tiantaishan si - Klasztor na Górze Tiantai. Klasztor został wybudowany według projektu narysowanego przez mnicha Zhiyi (智顗) (538-597).
Klasztor ten jest miejscem, w którym Zhiyi stworzył doktrynalne zasady chińskiej szkoły buddyjskiej tiantai, która oderwała się od wzorców buddyzmu indyjskiego. Stąd nauki tej tradycji zostały przeniesione do Korei i do Japonii podczas panowania dynastii Tang (618-907). Mniej więcej w połowie lat 70. VI wieku Zhiyi, czwarty patriarcha szkoły tiantai (chociaż był założycielem szkoły, z szacunku dla prekursorów i nauczycieli został czwartym patriarchą), wraz z uczniami opuścił miasto Jingling (obecny Nankin) w prowincji Jiangsu i przybył na górę Tiantai. Mnich Dingguang doradził mu zbudowanie na tej górze klasztoru, w celu zapewnienia państwu pokoju. Zhiyi wybrał miejsce i narysował projekt klasztoru. Budowę rozpoczęto w 575 roku i zakończono w 598 roku. Kierował nią mnich Guanding, który został uznany za piątego patriarchę szkoły.
W okresie Tang mnich Jianzhen z tego klasztoru, udał się do Japonii z wielką ilością sutr. W roku 804 do klasztoru Guoqing przybył mnich japoński Zuicheng (jap. Saichō) w celu zdobycia sutr. Po powrocie do Japonii założył szkołę tendai (chiń. tiantai) i wybudował klasztor Yanli w stylu Quoqing si. Wkrótce na górę Tiantai zaczęli przybywać inni mnisi japońscy. W ciągu ostatnich 20 lat, kontakty te zostały odnowione i mnisi japońscy kilkakrotnie przebywali w klasztorze Guoqing. 
Od czasów dynastii Tang, klasztor przechodził okresy rozkwitu i upadku. Największa akcja renowacji klasztoru została przeprowadzona za panowania cesarza Yongzhenga (pan. 1722-1735).
Chociaż pierwotnie był to klasztor szkoły tiantai, obecnie należy do szkoły chan.
W roku 1973 odnowiono lub odbudowano większość budynków klasztornych. Obecnie powierzchnia zajmowana przez klasztor wynosi około 23000 metrów kwadratowych. Składa się z 14 budynków zawierających 600 pomieszczeń, takich jak m.in. Wielki Budynek Śakjamuniego, Budynek Pięciuset Arahantów i Budynek Mnicha Jigonga.
W 1983 roku klasztor stał się jedną ze 142 głównych świątyń buddyzmu chińskiego.
Z klasztorem tym związane są opowieści o tym, jak bodhisattwa Guanyin usługiwała mnichom podając im ryż
Obiekty architektoniczne i inne.
Klasztor ten uchodzi z jeden z najbardziej zintegrowanych dużych kompleksów świątynnych w Chinach. Zbudowany jest na czterech wertykalnych osiach, na których znajdują się główne budynki kompleksu: Budynek Maitrei, Budynek Wielkiego Bohatera (Mahawiry), Budynek Guanyin, Budynek Sutr, Budynek Opata, Wieża Dzwonu, Wieża Bębna itd. Poza nimi znajdują się na terenie klasztoru stupy czy też pagody: Guoqingta, Suita, Qifota i Pamiątkowa Pagoda mnicha Yixinga (683-727).
Wewnątrz znajduje się posąg Śakjamuniego odlany z brązu. Waży trzynaście ton, mierzy 6.8 metra wysokości i pochodzi z okresu panowania dynastii Ming (1368-1644). Po obu stronach Buddy stoją posągi siedzących osiemnastu arhatów, w grupach po dziewięć figur i wyrzeźbionych w drewnie "nanmu" w okresie dynastii Yuan (1271-1368). Za tą grupą znajduje się fresk Wiodący Ludzie z Przyziemności do Buddyzmu, bardzo delikatny i posiadający dużą wartość artystyczną.
stoi Pawilon Śliwy, przed którym rośnie antyczna śliwa. Uważa się, że to ponadtysiąctrzystuletnie drzewo zostało zasadzone przez pierwszego opata klasztoru Guandinga w okresie dynastii Sui, stąd jego popularna nazwa Śliwa Sui. Być może jest to najstarsza śliwa w Chinach.
Ta wysoka murowana pagoda została wybudowana w 597 roku. Czyni to ją jedną z najstarszych istniejących do dziś murowanych pagód w Chinach, zaraz po 40-metrowej pagodzie Songyue (chiń. Songyueta) pochodzącej z roku 523. 

</doc>
