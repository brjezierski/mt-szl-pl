<doc id="3158725" url="https://pl.wikipedia.org/wiki?curid=3158725" title="Kościół Świętego Marcina i Sebastiana w Watykanie">
Kościół Świętego Marcina i Sebastiana w Watykanie

Kościół Świętego Marcina i Sebastiana (wł. "Santi Martino e Sebastiano degli Svizzeri") – rzymskokatolickie oratorium w Watykanie. Zostało wybudowane przez Piusa V, aby służyć jako prywatna kaplica dla Gwardii Szwajcarskiej, których koszary znajdują się obok Porta San Pellegrino, niedaleko Pałacu Apostolskiego. 
Historia.
Pius V nakazał budowę kaplicy ściśle zarezerwowanej dla gwardii. Została wybudowana w 1568 pod kierunkiem architekta Nanni di Baccio Bigio. Kościół poświęcono imionami dwóch żołnierzy, Marcina z Tours oraz świętego Sebastiana. Św. Marcin był oficerem w rzymskiej armii, który nawrócił się i przeszedł do ascetycznego życia. Św. Sebastian był przywódcą gwardii pretorian i zginął śmiercią męczeńską.
Do pokoju westfalskiego w 1648 roku niemieckojęzyczni Szwajcarzy gromadzili się w Santa Maria della Pietà in Camposanto dei Teutonici, gdzie był ołtarz boczny zarezerwowany dla nich. Od 1657 do 1977, gwardia używała kościoła San Pellegrino (wł. "San Pellegrino in Vaticano") dla obrządków religijnych.
Architektura.
Wnętrze.
Kaplica została ozdobiona freskami przez Giuliego Mazzoniego, ucznia Giorgiego Vasari. Freski zostały odnowione w latach 1727–1728 przez Carlo Roncelli i przeniesione do Muzeum Watykańskiego. Freski nad ołtarzem przedstawiają Boga Ojca, po prawej św. Sebastian, a po lewej stronie św. Marcin. Na ołtarzu zostało przedstawione zwiastowanie Najświętszej Maryi Panny. Na prawej ścianie został przedstawiony Jezus Chrystus na krzyżu w otoczeniu Piotra oraz Jana Ewangelisty, na lewej Maryja razem ze św. Anną i dzieciątkiem Jezus. Mazzoni współpracował z Ferrante Moreschi, który część sztukaterii do Sala Regia.

</doc>
<doc id="3158727" url="https://pl.wikipedia.org/wiki?curid=3158727" title="Armia Brancaleone">
Armia Brancaleone

Armia Brancaleone (wł. "L’armata Brancaleone") – włoski film komediowy z 1966 roku w reżyserii Maria Monicellego.

</doc>
<doc id="3158728" url="https://pl.wikipedia.org/wiki?curid=3158728" title="Nabil Bahoui">
Nabil Bahoui

Nabil Bahoui (ur. 5 lutego 1991 w Sztokholmie) – szwedzki piłkarz marokańskiego pochodzenia grający na pozycji pomocnika w Hamburger SV.
Kariera klubowa.
Kariera juniorska.
Wychowanek Mälarhöjdens IK. W czasach juniorskich grał jeszcze w IK Tellus i Hammarby IF. W latach 2003-2007 był zawodnikiem młodzieżowej drużyny IF Brommapojkarna.
Kariera profesjonalna.
W 2008 został włączony do pierwszego zespołu IF Brommapojkarna. W 2010 został wypożyczony do Gröndals IK oraz Väsby United, a w 2011 wypożyczono go do Akropolis IF. W listopadzie 2012 trafił do AIK Fotboll. W 2013 zainteresowanie piłkarzem wykazywały takie kluby, jak Everton F.C., Sunderland A.F.C., Cardiff City F.C. i Crystal Palace F.C.. W lipcu 2015 trafił do Al-Ahli Dżudda.
1 lutego 2016 dołączył za darmo do niemieckiego klubu Hamburger SV.
Kariera reprezentacyjna.
W reprezentacji Szwecji zadebiutował 17 stycznia 2014 z Mołdawią.

</doc>
<doc id="3158729" url="https://pl.wikipedia.org/wiki?curid=3158729" title="Wes Parker">
Wes Parker

Maurice Wesley Parker III (ur. 13 listopada 1939) – amerykański baseballista, który występował na pozycji pierwszobazowego.
Przed rozpoczęciem sezonu 1963 podpisał kontrakt jako wolny agent z Los Angeles Dodgers, w którym zadebiutował 19 kwietnia 1954 w meczu przeciwko Milwaukee Braves jako pinch runner. W 1965 zagrał we wszystkich meczach World Series, w których Dodgers pokonali Minnesota Twins 4–3. W latach 1967–1972 zdobywał Złotą Rękawicę.
W sezonie 1970 zaliczył najwięcej double'i w MLB, a w głosowaniu do nagrody MVP National League zajął 5. miejsce. 7 maja 1970 w meczu z New York Mets na Shea Stadium zaliczył cycle; kolejnym zawodnikiem Dodgers, który tego dokonał był Orlando Hudson w 2009 roku. W 1973 był sprawozdawcą z meczów Cincinnati Reds. W sezonie 1974 grał w zespole NPB Nankai Hawks, w którym uzyskał średnią uderzeń 0,301, zdobył 14 home runów i otrzymał Złotą Rękawicę w Pacific League.
W późniejszym okresie był komentatorem dla stacji NBC (1978–1979) i USA Network (1980–1983). W 2007 został wybrany do All-Time Rawlings Gold Glove Team, drużyny powstałej z okazji pięćdziesiątej rocznicy pierwszego przyznania Złotej Rękawicy w MLB.

</doc>
<doc id="3158733" url="https://pl.wikipedia.org/wiki?curid=3158733" title="Siem Heiden">
Siem Heiden

Simon "Siem" Heiden (ur. 12 marca 1905 w IJsselmonde; zm. 3 sierpnia 1993 w Rotterdamie) — holenderski łyżwiarz szybki.
Kariera.
W wieku 22 lat Heiden uczestniczył na Zimowych Igrzyskach Olimpijskich 1928 w Sankt Moritz. Podczas tych igrzysk uczestniczył w trzech konkurencjach łyżwiarstwa szybkiego: biegu na 500 m (27. miejsce), biegu na 1500 m (18. miejsce) i biegu na 5000 m (11. miejsce). Były to jego jedyne igrzyska olimpijskie.
22 stycznia 1933 r. w Davos ustanowił rekord świata w biegu na 5000 m uzyskując czas 8:19.2.
Rekordy życiowe.
"Źródło":

</doc>
<doc id="3158735" url="https://pl.wikipedia.org/wiki?curid=3158735" title="Michał Broniszewski">
Michał Broniszewski

Michał Broniszewski (ur. 21 lipca 1972 roku w Piasecznie) – polski kierowca wyścigowy.
Kariera.
Ferrari Challenge Europe.
Broniszewski rozpoczął karierę w międzynarodowych wyścigach samochodowych w 2007 roku od startów w Trofeo Pirelli Ferrari Challenge Europe. Zajął tam 23 miejsce w klasyfikacji generalnej. Rok później stanął raz na podium. Został sklasyfikowany na dwunastej pozycji. W 2009 roku również był dwunasty.
International GT Open.
W 2009 roku Polak rozpoczął starty w samochodach GT w serii International GT Open. Wystąpił w szesnastu wyścigach, spośród których sześć wygrał, a dwunastokrotnie stawał na podium. Z dorobkiem 115 punktów uplasował się na siódmej pozycji w końcowej klasyfikacji kierowców. Jednakże w klasyfikacji klasy GTS wystarczyło to na zdobycie tytułu mistrzowskiego. Jego partnerem był Austriak Philipp Peter. Rok później startował w samochodzie klasy Super GT. Tym razem jednak na podium gościł tylko czterokrotnie. Dorobek 114 punktów wystarczył na ósmą pozycję. W swojej klasie był szósty. W 2011 roku w klasie Super GT Broniszewski odniósł dwa zwycięstwa. Nie przełożył się to jednak na poprawę wyniku z poprzedniego sezonu. W klasyfikacji generalnej został sklasyfikowany na ósmym miejscu. Zaś w ogólnej klasyfikacji kierowców był czternasty. W kolejnych latach Polak kontynuował współpracę z ekipą Kessel Racing w Międzynarodowej Serii samochodów GT w klasie Super GT. W 2012 roku w klasyfikacji końcowej w swojej klasie był ósmy, a rok później (startując jedynie w czterech wyścigach) - czternasty.
Wyścigi długodystansowe.
Prócz startów w samochodach GT Broniszewski uczestniczył również wyścigach długodystansowych. Już w 2010 roku w 6-godzinnym wyścigu na torze Vallelunga zdobył pole position, a wyścig ukończył ostatecznie na drugiej pozycji. Rok później powtórzył ten sukces w 24-godzinnym wyścigu w Dubaju. W 2011 roku zaliczył również pojedyncze starty w Le Mans Series oraz Intercontinental Le Mans Cup (klasy LM GTE Am oraz LM GTE Pro). W 2012 roku zajął drugie miejsce w klasie GT3 wyścigu Gulf 12 Hours. Rok później był tam trzeci. W sezonie 2013 roku na trzeciej pozycji ukończył również 6-godzinny wyścig w Rzymie. W sezonie 2014 wystartował w czterech wyścigach European Le Mans Series. Z dorobkiem siedemnastu punktów został sklasyfikowany na siedemnastej pozycji w klasyfikacji klasy GTE.
Statystyki.
† – Broniszewski nie był zaliczany do klasyfikacji

</doc>
<doc id="3158736" url="https://pl.wikipedia.org/wiki?curid=3158736" title="2012 VP113">
2012 VP113

2012 VP113 – planetoida z grupy obiektów transneptunowych, krążąca wokół Słońca po dość wydłużonej orbicie, zaliczana do kategorii sednoidów. Planetoida ta jeszcze nie ma własnej nazwy ani kolejnego numeru, a jedynie oznaczenie prowizoryczne.
Orbita.
Orbita 2012 VP113 jest nachylona pod kątem 24,1° do ekliptyki, ma też duży mimośród – ok. 0,7. Około 1978 roku planetoida przeszła przez swoje peryhelium. Szacowany okres obiegu wokół Słońca wynosi ponad 4000 lat.
W czasie odkrycia planetoida była obiektem o najbardziej odległym od Słońca punkcie peryhelium orbity w całym znanym Układzie Słonecznym.
Właściwości fizyczne.
Niewiele jak dotąd wiadomo o tym odległym obiekcie. Duża absolutna wielkość gwiazdowa, wynosząca ok. 4,0, kwalifikuje go do grupy kandydatów na planety karłowate. Średnica planetoidy 2012 VP113 na podstawie jej jasności szacowana jest na ok. 697 km, co czyni ją jednym z większych odkrytych obiektów transneptunowych.

</doc>
<doc id="3158739" url="https://pl.wikipedia.org/wiki?curid=3158739" title="Dzwon „Jan”">
Dzwon „Jan”

Jan – jeden z najstarszych średniowiecznych dzwonów w Polsce i jeden z najstarszych dzwonów kołysanych w Europie Środkowej. Znajduje się w kościele oo. Dominikanów w Sandomierzu. Odlany został przez anonimowego ludwisarza. Zawieszono go w 1389 roku.
Zdobią go dwie łacińskie inskrypcje:
Obecnie dzwon jest używany na największe okazje, kilka razy w roku.

</doc>
<doc id="3158743" url="https://pl.wikipedia.org/wiki?curid=3158743" title="Mozaffar ad-Din Szah Kadżar">
Mozaffar ad-Din Szah Kadżar

Mozaffar ad-Din Szah Kadżar (ur. 25 listopada 1853 w Teheranie, zm. 9 stycznia 1907 tamże) – szach Persji z dynastii Kadżarów.
Był synem szacha Persji Naser ad-Dina Szaha Kadżara. Na tron wstąpił po śmierci ojca 1 maja 1896. W 1906 pod wpływem protestów społecznych został zmuszony do przyjęcia konstytucji, która ograniczyła jego władzę. Po śmierci Mozaffar ad-Dina jego następcą został najstarszy syn Mohammad Ali Szah Kadżar.
Odznaczony m.in. Orderem Aghdas i brytyjskim Orderem Podwiązki.

</doc>
<doc id="3158744" url="https://pl.wikipedia.org/wiki?curid=3158744" title="HTC One (M8)">
HTC One (M8)

HTC One (M8) – smartfon zaprezentowany pod koniec 1 kwartału 2014 roku. Wyposażony w procesor Qualcomm Snapdragon 801 (2.3 GHz) sparowany z grafiką Adreno 330 wspomagany przez 2 GB pamięci RAM. Wyświetlaczem jest 5 calowy ekran FHD Super LCD 3. Jak w poprzedniku, w HTC wykorzystano aparat fotograficzny z technologią UltraPixel. Systemem operacyjnym jest Android w wersji 4.4 z nakładką HTC Sense 6 z możliwością aktualizacji do wersji 6.0.1 z nakładką HTC Sense 7 (Nieoficjalnie wspierany jest do Androida wersji 8.1). Został wykorzystany niewyjmowalny akumulator litowo-polimerowy o pojemności 2600 mAh. W przeciwieństwie do M7, M8 posiada slot kart pamięci, gdzie można dołożyć maksymalnie 128 GB. HTC zapewnia o zwiększonej głośności stereofonicznych głośników o 25%. Nie ma także już przycisków "home" i "powrót" - po aktywacji ekranu pojawiają się na dole. Zastosowano w nim obudowę typu "Unibody" wykonaną z jednego kawałka aluminium. Dostępne kolory obudowy to szary "Metal Grey", złoty "Amber Gold", a także srebrny "Arctic Silver".

</doc>
<doc id="3158745" url="https://pl.wikipedia.org/wiki?curid=3158745" title="Gratia Schimmelpenninck van der Oye">
Gratia Schimmelpenninck van der Oye

Gratia Maria Margaretha baronesse Schimmelpenninck van der Oye (ur. 10 lipca 1912 w Doorn; zm. 12 lutego 2012 w Hadze) — holenderska narciarka alpejska. Jej ojciec, Baron Schimmelpenninck van der Oye, był prezydentem Holenderskiego Komitetu Olimpijskiego, podczas Letnich Igrzysk Olimpijskich 1928 w Amsterdamie.
Kariera.
W wieku 23 lat Gratia wystąpiła na Zimowych Igrzysk Olimpijskich 1936 w Garmisch-Partenkirchen. Zawodniczka wzięła udział w jednej konkurencji narciarstwa alpejskiego, kombinacji alpejskiej kobiet, gdzie zajęła 14. miejsce. Był to jej jedyny występ na igrzyskach olimpijskich.
Po przejściu na emeryturę narciarka została pierwszą kobiecą członkinią Międzynarodowej Federacji Narciarskiej. Była także honorową członkinią Holenderskiego Związku Narciarskiego.

</doc>
<doc id="3158753" url="https://pl.wikipedia.org/wiki?curid=3158753" title="36. ceremonia wręczenia nagród David di Donatello">
36. ceremonia wręczenia nagród David di Donatello

36. ceremonia wręczenia włoskich nagród filmowych David di Donatello odbyła się 2 czerwca 1991 roku w Teatro 5 w Cinecittà w Rzymie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3158755" url="https://pl.wikipedia.org/wiki?curid=3158755" title="Martin Hersman">
Martin Hersman

Martinus Anthonius Johannes Maria "Martin" Hersman (ur. 26 lutego 1974 w Sassenheim) — holenderski łyżwiarz szybki, dwukrotny medalista mistrzostw świata.
Kariera.
Pierwszy sukces w karierze Martin Hersman osiągnął w 1996 roku, kiedy zdobył brązowy medal w biegu na 1500 m podczas dystansowych mistrzostw świata w Hamar. W zawodach tych wyprzedzili go jedynie jego rodak Jeroen Straathof oraz Ådne Søndrål z Norwegii. W tym samym roku zdobył również brązowy medal na mistrzostwach Europy w wieloboju w Heerenveen, plasując się za Rintje Ritsmą i Idsem Postmą. Na rozgrywanych rok później dystansowych mistrzostwach świata w Warszawie trzecie miejsce zajął naw biegu na 1000 m. Lepsi okazali się tylko Ådne Søndrål i kolejny Holender, Jan Bos. Na tych samych mistrzostwach był czwarty na dystansie 1500 m, przegrywając walkę o medal z Nealem Marshallem z Kanady. Dziesięciokrotnie stawał na podium zawodów Pucharu Świata, odnosząc przy tym jedno zwycięstwo: 25 listopada 1995 roku w Berlinie wygrał bieg na 1500 m. Najlepsze wyniki osiągnął w sezonie 1997/1998, kiedy był czwarty w klasyfikacji końcowej 1500 m. W 1994 roku uczestniczył w igrzyskach olimpijskich w Lillehammer, gdzie w swoim jedynym starcie, biegu na 1500 m, zajął ósme miejsce. Na rozgrywanych cztery lata później igrzyskach w Nagano był dwunasty na 1000 m i szósty na 1500 m.

</doc>
<doc id="3158758" url="https://pl.wikipedia.org/wiki?curid=3158758" title="Leo Visser">
Leo Visser

Leendert "Leo" Visser (ur. 13 stycznia 1966 w Haastrecht) — holenderski łyżwiarz szybki i pilot. Czterokrotny medalista olimpijski i dwukrotny medalista mistrzostw świata.
Życiorys.
Pierwsze sukcesy w karierze Leo Visser osiągnął w 1988 roku, kiedy zdobył cztery medale na międzynarodowych imprezach. W lutym wystartował na igrzyskach olimpijskich w Calgary, gdzie był drugi w biegu na 5000 m, a na dystansie 10 000 m zajął trzecie miejsce. Na krótszym dystansie uległ tylko Szwedowi Tomasowi Gustafsonowi, a na dłuższym wyprzedzili go Gustafson oraz Austriak Michael Hadschieff. Miesiąc później zajął drugie miejsce na mistrzostwach świata w wieloboju w Medeo oraz zwyciężył na mistrzostwach Europy w wieloboju w Hadze. Rok później zdobył tytuły mistrzowskie na mistrzostwach świata w wieloboju w Oslo oraz mistrzostwach Europy w wieloboju w Göteborgu. W 1992 roku brał udział w igrzyskach w Albertville, gdzie wywalczył brązowe medale w biegach na 1500 i 5000 m.
Wielokrotnie stawał na podium zawodów Pucharu Świata, odnosząc przy tym pięć zwycięstw. W sezonie 1990/1991 był drugi, a w sezonach 1986/1987 i 1987/1988 zajmował trzecie miejsce w klasyfikacji końcowej na 5000 m/10 000 m.
Ustanowił dwa rekordy świata.
Po skończeniu kariery jako łyżwiarz szybki, Visser został pilotem Boeinga 777 w holenderskich liniach lotniczych KLM. W 2002 roku był szefem holenderskiej misji olimpijskiej na Zimowe Igrzyska Olimpijskie 2002 w Salt Lake City. Jego żona, Sandra Voetelink, również była łyżwiarką.

</doc>
<doc id="3158759" url="https://pl.wikipedia.org/wiki?curid=3158759" title="Eric Swinkels">
Eric Swinkels

Henricus Adrianus Joseph „Eric” Swinkels (ur. 30 marca 1949 w Best) – holenderski strzelec.
Swinkels uczestniczył w letnich igrzyskach olimpijskich sześciokrotnie (1972, 1976, 1984, 1988, 1992, 1996), zawsze w konkurencji skeet. Podczas swojej kariery na igrzyskach zdobył srebrny medal w 1976. Podczas igrzysk w 1988 był chorążym reprezentacji Holandii.

</doc>
<doc id="3158761" url="https://pl.wikipedia.org/wiki?curid=3158761" title="Sielsowiet Czernie">
Sielsowiet Czernie

Sielsowiet Czernie ("s. czerniński", biał. Чэрнінскі сельсавет, ros. Чернинский сельсовет) – sielsowiet na Białorusi, w obwodzie brzeskim, w północno-wschodniej części rejonu brzeskiego. 
Siedzibą sielsowietu są Czernie. Jednostka podziału administracyjnego sąsiaduje na południu z sielsowietem Czarnawczyce, na północnym zachodzie z sielsowietem Motykały, na południowym zachodzie z miastem Brześć, na południu z sielsowietem Telmy, a na wschodzie sielsowietami rejonu żabineckiego. 
W skład sielsowietu wchodzi obecnie 16 miejscowości:
W okresie międzywojennym miejscowości sielsowietu należały pierwotnie do gmin Kosicze i Zbirogi w województwie poleskim II Rzeczypospolitej.
W składzie sielsowietu Czernie znajdowała się także wieś Moszczonka, włączona następnie w obręb miasta Brześć.

</doc>
<doc id="3158762" url="https://pl.wikipedia.org/wiki?curid=3158762" title="Sielsowiet Czerni">
Sielsowiet Czerni



</doc>
<doc id="3158769" url="https://pl.wikipedia.org/wiki?curid=3158769" title="Bernd Herrmann">
Bernd Herrmann

Bernd Herrmann, właśc. "Bernhard-Erich Herrmann" (ur. 22 listopada 1951 w Hohenkirchen, ob. Espenau) – niemiecki lekkoatleta (sprinter) startujący w barwach RFN, medalista olimpijski z 1976 i mistrz Europy z 1978.
Zdobył brązowy medal w sztafecie 4 × 400 metrów na mistrzostwach Europy juniorów w 1970 w Paryżu (sztafeta RFN biegła w składzie: Ulrich Reich, Johannes Dickhut, Herrmann i Wolfgang Druschky.
Zajął 4. miejsce w sztafecie 4 × 400 metrów, która biegła w składzie: Herrmann, Horst-Rüdiger Schlöske, Hermann Köhler i Karl Honz na igrzyskach olimpijskich w 1972 w Monachium.
Na mistrzostwach Europy w 1974 w Rzymie zdobył brązowy medal w biegu na 400 metrów, za Honzem i Davidem Jenkinsem z Wielkiej Brytanii. Startował również w eliminacjach sztafety 4 × 400 metrów, ale doznał kontuzji i w finale zastąpił go Rolf Ziegler (sztafeta zdobyła srebrny medal).
Zdobył brązowy medal w sztafecie 4 × 400 metrów na igrzyskach olimpijskich w 1976 w Montrealu. Sztafeta RFN biegła w składzie: Franz-Peter Hofmeister, Lothar Krieg, Harald Schmid i Herrmann na ostatniej zmianie. Na tych samych igrzyskach Herrmann odpadł w półfinale biegu na 400 metrów.
Był członkiem sztafety 4 × 400 metrów, która w składzie: Martin Weppler, Hofmeister, Herrmann i Schmid zwyciężyła na mistrzostwach Europy w 1978 w Pradze, a w finale biegu na 400 metrów zajął 7. miejsce.
Herrmann był mistrzem RFN w biegu na 400 metrów w 1974, 1975 i 1977, wicemistrzem w 1972 i 1978 oraz brązowym medalistą w 1976, mistrzem w biegu na 400 metrów przez płotki w 1979 i wicemistrzem w 1980, także mistrzem w sztafecie 4 × 400 metrów w latach 1972 i 1975-1981. Był również halowym mistrzem RFN w biegu na 400 metrów w latach 1975–1977 i w sztafecie 4 × 400 metrów w latach 1976–1979 i 1981.
Rekord życiowy Herrmanna w biegu na 400 metrów wynosił 45,10 s (ustanowiony 27 lipca 1974 w Hanowerze).

</doc>
<doc id="3158771" url="https://pl.wikipedia.org/wiki?curid=3158771" title="Godziszewo (osada leśna w województwie wielkopolskim)">
Godziszewo (osada leśna w województwie wielkopolskim)

Godziszewo – osada leśna w Polsce położona w województwie wielkopolskim, w powiecie wolsztyńskim, w gminie Siedlec.
W latach 1975–1998 miejscowość administracyjnie należała do województwa zielonogórskiego.

</doc>
<doc id="3158773" url="https://pl.wikipedia.org/wiki?curid=3158773" title="Lothar Krieg">
Lothar Krieg

Lothar Michael Krieg (ur. 10 grudnia 1955 w Darmstadt) – niemiecki lekkoatleta (sprinter) startujący w barwach Republiki Federalnej Niemiec, medalista olimpijski z 1976.
Zajął 5. miejsce w sztafecie 4 × 400 metrów na mistrzostwach Europy juniorów w 1973 w Duisburgu.
Zdobył brązowy medal w sztafecie 4 × 400 metrów na igrzyskach olimpijskich w 1976 w Montrealu. Sztafeta RFN biegła w składzie: Franz-Peter Hofmeister, Krieg, Harald Schmid i Bernd Herrmann.
Na mistrzostwach Europy w 1978 w Pradze zajął 4. miejsce w finale biegu na 400 metrów.
Krieg był mistrzem RFN w biegu na 400 metrów w 1976 i wicemistrzem w 1977.
Rekord życiowy Kriega w biegu na 400 metrów wynosił 45,64 s (ustanowiony 29 sierpnia 1976 w Lugwigshafen).

</doc>
<doc id="3158775" url="https://pl.wikipedia.org/wiki?curid=3158775" title="Muzeum Historii Łasku">
Muzeum Historii Łasku

Muzeum Historii Łasku – muzeum położone w Łasku na pl. 11 Listopada 7. Placówka jest miejską jednostką organizacyjną działającą w strukturze Biblioteki Publicznej im. Jana Łaskiego Młodszego w Łasku.
Muzeum powstało z inicjatywy miejscowych bibliotekarzy oraz mieszkańców Łasku 14 czerwca 1997 r. Początkowo mieściło się w pomieszczeniach piwnicznych biblioteki publicznej. Ze względu na brak miejsca postanowiono przenieść muzeum do kamieniczki znajdującej się w centrum Łasku. Ponowne otwarcie muzeum w nowej siedzibie przy pl. 11 Listopada 7 odbyło się 6 czerwca 2015 r.
Obecnie jego zbiory obejmują stałą ekspozycję „Z dziejów miasta i regionu”, obejmująca historię miasta i regionu, począwszy do pradziejów (eksponaty pochodzące z wykopalisk na terenie miasta, prowadzonych przez prof. Leszka Kajzera) po lata powojenne. Spora część ekspozycji związana jest z rodem Łaskich, a szczególnie z osobą Jana Łaskiego Młodszego. Na wystawie prezentowane są historyczne dokumenty, kroniki, numizmaty, sztandary, pamiątki cechowe, pocztówki. w dużej mierze przekazane przez mieszkańców miasta. Ponadto w muzeum prezentowana jest wystawa etnograficzna (sprzęty i narzędzia domowe oraz rolnicze, stroje ludowe) oraz ekspozycja poświęcona 10 Pułkowi Lotnictwa Myśliwskiego.
Muzeum jest obiektem całorocznym, czynnym od wtorku do soboty, a także w każdą pierwszą niedzielę miesiąca. Wstęp bezpłatny.

</doc>
<doc id="3158776" url="https://pl.wikipedia.org/wiki?curid=3158776" title="Wzgórze Wandy">
Wzgórze Wandy



</doc>
<doc id="3158778" url="https://pl.wikipedia.org/wiki?curid=3158778" title="Józef Stroynowski">
Józef Stroynowski

Józef Stroynowski herbu Strzemię – szambelan Stanisława Augusta Poniatowskiego, komisarz cywilno-wojskowy powiatu łuckiego, konsyliarz województwa wołyńskiego w konfederacji targowickiej w 1792 roku.
Po kasacie zakonu jezuitów w 1773 roku, był dziedzicem klucza surażskiego. W maju 1793 roku wyznaczony przez konfederację targowicką do sądów "ultimae instantiae".
W 1792 roku był kawalerem Orderu Świętego Stanisława.

</doc>
<doc id="3158780" url="https://pl.wikipedia.org/wiki?curid=3158780" title="Górka (osada leśna w powiecie poznańskim)">
Górka (osada leśna w powiecie poznańskim)

Górka – osada leśna w Polsce położona w województwie wielkopolskim, w powiecie poznańskim, w gminie Stęszew na obszarze Wielkopolskiego Parku Narodowego.
W latach 1975–1998 miejscowość należała administracyjnie do województwa poznańskiego.

</doc>
<doc id="3158781" url="https://pl.wikipedia.org/wiki?curid=3158781" title="Daniel Jan Małachowski">
Daniel Jan Małachowski

Daniel Jan Małachowski herbu Nałęcz – sędzia ziemski krzemieniecki w latach 1794-1795, horodniczy żytomierski, komisarz Komisji Porządkowej Cywilno-Wojskowej powiatu krzemienieckiego.

</doc>
<doc id="3158785" url="https://pl.wikipedia.org/wiki?curid=3158785" title="Barneveld (Holandia)">
Barneveld (Holandia)

Barneveld – miasto i gmina w prowincji Geldria w Holandii. W 2014 roku populacja wyniosła 54 176 mieszkańców.
Leży nad autostradami A1 oraz A30 oraz nad drogami prowincjonalnymi N301, N344, N800, N802 oraz N805.
Miejscowości.
Przysiółki: Essen, Esveld, Garderbroek, Harselaar, Kallenbroek, Moorst, Wessel i Recreatiegebied Zeumeren.

</doc>
<doc id="3158786" url="https://pl.wikipedia.org/wiki?curid=3158786" title="Grabnik (osada w powiecie ełckim)">
Grabnik (osada w powiecie ełckim)

Grabnik – osada w Polsce położona w województwie warmińsko-mazurskim, w powiecie ełckim, w gminie Stare Juchy.
W latach 1975–1998 miejscowość administracyjnie należała do województwa suwalskiego.
Zobacz też: Grabnik

</doc>
<doc id="3158787" url="https://pl.wikipedia.org/wiki?curid=3158787" title="Beuningen">
Beuningen

Beuningen – miasto i gmina w prowincji Geldria w Holandii. W 2014 roku populacja wyniosła 25 254 mieszkańców. Stolicą jest miejscowość o tej samej nazwie.
Leży nad autostradami: A50 oraz A73 oraz na drodze prowincjonalnej N847.
Miejscowości.
Na styczeń 2013:
oraz dwa przysiółki:

</doc>
<doc id="3158789" url="https://pl.wikipedia.org/wiki?curid=3158789" title="Klaus Thiele">
Klaus Thiele

Klaus Thiele (ur. 21 stycznia 1958 w Poczdamie) – niemiecki lekkoatleta (sprinter) startujący w barwach NRD, wicemistrz olimpijski z 1980.
Zdobył srebrny medal w sztafecie 4 × 100 metrów na mistrzostwach Europy juniorów w 1977 w Doniecku (sztafeta NRD biegła w składzie: Erhard Gernand, Thiele, Thomas Malke i Bernhard Hoff.
Odpadł w półfinale biegu na 200 metrów na mistrzostwach Europy w 1978 w Pradze.
Zdobył srebrny medal w sztafecie 4 × 400 metrów na igrzyskach olimpijskich w 1980 w Moskwie. Sztafeta NRD biegła w składzie: Thiele, Andreas Knebel, Frank Schaffer i Volker Beck.
Thiele był brązowym medalistą mistrzostw NRD w biegu na 400 metrów w 1983, a także brązowym medalistą w sztafecie 4 × 100 metrów w 1978.
Dwukrotnie poprawiał rekord NRD w sztafecie 4 × 400 metrów do wyniku 3:01,36 osiągniętego 1 sierpnia 1980 w Moskwie.
Rekordy życiowe Thielego:

</doc>
<doc id="3158791" url="https://pl.wikipedia.org/wiki?curid=3158791" title="Bronckhorst">
Bronckhorst

Bronckhorst – gmina w prowincji Geldria w Holandii. W 2014 roku populacja wyniosła 36 941 mieszkańców. Stolicą jest miejscowość o tej samej nazwie.
Leży nad drogami prowincjonalnymi: N314, N315 oraz N316.
Podział.
Gmina dzieli się na pięć dzielnic. Łącznie w gminie znajduje się 44 wiosek.

</doc>
<doc id="3158792" url="https://pl.wikipedia.org/wiki?curid=3158792" title="Crown City (ujednoznacznienie)">
Crown City (ujednoznacznienie)

Hasło może dotyczyć:

</doc>
<doc id="3158794" url="https://pl.wikipedia.org/wiki?curid=3158794" title="Dzwon Jan">
Dzwon Jan



</doc>
<doc id="3158795" url="https://pl.wikipedia.org/wiki?curid=3158795" title="Dzwon &quot;Piotr&quot;">
Dzwon &quot;Piotr&quot;



</doc>
<doc id="3158796" url="https://pl.wikipedia.org/wiki?curid=3158796" title="Duiven">
Duiven

Duiven – gmina w prowincji Geldria w Holandii. W 2014 roku populacja wyniosła 25 580 mieszkańców. Stolicą jest miejscowość o tej samej nazwie.
Miejscowości.
Gmina składa się z trzech wsi:
i trzech przysiółków

</doc>
<doc id="3158799" url="https://pl.wikipedia.org/wiki?curid=3158799" title="Brahma Purana">
Brahma Purana

Brahma Purana – hinduistyczny tekst religijny. Jeden z głównych osiemnastu ksiąg Mahapuranasu, który zawiera 246 stron. Jest on podzielony na dwie części:(pierwsza część) Purvabhaga a (druga część) Uttarabhaga. Pierwsza część opowiada historię stworzenia wszechświata, życia Ramy i Kryszny. Rozdziały 70-175 dotyczą Gautami Mahatmya (gloryfikacja rzeki Godawari). Druga część zawiera szczegółowe informacje na temat Purusottama Tirtha, który jest jednym ze świętych miejsc.

</doc>
<doc id="3158800" url="https://pl.wikipedia.org/wiki?curid=3158800" title="Eilandbrug">
Eilandbrug

Eilandbrug – drogowy most wantowy nad rzeką IJssel niedaleko Kampen, w prowincji Overijssel, w Holandii. Został wybudowany w latach 1994–2003 i otwarty 21 stycznia 2003 roku. Jest to ostatnia przeprawa przez rzekę IJssel przed jej ujściem do Ketelmeer. Przez most przebiega droga N50. Projekt mostu przygotował zespół z ministerstwa robót publicznych i gospodarki wodnej we współpracy z architektem Hansem van Heeswijkiem. Całkowita długość mostu wynosi 412 m, a długość głównego przęsła to 150 m. Betonowy pylon mostu wysoki jest na 93 m. Prześwit mostu wynosi 14 m, dla statków niemieszczących się w tym wymiarze w południowej części znajduje się również ruchoma sekcja, która może być podnoszona w razie potrzeby. W 2003 roku obiekt otrzymał nagrodę Betonprijs.

</doc>
<doc id="3158805" url="https://pl.wikipedia.org/wiki?curid=3158805" title="Epe (Holandia)">
Epe (Holandia)

Epe - gmina w prowincji Geldria w Holandii. W 2014 roku populacja wyniosła 32 352 mieszkańców. Stolicą jest miejscowość o tej samej nazwie.
Przez gminę przechodzą autostrady: A50 oraz A28, a także drogi prowincjonalne N309 oraz N794.
Miejscowości.
Przysiółki.
Boshoek, Dijkhuizen, Emst, Geerstraat, Gortel, Hanendorp, De Hegge, Jonas, 't Laar, Laarstraat, Loobrink, Niersen, De Oosterhof, Schaveren, Tongeren, Vemde, Westendorp, Wijnbergen, Wissel i Zuuk

</doc>
<doc id="3158808" url="https://pl.wikipedia.org/wiki?curid=3158808" title="Ignacy Mańkowski">
Ignacy Mańkowski

Ignacy Mańkowski herbu Zaremba – stolnik sanocki w latach 1791-1792. 
W 1790 roku był komisarzem Komisji Porządkowej Cywilno-Wojskowej powiatu latyczowskiego.

</doc>
<doc id="3158810" url="https://pl.wikipedia.org/wiki?curid=3158810" title="Borne (Holandia)">
Borne (Holandia)

Borne – gmina w północnej Holandii, w prowincji Overijssel. Według danych na luty 2014 roku zamieszkiwało ją 21 879 mieszkańców. Siedzibą administracyjną jest miejscowość Borne.
Położenie.
Gmina położona jest w północnej części kraju, w środkowej części prowincji. Siedziba gminy położona jest w odległości ok. 60 km na południowy wschód od stolicy prowincji- Zwolle. Gminę przecinają autostrady A35 i A1.

</doc>
<doc id="3158815" url="https://pl.wikipedia.org/wiki?curid=3158815" title="Antoni Grocholski">
Antoni Grocholski

Antoni Grocholski herbu Syrokomla (ur. 7 czerwca 1767 w Tereszkach, zm. 22 kwietnia 1808 tamże) – komisarz Komisji Porządkowej Cywilno-Wojskowej województwa bracławskiego, rotmistrz Kawalerii Narodowej w 1789, konsyliarz konfederacji generalnej koronnej w konfederacji targowickiej w 1792. Marszałek guberni bracławskiej. 
Życiorys.
Był starszym synem Franciszka Ksawerego Grocholskiego. 5 maja 1790 został kawalerem Orderu Świętego Stanisława. 16 października 1793 odznaczony Orderem Orła Białego. Po śmierci ojca w wyniku podziału rodzinnego majątku objął dobra wołyńskie i Tereszki, w których zgromadził pokaźną bibliotekę i galerię obrazów obejmującą ponad 500 płócien mistrzów malarstwa włoskiego, francuskiego holenderskiego i flamandzkiego. 
W 1798 zawarł małżeństwo z Eleonorą Bierzyńską, podkomorzanką kijowską, które jednak zakończyło się rozwodem w 1801. Znany był ze swobodnego stylu bycia i licznych miłostek. 
10 kwietnia 1805 wydał "Ustawy dla Rolników Dóbr klucza Tereszkowskiego" głoszące uwolnienie poddanych od robocizn i zawierające obietnicę pełnej dziedzicznej własności ziemi i zabudowań. Do pełnego wprowadzenia i utrwalenia zapowiadanych reform nie doszło jednak z powodu śmierci Antoniego. Zmarł po krótkiej chorobie w rodzinnych Tereszkach, 3 maja 1808 pochowany został w grobach rodzinnych pod kościołem oo. dominikanów w Winnicy. Wobec bezpotomnej śmierci Antoniego jego majątek odziedziczył młodszy brat Jan Nepomucen, który do sprawy projektowanych reform już nie powrócił

</doc>
<doc id="3158817" url="https://pl.wikipedia.org/wiki?curid=3158817" title="Muzeum Regionalne w Kutnie">
Muzeum Regionalne w Kutnie

Muzeum Regionalne w Kutnie – muzeum położone w Kutnie. Placówka jest miejską jednostka organizacyjną, a jego główną siedzibą jest ratusz w Kutnie.
Muzeum w Ratuszu.
Muzeum powstało w 1981 roku z inicjatywy Komitetu Organizacyjnego pod kierownictwem Henryka Lesiaka. Aktualnie prezentuje dwie stałe ekspozycje:
Muzeum Bitwy nad Bzurą.
Siedzibą muzeum jest pochodząca z 1840 roku kaplica pałacowa oraz mauzoleum właścicieli Kutna: Walentyny z Gliszczyńskich i Feliksa Mniewskich, położona w Parku Wiosny Ludów. Placówka powstała w 1969 roku. W ramach wystawy prezentowane są pamiątki i eksponaty, związane z bitwą nad Bzurą, stoczoną podczas kampanii wrześniowej w 1939 roku. Wśród zbiorów znajduje się broń, umundurowanie, wyposażenie i odznaki zarówno wojsk polskich jak i niemieckich. Do ciekawszych eksponatów należą: ciężki karabin maszynowy wz. 30 oraz granatnik wz. 1936. Spora część zbiorów pochodzi ze znalezisk na polu bitwy.
Ponadto w strukturach organizacyjnych muzeum znajduje się Galeria we Dworku, działająca w Dworku Modrzewiowym przy ul. Narutowicza 20. Obiekt pełni funkcję sal ekspozycyjnych dla wystaw sztuki. 
Muzeum jest czynne codziennie z wyjątkiem sobót, natomiast Muzeum Bitwy nad Bzurą czynne jest codziennie z wyjątkiem poniedziałków. Do obu placówek w niedzielę wstęp jest bezpłatny.

</doc>
<doc id="3158820" url="https://pl.wikipedia.org/wiki?curid=3158820" title="Dalfsen">
Dalfsen

Dalfsen – gmina w północnej Holandii, w prowincji Overijssel. Według danych na luty 2014 roku zamieszkiwało ją 27 670 mieszkańców. Siedzibą administracyjną jest miejscowość Dalfsen. W lutym 2016 r. w miejscowości Dalfsen doszło od Katastrofy kolejowej, w której zginęła jedna osoba.
Położenie.
Gmina położona jest w północnej części kraju, w północnej części prowincji. Siedziba gminy położona jest w odległości ok. 18 km na wschód od stolicy prowincji- Zwolle. Gminę przecinają autostrady A28 i A50.

</doc>
<doc id="3158824" url="https://pl.wikipedia.org/wiki?curid=3158824" title="Mo Tzu">
Mo Tzu



</doc>
<doc id="3158825" url="https://pl.wikipedia.org/wiki?curid=3158825" title="Józef Urbański">
Józef Urbański

Józef Urbański herbu Nieczuja – podstoli bracławski, członek konfederacji targowickiej w 1792 roku.
Był elektorem Stanisława Augusta Poniatowskiego z województwa wołyńskiego.

</doc>
<doc id="3158829" url="https://pl.wikipedia.org/wiki?curid=3158829" title="Dinkelland">
Dinkelland

Dinkelland – gmina w północnej Holandii, w prowincji Overijssel. Według danych na luty 2014 roku zamieszkiwało ją 25 961 mieszkańców. Siedzibą administracyjną jest miejscowość Denekamp.
Położenie.
Gmina położona jest w północnej części kraju, we wschodniej części prowincji. Siedziba gminy położona jest w odległości ok. 80 km na południowy wschód od stolicy prowincji- Zwolle. Gminę przecina droga prowincjonalna N349.

</doc>
<doc id="3158834" url="https://pl.wikipedia.org/wiki?curid=3158834" title="Tadeusz Wyrwa">
Tadeusz Wyrwa

Tadeusz Wyrwa (ur. 15 marca 1926 w Warszawie, zm. 20 listopada 2010 w Saint-Rémy-lès-Chevreuse) – polski historyk i pisarz emigracyjny, żołnierz AK.
Życiorys.
Urodził się w Warszawie jako syn Józefa Wyrwy (1898-1970) i Stanisławy z domu Pikiel. Szkołę powszechną ukończył w roku 1937 w miejscowości Lipa koło Radoszyc na Kielecczyźnie, gdzie rok wcześniej jego ojciec, z zawodu nauczyciel, otrzymał posadę kierownika szkoły. W roku 1938 rozpoczął naukę w Państwowym Gimnazjum i Liceum w Końskich. Ukończył jedynie pierwszą klasę gimnazjalną, bowiem wybuch wojny we wrześniu 1939 przerwał dalszą naukę.
Konspiracja i partyzantka.
W latach niemieckiej okupacji uczestniczył u boku ojca w działalności podziemnej, a następnie w partyzantce na Kielecczyźnie w oddziale dowodzonym przez ojca, pod pseudonimem „Orlik”. W warunkach konspiracyjnych, wczesną wiosną roku 1943, zdał „małą maturę”, co pozwoliło mu odbyć kurs podchorążych. Ukończył go 30 września 1943 z wynikiem dobrym i awansował do stopnia plutonowego podchorążego. Jesienią roku 1944 na terenie powiatów opoczyńskiego i koneckiego, walczył w szeregach II batalionu 25. Pułku Piechoty AK, dowodzonego przez jego ojca ps. „Stary”. Za postawę bojową został przedstawiony do awansu na stopień podporucznika i do odznaczenia Krzyżem Walecznych. Oba wnioski zatwierdziła Komenda Obwodu AK Piotrków Trybunalski przed końcem roku 1944. 17 stycznia 1945 oddział został rozbrojony pod Radoszycami przez Armię Czerwoną. W lutym został aresztowany przez UB, osadzony w więzieniu w Końskich, następnie przeniesiony do Łodzi.
Ucieczka z kraju.
Zdołał uciec z więzienia w lipcu 1945 i opuścił Polskę w roku 1947. Przedostał się do brytyjskiej strefy okupacyjnej w Niemczech. Trafił do obozu dipisów w Wentorfie pod Hamburgiem. Uzyskał status byłego jeńca wojennego w biurze Stowarzyszenia Byłych Kombatantów w Meppen, gdzie stacjonowała 1. Dywizja Pancerna gen. Stanisława Maczka. Na uniwersytecie w Kilonii rozpoczął studia prawnicze. Po dwóch latach zmuszony był przerwać studia. Latem roku 1949, w sytuacji stopniowego likwidowania obozów i zamykania polskich szkół, nie mogąc uzyskać prawa stałego pobytu, zdecydował się wyjechać do Stanów Zjednoczonych.
Sprawa Tadeusza Wyrwy w USA.
W roku 1949 przyjechał do Stanów Zjednoczonych. Zamieszkał w Chicago, gdzie planując kontynuowanie przerwanych w Kilonii studiów prawniczych, zapisał się na kurs języka angielskiego w Welles High School.
Latem roku 1950 popadł w spór z władzami odmawiając, jako uchodźca polityczny i obywatel polski, wcielenia do armii amerykańskiej. Rząd Stanów Zjednoczonych, w obliczu wybuchu konfliktu koreańskiego, przeprowadzał wtedy przyspieszony pobór do wojska, który objął również przybyłych z Europy dipisów. O postawie Polaka, będącego pierwszym tego rodzaju przypadkiem w Chicago, poinformowano lokalną i centralną prasę.
W artykułach, które nadały "sprawie Wyrwy" rozgłosu, celowo zniekształcano jego intencje, oskarżając o tchórzostwo i nielojalność wobec Stanów Zjednoczonych. Wyrwa ogłosił oświadczenie w prasie polonijnej broniąc swoich racji. Podkreślił, że Stany Zjednoczone, godząc się w Jałcie na "zagładę Polski" straciły moralne prawo do występowania wobec Polaków o udział w walce w szeregach armii amerykańskiej. Ten punkt widzenia spotkał się ze zrozumieniem jedynie części środowiska polonijnego. Motywował to tym, iż jako uchodźca polityczny i obywatel RP może walczyć tylko pod polskim sztandarem i dowództwem Rządu RP znajdującego się w Londynie.
Jego uwięzienie spowodowało tzw. sprawę Tadeusza Wyrwy, która jak pisał Stefan Korboński: „"była zagadnieniem zaprzątającym najtęższe pióra i umysły emigracyjne"”.
W lutym 1952 został ponownie wezwany do stawienia się przed komisją poborową i powtórzył, że nie wstąpi do amerykańskiej armii. 4 marca 1952 został aresztowany przez agentów FBI. Po nocy spędzonej w Cook County Jail został zwolniony za kaucją w wysokości 500 dolarów, wpłaconą przez ojca. Jego proces przed Sądem Okręgowym stanu Illinois, rozpoczęty w maju 1952, kilkakrotnie odraczany, został zakończony 8 sierpnia (pod nieobecność oskarżonego) umorzeniem sprawy. Konflikt z władzami amerykańskimi, jego tendencyjne nagłośnianie przez prasę amerykańską i część prasy polonijnej, przejawy wrogiego nastawienia społeczności amerykańskiej – wszystko to skłoniło Wyrwę do opuszczenia Stanów Zjednoczonych.
Działalność naukowa i współpraca z Giedroyciem.
W roku 1952 udał się do Hiszpanii. W ramach programu pomocowego dla młodzieży pochodzącej z krajów zza "żelaznej kurtyny" młody Wyrwa otrzymał stypendium z Obra Católica de Assitencia Universitaria. Zamieszkał jako stypendysta w Kolegium św. Jakuba Apostoła i podjął studia w zakresie międzynarodowego prawa publicznego na uniwersytecie w Madrycie. Po ich ukończeniu w przyspieszonym trybie w roku 1956 przygotował i obronił dwa lata później pracę doktorską na temat roli Gdańska w stosunkach międzynarodowych ("El Papel Politico de Danzig").
W roku 1960 obronił kolejną rozprawę doktorską z dziedziny nauk politycznych na Wydziale Prawa i Nauk Społecznych Polskiego Uniwersytetu na Obczyźnie w Londynie. Dysertacja zatytułowana "Gdańsk w dziejach Polski", napisana pod kierunkiem Antoniego Derynga, była zmienioną wersją doktoratu obronionego na Uniwersytecie Madryckim. Pod kierunkiem René Capitanta znawcy prawa państwowego i nauk politycznych, przygotował pracę dotyczącą przemian społeczno-gospodarczych w Polsce współczesnej "Les transformations de la structure economique et sociale dans la Pologne contemporaine (de la Pologne nobiliaire à la Pologne „prolétarienne”"). W roku 1963 otrzymał na jej podstawie doktorat nauk prawnych w paryskim uniwersytecie.
Od roku 1964 pracował w Centre National de la Recherche Scientifique w Paryżu. W roku 1968 uzyskał na Sorbonie kolejny doktorat w zakresie literatury i nauk humanistycznych za pracę "Le modèle polonaise de l’Entreprise socialiste (problèmes de gestion sociale)". Rozprawa ukazała się drukiem w zmienionej wersji "La Gestion de l’Entreprise socialiste. „L’Experience Polonaise”" (Paris 1970).
Wyrwa był uczestnikiem Kongresu Współczesnej Nauki i Kultury Polskiej na Obczyźnie w roku 1970 oraz w Kongresów Kultury Polskiej na Obczyźnie w latach 1985 i 1995. Czynnie uczestniczył również w emigracyjnym życiu naukowym. W roku 1973 podjął współpracę z Instytutem Literackim. Stał się jednym z najbardziej aktywnych autorów wydawanych przez Jerzego Giedroycia „Zeszytów Historycznych” zamieszczając na ich łamach ponad 100 artykułów, recenzji i listów. Kilka tekstów opublikował w „Kulturze”, a od końca lat 80. zamieszczał artykuły w londyńskim „Pamiętniku Literackim”. Tadeusz Wyrwa został pochowany 25 listopada 2010 na podparyskim cmentarzu Montmorency.
Odwiedził Polskę w 1989 r. W 2007 r. przywiózł jako dar dla Muzeum AK w Krakowie, dziennik oddziału majora Henryka Dobrzańskiego-Hubala, który jego ojciec ukrył podczas okupacji.
Odznaczenia i nagrody.
Był laureatem nagrody „Kultury” im. Juliusza Mieroszewskiego (1991), Związku Pisarzy Polskich na Obczyźnie (1993), Polskiej Fundacji Kulturalnej im. Prezydenta Edwarda Raczyńskiego w Londynie (2002) oraz Nagrodę im. Jerzego Giedroycia (2002 – za książkę „Krytyczne eseje z historii Polski XX wieku”). W 2007 został doktorem honoris causa Uniwersytetu Łódzkiego. Historycy z krajowych ośrodków badawczych i uczelnianych dedykowali Profesorowi Tadeuszowi Wyrwie księgę pamiątkową.
Członkostwo w towarzystwach naukowych.
Profesor Tadeusz Wyrwa był członkiem: Société d’Histoire du Droit, Association des Ecrivains Combattants, Association des Écrivains de Langue Française, Société Française d’Études du Sezième Siècle, Société Jean Bodin pour l’Histoire Comparative des Institutions, Académie Européenne des Sciences, des Arts et des Lettres, Towarzystwa Historyczno-Literackiego w Paryżu, Polskiego Towarzystwa Naukowego na Obczyźnie w Londynie, Związku Pisarzy Polskich na Obczyźnie w Londynie, członkiem zagranicznym Polskiej Akademii Umiejętności, Polskiego Towarzystwa Historycznego i Stowarzyszenia Pisarzy Polskich w Warszawie.

</doc>
<doc id="3158839" url="https://pl.wikipedia.org/wiki?curid=3158839" title="Sędziwój Czarnkowski (zm. 1500)">
Sędziwój Czarnkowski (zm. 1500)

Sędziwój Czarnkowski herbu Nałęcz III (ur. ok. 1425, zm. 6 maja 1499 lub 1500) – wojewoda poznański i kaliski, kasztelan gnieźnieński i santocki.
Rodzina.
Syn Jana Czarnkowskiego, kasztelana gnieźnieńskiego i Jadwigi z Tęczyna, kasztelanki krakowskiej. Czterokrotnie żonaty. Poślubił córkę Andrzeja Kretkowskiego, kasztelana inowrocławskiego, Dobrochnę z Kościelca i Zofię z Ponieca.
Pierwsza żona, Zofia z Ponieca, którą poślubił przed 1459 urodziła 2 dzieci: Mikołaja i Annę, późniejsza żonę Piotra Działyńskiego (zm. 1494), kasztelana słońskiego.
Druga żona, Dobrochna z Kościelca, którą poślubił w 1465 urodziła 3 dzieci: Macieja, kasztelana bydgoskiego, Katarzynę, późniejszą żonę Macieja Borka Gostyńskiego i Sędziwoja III, kasztelana przemęckiego.
Trzecia żona, córka Ścibora Chełmskiego (zm. 1470), sędziego ziemskiego poznańskiego.
Czwarta, Katarzyna Kretkowska, córka Andrzeja (zm. 1480), wojewody inowrocławskiego.
Pełnione urzędy.
Od 1466 roku pełnił urząd kasztelana santockiego. W roku 1487 otrzymał kasztelanię gnieźnieńską. W latach 1494–1496 był wojewodą kaliskim. Od 1497 wojewoda poznański. Załatwił spór z Jakubem Kostką i Bażyńskim w 1476. Był świadkiem wydania przywileju piotrkowskiego w 1496 roku. 
6 maja 1499 roku podpisał w Krakowie akt odnawiający unię polsko-litewską.
Był gwarantem pokoju toruńskiego 1466 roku.

</doc>
<doc id="3158841" url="https://pl.wikipedia.org/wiki?curid=3158841" title="Trójstyk granic Belgii, Holandii i Niemiec">
Trójstyk granic Belgii, Holandii i Niemiec

Trójstyk granic Belgii, Holandii i Niemiec – punkt styku granic trzech państw (trójstyk): Belgii, Holandii oraz Niemiec. Znajduje się w pobliżu miasta Vaals, na zachód od Akwizgranu, tuż obok najwyższego punktu wzniesienia Vaalserberg, najwyżej położonego punktu w europejskiej części Królestwa Niderlandów. Jest to jedyny trójstyk granic Holandii, jeden z trzech trójstyków Belgii i jeden z siedmiu Niemiec.
Historia.
Teren w okolicach trójstyku już w czasach Świętego Cesarstwa Rzymskiego pełnił ważną rolę strategiczną, polityczną i ekonomiczną. Łagodny klimat i piękno przyrody przyciągały tu ludzi. W lasach można w dalszym ciągu odnaleźć historyczne słupy graniczne, z których najstarsze pochodzą z 1340 roku, z czasów Wolnego Miasta Akwizgranu, i charakteryzują się tym, że został na nich umieszczony wizerunek orła pruskiego.
W latach 1815–1919 w tym punkcie zbiegały się granice czterech terytoriów, tworząc czwórstyk, ponieważ granice Belgii, Holandii i Niemiec łączyły się tu również z granicami Moresnetu.
W czasie II wojny światowej granice zostały zamknięte i cały region podupadł ekonomicznie. We wrześniu 1944 roku podczas bitwy o Akwizgran została zniszczona wieża widokowa Wilhelminatoren, którą członkowie holenderskiego ruchu oporu wykorzystywali jako punkt obserwacyjny. Po zakończeniu wojny zniszczona wieża została rozebrana, lecz wkrótce wybudowano nową wieżę Wilhelminatoren.
Zaraz po wojnie ożywił się handel – Niemcy przyjeżdżali do holenderskiego miasta Vaals po zakupy (tzw. "Butterfahrten"). Natomiast mieszkańcy Vaals znajdowali zatrudnienie w Akwizgranie.
W XX wieku w okolicach trójstyku była prowadzona działalność przemytnicza przez małe, jak i duże, zorganizowane grupy przestępcze, ponieważ ceny niektórych artykułów (np. masła, mięsa, papierosów, kawy i alkoholu) znacznie różniły się pomiędzy sąsiadującymi państwami. Szmuglowanie było dochodowym zajęciem, szczególnie po zakończeniu II wojny światowej, więc przemytnicy starali się oszukiwać celników.
Atrakcje turystyczne.
Trójstyk jest częstym celem wizyt turystów. Na trójstyku oraz dookoła niego znajdują się łąki oraz zalesione tereny rekreacyjne, głównie szlaki do spacerowania prowadzące do Holandii, Belgii i Niemiec, z których wiele było dawniej wykorzystywanych przez przemytników. Z myślą o turystach wybudowano w pobliżu trójstyku m.in. kawiarnie, restauracje, wieżę widokową Tour Roi Baudouin i labirynt Drielandenpunt. Niecały kilometr na północ mieści się druga wieża widokowa, Wilhelminatoren.

</doc>
<doc id="3158844" url="https://pl.wikipedia.org/wiki?curid=3158844" title="Aaron Kołyszko">
Aaron Kołyszko

Aaron Kołyszko herbu Kotwica – łowczy krzemieniecki w latach 1789-1794, podwojewodzi wołyński w 1784 roku.
Był członkiem konfederacji targowickiej w 1792 roku.

</doc>
<doc id="3158845" url="https://pl.wikipedia.org/wiki?curid=3158845" title="Phillip Avalon">
Phillip Avalon

Phillip Avalon, właściwie Philip Anthony Holbrow (ur. 24 lutego 1955 w Merewether w Newcastle, w stanie Nowej Południowej Walii) – australijski scenarzysta, producent filmowy, reżyser i aktor filmowy i telewizyjny, były model.
Życiorys.
Wczesne lata.
Urodził się i wychował w Newcastle. Mając pięć lat zaczął swoją karierę występując w teatrze lalek. Jego matka zaciągnęła Phila do wojska w wieku 16 lat, miał się zatrzymać w siłach zbrojnych na okres sześciu lat, ale szybko okazało się, że nie było dla niego i koncentruje się na swojej karierze tworzenia filmów. Zdobył także tytuł mistrza surfingu w Australii.
Kariera.
Jako nastolatek dorabiał jako model, który wkrótce stał się jednym z najlepiej zarabiających w Australii. Mając 15 lat zadebiutował na ekranie u boku Jacka Albertsona w komedii "Squeeze a Flower" (1970).
W wieku dwudziestu lat napisał swój pierwszy scenariusz do spektaklu teatralnego "The Backstreet General", który odniósł zarówno sukces finansowy jak i wśród krytyków. Pojawiał gościnnie w filmach i programach telewizyjnych, takich jak "Inn Of The Damned" czy "Number 96". Uznanie publiczności i dobre opinie wśród krytyków przyniosła jego pierwsza telewizyjna produkcja w Australii "Podwójny dealer" ("Double Dealer", 1975) oraz dwa lata potem kinowy film "Summer City" (1977) z udziałem Johna Jarratta, Steve’a Bisleya i Mela Gibsona, gdzie napisał scenariusz, był producentem oraz zagrał postać Robbie'go. W listopadzie 1974 był na okładce magazynu „Playgirl”. 

</doc>
<doc id="3158849" url="https://pl.wikipedia.org/wiki?curid=3158849" title="Jan Nepomucen Grocholski">
Jan Nepomucen Grocholski

Jan Nepomucen Grocholski herbu Syrokomla (ur. 1768 - zm. 17 września 1849 w Odessie) – starosta trembowelski, prezes sądów guberni podolskiej, członek konfederacji targowickiej w 1792 roku.
Był młodszym synem Franciszka Ksawerego Grocholskiego. W wyniku podziału majątku po ojcu w 1795 odziedziczył dobra ziemskie wraz z pałacem w Woronowicy. Dwukrotnie żonaty z Izabelą Rytarowską miał córkę Helenę oraz synów Adolfa i Ignacego z drugiego małżeństwa z Michaliną Zeydler dwóch synów Władysława i Ludgarda Bernarda. W 1808 po zmarłym bezpotomnie starszym bracie Antonim odziedziczył dobra wołyńskie wraz z dworem rodzinnym w Tereszkach. Zmarł w Odessie pochowany został w kościele w Woronowicy.

</doc>
<doc id="3158850" url="https://pl.wikipedia.org/wiki?curid=3158850" title="Muzeum Regionalne w Działoszynie">
Muzeum Regionalne w Działoszynie

Muzeum Regionalne w Działoszynie – muzeum położone w Działoszynie. Placówka działa w ramach Regionalnego Centrum Rozwoju Kultury i Turystyki z siedzibą w Działoszynie, będącego jednostką organizacyjną powiatu pajęczańskiego. Jego siedzibą jest pochodzący z XVII wieku budynek dawnego Pałacu Męcińskich, obecnie mieszczący Powiatowy Ośrodek Kultury. 
Placówka powstała w 2007 roku. Ekspozycja muzealna mieści się na pałacowym poddaszu. W ramach wystawy odtworzono wnętrze chaty chłopskiej z przełomu XIX i XX wieku. Wnętrze chaty zostało wyposażone w dawne meble, przedmioty codziennego użytku, sprzęty rolnicze oraz ozdoby.
Muzeum jest czynne codziennie z wyjątkiem niedziel. Wstęp jest płatny.

</doc>
<doc id="3158851" url="https://pl.wikipedia.org/wiki?curid=3158851" title="Artur Ostapowicz">
Artur Ostapowicz

Artur Jaromir Ostapowicz ps. „Zaremba” (ur. 5 stycznia 1897 w Ustrzykach Dolnych, zm. 16-19 kwietnia 1940 w Katyniu) – kapitan piechoty Wojska Polskiego, kawaler Orderu Virtuti Militari.
Życiorys.
Urodził się 5 stycznia 1897 w Ustrzykach Dolnych, w ówczesnym powiecie liskim Królestwa Galicji i Lodomerii, w rodzinie Mikołaja, urzędnika kolejowego i Eugenii z domu Czepiła. Był bratem Marii (1895–1969), Stanisława Jerzego (1898–1977) podpułkownika artylerii, dowódcy 16 dywizjonu artylerii ciężkiej, Aleksandra (1900–1921), Mieczysława Jana (1903–1940) podporucznika artylerii rezerwy, Karola (1904–1945), Bolesława (1905–1981), Tadeusza (1906–1939), Zygmunta (1910–1977), Witolda Władysława (1912–1940) porucznika kawalerii, Jana (1917–1940) i Jerzego (1919–1990). Bracia Mieczysław i Witold wiosną 1940 zostali zamordowani w Charkowie. Za sprawą Mieczysława Ostapowicza w okresie międzywojennym członkowie rodziny przyjmowali wyznanie adwentystyczne.
Artur ukończył pięć klas szkoły realnej w Czerniowcach. W tym rejonie jego rodzice mieli posiadłości. 19 września 1914 wstąpił do Legionów Polskich i został przydzielony do Baonu Uzupełniającego w Suchej. 2 stycznia 1915, po przeszkoleniu unitarnym, został wcielony do 2 pułku piechoty. W jego szeregach walczył w kampanii karpackiej, besarabskiej, bukowińskiej i wołyńskiej. 21 czerwca 1916 został ranny w bitwie pod Gruziatynem. Był wówczas sekcyjnym w 1. kompanii pułku. 29 lipca 1916, po rekonwalescencji, w stopniu kaprala został przydzielony do Sądu Komendy Grupy Legionów. 1 września 1917 został wcielony do cesarskiej i królewskiej Armii. Między 15 września 1917 a 2 marca 1918 służył w Batalionie Strzelców Polnych Nr 18. W lutym 1918 został wysłany na front rosyjski skąd zdezerterował i wstąpił do I Korpusu Polskiego w Rosji. Został przydzielony do oddziału kontrwywiadowczego sztabu korpusu. W maju wyjechał do Murmańska na Dalekiej Północy Rosji, gdzie przystąpił do formacji Murmańczyków. W Archangielsku został absolwentem 6-tygodniowego oficerskiego kursu aplikacyjnego i 15 grudnia 1918 został mianowany sierżantem. Podczas wojny domowej w Rosji brał udział w walkach przeciw bolszewikom na frontach: oneskim i obosierskim i w tym czasie według relacji wyróżniał się „nadzwyczajną odwagą i poświęceniem”. Za swoje czyny bojowe otrzymał brytyjskie odznaczenie Military Medal. 1 marca 1919 został mianowany podchorążym.
W grudniu 1919 wraz z oddziałem murmańskim powrócił przez Szkocję do niepodległej Polski, gdzie 1 lutego 1920 Ostapowicz wraz z oddziałem został wcielony do nowo sformowanego 64 Grudziądzkiego pułku piechoty. Od maja 1920 uczestniczył w wojnie polsko-bolszewickiej, wpierw na froncie jako dowódca plutonu i dowódca kompanii i został dwukrotnie lekko ranny. 9 listopada 1920 jako podoficer byłych Legionów Polskich został mianowany z dniem 1 listopada 1920 podporucznikiem w piechocie, a 10 czerwca 1922 awansowany na porucznika. W późniejszym czasie okresu międzywojennej Rzeczypospolitej służył w Wojsku Polskim jako dowódca kompanii, komendant pułkowej szkoły podoficerskiej, adiutant, kierownik hufca szkolnego oraz powiatowy komendant Przysposobienia Wojskowego i Wychowania Fizycznego. W kolejnych latach rozwijał swoją edukację wojskową i osobistą. Odbył kurs dowódców kompanii przy Głównym Centrum Wyszkolenia w Rembertowie, kurs uzupełniający dla żołnierzy uczniów przy Dowództwie Okręgu Korpusu nr VI w garnizonie Lwów, w 1923 zdał maturę. 31 marca 1924 został mianowany kapitanem ze starszeństwem z 1 lipca 1923 i 45. lokatą w korpusie oficerów piechoty. W okresie od 1 lipca do 15 września 1925 wraz z innymi oficerami został przeniesiony czasowo do nowo powstałego pododdziału batalionu ciężkich karabinów maszynowych typu A. W 64 Grudziądzkim pułku piechoty służył przez kilkanaście lat. W maju 1934 został przydzielony do 4 Okręgowego Urzędu Przysposobienia Wojskowego i Wychowania Fizycznego w Łodzi na stanowisko referenta. W marcu 1939 pełnił służbę w tym urzędzie na stanowisku kierownika referatu wyszkolenia.
W czasie kampanii wrześniowej, w niewyjaśnionych dotąd okolicznościach, dostał się do sowieckiej niewoli. Przebywał w obozie w Kozielsku, z którego wysłał do żony w Łodzi listy datowany 25 listopada 1939. Między 15 a 17 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. Między 16 a 19 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Jego żoną była Austriaczka z pochodzenia, Ksawera (Wera) z domu Hauser (ich ślub odbył się 22 września 1923 we Lwowie), farmaceutka. Mieli troje dzieci: Krystynę (po mężu Wawrzonek), Adama i Ewę. Zamieszkiwali przy ulicy Kilińskiego 105 m. 10 w Łodzi. Żona podczas okupacji niemieckiej mieszkała z dziećmi i pracowała w Łasku, gdzie 18 stycznia 1945, w ostatnim dniu działań wojennych zginęła z córką Ewą podczas bombardowań.

</doc>
<doc id="3158852" url="https://pl.wikipedia.org/wiki?curid=3158852" title="Grandes Heures de Rohan">
Grandes Heures de Rohan

Grandes Heures de Rohan – iluminowany kodeks powstały w latach 1431-1433, ozdobiony przez anonimowego artystę zwanego Mistrzem godzinek Rohan i reprezentujący styl gotyku międzynarodowego.
Kodeks powstał prawdopodobnie dla pary książąt andegaweńskich na zlecenie Jolanty Aragońskiej, księżnej Andegawenii, która zamówiła go w 1431 roku z okazji planowanych zaślubin Karola Andegaweńskiego z córką Alaina IX de Rohan. Zawiera modlitwy i litanie w języku łacińskim ozdobione przedstawieniami wykonanymi temperą i złotymi płatkami. Są to: jedenaście całostronicowych i pięćdziesiąt cztery pół-stronicowe iluminacje oraz z 227 miniaturowych postaci. Marginesy stron ozdobione są wizerunkami starotestamentowych postaci opatrzonymi napisami w języku starofrancuskim, wykonanymi w stylu "Bible moralisée".
Opis stron kodeksu.
Całostronicowe miniatury nawiązują stylistycznie do "Belles Heures du Duc de Berry", kodeksu iluminowanego przez Braci Limbourg, choć Mistrz godzinek Rohan, jak uważa Antoni Ziemba, "rozwinął w nich własny styl: niezwykle ekspresyjny, dynamiczny, świadomą dystorsją perspektywy, ostrymi kontrastami, drastyczną fizjonomią postaci, gwałtownymi gestami i dynamicznymi układami ciał". Bardzo dobrze widoczne jest to w dwóch miniaturach: "Bóg Ojciec z duszą ludzką" i "Opłakiwanie Chrystusa".
Mniejsze miniatury zostały stworzone przez pomocników mistrza, ale pod jego okiem.
Proweniencja.
Po śmierci Jolanty Aragońskiej kodeks odziedziczył jej syn, Rene Andegaweński. W połowie XV wieku trafił do kolekcji księżnej Izabeli Szkockiej, której herb widoczny jest w lewym rogu folio 135r. Następnie, być może za sprawą jej najmłodszej córki Marii, która wyszła za mąż za Jana II, wicehrabiego Rohanu, kodeks znalazł się w kolekcji rodziny Rohan. W XVII wieku był własnością jezuitów. W 1784 roku książę La Vallière sprzedał manuskrypt do Biblioteki Królewskiej. Obecnie Godzinki Rohan znajdują się w Bibliotece Narodowej w Paryżu.

</doc>
<doc id="3158855" url="https://pl.wikipedia.org/wiki?curid=3158855" title="Gare de Saint-Étienne-Carnot">
Gare de Saint-Étienne-Carnot

Gare de Saint-Étienne-Carnot – stacja kolejowa w Saint-Étienne, w departamencie Loara, w regionie Owernia-Rodan-Alpy, we Francji.
Jest stacją Société nationale des chemins de fer français (SNCF), obsługiwaną przez pociągi TER Rhône-Alpes.
Położenie.
Znajduje się na wysokości 513 m n.p.m., na km 135,631 linii Saint-Georges-d’Aurac – Saint-Étienne, pomiędzy przystankami Saint-Étienne-Le Clapier i Saint-Étienne Châteaucreux.

</doc>
<doc id="3158857" url="https://pl.wikipedia.org/wiki?curid=3158857" title="Fly High Tour – Doda Live">
Fly High Tour – Doda Live

Fly High Tour – Doda Live – pierwszy album koncertowy polskiej wokalistki Dody. Jego premiera odbyła się 14 marca 2014 roku nakładem Warner Music Poland. Przedpremiera albumu odbyła się 11 marca w warszawskim kinie LUNA. Płyta jest wynikiem trasy koncertowej "Fly High Tour", która miała miejsce na terenie Polski, Wielkiej Brytanii, Irlandii i Niemiec w latach 2013–2015. Utwory zarejestrowane pochodzą z koncertu we Wrocławiu, w Hali Stulecia, który odbył się 28 listopada 2013 roku. Materiał wydany został w formie CD oraz DVD.
Płyta zajęła 17. miejsce na liście sprzedaży OLiS. Album uplasował się również na 1. miejscu listy 100 najlepiej sprzedających się płyt muzycznych w empik.com.

</doc>
<doc id="3158858" url="https://pl.wikipedia.org/wiki?curid=3158858" title="Gare de Neufchâtel-Hardelot">
Gare de Neufchâtel-Hardelot

Gare de Neufchâtel-Hardelot – przystanek kolejowy w Neufchâtel-Hardelot, w departamencie Pas-de-Calais, w regionie Hauts-de-France, we Francji.
Jest przystankiem kolejowym Société nationale des chemins de fer français (SNCF), obsługiwaną przez pociągi TER Nord-Pas-de-Calais.
Położenie.
Znajduje się na wysokości 49 m n.p.m., na km 239,417 Longueau – Boulogne, pomiędzy stacjami Dannes - Camiers i Hesdigneul.

</doc>
<doc id="3158861" url="https://pl.wikipedia.org/wiki?curid=3158861" title="Bitwy o Gusz Ecjon">
Bitwy o Gusz Ecjon

Bitwy o Gusz Ecjon zostały stoczone podczas wojny domowej w Mandacie Palestyny. Walki były toczone o izolowany blok żydowskich osiedli Gusz Ecjon, który był położony na południe od Jerozolimy w Judei. Do pierwszej bitwy doszło 14 stycznia 1948 roku, do drugiej 4 maja 1948 roku, a kulminacyjnym momentem była trzecia bitwa stoczona w dniach 12-13 maja 1948 roku. Blok osiedli Gusz Ecjon został zdobyty i zniszczony przez transjordańskich żołnierzy Legionu Arabskiego.
Tło wydarzeń.
Gusz Ecjon była grupą osiedli żydowskich położonych w górach Judei, bezpośrednio na południe od Betlejem i Jerozolimy. Trzon bloku składał się z czterech rolniczych osad, które zostały założone w latach 1940-1947 na nieruchomościach zakupionych przez żydowskie organizacje syjonistyczne. Jako pierwszy, w 1927 roku powstał religijny kibuc Migdal Eder. Jego całkowita izolacja została przerwana dzięki założeniu w 1945 roku sąsiedniego kibucu Massu’ot Jicchak. Następnie w 1946 roku powstał kibuc En Curim, a w 1947 roku kibuc Rewadim. Pod koniec 1947 roku blok osiedli Gusz Ecjon zajmował powierzchnię 20 km² i liczył 450 mieszkańców, w tym 69 dzieci. Społeczności były całkowicie izolowane i otoczone przez nieprzyjaźnie nastawione osady arabskie. Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała obszar Gusz Ecjon przyszłemu państwu arabskiemu, które miało powstać w Palestynie. Przywódcy społeczności żydowskiej zaakceptowali ten plan, jednak Arabowie odrzucili rezolucję ONZ i dzień później doprowadzili do wybuchu wojny domowej w Mandacie Palestyny. W jej pierwszej fazie arabskie ataki były skoncentrowane na żydowskie linie komunikacyjne, które przebiegały przez tereny i miejscowości, w których społeczność arabska miała przewagę ilościową. W ten sposób rozpoczęła się „wojna o drogi”. Na początku grudnia 1947 roku w rejon Jerozolimy dotarł pierwszy oddział Armii Świętej Wojny dowodzony przez Abd al-Kadir al-Husajniego. Podszedł on ze swoim liczącym około stu bojowników oddziałem do wsi Surif, na południowy zachód od Jerozolimy. Dołączyło tu do niego wielu młodych arabskich wieśniaków, z których niektórzy byli weteranami brytyjskiej armii. W ten sposób jego siły bardzo szybko urosły do kilku tysięcy ludzi. Ich celem było sparaliżowanie żydowskiej komunikacji w regionie oraz całkowite odcięcie Zachodniej Jerozolimy.
Normalnie do bloku Gusz Ecjon każdego dnia docierał transport z zaopatrzeniem, oraz regularnie kursował autobus. Droga łącząca osiedla z Jerozolimą, przebiegała przez miasto Betlejem, które wraz z sąsiednimi wsiami tworzyło gęsto zamieszkany arabski obszar. Siły arabskie posiadały tutaj zdecydowaną przewagę i z łatwością przecięły żydowską linię komunikacyjną, nakładając w ten sposób blokadę na Gusz Ecjon. Od tej pory, trwająca zazwyczaj 30 minut podróż stała się niezwykle trudna. W dniu 8 grudnia 1947 roku doszło do pierwszego ostrzelania samochodu kursującego na tej trasie. Dowództwo organizacji paramilitarnej Hagana podjęło wówczas decyzję o nie ewakuowaniu mieszkańców Gusz Ecjon. Wzmocniono ich obronę oddziałem rezerwowym Palmach, oraz umundurowanymi policjantami z Mobilnej Straży (hebr. "Miszmarot Najim") i Strażników (hebr. "Heil Ha-Miszmar"). Dodatkowo zarządzono, że pojazdy jadące do Gusz Ecjon nie mogły już poruszać się samodzielnie i były łączone w konwoje. Każdy wyjeżdżający z Jerozolimy konwój musiał mieć zabezpieczoną odpowiednią eskortę i posiadać dokładnie zaplanowaną trasę przejazdu. Te pierwsze konwoje wykorzystywały jeszcze otwarte samochody ciężarowe (zazwyczaj pick-upy), ponieważ władze brytyjskie twierdziły, że pojazdy opancerzone mogą niepotrzebnie rozdrażnić Arabów. Konwojom takim czasami towarzyszył oficjalny patrol umundurowanej Policji Żydowskich Osiedli (hebr. "Miszteret Ha-Jiszuwim Ha-Iwrijim"). W dniu 11 grudnia 1947 roku wysłano konwój czterech samochodów ciężarowych, który wpadł w zasadzkę. Zginęło wówczas 10 Żydów. Konwój ten przeszedł do historii jako "Konwój Dziesięciu". Hagana postanowiła wtedy, że odtąd będzie wykorzystywać pojazdy opancerzone stalowymi płytami w konwojach. Następnie 5 stycznia 1948 roku ewakuowano wszystkie matki z dziećmi z Gusz Ecjon do Jerozolimy (zamieszkały w klasztorze Sióstr Syjońskich). W dniu 12 stycznia wysłano konwój czterech samochodów ciężarowych z materiałami wybuchowymi, koktajlami Mołotowa i amunicją (eskortę stanowiło 15 uzbrojonych osób). Został on zaatakowany w pobliżu arabskiej wioski al-Chadr, ale zdołał bez strat dotrzeć do Gusz Ecjon. W konwoju przyjechał wówczas Uzi Narkiss, który objął na miejsce Danny’ego dowództwo obrony Gusz Ecjon. Rankiem następnego dnia do Jerozolimy powrócił konwój czterech samochodów z poprzedniego dnia. Zachęciło to dowództwo do wysłania kolejnego większego konwoju. Jeszcze 13 stycznia wyruszyły 23 samochody ciężarowe z żywnością i zwierzętami domowymi (w tym dwie krowy i 20 klatek z kurami). Na obrzeżach Betlejem napotkano na blokady uliczne, które pomimo mocnego ostrzału, zdołały pokonać trzy pojazdy. Dotarły one do posterunku brytyjskiej policji w Betlejem, gdzie zostały zatrzymane przez Brytyjczyków. Dwa inne samochody zostały podpalone przez Arabów. Pozostałe wycofały się do Jerozolimy. W zasadzce zginęło 2 Żydów (ciało Chenocha Zilbersteina było wielokrotnie ugodzone nożami i spalone, natomiast ciała Notre Zorobabela nigdy nie odnaleziono).
Pierwsza bitwa (14 stycznia 1948).
Układ sił.
Pod koniec grudnia 1947 roku w bloku osiedli Gusz Ecjon (cztery kibuce Migdal Eder, Massu’ot Jicchak, En Curim i Rewadim) było około 100 żołnierzy z Brygady „Ecjoni” oraz liczący 55 żołnierzy oddział rezerwowy Palmach z Brygady Harel. Większość żołnierzy z Brygady „Ecjoni” była studentami, i jedynie 35 z nich przeszło szkolenie wojskowe przygotowujące do walki. Również stan oddziału Palmach nie był zbyt dobry, ponieważ 26 z nich było jeszcze rekrutami. Obroną dowodził Uzi Narkiss. Wywiad wojskowy Hagany na kilka dni przed 14 stycznia doniósł o koncentracji sił arabskich w rejonie Gusz Ecjon. Wielkość tych sił oceniano na około 200-300 arabskich ochotników. Przypuszczano, że planują oni zaatakować i zniszczyć wszystkie cztery tutejsze kibuce. Pomimo licznie napływających z terenu raportów, dowództwo nie doceniało wielkości sił atakujących i nie było świadome rzeczywistych rozmiarów ataku.
Dowodzący siłami Armii Świętej Wojny w rejonie Jerozolimy Abd al-Kadir al-Husajni wysłał do ataku na Gusz Ecjon silny batalion piechoty. Było to około 400 dobrze przeszkolonych i uzbrojonych ochotników, których wspierało około 100-200 miejscowych Arabów z osobistą bronią. Plan ataku zakładał zajęcie niewielkiej arabskiej wioski Challet Sakarija, która była położona w samym środku bloku żydowskich osiedli. Ta strategicznie położona wieś została porzucona przez mieszkańców po ataku na "Konwój Dziesięciu". Zajęcie tej wioski byłoby wbiciem klina w żydowską obronę, rozbijając blok na cztery oddzielne osiedla. Wioska zablokowałaby także główną drogę, uniemożliwiając przesyłanie żydowskich posiłków pomiędzy atakowanymi kibucami. Z Challet Sakarija wyprowadzono by ataki, zajmując i niszcząc kolejne kibuce. Na okolicznych wzgórzach zgromadzili się liczni Arabowie, w tym wiele kobiet z dziećmi. Oczekiwali oni z torbami i koszami na wynik bitwy, aby wziąć udział w dzieleniu łupów.
Przebieg pierwszej bitwy.
Rankiem 14 stycznia 1948 roku Arabowie urządzili zasadzkę na rolników przy kibucu En Curim, zabijając jednego z nich. Gdy pozostali rolnicy uciekli, arabska milicja zajęła pobliskie wzgórze, z którego rozpoczęto atak na wieś Challet Sakarija. Była ona broniona przez dwie drużyny Hagany, którymi dowodził Menachem Richman (pseudonim „"Riczi"”). Powstrzymali oni arabskie natarcie, które załamało się pod bocznym ogniem prowadzonym z pobliskiego kibucu Migdal Eder. Następnie Arabowie otoczyli z trzech stron Migdal Eder, ale gdy podeszli do niego bliżej, zostali odepchnięci silnym ogniem karabinowym. Tymczasem, dowodzący obroną Uzi Narkiss (główną siedzibę miał w Migdal Eder) powiadomił dowództwo w Jerozolimie o ataku. Poprosił ich o zażądanie od brytyjskiej armii interwencji i powstrzymania ataku. W międzyczasie Arabowie ponowili ataki na wieś Challet Sakarija, zajmując część ruin domów. Ich obrońcy poprosili dowództwo o wyrażenie zgody na wycofanie się, argumentując to brakiem amunicji. Nie jest jasne, czy uzyskali oni takie zezwolenie, ale rozpoczęli wycofywanie się. Naprzeciw wyszedł im Arie Amit. Grożąc, że jeśli się wycofają, Palmach będzie do nich strzelać, zmusił ich do powrotu na stanowiska w Challet Sakarija. Arabowie widząc ich powrót, zaatakowali z podwójną siłą. Zginął wówczas Joszua Marks, a dalsza obrona Challet Sakarija była zagrożona.
Arie Amit przeprowadził natychmiastowy kontratak siłami trzech drużyn, każda po 10 żołnierzy. Jedna drużyna zajęła wzmocniła obronę Challet Sakarija. Druga drużyna pod dowództwem Jair Grunera zajęła sąsiednie wzgórze, które dominowało nad okolicą. Prowadząc stąd ogień wzmocnili obronę Challet Sakarija. Ze wzgórza Arie Amit dostrzegł w pobliżu główne siły arabskie. Około 300 arabskich ochotników odpoczywało i jadło posiłek, przygotowując się do ostatecznego ataku na Gusz Ecjon. Stało się wtedy oczywiste, że dotychczasowy atak był tylko rekonesansem mającym zmylić obrońców. Arie Amit przeprowadził ze swoimi ludźmi natychmiastowy atak, ostrzeliwując z karabinów i pistoletów maszynowych zaskoczonych Arabów. W ich obozie powstało wielkie zamieszanie i Arabowie zaczęli w panice uciekać. Gdy Abd al-Kadir al-Husajni uporządkował swoje oddziały i przeprowadził kontratak na stanowiska żydowskie na wzgórzu, nie było już tam nikogo. Arie Amit przegrupował wcześniej swoich ludzi, i teraz z bocznego skrzydła otworzył ogień do nacierających Arabów. Znaleźli się oni na otwartej przestrzeni w krzyżowym ogniu. Widząc odwrót Arabów, żydowscy obrońcy również rozpoczęli odwrót, aby przed ciemnością nocy dotrzeć do kibucu Migdal Eder. Śmiertelnie został wówczas postrzelony w klatkę piersiową Jair Gruner. Pozostali powrócili bezpiecznie do Migdal Eder.
Konsekwencje pierwszej bitwy.
Atak na Gusz Ecjon okazał się wielką porażką Arabów. Siły al-Husajniego straciły około 200 zabitych i wielu rannych. Gdy później wywiad Hagany zbierał informacje, uzyskał nazwiska 100 zabitych i 104 rannych. Cyfry te były porażające, i to pomimo wysiłków Arabów do ukrycia wielkości porażki. Po przegranej Abd al-Kadir al-Husajni zrezygnował ze swoich planów zdobywania żydowskich osiedli i ponownie skoncentrował ataki na drogach. Okoliczni arabscy mieszkańcy obawiali się teraz możliwego żydowskiego odwetu. Nie ufali już Armii Świętej Wojny, którą wspierał Wielki Mufti Jerozolimy Al-Hadżdż Muhammad Amin al-Husajni. W konsekwencji oznaczało to spadek roli klanu al-Husajnów, a wzrost znaczenia Arabskiej Armii Wyzwoleńczej, której oddziały zaczęły wkraczać do Palestyny. Tymczasem strona żydowska świętowała wielkie zwycięstwo. Obrońcy stracili 3 zabitych i 9 rannych. Jigael Jadin powiedział, że „"był to jeden z naszych największych sukcesów, wielkie zwycięstwo."” Jigal Allon napisał, że kontratak w bitwie o Gusz Ecjon był najbardziej udanym ze wszystkich wojen. Brytyjczycy wiedzieli o ataku, ale nic nie zrobili. Jednak sytuacja odizolowanego bloku osiedli była bardzo ciężka - w kibucach brakowało amunicji, leków, materiałów opatrunkowych i przede wszystkim obrońców. Z tego powodu Uzi Narkiss zażądał ewakuacji rannych i dostarczenia uzupełnień. Jadący z pomocą konwój wpadł 16 stycznia w zasadzkę, w której zginęło 35 żydowskich żołnierzy. Konwój ten przeszedł do historii jako "Konwój Trzydziestu Pięciu". 21 marca dowództwo nad obroną Gusz Ecjon objął Mojżesz Zilbershmidt, a Uzi Narkiss został dowódcą 4 Batalionu Palmach w Brygadzie Harel.

</doc>
<doc id="3158863" url="https://pl.wikipedia.org/wiki?curid=3158863" title="Ignacy Jełowicki">
Ignacy Jełowicki

Ignacy Jełowicki herbu własnego – ur. 1758 - zm. 18 grudnia 1815 – starosta zawidecki, członek konfederacji targowickiej województwa wołyńskiego w 1792 roku.
W 1791 roku został kawalerem Orderu Świętego Stanisława.

</doc>
<doc id="3158866" url="https://pl.wikipedia.org/wiki?curid=3158866" title="Norm Siebern">
Norm Siebern

Norman Leroy Siebern (ur. 26 lipca 1933 w St. Louis, zm. 30 października 2015 w Naples) – amerykański baseballista, który występował na pozycji pierwszobazowego i lewozapolowego.
W 1951 podpisał kontrakt jako wolny agent z New York Yankees, w którym zadebiutował 15 czerwca 1956 w meczu przeciwko Cleveland Indians, zaliczając dwa uderzenia i zdobywając dwa runy. W 1958 zdobył Złotą Rękawicę. W grudniu 1959 w ramach wymiany zawodników (między innymi za Rogera Marisa) przeszedł do Kansas City Athletics. Jako zawodnik Yankees dwukrotnie zwyciężał w World Series.
W 1962 po raz pierwszy wystąpił w Meczu Gwiazd. Grał jeszcze w Baltimore Orioles, California Angels, San Francisco Giants i Boston Red Sox.

</doc>
<doc id="3158873" url="https://pl.wikipedia.org/wiki?curid=3158873" title="Jānis Bērziņš (dyplomata)">
Jānis Bērziņš (dyplomata)



</doc>
<doc id="3158880" url="https://pl.wikipedia.org/wiki?curid=3158880" title="Samodiwa (demon)">
Samodiwa (demon)

Samodiwa, samowiła, wiła – demon folkloru bułgarskiego, podobny do wił i jud, pokrewny rusałkom.
Były to dusze pięknych kobiet, zamieszkujące trudno dostępne pieczary przy źródłach wodnych, pustkowia czy opuszczone wiatraki, których skrzydła obracały się na opak. Swoje siedziby opuszczały wczesną wiosną, stroniąc od ludzi, wracały zaś jesienią. Ukrywały się w cieniu starych drzew i niezamieszkałych domostwach, które opuszczały w nocy. 
Po zmierzchu zbierały się razem w pobliżu wody – jezior, stawów, źródeł – rozbierały się do naga, prały swoje białe szaty, suszyły w blasku księżyca, zazdrośnie ich strzegły, aby nie zostały ukradzione, bowiem w nich tkwiła cała ich moc. Następnie kąpały się, później na polanie obok śpiewały i tańczyły horę. Kochały muzykę, zwłaszcza brzmienie fletu. Porywały przy tym miejscowych górali, którzy znajdowali się w pobliżu. Zabawa trwała do wschodu Słońca. 
Samodiwy pojawiały się także jako pracujące kobiety przy zbiorach, wspierały młode małżeństwa z dziećmi. W większości przypadków były jednak nieprzyjazne dla ludzi – wstrzymywały źródła, stawiały przynęty na pasterzy, których zabijały, ponieważ niszczyli oni ich polany, porywały ładne dziewczyny i narzeczonych lub przysparzały im problemów z zawiści i złośliwości. 
Mogły swoje twarze zmieniać w zwierzęce, najczęściej wilka. Czciły chrześcijańskie święta, zwłaszcza Wielkanoc – zabijały ludzi, którzy nie przestrzegali tego święta. 
Często jeździły na jeleniach, posługując się wężami jako batem. Jeśli ktoś upolował jelenia, one natychmiast zabijały myśliwego, ewentualnie zsyłały na niego śmiertelną chorobę. Ludzie nazywali tę chorobę samodiwską; jeśli chory pojawi się w miejscu swawol samodiw, natychmiast ginie. 
Samodiwy bratały się z junakami, którzy byli dla nich dobrzy. Tworzyły z nimi sojusze, a nawet rodziły dzieci. Królewicz Marko był urodzony przez samodiwę. 
Jeśli jakiś mężczyzna ukradł samodiwie welon (bułg. "sjanka"), ta przemieniała się w zwykłą kobietę i stawała się mu posłuszna. Taka kobieta nie zostawała dobrą matką i gospodynią, ponieważ korzystała z każdej chwili, aby sobie zwrócić utraconą swobodę samodiwy, omijając wykonywanie obowiązków. Działały na własną rękę, były kapryśne, występne i obsesyjne wobec ukochanego nie opuszczając go ani na chwilę, interesowały się tylko nim, często przez to doprowadzały go do śmierci.
Samodiwa w kulturze.
W wierzeniach ludowych przed samodiwą chroniły: czosnek, kość martwej kobiety, skóra węża, popiół, olibanum, przeżegnanie się oraz dym ognia lub papierosa. 
O samodiwach powstało wiele bułgarskich pieśni. Samodiwy są bohaterkami poematu "Chadżi Dimityr" Christo Botewa.
W serii J.K. Rowling o Harrym Potterze samodiwa (ang. "Veela") jest oszałamiająco piękną i urzekającą kobietą, która w magiczny sposób wprowadza swoim śpiewem i tańcem ludzi w trans. Postacie te mogły przekształcać się w ohydne stworzenia podobne do ptaków, mogące w gniewie rzucać kule ognia. Pojawiły się w czwartej części serii o Harrym Potterze – "Harry Potter i Czara Ognia", w której towarzyszyły bułgarskiej drużynie quidditcha w Pucharze Świata w Quidditchu.

</doc>
<doc id="3158882" url="https://pl.wikipedia.org/wiki?curid=3158882" title="Robin Ammerlaan">
Robin Ammerlaan

Robin Lucien Ammerlaan (ur. 26 lutego 1968 w Hadze) – holenderski niepełnosprawny tenisista, medalista igrzysk paraolimpijskich z Sydney (2000), Aten (2004) oraz Pekinu (2008), wielokrotny mistrz wielkoszlemowy.
Życiorys.
Ammerlaan rozpoczął grę w tenisa w wieku 13 lat. Po ukończeniu szkoły zdobywał wiedzę zawodową w dziedzinie mechaniki samochodowej i zarządzania. Po dwóch operacjach stopy i wielu skręceniach kostek Holender dowiedział się, że urodził się z rozszczepem kręgosłupa.
W 1997 roku przeszedł operację pleców, która ostatecznie uniemożliwiła mu chodzenie. Po sześciomiesięcznym pobycie w centrum rehabilitacji Robin Ammerlaan postanowił powrócić do gry w tenisa, tym razem w jego wersji na wózku inwalidzkim. W 1998 roku wystąpił w swoim pierwszym zawodowym turnieju tenisowym. Karierę zawodową zakończył po Letnich Igrzyskach Paraolimpijskich 2012.
Ammerlaan był zawodnikiem praworęcznym. Jego trenerami byli Aad Zwaan i Marc Kalkman. Korzystał z wózka inwalidzkiego typu Top-End T5 Titanium amerykańskiej firmy Invacare. Do gry służyła mu rakieta wyprodukowana przez Dunlop; nosił ubrania zaprojektowane przez Lotto.
Jego najlepszymi wynikami, w kończących sezon mistrzostwach w tenisie na wózkach, są zwycięstwa w latach 1999, 2000, 2003, 2005, 2006 i 2007 w singlu oraz finały w latach 2000, 2009, 2010 i 2011 w deblu. W swojej karierze sięgnął po 3 zwycięstwa wielkoszlemowe w grze pojedynczej: jedno na Australian Open i dwa podczas US Open. W grze podwójnej w Wielkim Szlemie odniósł 10 zwycięstw: na Australian Open – 5; podczas Wimbledonu – 3; na US Open – 2.
Robin Ammerlaan zdobył pierwszą pozycję w rankingu singlowym 29 lipca 2002. 29 marca 2004 awansował także na najwyższe miejsce w rankingu deblowym.

</doc>
<doc id="3158885" url="https://pl.wikipedia.org/wiki?curid=3158885" title="Cristoforo Roncalli">
Cristoforo Roncalli

Cristoforo Roncalli (ur. w 1552 roku w Pomarance, zm. 1626 r. w Rzymie) – włoski malarz tworzący w okresie manieryzmu i wczesnego baroku. Był jednym z trzech artystów znanych pod przydomkiem Il Pomarancio.
Roncalli urodził się w Pomarancio, mieście położonym w pobliżu Volterry. Początkowo kształcił się w Toskanii, a od 1578 roku przebywał w Rzymie, gdzie doskonalił się w warsztacie Niccolo Circignaniego, również znanego jako Pomarancio. Większość fresków stworzył właśnie tam, choć przez dziesięć lat (1605-1610) pracował w Loreto, gdzie ozdobił freskami nową zakrystie sanktuarium Santa Casa. W Rzymie zdobił kopułę kościoła San Silvestro in Capite. Jego dziełem jest również polichromia oratorium Santissimo Crocifisso, malowidło Chrzest Konstantyna zdobiące transept bazyliki św. Jana na Lateranie, a także projekty mozaik w watykańskiej kaplicy Klementyńskiej. Jednym z jego najbardziej znanych uczniów był Alessandro Casolano ze Sieny.
Bibliografia
Romano Cordella, "Norcia e territorio"

</doc>
<doc id="3158886" url="https://pl.wikipedia.org/wiki?curid=3158886" title="Symplegady">
Symplegady

Symplegady (gr. Συμπληγάδες) – w mitologii greckiej dwie skały stojące u wejścia do Morza Czarnego (po obu stronach cieśniny Bosfor. Ich dziwną właściwością było nieustanne przyskakiwanie i odskakiwanie od siebie, co uniemożliwiało przepłynięcie tamtędy statkiem. Przeszkodzie udało się sprostać Argonautom w ich wyprawie po złote runo. Zatrzymali się tuż przed skałami i kiedy urwiska odskoczyły od siebie, przepłynęli tak szybko, że następne zwarcie się skał strzaskało tylko tył statku. Od tamtego momentu Symplegady stanęły w miejscu i już się nie ruszyły.

</doc>
<doc id="3158889" url="https://pl.wikipedia.org/wiki?curid=3158889" title="Kia Lotos Race">
Kia Lotos Race

Kia Lotos Race – polski puchar wyścigowy rozgrywany corocznie, od roku 2012. W sezonie 2014 wyścigi odbędą się na torach: Slovakiaring na Słowacji, Circuit Park Zandvoort w Holandii, Red Bull Ring w Austrii, Tor Poznań w Polsce, Autodrom Most w Czechach i Circuit Zolder w Belgii. Początkowo puchar nosił nazwę Kia Picanto Cup. Zawodnicy ścigają się samochodem Kia Picanto z silnikami benzynowymi o pojemności 1248 cm³ i mocy 85 KM.

</doc>
<doc id="3158891" url="https://pl.wikipedia.org/wiki?curid=3158891" title="Miriam Sylla">
Miriam Sylla

Miriam Sylla (ur. 8 stycznia 1995 w Palermo) – włoska siatkarka, mająca rodziców z Wybrzeża Kości Słoniowej, reprezentantka kraju, grająca na pozycji przyjmującej. 
Sukcesy klubowe.
Mistrzostwo Włoch:
Puchar Włoch:
Superpuchar Włoch: 
Liga Mistrzyń:
Klubowe Mistrzostwa Świata:
Sukcesy reprezentacyjne.
Mistrzostwa Europy Juniorek:
Grand Prix:
Volley Masters Montreux:
Mistrzostwa Świata:
Mistrzostwa Europy:
Liga Narodów:

</doc>
<doc id="3158894" url="https://pl.wikipedia.org/wiki?curid=3158894" title="Scott Van Slyke">
Scott Van Slyke

Scott T. Van Slyke (ur. 24 lipca 1986) – amerykański baseballista występujący na pozycji zapolowego i pierwszobazowego w organizacji Miami Marlins, syn Andy'ego Van Slyke'a.
Przebieg kariery.
Po ukończeniu szkoły średniej w 2005, został wybrany w 14. rundzie draftu przez Los Angeles Dodgers i początkowo grał w klubach farmerskich tego zespołu, między innymi w Albuquerque Isotopes, reprezentującym poziom Triple-A. W Major League Baseball zadebiutował 9 maja 2012 w meczu przeciwko San Francisco Giants jako pinch hitter, w którym zaliczył RBI single w pierwszym podejściu do odbicia. Pierwszego home runa zdobył 20 maja 2012 w meczu z St. Louis Cardinals również jako pinch hitter.
10 września 2013 w meczu przeciwko Arizona Diamondbacks na Dodger Stadium, przy stanie 3–3 jako pinch hitter zdobył zwycięskiego, dwupunktowego home runa w drugiej połowie jedenastej zmiany. 31 lipca 2017 w ramach wymiany zawodników przeszedł do Cincinnati Reds.
W styczniu 2018 podpisał niegwarantowany kontrakt z Miami Marlins.

</doc>
<doc id="3158895" url="https://pl.wikipedia.org/wiki?curid=3158895" title="Massimo Bruno">
Massimo Bruno

Massimo Bruno (ur. 17 września 1993 w Boussu) – belgijski piłkarz włoskiego pochodzenia grający na pozycji pomocnika w Bursasporze.
Lata młodości.
Bruno ma włoskie pochodzenie. Jego dziadkowie pochodzili z Sycylii, a do Belgii przeprowadzili się gdy ojciec piłkarza, Alfonso, miał siedem lat. Matka zawodnika pochodzi z Neapolu. W dzieciństwie ojciec piłkarza trenował piłkę nożną, jednakże później poświęcił się pracy w fabryce. Podczas zamieszek na Heysel Alfonso Bruno przebywał na stadionie, jednakże nie ucierpiał w wyniku zdarzenia.
Kariera klubowa.
Kariera juniorska.
Bruno rozpoczął karierę w RSB Frameries, gdzie grał w latach 1999–2000. W latach 2000–2002 był zawodnikiem juniorskiej drużyny RAEC Mons. W latach 2002–2006 reprezentował młodzieżowy zespół RSC Anderlecht, a od 2006 do 2009 ponownie grał w RAEC Mons. W latach 2009–2010 był zawodnikiem młodzieżowej drużyny Royal Charleroi.
Kariera profesjonalna.
W 2010 został włączony do pierwszego składu Royal Charleroi, w którym rozegrał jeden mecz. W maju 2011 został zawodnikiem RSC Anderlecht, z którym podpisał trzyletni kontrakt. W nowym klubie zadebiutował 12 sierpnia 2012 w wygranym 3:0 meczu z Cercle Brugge, w którym wszedł na boisko w 85. minucie za Dieumerciego Mbokaniego. Pierwszego gola dla Anderlechtu zdobył 2 września 2012 z KRC Genk. W lipcu 2014 roku odszedł do RB Leipzig, a niedługo potem został wypożyczony do Red Bull Salzburg. W lipcu 2015 wrócił do RB Leipzig. W 2016 wypożyczono go do Anderlechtu.
Kariera reprezentacyjna.
Bruno grał w młodzieżowych reprezentacjach Belgii: U17, U18, U19 i U21.

</doc>
<doc id="3158898" url="https://pl.wikipedia.org/wiki?curid=3158898" title="Gretta Kok">
Gretta Kok

Margretta "Gretta" Kok (ur. 16 października 1944 w Amsterdamie) — holenderska pływaczka, specjalizująca się w stylu klasycznym. Jest siostrą Ady Kok, która również jest pływaczką.
Kok w wieku 15. lat uczestniczyła w Letnich Igrzyskach Olimpijskich 1960 w Rzymie. Jedyną konkurencją w jakiej wzięła udział było 200 m stylem klasycznym w pływaniu. Podczas tej konkurencji zajęła 5. miejsce.
Cztery lata później, w 1964, Kok ponownie wystartowała na igrzyskach olimpijskich w Tokio. Pływaczka ponownie wystąpiła w konkurencji 200 m stylem klasycznym, gdzie nie ukończyła dystansu.
W 1966 wystartowała na Mistrzostwach Europy, gdzie w konkurencji 4×100 m stylem zmiennym, wraz z Cobie Sikkens, Adą Kok oraz Toos Beumer, zdobyła złoty medal.

</doc>
<doc id="3158899" url="https://pl.wikipedia.org/wiki?curid=3158899" title="Edificio Bacardi">
Edificio Bacardi

Budynek Bacardí (Edificio Bacardí) - budynek w Hawanie, w stylu art déco, zaprojektowany przez architektów: Rafael Fernándeza Ruenes, Estebana Rodríguez Castell i José Menéndeza dla koncernu Bacardi w 1929 roku. W chwili ukończenia był najwyższym budynkiem w mieście. Znajduje się w dzielnicy Stara Hawana, przy Avenida de Bélgica No. 261 pomiędzy Empedrado i San Juan de Dios.
Dach wieńczy charakterystyczny nietoperz - symbol przedsiębiorstwa. Po wybuchu rewolucji i opuszczeniu Kuby przez rodzinę Bacardí budynek nadal pełnił funkcję biurową. W końcu lat 1990 został poddany renowacji. 

</doc>
<doc id="3158900" url="https://pl.wikipedia.org/wiki?curid=3158900" title="Paweł Skwarczyński (historyk)">
Paweł Skwarczyński (historyk)

Paweł Skwarczyński (ur. 10 stycznia 1903 we Lwowie, zm. 17 maja 1984 w Londynie) – polski historyk emigracyjny, badacz dziejów nowożytnych, działacz katolicki.
Życiorys.
W 1918 uczestniczył w obronie Lwowa, w szeregach tzw. Orląt Lwowskich. W 1923 ukończył gimnazjum klasyczne we Lwowie, w latach 1923-1927 studiował prawo i historię na Uniwersytecie Jana Kazimierza we Lwowie, w roku akademickim 1927/1928 uzupełniająco prawo w Paryżu i Grenoble. W 1931 obronił na UJK pracę doktorską "Stanowisko cudzoziemców w dawnym prawie koronnym" napisaną pod kierunkiem Przemysława Dąbkowskiego. Od 1932 do 1939 wykładał na Wydziale Prawa i Nauk Społeczno-Ekonomicznych KUL, w latach 1932-1935 także na Wydziale Nauk Humanistycznych KUL.
Po wybuchu II wojny światowej znalazł się we Francji, w latach 1939-1940 kierował sekretariatem Uniwersytetu Polskiego za Granicą i wykładał na nim prawo ustrojowe dawnej Polski, równocześnie uczył w polskim gimnazjum. W latach 1944-1947 wykładał na Polskim Wydziale Prawa przy Uniwersytecie Oksfordzkim, a od 1947 do przejścia na emeryturę w School of Slavonic and East European Studies. W 1953 obronił na Uniwersytecie Londyńskim pracę doktorską "The Origin, History and Character of the Pacta Conventa of Henri Valois King of Poland" napisaną pod kierunkiem R.R. Bettsa. Równocześnie w latach 1953-1980 wykładał historię na Polskim Uniwersytecie na Obczyźnie. Zajmował się historią reformacji i historią ustroju Polski do XVIII wieku.
Był współorganizatorem emigracyjnej katolickiej Fundacji Veritas w Londynie, założonej z inicjatywy ks. Stanisława Bełcha, współzałożycielem Koła Tomistycznego w Londynie.
Należał do Polskiego Towarzystwa Naukowego na Obczyźnie, Polskiego Towarzystwa Historycznego w Wielkiej Brytanii i Zjednoczenienia Polskiego w Wielkiej Brytanii.

</doc>
<doc id="3158903" url="https://pl.wikipedia.org/wiki?curid=3158903" title="Sara Loda">
Sara Loda

Sara Loda (ur. 22 sierpnia 1990 w Sarnico) – włoska siatkarka, reprezentantka kraju, grająca na pozycji przyjmującej.
Jej chłopakiem jest siatkarz Thomas Beretta.
Sukcesy klubowe.
Puchar Włoch:
Liga Mistrzyń:
Sukcesy reprezentacyjne.
Grand Prix:

</doc>
<doc id="3158904" url="https://pl.wikipedia.org/wiki?curid=3158904" title="Najniżej położony punkt w Holandii">
Najniżej położony punkt w Holandii

Najniżej położony punkt w Holandii – znajduje się na terenie polderu Zuidplaspolder w pobliżu miasta Nieuwerkerk aan den IJssel, w prowincji Holandia Południowa, w Holandii. Punkt ten leży na wysokości 6,76 m poniżej NAP.
Punkt położony jest na powstałym w 1861 roku polderze Zuidplaspolder na północny wschód od miasta Nieuwerkerk aan den IJssel, przy autostradzie A20. Polder powstał poprzez osuszenie jeziora Zuidplas w celu wykorzystania znajdujących się tam pokładów torfu. Kwestię tego, gdzie znajduje się najniżej położony punkt w kraju ostatecznie rozstrzygnięto w 1995 roku. Przeprowadzone wówczas pomiary dały rezultat 6,74 m poniżej NAP. Osiadanie terenu powoduje jednak jego powolne obniżanie i wyniki pomiarów z końca 2004 roku dały już rezultat 6,76 m poniżej NAP. W miejscu, w którym znajduje się najniżej położony punkt ustawiony został pomnik.

</doc>
<doc id="3158906" url="https://pl.wikipedia.org/wiki?curid=3158906" title="Philosophia perennis">
Philosophia perennis



</doc>
<doc id="3158908" url="https://pl.wikipedia.org/wiki?curid=3158908" title="Muzeum Regionalne w Iłży">
Muzeum Regionalne w Iłży

Muzeum Regionalne w Iłży – muzeum położone w Iłży. Placówka jest gminną jednostką organizacyjną. Mieści się w dawnym przytułku dla ubogich, ufundowanym w 1754 roku przez biskupa Andrzeja Załuskiego w miejscu obiektu pochodzącego z 1448 roku, którego fundatorem był kardynał Zbigniew Oleśnicki.
Placówka pod nazwą Muzeum Ziemi Iłżeckiej została otwarta w 1971 roku z inicjatywy grupy iłżeckich regionalistów pod kierownictwem Adama Bednarczyka. W cztery lata później placówka została upaństwowiona. W 1994 roku do placówki przekazano ceramikę z wzorcowni likwidowanej Spółdzielni „Chałupnik” w Iłży. Zorganizowana wówczas wystawa stała się przyczynkiem pod powołania Towarzystwa Ochrony i Promocji Zawodów Ginących. 
Aktualnie w muzeum prezentowane są następujące wystawy stałe:
Ponadto pracownicy muzeum oprowadzają po ruinach iłżeckiego zamku.
Muzeum jest czynne codziennie z wyjątkiem sobót i niedziel (w sezonie maj-wrzesień istnieje możliwość zwiedzania w weekendy przez grupy zorganizowane). Wstęp jest płatny.

</doc>
<doc id="3158909" url="https://pl.wikipedia.org/wiki?curid=3158909" title="Ted Parsons">
Ted Parsons

Ted Parsons – amerykański perkusista znany ze współpracy z grupami Swans, Prong i Jesu.
Życiorys.
Parsons debiutował w 1985 w grupie Swans, z którą nagrał albumy "Holy Money" i "Children Of The God". Po odejściu w 1987 razem z Tommym Victorem założył crossoverowy Prong, z którym nagrał 6 albumów. Parsons jest również współautorem kilku klasycznych utworów zespołu, m.in.: "Beg To Differ", "Broken Peace", "Snap Your Fingers, Snap Your Neck" i "Rude Awaking". Po rozwiązaniu grupy w 1996 dołączył do dwóch projektów Justina K. Broadricka: Godflesh (partie perkusji na płycie "Hymns") i Jesu.
Ponadto nawiązał współpracę z: Public Image Ltd, Killing Joke, Legendary Pink Dots oraz grupą Of Cabbages and Kings.
Mieszka z rodziną w Oslo w Norwegii, gdzie pracuje jako nauczyciel gry na perkusji.

</doc>
<doc id="3158910" url="https://pl.wikipedia.org/wiki?curid=3158910" title="Laura Melandri">
Laura Melandri

Laura Melandri (ur. 31 stycznia 1995 w Lugo) – włoska siatkarka, grająca na pozycji środkowej. 
Sukcesy klubowe.
Mistrzostwo Włoch:
Liga Mistrzyń:
Puchar Challenge:
Sukcesy reprezentacyjne.
Mistrzostwa Europy Kadetek:
Mistrzostwa Europy Juniorek:
Volley Masters Montreux:

</doc>
<doc id="3158914" url="https://pl.wikipedia.org/wiki?curid=3158914" title="Beatyfikowani i kanonizowani przez Piusa XII">
Beatyfikowani i kanonizowani przez Piusa XII

Beatyfikowani i kanonizowani przez Piusa XII – lista świętych i błogosławionych wyniesionych na ołtarze w czasie pontyfikatu Piusa XII.
Papież Pius XII od 1939 do 1958 kanonizował 33 i beatyfikował 53 świeckich i duchownych, w tym dwóch swoich poprzedników Innocentego XI oraz Piusa X.
Poniższe tabele przedstawią listę osób beatyfikowanych/kanonizowanych przez Piusa XII w poszczególnych latach pontyfikatu.
Linki zewnętrzne.
 
 

</doc>
<doc id="3158917" url="https://pl.wikipedia.org/wiki?curid=3158917" title="Erik Salkič">
Erik Salkič

Erik Salkič (ur. 10 kwietnia 1987 w Postojnie) – słoweński piłkarz grający na pozycji obrońcy.
Kariera klubowa.
Kariera juniorska.
Salkič rozpoczął karierę w MND Tabor Sežana. W 2000 przeszedł do FC Koper.
Kariera profesjonalna.
W 2005 został włączony do pierwszej drużyny FC Koper. W 2006 trafił do Interblocku Lublana. W 2009 został zawodnikiem Olimpiji Lublana. W 2013 podpisał kontrakt z Arsienałem Tuła. W styczniu 2014 opuścił ten klub. W lutym 2014 Słoweniec za wcześniejsze rozwiązanie kontraktu z klubem został ukarany przez rosyjski związek piłki nożnej czteromiesięczną dyskwalifikacją, a także koniecznością zapłacenia klubowi odszkodowania. W listopadzie tegoż roku Salkič złożył odwołanie do CAS. W lutym 2015 wrócił do Taboru Sežana, a w lipcu 2015 został zawodnikiem NK Kras Repen.
Kariera reprezentacyjna.
W latach 2006–2008 rozegrał 15 meczów w reprezentacji Słowenii do lat 21.

</doc>
<doc id="3158920" url="https://pl.wikipedia.org/wiki?curid=3158920" title="Jack Cohen (przedsiębiorca)">
Jack Cohen (przedsiębiorca)

Jack Cohen (ur. 6 października 1898 w Londynie, zm. 24 marca 1979 tamże) − brytyjski przedsiębiorca żydowskiego pochodzenia, założyciel Tesco.
Życiorys.
Jack Cohen urodził się w 6 października 1898 roku w Londynie, był najstarszym z pięciorga dzieci Avrama Kohena, który był krawcem pochodzącym z Łodzi. Początkowo planował kontynuować zawód ojca, ale po wybuchu I wojny światowej wstąpił do armii i pracował przy naprawie samolotów, które były wówczas w znacznej mierze wykonane z płótna.
Po demobilizacji i otrzymaniu odprawy kupił w 1919 roku stragan w East Endzie. Dość szybko zarobił kapitał, pozwalający mu otworzyć kilka kolejnych straganów, które zaopatrywał. W 1924 roku postanowił oznaczyć ładunek herbaty zakupiony w firmie T.E. Stockwell trzema pierwszymi literami nazwy dostawcy i dwiema pierwszymi literami własnego nazwiska − w ten sposób powstała nazwa TES-CO. W 1929 roku Cohen uruchomił w londyńskim Edgware pierwszy sklep pod tym szyldem, a do wybuchu II wojny światowej rozwinął sieć do 100 sklepów.
W połowie lat 50. Cohen otworzył w przebudowanym budynku dawnego kina pierwszy w Wielkiej Brytanii sklep, w którym wprowadził zapożyczoną z USA zasadę samoobsługi. Nowy model biznesowy przyniósł mu dalsze umacnianie pozycji rynkowej i przejęcia konkurencyjnych sieci. Pod koniec kolejnej dekady firma posiadała 800 sklepów. Cohen kontrolował firmę do przejścia na emeryturę w 1973 roku, kiedy kierowanie nią powierzył zięciowi. Tesco było wówczas jednak symbolem niskiej jakości produktów i obsługi.
Jack Cohen zmarł 24 marca 1979 roku.
W 1969 roku Elżbieta II nadała mu w uznaniu zasług tytuł szlachecki.
Żonaty z Sarah Fox, pochodzącą z Rosji córką krawca. Para miała dwie córki.

</doc>
<doc id="3158921" url="https://pl.wikipedia.org/wiki?curid=3158921" title="Andy Van Slyke">
Andy Van Slyke

Andrew James Van Slyke (ur. 21 grudnia 1960) – amerykański baseballista, który występował na pozycji środkowozapolowego, ojciec Scotta Van Slyke'a.
Po ukończeniu szkoły średniej w 1979 roku, został wybrany w pierwszej rundzie draftu z numerem szóstym przez St. Louis Cardinals i początkowo grał w klubach farmerskich tego zespołu, między innymi w Louisville Bats, reprezentującym poziom Triple-A. W Major League Baseball zadebiutował 17 czerwca 1983 w meczu przeciwko Chicago Cubs, w którym zaliczył RBI double i zdobył runa. 21 września 1986 w meczu z Montreal Expos zdobył inside-the-park home runa.
W kwietniu 1987 w ramach wymiany zawodników przeszedł do Pittsburgh Pirates. W sezonie 1988 po raz pierwszy wystąpił w Meczu Gwiazd, zaliczył najwięcej triple'i w MLB (13), asyst na pozycji środkowozapolowego (12), po raz pierwszy otrzymał Złotą Rękawicę i Silver Slugger Award. Grał jeszcze w Baltimore Orioles i Philadelphia Phillies.
W późniejszym okresie był między innymi trenerem pierwszej bazy w Detroit Tigers (2006–2009). Od 2013 do 2015 pełnił tę funkcję w Seattle Mariners.

</doc>
<doc id="3158922" url="https://pl.wikipedia.org/wiki?curid=3158922" title="Jorge Ferreira da Costa Ortiga">
Jorge Ferreira da Costa Ortiga



</doc>
<doc id="3158928" url="https://pl.wikipedia.org/wiki?curid=3158928" title="António Manuel Moiteiro Ramos">
António Manuel Moiteiro Ramos



</doc>
<doc id="3158931" url="https://pl.wikipedia.org/wiki?curid=3158931" title="Washington (Arkansas)">
Washington (Arkansas)

Washington – miasto w Stanach Zjednoczonych, w stanie Arkansas, w hrabstwie Hempstead.

</doc>
<doc id="3158933" url="https://pl.wikipedia.org/wiki?curid=3158933" title="Ermelo (Holandia)">
Ermelo (Holandia)

Ermelo – gmina w prowincji Geldria w Holandii. W 2014 roku populacja wyniosła 26 080 mieszkańców. Stolicą jest miejscowość o tej samej nazwie.
Przez gminę przechodzą autostrada A28, a także drogi prowincjonalne N302 oraz N303.

</doc>
<doc id="3158935" url="https://pl.wikipedia.org/wiki?curid=3158935" title="Lukas Hinterseer">
Lukas Hinterseer

Lukas Hinterseer (ur. 28 marca 1991 roku w Kitzbühel) – austriacki piłkarz występujący na pozycji napastnika. Wychowanek zespołu FC Kitzbühel, obecnie jest zawodnikiem niemieckiego klubu grającego w 2. Bundeslidze FC Ingolstadt 04, do którego przeszedł 1 lipca 2014 roku na zasadzie wolnego transferu z drużyny Wacker Innsbruck.

</doc>
<doc id="3158936" url="https://pl.wikipedia.org/wiki?curid=3158936" title="Washington (Georgia)">
Washington (Georgia)

Washington – miasto w Stanach Zjednoczonych, w stanie Georgia, w hrabstwie Grant.

</doc>
<doc id="3158938" url="https://pl.wikipedia.org/wiki?curid=3158938" title="Zygmunt Puchalik">
Zygmunt Puchalik

Zygmunt Puchalik (ur. 23 grudnia 1891 w Prusieku, zm. wiosną 1940 w Katyniu) – kapitan żandarmerii Wojska Polskiego, ofiara zbrodni katyńskiej.
Życiorys.
Zygmunt Puchalik urodził się 23 grudnia 1891 w Prusieku. Był synem Antoniego (służący przy kolei) i Marii z domu Musiał. Miał brata Jana Urbana (ur. 1888). 
Ukończył gimnazjum oraz w maju 1912 Seminarium Nauczycielskie w Stanisławowie. Podczas nauki szkolnej od 1908 działał w organizacjach niepodległościowych, w tym od 1 grudnia 1910 do 1 września 1914 w Związku Strzeleckim w Stanisławowie i w Haliczu. Po zdaniu matury rozpoczął pracę jako nauczyciel, do 1915 był zatrudniony w szkole ludowej w Haliczu.
Po wybuchu I wojny światowej został powołany do armii Austro-Węgier w marcu 1915. W 1916 odbywał kurs w Szkole Oficerów Rezerwy w Lubaczowie. Od 9 maja 1916 do 8 lipca 1917 w szeregach pułku piechoty Obrony Krajowej nr 32 brał udział w walkach na froncie włoskim, gdzie odniósł rany. Po rekonwalescencji został przydzielony do kadry zapasowej pułku strzelców nr 18. W obcej armii zyskał stopień podporucznika.
Od początku listopada 1918 w ramach wojnie polsko-ukraińskiej brał udział w walkach o Przemyśl, podczas których został aresztowany przez Ukraińców i uwięziony w Przemyślu. Trzy dni później oswobodził się i zbiegł do Jasła, po czym wkrótce powrócił do Przemyśla i wstąpił do Legii Oficerskiej, w szeregach której uczestniczył w walkach z Ukraińcami w linii Przemyśl-Chyrów. W późniejszym czasie brał udział w wojnie polsko-bolszewickiej. W jej trakcie w lecie 1920 został delegowany w karnej ekspedycji do wsi Baranie Peretoki, dowodził odcinkiem obronnym Sokal przed zbliżającą się 1 Armią Konną Siemiona Budionnego; w tym czasie przeprowadził ewakuację miasta i poczynił przygotowania obronne, zaś dzięki jego uwadze nie dokonano zniszczenia mostów na Bugu, co było pierwotnie w treści wydanego mu rozkazu. Następnie jako dowódca plutonu żandarmerii brał udział obrony Rawy Ruskiej.
W niepodległej Polsce został awansowany do stopnia porucznika żandarmerii ze starszeństwem z 1 czerwca 1919. Służył jako dowódca plutonu żandarmerii Tarnów i oficer śledczy w 5 dywizjonu żandarmerii w Krakowie. Odbył kurs udoskonalający w Centralnej Szkole Żandarmerii w Grudziądzu w 1923. 1 grudnia 1924 roku awansował na kapitana ze starszeństwem z dniem 15 sierpnia 1924 roku i 10. lokatą w korpusie oficerów żandarmerii. W latach 20. był przydzielony do 6 dywizjonu żandarmerii we Lwowie, w tym w 1923 pełnił funkcję dowódcy plutonu w Tarnopolu. W 1932 był oficerem 1 dywizjonu żandarmerii w Warszawie. W 1934 roku został przeniesiony do dywizjonu żandarmerii KOP. Od 3 kwietnia 1937 roku pełnił służbę na stanowisku oficera śledczego 4 dywizjonu żandarmerii w Łodzi. 10 czerwca 1939 został przeniesiony w stan spoczynku.
W okresie mobilizacji wobec zagrożenia konfliktem zbrojnym 27 sierpnia 1939 został mianowany pełniącym obowiązki drugiego zastępcy dowódcy 4 dywizjonu żandarmerii, a 31 sierpnia ponownie powołany na stanowisko referenta bezpieczeństwa dowództwa etapów 14 Grupy Specjalnej. Po wybuchu II wojny światowej, kampanii wrześniowej i agresji ZSRR na Polskę został aresztowany przez Sowietów. Był przetrzymywany w obozie w Kozielsku. Wiosną 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców pod numerem 844 (przy zwłokach zostały odnalezione trzy listy, cztery pocztówki nadesłane przez żonę z adresu ul. Olynricka 11 w Warszawie, nożyczki do paznokci, złote zęby).
Zygmunt Puchalik był żonaty z Jadwigą z Pelczarskich, z którą miał córkę Marię. Ich historia została opisana w książce pt. "Dzieci Katynia" autorstwa Teresy Kaczorowskiej.
Upamiętnienie.
5 października 2007 roku Minister Obrony Narodowej Aleksander Szczygło awansował go pośmiertnie do stopnia majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia”, Zygmunt Puchalik został uhonorowany poprzez zasadzenie Dębu Pamięci przy Publicznym Gimnazjum w Mchawie w gminie Baligród.

</doc>
<doc id="3158939" url="https://pl.wikipedia.org/wiki?curid=3158939" title="Jacquemart de Hesdin">
Jacquemart de Hesdin

Jacquemart de Hesdin (ur. 1355 Hesdin(?) – zm. 1414) – niderlandzki malarz iluminator czynny w latach 1384-1413, zajmujący się sztuką iluminowania rękopisów. Reprezentant gotyku międzynarodowego i szkoły franko-flamandzką.
Urodził się prawdopodobnie w Hesdin, małej francuskiej miejscowości na północy kraju, w departamencie Pas-de-Calais. Miasto należało do Flandrii i było pod panowaniem książąt burgundzkich. Pracował dla członków francuskiej rodziny królewskiej m.in. dla Jana I Aragońskiego; jego głównym mecenasem był Jan de Berry dla którego pracował od 1384 (lub 1386) roku. Dla księcia de Berry stworzył:

</doc>
<doc id="3158942" url="https://pl.wikipedia.org/wiki?curid=3158942" title="Washington (Illinois)">
Washington (Illinois)

Washington – miasto w Stanach Zjednoczonych, w stanie Illinois, w hrabstwie Tazewell.

</doc>
<doc id="3158943" url="https://pl.wikipedia.org/wiki?curid=3158943" title="Geldermalsen">
Geldermalsen

Geldermalsen – gmina w prowincji Geldria w Holandii. W 2014 roku populacja wyniosła 23 339 mieszkańców. Stolicą jest miejscowość o tej samej nazwie.
Przez gminę przechodzą autostrady A2 oraz A15, a także droga prowincjonalna N327.

</doc>
<doc id="3158944" url="https://pl.wikipedia.org/wiki?curid=3158944" title="Francisco José Villas-Boas Senra de Faria Coelho">
Francisco José Villas-Boas Senra de Faria Coelho



</doc>
<doc id="3158945" url="https://pl.wikipedia.org/wiki?curid=3158945" title="Washington (Indiana)">
Washington (Indiana)

Washington – miasto w Stanach Zjednoczonych, w stanie Indiana, siedziba administracyjna hrabstwa Daviess.

</doc>
<doc id="3158947" url="https://pl.wikipedia.org/wiki?curid=3158947" title="Manuel José Macário do Nascimento Clemente">
Manuel José Macário do Nascimento Clemente



</doc>
<doc id="3158951" url="https://pl.wikipedia.org/wiki?curid=3158951" title="Piotr Czarnkowski (zm. 1591)">
Piotr Czarnkowski (zm. 1591)

Piotr Czarnkowski herbu Nałęcz III (zm. przed 1 marca 1591 roku) – kasztelan poznański w latach 1552-1590, kasztelan kaliski w latach 1550-1552, starosta kcyński, starosta babimojski w 1563 roku.
Rodzina.
Syn Macieja, kasztelana bydgoskiego i Katarzyny Opalińskiej, córki Piotra, kasztelana lądzkiego. Brat Andrzeja (1507-1562), biskupa poznańskiego, Stanisława (zm. ok. 1569/1573), starosty kłeckiego, Wojciecha (zm. 1578), kasztelana śremskiego i rogozińskiego, Magdaleny i Barbary.
Poślubił Reginę Kościelecką, córkę Stanisława Kościeleckiego, kasztelana kruszwickiego i dobrzyńskiego. Przyszła żona była wdową po Stanisławie Kościelckim (zm. 1541), synu Jana Janusza (zm. 1545), kasztelana kowalskiego, łęczyckiego, kaliskiego oraz wojewody inowrocławskiego, brzeskiego i łęczyckiego.
Małżeństwo był bezpotomne.
Do historii przeszedł jako gorliwy katolik.
W 1573 roku potwierdził elekcję Henryka III Walezego na króla Polski.

</doc>
<doc id="3158952" url="https://pl.wikipedia.org/wiki?curid=3158952" title="Terry Leahy">
Terry Leahy

Sir Terence Patrick Leahy (ur. 28 lutego 1956 w Liverpoolu) − brytyjski przedsiębiorca, prezes Tesco.
Życiorys.
Terry Leahy urodził się 28 lutego 1956 roku w Liverpoolu, w dzielnicy Belle Vale, jako syn pielęgniarki i trenera chartów. W odróżnieniu od rodzeństwa nie zakończył edukacji w wieku 16 lat dzięki pomocy jednego z nauczycieli ze szkoły podstawowej. Dzięki tej pomocy dostał się do dobrej szkoły średniej, a następnie ukończył studia w dziedzinie zarządzania na Uniwersytecie w Manchesterze.
Zaraz po studiach starał się o pracę w dziale marketingu Tesco, ale został przyjęty dopiero rok później, po drugiej aplikacji. Już w 1981 roku został jednym z menadżerów, trzy lata później dyrektorem, w 1992 roku członkiem rady nadzorczej, a trzy lata później zastępcą dyrektora zarządzającego.
W 1997 roku Leahy został prezesem Tesco i zajął się unowocześnianiem strategii firmy. Jego inicjatywą było wprowadzenie programu lojalnościowego, powołanie własnego banku i rozwój sprzedaży internetowej. Za jego rządów Tesco zaczęło budować sklepy w Europie i na innych kontynentach.
W 2002 roku otrzymał tytuł szlachecki. Wielokrotnie nagradzany przez branżę menadżerską. W marcu 2011 roku przeszedł na emeryturę.
Żonaty z Alison Leahy, para ma troje dzieci.

</doc>
<doc id="3158955" url="https://pl.wikipedia.org/wiki?curid=3158955" title="Joaquim Augusto da Silva Mendes">
Joaquim Augusto da Silva Mendes



</doc>
<doc id="3158956" url="https://pl.wikipedia.org/wiki?curid=3158956" title="Washington (Kansas)">
Washington (Kansas)

Washington – miasto w Stanach Zjednoczonych, w stanie Kansas, siedziba administracyjna hrabstwa Washington.

</doc>
<doc id="3158957" url="https://pl.wikipedia.org/wiki?curid=3158957" title="Darbyville (ujednoznacznienie)">
Darbyville (ujednoznacznienie)

Hasło Darbyville może dotyczyć:

</doc>
<doc id="3158958" url="https://pl.wikipedia.org/wiki?curid=3158958" title="Nuno Brás da Silva Martins">
Nuno Brás da Silva Martins



</doc>
<doc id="3158959" url="https://pl.wikipedia.org/wiki?curid=3158959" title="José Augusto Traquina Maria">
José Augusto Traquina Maria



</doc>
<doc id="3158960" url="https://pl.wikipedia.org/wiki?curid=3158960" title="Washington (Missouri)">
Washington (Missouri)

Washington – miasto w Stanach Zjednoczonych, w stanie Missouri, w hrabstwie Franklin.

</doc>
<doc id="3158962" url="https://pl.wikipedia.org/wiki?curid=3158962" title="Washington (Karolina Północna)">
Washington (Karolina Północna)

Washington – miasto w Stanach Zjednoczonych, w stanie Karolina Północna, w hrabstwie Beaufort, przy ujściu rzeki Pamlico do zatoki Pamlico Sound. Według spisu w 2020 roku liczy 9875 mieszkańców. Znajduje się 35 km na wschód od Greenville. 

</doc>
<doc id="3158963" url="https://pl.wikipedia.org/wiki?curid=3158963" title="Derek de Lint">
Derek de Lint

Dick Hein „Derek” de Lint (ur. 17 lipca 1950 w Hadze, w Holandii Południowej) – holenderski aktor filmowy i telewizyjny.

</doc>
<doc id="3158964" url="https://pl.wikipedia.org/wiki?curid=3158964" title="Pio Gonçalo Alves de Souza">
Pio Gonçalo Alves de Souza



</doc>
<doc id="3158965" url="https://pl.wikipedia.org/wiki?curid=3158965" title="António Augusto dos Santos Marto">
António Augusto dos Santos Marto



</doc>
<doc id="3158966" url="https://pl.wikipedia.org/wiki?curid=3158966" title="Marco Kofler">
Marco Kofler

Marco Kofler (ur. 8 maja 1989 roku w Innsbrucku) – austriacki piłkarz występujący na pozycji obrońcy, obecnie jest zawodnikiem niemieckiego klubu SV 07 Elversberg.

</doc>
<doc id="3158969" url="https://pl.wikipedia.org/wiki?curid=3158969" title="Walerian Radecki">
Walerian Radecki

Walerian Radecki herbu Godziemba (ur. około 17.12.1675), ochrzczony w parafii Tomaszów Lubelski, syn Mikołaja Stefana Radeckiego i Teresy z Lipskich – starosta romanowski.
W 1715 roku był posłem województwa sandomierskiego do hetmana wielkiego koronnego. Konsyliarz województwa sandomierskiego w konfederacji tarnogrodzkiej 1715 roku.

</doc>
<doc id="3158974" url="https://pl.wikipedia.org/wiki?curid=3158974" title="Manuel Kerhe">
Manuel Kerhe

Manuel Kerhe (ur. 3 czerwca 1987 w St. Veit an der Glan) – austriacki piłkarz występujący na pozycji obrońcy, od 2017 jest zawodnikiem klubu SV Ried.
W austriackiej Bundeslidze rozegrał 101 spotkań i zdobył 12 bramek.

</doc>
<doc id="3158977" url="https://pl.wikipedia.org/wiki?curid=3158977" title="Washington (Oklahoma)">
Washington (Oklahoma)

Washington – miasto w Stanach Zjednoczonych, w stanie Oklahoma, w hrabstwie McClain.

</doc>
<doc id="3158978" url="https://pl.wikipedia.org/wiki?curid=3158978" title="Samuel Nahorecki">
Samuel Nahorecki

Samuel Nahorecki herbu Kościesza – starosta kotelnicki, deputat na Trybunał Główny Koronny.
W 1715 roku był posłem województwa sandomierskiego do hetmana wielkiego koronnego.
Był elektorem Stanisława Leszczyńskiego w 1733 roku z województwa lubelskiego.

</doc>
<doc id="3158980" url="https://pl.wikipedia.org/wiki?curid=3158980" title="Mięsień krzyżowo-ogonowy dogrzbietowy przyśrodkowy">
Mięsień krzyżowo-ogonowy dogrzbietowy przyśrodkowy

Mięsień krzyżowo-ogonowy dogrzbietowy przyśrodkowy (łac. "musculus sacrocaudalis dorsalis medialis") – mięsień występujący u części ssaków.
Silny mięsień podłużny ogona. Złożony z odcinkowo zbudowanych pęczków mięśniowych, które przebiegają między wyrostkami kolczystymi, a szczątkowymi wyrostkami suteczkowatymi. Styka się przez osłonę powięziową z mięśniem krzyżowo-ogonowym dogrzbietowym bocznym. Uważany jest za przedłużenie mięśnia wielodzielnego.
U mrównika mięsień ten jest nieregularnie ułożony.
U królika jest on słaby i wydłużony, a jego włókna dochodzić mogą do końca omyka.
U drapieżnych mięsień ten rozciąga się od wyrostka kolczystego ostatniego kręgu lędźwiowego i wyrostków kolczystych kości krzyżowej po ostatni kręg ogonowy.
U koni i przeżuwaczy mięsień ten bierze swój początek na kręgach kręgach krzyżowych i pierwszych kręgach ogonowych. Kończy się zaś, poprzez liczne ścięgna na kręgach ogonowych środkowych i końcowych.

</doc>
<doc id="3158982" url="https://pl.wikipedia.org/wiki?curid=3158982" title="You and Me (utwór muzyczny Takasy)">
You and Me (utwór muzyczny Takasy)

You and Me – utwór szwajcarskiego zespołu Takasa, wydany 14 grudnia 2012 nakładem wytwórni fonograficznej HitMill Records. Piosenkę napisali George Schlunegger, Roman Camenzind i Fred Herrman.
Utwór dotarł do 21. miejsca notowania Schweizer Hitparade. Tekst piosenki opisuje napięcia między ludźmi w dzisiejszym społeczeństwie oraz próby ich rozwiązania. Według muzyków, ludzie międzypokoleniowo powinni dogadywać się ze sobą i jednoczyć dla wspólnych wartości.
Utwór reprezentował Szwajcarię podczas 58. Konkursu Piosenki Eurowizji. 

</doc>
<doc id="3158983" url="https://pl.wikipedia.org/wiki?curid=3158983" title="Hardenberg (Holandia)">
Hardenberg (Holandia)

Hardenberg – gmina w północnej Holandii, w prowincji Overijssel. Według danych na luty 2014 roku zamieszkiwało ją 59 615 mieszkańców. Siedzibą administracyjną jest miasto Hardenberg.
Położenie.
Gmina położona jest w północnej części kraju, w północno-wschodniej części prowincji. Siedziba gminy położona jest w odległości ok. 44 km na wschód od stolicy prowincji- Zwolle. Gminę przecinają drogi prowincjonalne N34, N36, N48, N343, N377, N852.

</doc>
<doc id="3158984" url="https://pl.wikipedia.org/wiki?curid=3158984" title="Grabówka (osada leśna w powiecie zambrowskim)">
Grabówka (osada leśna w powiecie zambrowskim)

Grabówka – osada leśna w Polsce położona w województwie podlaskim, w powiecie zambrowskim, w gminie Zambrów.
W latach 1975–1998 miejscowość należała administracyjnie do województwa łomżyńskiego.

</doc>
<doc id="3158986" url="https://pl.wikipedia.org/wiki?curid=3158986" title="Washington (Utah)">
Washington (Utah)

Washington – miasto w Stanach Zjednoczonych, w stanie Utah, w hrabstwie Washington, położone nad rzeką Virgin.

</doc>
<doc id="3158988" url="https://pl.wikipedia.org/wiki?curid=3158988" title="Washington (Wirginia)">
Washington (Wirginia)

Washington – miasto w Stanach Zjednoczonych, w stanie Wirginia, w hrabstwie Rappahannock.

</doc>
<doc id="3158989" url="https://pl.wikipedia.org/wiki?curid=3158989" title="Grodzisko (osada w powiecie gostyńskim)">
Grodzisko (osada w powiecie gostyńskim)

Grodzisko – osada w Polsce położona w województwie wielkopolskim, w powiecie gostyńskim, w gminie Poniec.
Wieś jest siedzibą sołectwa "Grodzisko" w którego skład wchodzi także miejscowość Maciejewo.
W latach 1975–1998 miejscowość należała administracyjnie do województwa leszczyńskiego.
Zobacz też: Grodzisko, Grodzisko Dolne, Grodzisko Górne, Grodzisko Nowe

</doc>
<doc id="3158990" url="https://pl.wikipedia.org/wiki?curid=3158990" title="Hellendoorn">
Hellendoorn

Hellendoorn – gmina w północnej Holandii, w prowincji Overijssel. Według danych na luty 2014 roku zamieszkiwało ją 35 702 mieszkańców. Siedzibą administracyjną jest miasto Nijverdal.
Położenie.
Gmina położona jest w północnej części kraju, w środkowej części prowincji. Siedziba gminy położona jest w odległości ok. 37 km na południowy wschód od stolicy prowincji- Zwolle. Gminę przecinają drogi prowincjonalne N35, N347, N750, N751.

</doc>
<doc id="3158997" url="https://pl.wikipedia.org/wiki?curid=3158997" title="Ossolinka">
Ossolinka



</doc>
<doc id="3158998" url="https://pl.wikipedia.org/wiki?curid=3158998" title="Prokop Bystrzejowski">
Prokop Bystrzejowski

Prokop Bystrzejowski – pułkownik chorągwi husarskiej koronnej Adama Mikołaja Sieniawskiego.
W 1715 roku był posłem skonfederowanych wojsk Rzeczypospolitej w konfederacji gorzyckiej.

</doc>
<doc id="3159002" url="https://pl.wikipedia.org/wiki?curid=3159002" title="Washington (Vermont)">
Washington (Vermont)

Washington – miasto w Stanach Zjednoczonych, w stanie Vermont, w hrabstwie Orange.

</doc>
<doc id="3159003" url="https://pl.wikipedia.org/wiki?curid=3159003" title="Washington (Nowy Jork)">
Washington (Nowy Jork)

Washington – miasto w Stanach Zjednoczonych, w stanie Nowy Jork, w hrabstwie Dutchess.

</doc>
<doc id="3159006" url="https://pl.wikipedia.org/wiki?curid=3159006" title="Washington (New Hampshire)">
Washington (New Hampshire)

Washington – miasto w Stanach Zjednoczonych, w stanie New Hampshire, w hrabstwie Sullivan.

</doc>
<doc id="3159007" url="https://pl.wikipedia.org/wiki?curid=3159007" title="Leonid Wieliaszew">
Leonid Wieliaszew



</doc>
<doc id="3159008" url="https://pl.wikipedia.org/wiki?curid=3159008" title="Washington (Massachusetts)">
Washington (Massachusetts)

Washington – miasto w Stanach Zjednoczonych, w stanie Massachusetts, w hrabstwie Berkshire.

</doc>
<doc id="3159009" url="https://pl.wikipedia.org/wiki?curid=3159009" title="Siergiej de Manian">
Siergiej de Manian



</doc>
<doc id="3159010" url="https://pl.wikipedia.org/wiki?curid=3159010" title="Habib Boularès">
Habib Boularès



</doc>
<doc id="3159011" url="https://pl.wikipedia.org/wiki?curid=3159011" title="Washington (Maine)">
Washington (Maine)

Washington – miasto w Stanach Zjednoczonych, w stanie Maine, w hrabstwie Knox.

</doc>
<doc id="3159014" url="https://pl.wikipedia.org/wiki?curid=3159014" title="Petites Heures du Duc de Berry">
Petites Heures du Duc de Berry

Petites Heures du Duc de Berry – kodeks iluminowany, powstały na przestrzeni lat 1372–1412 przez kilku artystów dla księcia Jana de Berry, stworzony w stylu gotyku międzynarodowego.
Kodeks został zamówiony przez księcia Jana de Berry. Powstawał w trzech etapach a każdy z nich miał innego autora. Prace nad manuskryptem rozpoczęły się w 1372 roku i trwały do 1375 a jego pierwszym autorem był Jean Le Noir, który wykonał dekoracje cyklu pasyjnego, miniaturę otwierającą psalmy pokutne oraz ilustracje do oficjum św. Jana Chrzciciela. W drugim etapie, w latach 1384–1390, powstał cykl godzinek maryjnych. Ich autorem był Jacquemart de Hesdin oraz jego współpracownicy: Mistrz Trójcy Świętej oraz tzw. Mistrz Pseudo-Jacquemart. W trzeciej fazie, w latach 1410–1412, kodeks był poszerzany przez braci Limbourg; wykonali jedną miniaturę "Wyjazd księcia z orszakiem z zamku" (fol. 288v).
Istnieje hipoteza, iż "Petites Heures" w latach 1375–1385, należała do Ludwika I d'Anjou i dopiero w 1390 zostały nabyte przez księcia de Berry.

</doc>
<doc id="3159015" url="https://pl.wikipedia.org/wiki?curid=3159015" title="Washington (Connecticut)">
Washington (Connecticut)

Washington – miasto w Stanach Zjednoczonych, w stanie Connecticut, w hrabstwie Litchfield.

</doc>
<doc id="3159018" url="https://pl.wikipedia.org/wiki?curid=3159018" title="Rada Narodowa Ziemi Lidzkiej">
Rada Narodowa Ziemi Lidzkiej

Rada Narodowa Ziemi Lidzkiej − polska organizacja polityczna w Lidzie, utworzona w listopadzie 1918 roku przez mieszkańców powiatu lidzkiego deklarujących narodowość polską, mająca na celu przejęcie władzy w powiecie i wzięcie pod kontrolę majątku nieruchomego po wycofujących się niemieckich okupantach.
Okoliczności powstania.
W związku ze zbliżającym się wycofaniem wojsk niemieckich z terytorium guberni wileńskiej, wśród mieszkańców Lidy i powiatu lidzkiego, wchodzących w skład różnych narodowości, zaczęły tworzyć się organizacje polityczne i wojskowe mające na celu zabezpieczenie na tych ziemiach interesów poszczególnych narodów. Zbiegło się to czasowo z powrotem z głębi Rosji do powiatu lidzkiego uchodźców różnych narodowości, reprezentujących odmienne poglądy polityczne (nierzadko nacechowane ideą narodową), którzy zasilali szeregi lokalnych aktywistów politycznych i wojskowych.
Miejscowi działacze deklarujący narodowość polską utworzyli organizację wojskową − Samoobronę Lidzką − a także szereg organizacji społeczno-politycznych o polskim charakterze: Koło Polek w Lidzie, Koło Młodzieży Polskiej miasta Lidy, lewicowy Związek Robotniczy oraz Radę Narodową Ziemi Lidzkiej. Ta ostatnia była najbliżej powiązana z Samoobroną.
Historia.
Rada Narodowa Ziemi Lidzkiej.
Rada Narodowa Ziemi Lidzkiej została utworzona w połowie listopada 1918 roku z inicjatywy aptekarza Rudolfa Bergmana, podporucznika Wacława Szukiewicza, adwokata Stanisława Iwanowskiego i doktora Romualda Sopoćki. Zebranie wstępne organizacji miało miejsce w prywatnym mieszkaniu Rudolfa Bergmana, znajdującym się w gmachu starej apteki. Podczas posiedzenia przyjęto oficjalną nazwę organizacji. Jej prezesem został Emil Butkiewicz, wiceprezesem − Rudolf Bergman, skarbnikiem i sekretarzem − dr Romuald Sopoćko. W jej skład weszli także: przedstawiciel wojska ppor. Wacław Szukiewicz, adwokat Stanisław Zdanowicz, komisarz ochrony lasów państwowych Józef Roszkowski, ksiądz dziekan Józef Szkop, ppłk. Tomasz Bolesław Giejsztowt, adwokat Stanisław Iwanowski i zarządzający budynkami kolejowymi stacji Lida Wincenty Hajdul. Wkrótce, w związku z zaawansowanym wiekiem i złym stanem zdrowia, ustąpił ze stanowiska Emil Butkiewicz; zastąpił go Stanisław Zdanowicz.
Celem Rady Narodowej Ziemi Lidzkiej było przejęcie władzy w powiecie lidzkim po wycofujących się z niego niemieckich okupantach, a także wzięcie pod kontrolę majątku nieruchomego w mieście i powiecie. Zaraz po rozbrojeniu Niemców w Warszawie delegacja Rady w osobach Rudolfa Bergmana, dr. Romualda Sopocki, ks. Józefa Szkopa i Stanisława Iwanowskiego zgłosiła się do ówczesnego niemieckiego Stadthauptmana Albertsa z żądaniem oddania władzy Polakom. W odpowiedzi Bergman i ks. Szkop zostali aresztowani i odesłani do Rady Żołnierskiej, mieszczącej się w budynku późniejszego międzywojennego Urzędu Skarbowego przy ul. Suwalskiej. Po kilku godzinach zostali oni wypuszczeni na wolność pod surowym zakazem podobnych wystąpień w przyszłości.
Kilka dni później Niemcy podjęli jednak decyzję o uznaniu Rady Narodowej. Od tego czasu organizacja zbierała się na posiedzenia najpierw w prywatnym mieszkaniu wiceprezesa Rudolfa Bergmana, a później w udostępnionym przez Niemców budynku późniejszej międzywojennej Kasy Skarbowej na Placu Chwały. W ich trakcie zebrano wśród ziemiaństwa i mieszczan w formie dobrowolnych składek ok. 10 tysięcy marek, które przekazano na rzecz tworzącej się Samoobrony Lidzkiej. W imieniu Rady wiceprezes Bergman i ppor. Szukiewicz organizowali we wsiach i dworach zebrania i konferencje. Odbyły się one m.in. w majątkach Krupie, Apolin oraz innych. W ich trakcie przedstawiciele Rady Narodowej zachęcali ludność wiejską i ziemiaństwo do poparcia polskiej władzy w powiecie lidzkim oraz promowali ideę utworzenia polskiego wojska w postaci Samoobrony Lidzkiej. Uczestniczyli w nich głównie: ziemiaństwo, drobna szlachta i chłopi z katolickich wsi. W rezultacie zebrań do Samoobrony Lidzkiej zgłaszali się ochotnicy, a miejscowa ludność przekazywała na jej rzecz konie i żywność. Zebrania organizowano także w miejscowościach zamieszkanych przez ludność prawosławną, Białorusinów i Litwinów. Mimo na ogół ich niechętnej postawy wobec polskiego ruchu narodowego spotkania odniosły pewien skutek. W Raduniu, przy poparciu miejscowego proboszcza deklarującego narodowość polską, wiceprezes Bergman zorganizował duży wiec skierowany do ludności litewskiej. W jego trakcie promował ideę tworzenia Samoobrony Lidzkiej i zebrał na jej rzecz pewną sumę pieniędzy. Po spotkaniu tym miał jednak miejsce incydent − niemieckie władze okupacyjne dokonały aresztowania przybyłych na wiec dwóch polskich oficerów: ppor. Jana Nienartowicza i ppor. Michała Boguckiego. Obaj byli przetrzymywani kilka dni w więzieniu w Lidzie, po czym wypuszczeni na wolność na skutek interwencji ppor. Szukiewicza.
Rada Narodowa Powiatu Lidzkiego i Zarząd Powiatu Lidzkiego.
Wraz ze zbliżającym się terminem wycofania Niemców z powiatu lidzkiego, działalność Rady Narodowej stała się bardziej ożywiona. W grudniu 1918 roku przystąpiono do jej reorganizacji, której celem było przeprowadzenie wyborów do stałego składu Rady wśród ludności całego powiatu, a także zaangażowania do udziału w rządzeniu Lidą przedstawicieli narodowości innych niż polska. W pierwszej połowie grudnia prezes Rady Stanisław Zdanowicz zwołał w Lidzie zjazd przedstawicieli gmin, gromad wiejskich i komitetów parafialnych. Uczestniczyli w nim także przedstawiciele ludności miasta deklarującej narodowość polską. Zjazd wywołał duże zainteresowanie, ponieważ w obliczu zbliżającego się wycofania niemieckich władz okupacyjnych oraz narastającej anarchii i bezprawia w powiecie, miejscowa ludność poszukiwała nowych ośrodków władzy, zdolnych do zaprowadzenia porządku. Na zjazd stawiło się koło 100 delegatów z prawie całego powiatu.
W trakcie zjazdu dokonano wyboru stałego przedstawicielstwa powiatowego, któremu nadano nazwę „Rada Narodowa Powiatu Lidzkiego”. Z jej składu wyłoniono Zarząd Powiatu Lidzkiego, do którego weszli: Stanisław Zdanowicz jako prezes, przedstawiciel komitetu parafialnego w Trokielach Bronisław Szeptunowski jako wiceprezes, mieszkanka Lidy Stefania Malewska jako sekretarz, włościanin ze wsi Ścierkowo Ksawery Cieszko jako skarbnik, a także włościanie Jan Biruk ze wsi Jewsiewicze i Żukowski ze wsi Połubniki jako członkowie.
Po ukonstytuowaniu się Zarządu Powiatu Lidzkiego przystąpiono do organizacji władz miasta Lida. Nawiązano w tej sprawie kontakt z przedstawicielami ludności żydowskiej, jako drugiej, obok polskiej, najliczniejszej grupy narodowościowej w mieście. Przeprowadzono szereg zebrań w sprawie utworzenia wspólnych władz miasta, jednak ostatecznie zakończyły się one fiaskiem. W związku z tym, miastem rządził Zarząd Powiatu Lidzkiego.
Na krótko przed wycofaniem się Niemców, Zarząd Powiatu Lidzkiego powołał komitet mający na celu przejęcie od władz okupacyjnych majątku nieruchomego miasta. W jego skład wchodzili: ppłk. Tomasz Giesztowt, obrońca sądowy Klemens Hagemajer, Wincenty Hajdula, a także Żydzi: Mojżesz Grinszpan, Ilutowicz i Dajon. Był to jedyny przypadek instytucjonalnej współpracy społeczności polskiej i żydowskiej w Lidzie w tym okresie. Komitet przejął protokolarnie od Niemców rzeźnię i elektrownię miejską. W tym samym czasie z ramienia Rady Narodowej Powiatu Lidzkiego komisarz ochrony lasów Józef Roszkowski, z pomocą ppor. Szukiewicza, przejął od okupantów dokumenty i mapy dotyczące lasów państwowych w powiecie.
W nocy z 27 na 28 grudnia Niemcy opuścili Lidę. Spowodowało to wzrost aktywności sił wrogich Radzie Narodowej Powiatu Lidzkiego i Samoobronie Lidzkiej. W związku z tym, a także z powodu zbliżania się do miasta bolszewików, Lidę opuścili członkowie Rady: wiceprezes Rudolf Bergman i ks. dziekan Józef Szkop. Dowództwo Samoobrony Lidzkiej, uznając na konieczną ochronę reprezentacji narodowej, mianowało chorążego Józefa Szmarę komendantem budynku Rady Narodowej. Jednak w tym samym czasie II Grupa Samoobrony otrzymała rozkaz wymarszu do Wilna w celu obrony miasta przez zbliżającymi się bolszewikami. 31 grudnia 1918 roku Samoobrona opuściła Lidę. W mieście pozostali prawie wszyscy członkowie Rady Narodowej Powiatu Lidzkiego wraz z jej prezesem Stanisławem Zdanowiczem, aby nadal sprawować władzę nad miastem i powiatem.
6 stycznia 1919 roku Lida została zajęta przez bolszewików. Członkowie Rady Narodowej zostali zmuszeni groźbą użycia broni do przerwania swojej działalności.

</doc>
<doc id="3159020" url="https://pl.wikipedia.org/wiki?curid=3159020" title="Mozzafar ad-Din Szah Kadżar">
Mozzafar ad-Din Szah Kadżar



</doc>
<doc id="3159021" url="https://pl.wikipedia.org/wiki?curid=3159021" title="Jonielle Smith">
Jonielle Smith

Jonielle Smith (ur. 30 stycznia 1996) – jamajska lekkoatletka specjalizująca się w biegach sprinterskich. 
Mistrzyni świata w sztafecie 4 × 100 metrów (2019), srebrna medalistka mistrzostw panamerykańskich w biegu rozstawnym 4 × 100 metrów (2015).
Złota medalistka CARIFTA Games. 

</doc>
<doc id="3159023" url="https://pl.wikipedia.org/wiki?curid=3159023" title="Maria Jefrosynina">
Maria Jefrosynina



</doc>
<doc id="3159025" url="https://pl.wikipedia.org/wiki?curid=3159025" title="XIX Batalion Saperów">
XIX Batalion Saperów

XIX Batalion Saperów (XIX bsap) – pododdział saperów Wojska Polskiego w II Rzeczypospolitej.
Historia XIX batalionu saperów.
W styczniu 1920 roku, przy 3 kompanii zapasowej saperów w Grodnie, sformowane zostało dowództwo XIX batalionu saperów w składzie: dowódca – kapitan Antoni Lukas, adiutant – podporucznik Kiełczewski oraz 12 szeregowych. Z początku przydzielono do dyspozycji dowódcy batalionu 3 kompanię zapasową saperów i kompanię marszową XIX batalionu saperów. Dopiero w parę miesięcy później przybyły na front litewsko-białoruski: 3 kompania VI zapasowego batalionu saperów jako 1 kompania XIX bsap i 4 kompania VI batalionu saperów, jako 2 kompania XIX bsap. Obie kompanie znajdowały się przed przybyciem do batalionu na froncie południowym przy 7 i 6 Armii. Jako 3/XIX bsap została przydzielona kompania saperów 1 Dywizji Litewsko-Białoruskiej. Do czasu przybycia przydzielonych kompanii z VI batalionu saperów, przy dowództwie batalionu znajdowała się tylko kompania marszowa saperów.
Pierwszym zadaniem saperów, w związku z odwrotem Polaków w lipcu 1920 r., było podminowanie obiektów komunikacyjnych w Grodnie, a mianowicie: podporucznik Budlewski i podchorąży Zatrybowski podminowują most kolejowy, podporucznik Milewski — dworzec kolejowy, podporucznik Danowski most forteczny i podchorąży Frelich – most kołowy w mieście. Przy ataku Rosjan na Grodno 19 lipca kompania w kontrataku odrzuca wroga i zdobywa przejściowo folwark Stanisławowo. Po zdobyciu przez nieprzyjaciela fortów grodzieńskich saperzy wysadzają podminowane mosty już pod ogniem artylerii sowieckiej; przy wysadzaniu mostu kolejowego wskutek trafienia pocisku artyleryjskiego w ładunek z materiałem wybuchowym zostaje cały most przedwcześnie wysadzony w powietrze. Podczas tego wybuchu giną: podporucznik Budlewski i podchorąży Zatrybowski.
Po wycofaniu się z Grodna, przy III Brygadzie Litewsko-Białoruskiej w Kuźnicy, zostaje sformowana ze wszystkich grodzieńskich saperów jedna kompania pod dowództwem podporucznika Danowskiego. Po sformowaniu kompania niezwłocznie fortyfikuje Kuźnicę. Podczas dalszego cofania się III Brygady Litewsko-Białoruskiej na południowy -zachód saperzy kilkakrotnie są atakowani przez kawalerię sowiecką, lecz zawsze ataki odpierają, zdobywając nawet kilka koni wraz z siodłami. W Słońce saperzy pełnią służbę piechoty, osłaniając tyły brygady i wysyłając ubezpieczenia. 26 lipca kompania przybywa do Rzędzian, gdzie odbudowała 300 metrów długi most przez Narew. Pod koniec lipca saperzy przechodzą na stałe do III Brygady Litewsko-Białoruskiej i już z nią odbywają dalszy odwrót. Pod Starą Litwą nagły atak sowiecki rozprasza kompanię, lecz będący w pobliżu batalion morski ratuje sytuację i kompania znów się zbiera. Pod Ostrowią saperzy wspólnie z 29 pułkiem Strzelców Kaniowskich odpierają atak nieprzyjaciela. Część kompanii prowadzi przy tym do ataku podchorąży Frelich.
7 sierpnia przybyło dowództwo batalionu z kompanią marszową do Wyszkowa, gdzie dołączają kompanie przydzielone do batalionu z VI zapasowego batalionu saperów. Kompania marszowa zostaje rozwiązana i wcielona plutonami do 1 i 3 kompanii. Od tego czasu XIX batalion saperów posiadał wszystkie swoje kompanie.
17 czerwca 1925 roku kapitan Tadeusz Wasilewski został przeniesiony do 4 pułku saperów na stanowisko kwatermistrza, natomiast major Zygmunt Mieczysław Górka został przesunięty ze stanowiska dowódcy XXIX bsap na stanowisko dowódcy XIX bsap.
W 1929 roku, w związku z wprowadzeniem nowej organizacji pokojowej saperów, 3 pułk został przeformowany w 3 batalion saperów, a XXIX bsap został rozwiązany.

</doc>
<doc id="3159029" url="https://pl.wikipedia.org/wiki?curid=3159029" title="Parafia św. św. Konstantyna i Heleny w Kolonii">
Parafia św. św. Konstantyna i Heleny w Kolonii



</doc>
<doc id="3159030" url="https://pl.wikipedia.org/wiki?curid=3159030" title="AIS Airlines">
AIS Airlines

AIS Airlines to holenderska czarterowa linia lotnicza mająca siedzibę na holenderskim lotnisku Lelystad. Linia operuje jednym samolotem Jetstream 31 i siedmioma Jetstream 32. Każdy z tych samolotów zabiera na pokład 19 pasażerów.
Linia AIS Airlines zaczęła swoją działalność błyskawicznie od współpracy z linią OLT Express Germany – obsługą rozkładowych tras po Niemczech w 2009 roku.
Linia uruchomiła także szkołę latania AIS Flight Academy. AIS Flight Academy posiada osiem samolotów Socata TB-9, trzy samoloty Socata TB-10, jeden samolot Socata TB-20 i jedną Cessna T303.
Kierunki.
AIS Airlines operują rozkładowo na następujących lotniskach: (stan na grudzień 2013):
Niemcy
Szwajcaria

</doc>
<doc id="3159031" url="https://pl.wikipedia.org/wiki?curid=3159031" title="Walentyna Nagórska-Rudzka">
Walentyna Nagórska-Rudzka

Walentyna Irena Wanda Nagórska-Rudzka (ur. 20 października 1901 w Warszawie, zm. 1992) – polska historyk emigracyjna, badaczka dziejów powstania styczniowego.
Życiorys.
Od 1921 studiowała historię na Wydziale Filozoficznym Uniwersytetu Warszawskiego, w 1926 przedstawiła i obroniła pracę doktorską pt. "Stanowisko społeczeństwa polskiego przed Kongresem Wiedeńskim". Praca ta była publikowana na łamach Przeglądu Historycznego pod tytułem "Polskie zabiegi dyplomatyczne 1813-1814" oraz "Opór społeczeństwa polskiego 1813-1814". Po 1945 aktywna w środowisku historyków polskich na emigracji w Wielkiej Brytanii, a także w Stanach Zjednoczonych. Od 1963 członek Polskiego Towarzystwa Naukowego na Obczyźnie.

</doc>
<doc id="3159032" url="https://pl.wikipedia.org/wiki?curid=3159032" title="Miguel van Assen">
Miguel van Assen

Miguel Van Assen (ur. 30 lipca 1997) – surinamski lekkoatleta specjalizujący się w trójskoku.
Dwukrotny złoty medalista CARIFTA Games. W 2013 spalił wszystkie trzy próby podczas finału mistrzostw świata juniorów młodszych i nie został sklasyfikowany. Czwarty zawodnik igrzysk Ameryki Południowej (2014). W tym samym roku sięgnął po złoty krążek mistrzostw Ameryki Środkowej i Karaibów juniorów oraz zajął 11. miejsce na mistrzostwach świata juniorów w Eugene. Mistrz igrzysk olimpijskich młodzieży w Nankin (2014).
Srebrny (w skoku w dal) i brązowy (w trójskoku) medalista igrzysk solidarności islamskiej (2017). W tym samym roku został mistrzem Ameryki Południowej w trójskoku.
Rekord życiowy w trójskoku: 16,96 (30 lipca 2018, Barranquilla) wynik ten jest aktualnym rekordem Surinamu.

</doc>
<doc id="3159034" url="https://pl.wikipedia.org/wiki?curid=3159034" title="Simpelveld (gmina)">
Simpelveld (gmina)

Simpelveld (limb.: "Zumpelveld") - gmina w południowej Holandii w prowincji Limburgia. Według spisu ludności z 2014 roku gmina liczy 10 844 mieszkańców. Ma ona powierzchnię równą 16,02 km². 
Gmina Simpelveld została utworzona w 1982 roku podczas reorganizacji gminnej. Powstała ona z dwóch dotychczasowych gmin Bocholtz i Simpelveld. Na terenie gminy odnaleziono pozostałości z czasów rzymskich. Gmina graniczy od południowego zachodu z gminą Gulpen-Wittem, od północnego zachodu z Voerendaal, od północnego wschodu z Heerlen, a od południa z przedmieściami niemieckiego miasta Akwizgran.
Gmina jest członkiem Parkstad Limburg.
Miejscowości gminy.
Gmina obejmuje dwie wsie oraz trzynaście przysiółków i osad.
Osady.
Prócz wiosek i przysiółków w gminie znajduje się także dziesięć osad (nider.: "Buurtschap"), są to: Baaks-Sweijer, Bosschenhuizen, Broek, Bulkemsbroek, In de Gaas, Molsberg, Prickart, Vlengendaal, Waalbroek i Zandberg.

</doc>
<doc id="3159039" url="https://pl.wikipedia.org/wiki?curid=3159039" title="Akumulator sodowo-jonowy">
Akumulator sodowo-jonowy

Akumulator sodowo-jonowy – rodzaj akumulatora elektrycznego, w którym jako nośniki ładunku wykorzystywane są jony sodu (Na+). W roku 2009 akumulator był w fazie prac eksperymentalnych, jednak w przyszłości może się on okazać tańszą alternatywą dla obecnie powszechnie stosowanego akumulatora litowo-jonowego. W związku z faktem, że sód jest pierwiastkiem dużo powszechniejszym w naturze niż lit, z którego tworzone są obecnie baterie o najlepszych parametrach, potencjalny rozwój ogniw sodowo-jonowych stwarza możliwości stworzenia technologii tańszej i bardziej opłacalnej niż obecnie stosowane. W przeciwieństwie do akumulatora sodowo-siarkowego, baterie sodowo-jonowe można stosować w przenośnej elektronice. Mogą również być używane w temperaturze pokojowej (ok. 25 °C).
Magazynowanie energii.
Tak jak inne rodzaje akumulatorów, baterie sodowo-jonowe magazynują energię w wiązaniach chemicznych anody. Podczas ładowania jony Na+ migrują w kierunku anody. Jednocześnie elektrony równoważące ładunek przechodzą z katody do anody zewnętrznym obwodem elektrycznym. W czasie rozładowania zachodzi proces odwrotny – następuje przepływ elektronów z powrotem z anody do katody, a jony Na+ przenikają z powrotem do katody.
Dotychczas odnotowano napięcie ogniw sodowo-jonowych wynoszące 3,6 V. Jednocześnie akumulatory te wykazały zdolność do utrzymania 115 mAh/g podczas 50 cykli ładowania i rozładowania, co oznacza pojemność równą około 400 Wh/kg. Mimo tego, ogniwa sodowo-jonowe są w dalszym ciągu niezdolne do utrzymania silnego ładunku po wielokrotnym ładowaniu i rozładowaniu. Po 50 cyklach większość akumulatorów sodowo-jonowych zachowuje jedynie 50% pierwotnej pojemności.
Anoda.
Po zastosowaniu NaxC6 jako anody, średnie napięcie na plateau niskiego potencjału było wyższe dla ogniw sodowo-jonowych w porównaniu z ogniwami litowo-jonowymi. Materiały węglowe mogą być otrzymywane z węglowodanów.
Anody z włókien drewnianych pokrytych cyną mogą zastąpić dotychczas stosowane sztywne materiały anodowe, które są zbyt kruche by wytrzymać cykliczne kurczenie się i rozszerzanie materiału na skutek interkalacji i deinterkalacji jonów sodu do struktury krystalicznej związku. Włókna drewniane są wystarczająco elastyczne by wytrzymać nawet ponad 400 cykli ładowania i rozładowania – po przeprowadzeniu setek cykli, struktura drewna pozostała nieuszkodzona. Modele komputerowe pokazują, że powstające na powierzchni drewna nierówności równoważą naprężenia, jakim poddawana jest bateria w czasie ładowania i rozładowania, co zwiększa odporność materiału na cykliczną pracę baterii i pozwala mu wytrzymać nawet setki cykli. Jony sodu przemieszczają się poprzez ścianki włókna drewna i poprzez dyfuzję na powierzchni cyny.
Opracowany został też rodzaj papieru kompozytowego, który może być wykorzystywany jako anoda w akumulatorach sodowo-jonowych.
Katoda.
W katodach ogniw sodowo-jonowych wykorzystuje się mieszane fosforany i ich pochodne.
Testy Na2FePO4F i Li2FePO4F jako materiałów katodowych wykazały, że związek zawierający sód z łatwością zastępuje ten mający w składzie lit w ogniwie typu "Li-ion". Połączenie technologii "Na-ion" i "Li-ion" mogłoby skutkować obniżeniem całkowitej ceny akumulatora.
Materiał elektrodowy Na2/3[Fe1/2Mn1/2]O2 typu P2 osiąga odwracalną pojemność rzędu 190 mAh/g w ogniwie sodowo-jonowym, wykorzystując reakcję redoks Fe3+/Fe4+ w temperaturze pokojowej.
Innym związkiem badanym jako potencjalny materiał katodowy jest Na2FeP2O7 mający strukturę szklistą. Ogniwa z jego użyciem miały napięcie 2,9 V i pojemność 88 mAh/g.
Proponowane są też katody zawierające chrom i wanad, dla których zachodzi następująca reakcja:
Powyższe materiały katodowe zachowują więcej pojemności podczas cyklicznego ładownia i rozładowania. Efekty domieszkowania materiału katodowego za pomocą chromu zostały przeanalizowane pod względem wpływu na strukturę krystaliczną oraz krzywe ładowania i rozładowania. Badania te wykazały, że materiał domieszkowany Cr wykazuje większą stabilność cykli baterii. Początkowa odwracalna pojemność wynosiła 83,3 mAh/g, a sprawność pierwszego cyklu ładowania-rozładowania 90,3%. Retencja odwracalnej pojemności materiału osiągnęła ok. 91,5% po 20 cyklach ładowania i rozładowania.

</doc>
<doc id="3159040" url="https://pl.wikipedia.org/wiki?curid=3159040" title="Cerkiew św. Antypasa z Pergamonu w Moskwie">
Cerkiew św. Antypasa z Pergamonu w Moskwie

Cerkiew św. Antypasa z Pergamonu – cerkiew w Moskwie, w dekanacie centralnym eparchii moskiewskiej miejskiej Rosyjskiego Kościoła Prawosławnego.
Historia.
Świątynia znajduje się na terenie Zaniegliminja – jednego ze starszych osiedli w granicach Moskwy, na południowy zachód od Kremla. Pierwsza wzmianka o świątyni pod tym wezwaniem w tym rejonie pochodzi z 1625. Cerkiew mogła być jednak starsza, chociaż dokładny czas jej budowy nie został ustalony. Według różnych wersja obiekt powstał w 1514, 1519 (mógłby być wówczas dziełem Alojzego z Mediolanu) lub nieco później, po 1530. Nie wyjaśniono również, dlaczego patronem świątyni został mało znany na Rusi święty Antypas z Pergamonu. Za autorstwem Alojzego mogłoby przemawiać rozplanowanie budynku i wyraźne wpływy architektury włoskiej w jego wyglądzie.
Szesnastowieczna budowla była przebudowywana i rozbudowywana. Jeszcze w XVI w., do 1596, starszą cerkiew całkowicie przekształcono. Unikalną cechą cerkwi są dwie absydy ołtarzowe: w większej znajduje się główny ołtarz św. Antypasa, w bocznej – ołtarz św. Grzegorza, który dobudowała najprawdopodobniej rodzina Skuratowów, być może Maluta Skuratow, który chciał w ten sposób uczcić swojego świętego patrona, lub też jego potomkowie, aby modlić się za jego duszę. W XVII w. cerkiew była grobowcem rodowym Skuratowów. Według legendy w cerkwi św. Antypasa odbył się jeden ze ślubów Iwana Groźnego. W świątyni wielokrotnie służyli patriarchowie moskiewscy i całej Rusi, na nabożeństwa przybywali carowie i przedstawiciele szlachty. Popularność świątyni wynikała z faktu, iż jej patronem był święty, któremu przypisywano uzdrowienia chorób zębów. W XVII w. do cerkwi dobudowano drugi ołtarz boczny św. Mikołaja, w latach 1739–1741 przebudowany z uwagi na zły stan techniczny, z inicjatywy księcia Siergieja Golicyna. W 1798 od północy dostawiono kolejny ołtarz boczny Narodzenia św. Jana Chrzciciela z dodatkowym przedsionkiem i osobną dzwonnicą.
Cerkiew pozostawała czynna do 1929, gdy została zamknięta i przekazana Centralnym Kursom Malarskim prowadzonym przez Stowarzyszenie Malarzy Rewolucji. Następnie budynek zaadaptowano na mieszkania. W latach 50. XX wieku rozebrano kopułę nad ołtarzem św. Mikołaja. W 1966 świątynia była już poważnie zdewastowana, chociaż część budynku nadal mieściła mieszkania oraz magazyn. W końcu tej samej dekady przystąpiono do restauracji obiektu. Kierujący nią Lew Dawid zamierzał początkowo zburzyć wszystkie elementy dobudowane po XVI w. i zachować jedynie najstarszą część budowli. Przeciwne tym planom było jednam muzeum sztuk plastycznych, które pozostawało właścicielem budowli i miało zamiar umieścić w niej bibliotekę. W związku z tym do 1983 wyremontowano cerkiew w takiej postaci, w jakiej funkcjonowała po ostatniej rozbudowie, nie odbudowano jedynie kopuły nad ołtarzem św. Mikołaja.
Rosyjski Kościół Prawosławny odzyskał obiekt w 2005, wtedy też odsłużono w nim pierwszą od 1929 Świętą Liturgię.
Związani z cerkwią.
Parafianinem cerkwi św. Antypasa był malarz Walentin Sierow.
W 1922 patriarcha moskiewski i całej Rusi Tichon wyświęcił w cerkwi na diakona Ilję Gromogłasowa, późniejszego świętego nowomęczennika, profesora teologii. Duchowny ten krótko służył w cerkwi św. Antypasa, gdyż został po miesiącu aresztowany.

</doc>
<doc id="3159041" url="https://pl.wikipedia.org/wiki?curid=3159041" title="Kabil">
Kabil

Kabil (arab. قابيل, "Qābīl") – w mitologii arabskiej człowiek, który stworzył wizerunki bóstw.
Kabil pochodził z plemienia Banu. Jego historia podana została w dziele Ibn al-Kalbiego.
Początek tej opowieści rozgrywa się jeszcze przed potopem, a więc między czasami, w których żył Adam, a czasem Noego. Wedle Ibn al-Kalbiego żyli wtedy na Ziemi wielce cnotliwi mężowie, bardzo pobożni. Nosili oni imiona Jaghut, Ja'uk i Nasr. Traktowano ich z uznaniem i szacunkiem. Gdy odeszli, ich rodziny pogrążyły pogążyły się w żałobie po stracie znamienitych bliskich. Wtedy właśnie przyszedł do nich Kabil. Zaproponował rodzinom, że utworzy posągi ich zmarłych krewnych. Rodziny prawych mężów przystały na propozycję. Kabil sporządził więc rzeźby przedstawiające Jaghuta, Ja'uka i Nasra. Posągom tym zaczęto oddawać cześć przynależną ludziom, których przedstawiały.
Mijały lata. W końcu wymarli już ludzie, którzy pamiętali czcigodnych mężów za życia. Pozostały po nich tylko posągi, którym w dalszym ciągu oddawano cześć. W dalszym ciągu obchodzono wokoło rzeźby. Zwyczaj ten trwał. Z biegiem czasu zmieniały się pokolenia, ale cały czas oddawano cześć posągom, nie znając tych, których przedstawiały. W ten sposób zrodził się kult tych posągów. Otoczono je w końcu czcią boską. W ten sposób Ibn al-Kalbi wyjaśnia pojawienie się kultu Jaghuta, Ja'uka i Nasra, w rzeczywistości bóstw sprzed czasów islamu, wypartych przez religię Mahometa.

</doc>
<doc id="3159042" url="https://pl.wikipedia.org/wiki?curid=3159042" title="Benedykt Dytrych">
Benedykt Dytrych

Benedykt Teodor Dytrych (ur. 12 września 1914 w Nowej Wsi, zm. 23 kwietnia 1995 w Londynie) – podpułkownik dyplomowany Wojska Polskiego, historyk emigracyjny, badacz dziejów nowożytnych.
Życiorys.
Na stopień podporucznika został mianowany ze starszeństwem z 1 stycznia 1938 i 445. lokatą w korpusie oficerów rezerwy piechoty.
Był żołnierzem kampanii wrześniowej i 3 Dywizji Strzelców Karpackich.
Po 1945 roku pozostał na emigracji. Absolwent historii Polskiego Uniwersytetu na Obczyźnie. Uzyskał tytuł magistra w 1967 za pracę pt. "Prasa angielska wobec sprawy polskiej przed powstaniem styczniowym". Doktorat obronił w 1979 pod kierunkiem Józefa Jasnowskiego na Polskim Uniwersytecie na Obczyźnie na podstawie dysertacji pt. "Pszczelarstwo, miód i wosk w kulturze materialnej Rzymu i Bizancjum". Habilitował się w 1985 (praca pt. "Rośliny spożywcze importowane z Ameryki Południowej"). Wykładał historię na Polskim Uniwersytecie na Obczyźnie.
Był wybierany zastępcą członka Wydziału Oświaty i Wychowania Polaków w Wielkiej Brytanii 10 września 1953 oraz w 1959, 18 grudnia 1963, 1 stycznia 1967.

</doc>
<doc id="3159043" url="https://pl.wikipedia.org/wiki?curid=3159043" title="MLB All-Star Game 1987">
MLB All-Star Game 1987

MLB All-Star Game 1987 – 58. Mecz Gwiazd ligi MLB, który odbył się 14 lipca 1987 roku na Oakland-Alameda County Coliseum w Oakland. Spotkanie zakończyło się zwycięstwem National League All-Stars 2-0 po 13 inningach. Frekwencja wyniosła 54 960 widzów.
Najbardziej wartościowym zawodnikiem został Tim Raines, który zaliczył trzy uderzenia, w tym "two-run triple" w pierwszej połowie trzynastej zmiany.

</doc>
<doc id="3159044" url="https://pl.wikipedia.org/wiki?curid=3159044" title="Jan Sadowski (major)">
Jan Sadowski (major)

Jan Sadowski (ur. 12 maja 1890 we Wzdowie, zm. w kwietniu 1940 w Katyniu) – legionista, major piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się jako syn Wojciecha i Marii z Mazurów. Od 1901 kształcił się w C. K. Gimnazjum w Sanoku, gdzie w 1904 ukończył III klasę. W Sanoku działał w organizacjach niepodległościowych: tajnej organizacji wojskowej „W”, „Armii Polskiej” (w 1912 ukończył kurs podoficerski; (wraz z nim działali m.in. Bronisław Praszałowicz, Bolesław Mozołowski, Józef Smoleń, Edward Zegarski) oraz VII Drużynie Strzeleckiej, w której był instruktorem.
Po wybuchu I wojny światowej w lipcu 1914 wstąpił do Legionów Polskich i od tego czasu służył w 5 pułku piechoty Legionów Polskich, w szeregach którego przeszedł szlak bojowy. Brał udział w bitwach pod Sitowiczami, Hulewiczami, Rutką Sitowicką, Optową, pod Kostiuchnówką (podczas tego starcia Jan Sadowski 4 lipca 1916 jako dowódca plutonu wykazał się podczas obrony „Reduty Piłsudskiego”), Wólką Gałuzyjską, Jabłonkowem oraz w atakach pod Kuklami, Kamieniuchą i Miedwieżami Wielkimi. Za swoje bohaterstwo otrzymał Order Virtuti Militari. Od 3 grudnia 1916 do 3 lutego 1918 w randze sierżanta służył w Stacji Zbornej Legionów Polskich w Piotrkowie Trybunalskim. 
Po rekonwalescencji i wyleczeniu od listopada 1918 służył w Wojsku Polskim po odzyskaniu niepodległości i powstaniu II Rzeczypospolitej. Uczestniczył w wojnie polsko-bolszewickiej w walkach na froncie. Funkcjonował od sierpnia 1919 do 25 listopada 1920 jako oficer ewidencyjny w Powiatowej Komendzie Uzupełnień we Włodzimierzu Wołyńskim. W 1919 roku został mianowany podporucznikiem. W 1920 został przydzielony do Adiutantury Generalnej Naczelnego Wodza. W 1921 został awansowany do stopnia porucznika. 
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 i 1049. lokatą w korpusie oficerów piechoty, a jego oddziałem macierzystym był 5 pułk piechoty Legionów. W 1923 był referentem Oddziału V Sztabu Generalnego. Następnie odbył kurs w Szkole Podchorążych w Warszawie w 1923 i od 17 lipca tego roku został przydzielony do 63 pułku piechoty w Toruniu, gdzie do 1926 pracował na stanowisku dowódcy kompanii. 25 sierpnia 1927 został wyznaczony na stanowisko kwatermistrza batalionu manewrowego w Rembertowie. Jednocześnie odbył kurs w Doświadczalnym Centrum Wyszkolenia w Rembertowie. 14 sierpnia 1928 został przydzielony do 8 pułku piechoty Legionów w Lublinie. 2 kwietnia 1929 został mianowany majorem ze starszeństwem z dniem 1 stycznia 1929 i 9. lokatą w korpusie oficerów piechoty. 6 lipca 1929 został zatwierdzony na stanowisku kwatermistrza pułku. 23 marca 1932 został przeniesiony na stanowisko komendanta placu Lida. 9 grudnia 1932 ogłoszono jego przeniesienie do 76 pułku piechoty w Grodnie na stanowisko dowódcy batalionu. W czerwcu 1933 został przeniesiony do Powiatowej Komendy Uzupełnień Siedlce na stanowisko komendanta. 4 lipca 1935 roku został zwolniony z zajmowanego stanowiska, pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr IX. 30 listopada 1935 roku został przeniesiony w stan spoczynku.
Po wybuchu II wojny światowej w czasie kampanii wrześniowej został zmobilizowany na stanowisko komendanta placu w Lidzie. Po agresji ZSRR na Polskę z 17 września 1939 został aresztowany przez Sowietów. Był przetrzymywany w obozie w Kozielsku. Osobę Jana Sadowskiego zapisał w swoim notatniku, sporządzonym w kozielskim obozie, ppor. Maksymilian Trzepałka. Najprawdopodobniej 12 kwietnia 1940 został przetransportowany do Katynia (jego nazwisko znalazło się na liście wywozowej 015/2 z 6 kwietnia 1940) i przypuszczalnie 12/13 kwietnia rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców pod numerem 3408 (przy zwłokach zostały odnalezione legitymacja Krzyża Srebrnego Orderu Virtuti Militari z fotografią, legitymacja oficerska).
Jan Sadowski był żonaty z Natalią z Wolskich, z którą miał córki Krystynę i Barbarę oraz syna. W Siedlcach zamieszkiwał przy ulicy Jagiellońskiej 2.
Upamiętnienie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
14 kwietnia 2010, w ramach akcji „Katyń... pamiętamy” / „Katyń... Ocalić od zapomnienia”, przy Zespole Szkół we Wzdowie został zasadzony Dąb Pamięci honorujący Jana Sadowskiego.

</doc>
<doc id="3159045" url="https://pl.wikipedia.org/wiki?curid=3159045" title="Jan Sadowski">
Jan Sadowski



</doc>
<doc id="3159046" url="https://pl.wikipedia.org/wiki?curid=3159046" title="Kościół Trójcy Przenajświętszej w Ciechanowcu">
Kościół Trójcy Przenajświętszej w Ciechanowcu

Kościół Trójcy Przenajświętszej w Ciechanowcu – rzymskokatolicki kościół parafialny w mieście Ciechanowiec, w województwie podlaskim. Należy do dekanatu Ciechanowiec diecezji drohiczyńskiej.
Historia i architektura.
Świątynię zbudowano w latach 1732–1737 w stylu barokowym z fundacji Franciszka Maksymiliana Ossolińskiego i jego syna Tomasza Konstantego Ossolińskiego. Projektantem barokowej świątyni był przypuszczalnie zakonnik Mateusz Osiecki, a budowniczym Jan Krzysztof Adrian Kluk - ojciec znanego przyrodnika. Konsekracji kościoła dokonał 26 lipca 1739 roku biskup Andrzej Stanisław Kostka Załuski.
W latach 1770–1796 funkcję proboszcza pełnił przyrodnik i badacz ks. Jan Krzysztof Kluk.
W dniu 3 września 1789 roku Teresa Ossolińska i jej córka Katarzyna ufundowały w pobliżu kościoła szpital i klasztor sióstr św. Wincentego à Paulo (szarytek). W 1905 roku zbudowano plebanię. W 1911 roku proboszcz Józef Rowiński zainstalował w kościele dwunastogłosowe organy. W 1941 roku kościół został uszkodzony w wyniku ostrzału. W 1970 roku została ułożona marmurowa posadzka.
Wewnątrz znajduje się szeroka nawa, po bokach znajdują się dwa rzędy kaplic, prezbiterium posiada prawie równą szerokość i wysokość co nawa.

</doc>
<doc id="3159047" url="https://pl.wikipedia.org/wiki?curid=3159047" title="Aleksander Blum">
Aleksander Blum

Aleksander Blum (ur. 14 października 1908 w Woroneżu, zm. 27 maja 1996 w Londynie) – polski rusycysta i historyk emigracyjny, badacz dziejów najnowszych.
Życiorys.
W latach 1937-1939 był słuchaczem Wyższej Szkoły Wojennej w Warszawie.
W 1939 ukończył historię na Uniwersytecie Stefana Batorego w Wilnie. W okresie II wojny światowej żołnierz 2 Dywizji Strzelców Pieszych. Wziął udział w obronie Francji w 1940, następnie internowany w Szwajcarii. Po uwolnieniu w 1941 przez trzy lata pełnił funkcję asystenta w katedrze historii średniowiecznej na Uniwersytecie we Fryburgu, obronił tam doktorat w zakresie literatury polskiej i rosyjskiej . Po 1945 roku pozostał na emigracji w Wielkiej Brytanii, habilitował się i wykładał historię na Polskim Uniwersytecie na Obczyźnie (PUNO). W latach 1956-1958 wykładał na Uniwersytecie Londyńskim, od 1958 pracował jako wykładowca języka rosyjskiego w Ealing Technical College. W 1965 otrzymał propozycję pracy w Council for National Academic Awards, w 1971 otrzymał nominację profesorską. W tym samym roku został profesorem historii nowoczesnej, a w latach 1972-1985 był dziekanem Wydziału Humanistycznego PUNO. Inicjator Seminarium Kultury Polskiej na Ealingu. Od 1974 członek czynny Wydziału Humanistycznego Polskiego Towarzystwa Naukowego na Obczyźnie.
W 1979 otrzymał złotą odznakę honorową Koła Lwowian (17 grudnia 1979). W 1981 otrzymał nagrodę pisarską Stowarzyszenia Polskich Kombatantów.

</doc>
<doc id="3159048" url="https://pl.wikipedia.org/wiki?curid=3159048" title="Jaghut">
Jaghut

Jaghut, "Jaghus" (arab. يغوث, "Yaghūth") – w mitologii arabskiej człowiek bądź bóstwo.
Jaghut był bóstwem deszczu. Sanktuarium Jaghuta znajdowało się na północy Jemenu. Przedstawiano go w postaci lwa. Przedstawienie to miało symbolizować słońce.
Wedle relacji Ibn al-Kalbiego Jaghut żył niegdyś na Ziemi jako człowiek, pomiędzy czasami Adama i Ewy, a czasem potopu za życia Noego. Odznaczał się prawością i pobożnością. W tych samych, przedpotopowych czasach żyli także Ja'uk i Nasr, którzy odznaczali się takimi samymi, jak on, zaletami. Gdy ich życie dobiegło końca, rodziny czcigodnych mężów pogrążyły się w żałobie. Wtedy pojawił się Kabil. Człowiek ten, wywodzący się z plemienia Banu, zaproponował pogrążonym w żalu rodzinom, że wykona posągi przedstawiające ich umarłych bliskich, w tym Jaghuta. Rodziny wyraziły zgodę. Kbil wykonał rzeźnę przedstawiającą Jaghuta, tak jak i pozostałych prawych mężów.
Rzeźby te stały się przemiotem czci. Obchodzono je wokoło. Czczono je nawet, gdy zmarli wszyscy pamiętający sprawiedliwych mężów sprzed potopu. W ten oto sposób narodził się kult, gdyż posągom zaczęto oddawać cześć boską.
W ten oto sposób Ibn al-Kalbi stara się wytłumaczyć zrodzenie się kultu przedislamskiego bóstwa, którego zostało wyparte przez islam. Jego imię pojawia się w Koranie. Mahomet wymienia Jaghuta i inne bóstwa politeizmu, wkładając ich imiona w usta ich wyznawców porwadzących polemikę z Noem. W LXXI Surze Koranu znajdują się słowa:
Następnie następuje komentarz:

</doc>
<doc id="3159049" url="https://pl.wikipedia.org/wiki?curid=3159049" title="Ja’uk">
Ja’uk

Ja’uk (arab. يعوق, "Yaʿūq") – w mitologii arabskiej człowiek bądź bóstwo, czczone przez plemiona Hamdan i Chaulan.
Podobizny Ja’uka ukazywały go w postaci konia. Świątynie tego bóstwa leżała w Chajwanie.
Wedle relacji Ibn al-Kalbiego Ja’uk żył niegdyś na Ziemi jako człowiek, pomiędzy czasami Adama i Ewy, a czasem potopu za życia Noego. Odznaczał się prawością i pobożnością. W tych samych, przedpotopowych czasach żyli także Jaghut i Nasr, którzy odznaczali się takimi samymi, jak on, zaletami. Gdy ich życie dobiegło końca, rodziny czcigodnych mężów pogrążyły się w żałobie. Wtedy pojawił się Kabil. Człowiek ten, wywodzący się z plemienia Banu, zaproponował pogrążonym w żalu rodzinom, że wykona posągi przedstawiające ich umarłych bliskich, w tym Ja’uka. Rodziny wyraziły zgodę. Kbil wykonał rzeźnę przedstawiającą Ja’uka, tak jak i pozostałych prawych mężów.
Rzeźby te stały się przemiotem czci. Obchodzono je wokoło. Czczono je nawet, gdy zmarli wszyscy pamiętający sprawiedliwych mężów sprzed potopu. W ten oto sposób narodził się kult, gdyż posągom zaczęto oddawać cześć boską.
W ten oto sposób Ibn al-Kalbi stara się wytłumaczyć zrodzenie się kultu przedislamskiego bóstwa, którego zostało wyparte przez islam. Jego imię pojawia się w Koranie. Mahomet wymienia Ja’uka i inne bóstwa politeizmu, wkładając ich imiona w usta ich wyznawców porwadzących polemikę z Noem. W LXXI Surze Koranu znajdują się słowa:
Następnie następuje komentarz:

</doc>
<doc id="3159050" url="https://pl.wikipedia.org/wiki?curid=3159050" title="Pięciobój nowoczesny na Igrzyskach Panamerykańskich 2011">
Pięciobój nowoczesny na Igrzyskach Panamerykańskich 2011

Pięciobój nowoczesny na Igrzyskach Panamerykańskich 2011 odbywał się w dniach 15–16 października 2011 roku. Czterdzieścioro dwoje zawodników obojga płci rywalizowało w "Hípica Club" łącznie w dwóch konkurencjach indywidualnych.

</doc>
<doc id="3159051" url="https://pl.wikipedia.org/wiki?curid=3159051" title="Nasr (mitologia)">
Nasr (mitologia)

Nasr (arab. نسر) – w mitologii arabskiej człowiek bądź bóstwo.
Nasr to bóstwo południowoarabskie. Podobizny Nasra ukazywały go w postaci sokoła.
Wedle relacji Ibn al-Kalbiego Nasr żył niegdyś na Ziemi jako człowiek, pomiędzy czasami Adama i Ewy, a czasem potopu za życia Noego. Odznaczał się prawością i pobożnością. W tych samych, przedpotopowych czasach żyli także Jaghut i Ja'uk, którzy odznaczali się takimi samymi, jak on, zaletami. Gdy ich życie dobiegło końca, rodziny czcigodnych mężów pogrążyły się w żałobie. Wtedy pojawił się Kabil. Człowiek ten, wywodzący się z plemienia Banu, zaproponował pogrążonym w żalu rodzinom, że wykona posągi przedstawiające ich umarłych bliskich, w tym Nasra. Rodziny wyraziły zgodę. Kbil wykonał rzeźbę przedstawiającą Nasra, tak jak i pozostałych prawych mężów.
Rzeźby te stały się przedmiotem czci. Obchodzono je wokoło. Czczono je nawet, gdy zmarli wszyscy pamiętający sprawiedliwych mężów sprzed potopu. W ten oto sposób narodził się kult, gdyż posągom zaczęto oddawać cześć boską.
W ten oto sposób Ibn al-Kalbi stara się wytłumaczyć zrodzenie się kultu przedislamskiego bóstwa, którego zostało wyparte przez islam. Jego imię pojawia się w Koranie. Mahomet wymienia Nasra i inne bóstwa politeizmu, wkładając ich imiona w usta ich wyznawców porowadzących polemikę z Noem. W LXXI Surze Koranu znajdują się słowa:
Następnie pojawia się komentarz:

</doc>
<doc id="3159053" url="https://pl.wikipedia.org/wiki?curid=3159053" title="Autosyfon">
Autosyfon



</doc>
<doc id="3159056" url="https://pl.wikipedia.org/wiki?curid=3159056" title="Ja'uk">
Ja'uk



</doc>
<doc id="3159057" url="https://pl.wikipedia.org/wiki?curid=3159057" title="Joost Winnink">
Joost Winnink

Joost Winnink (ur. 30 czerwca 1971 w Peize) – holenderski tenisista.
Kariera tenisowa.
W swojej karierze wygrał siedem turniejów deblowych rangi ATP Challenger Tour, raz był finalistą turnieju rangi ATP World Tour.
W grze pojedynczej raz wziął udział w turnieju Wielkiego Szlema – US Open 1995, podczas którego odpadł w 2. rundzie.
W rankingu singlistów najwyżej sklasyfikowany był 27 listopada 1995, gdy zajmował 152. miejsce, a w rankingu deblistów 10 kwietnia 1995, plasując się na 101. miejscu.

</doc>
<doc id="3159058" url="https://pl.wikipedia.org/wiki?curid=3159058" title="Cerkiew św. Jana Teologa w Moskwie (Priesnienskij)">
Cerkiew św. Jana Teologa w Moskwie (Priesnienskij)

Cerkiew św. Jana Teologa – cerkiew w Moskwie, w dekanacie centralnym eparchii moskiewskiej miejskiej Rosyjskiego Kościoła Prawosławnego.
Historia.
Pierwsza drewniana cerkiew na miejscu obecnie istniejącej została zbudowana na początku XVII w. Pierwsza informacja o niej pochodzi z 1615 i dotyczy przekazania przez cara Michała I ikony patronalnej. Drewnianą budowlę zastąpiono murowaną w latach 1652–1655, zaś w 1691 powiększono ją o drugi ołtarz św. Mikołaja z Miry, wyświęcony w 1694 przez patriarchę moskiewskiego i całej Rusi Adriana.
W 1668 Symeon Połocki otworzył przy cerkwi pierwszą w Moskwie prywatną szkołę prawosławną, utrzymywaną z darów miejscowych parafian. Dziesięć lat później przy świątyni zorganizowano utrzymywany przez cara przytułek dla stu ubogich.
Cerkiew rozbudowano jeszcze dwukrotnie: w 1740 wzniesiono dwukondygnacyjną dzwonnicę (na której zawieszono siedem dzwonów), natomiast w latach 1838–1842 kolejny ołtarz boczny św. Mitrofana z Woroneża. Wtedy też przeprowadzono remont całego budynku. W uroczystym poświęceniu powiększonej świątyni w 1842 brał udział metropolita moskiewski Filaret. Ołtarz św. Mitrofana zlikwidowano w 1870, przenosząc stół ołtarzowy do głównego pomieszczenia ołtarzowego świątyni. W latach 1876–1879 do cerkwi wstawiono nowy barokowy ikonostas, wykonano nowe freski.
W czasie akcji konfiskaty kosztowności cerkiewnych wyposażenie cerkwi uległo rozgrabieniu. Świątynia pełniła funkcje sakralne do 1933, gdy została zamknięta i przekazana Teatrowi Kameralnemu im. Puszkina. W okresie radzieckim zaginęły czczone w poprzednich stuleciach kopia Smoleńskiej Ikony Matki Bożej z XVII w. oraz patronalny wizerunek podarowany przez cara Michała. Teatr sugerował całkowite zniszczenie cerkwi, jednak skutecznie zaprotestował przeciwko temu architekt Dmitrij Suchow. W rezultacie doszło jedynie do przebudowy budynku, w czasie której usunięto z niego przypominające o pierwotnym przeznaczeniu kopuły. We wnętrzu zniszczono freski oraz wyposażenie pomieszczenia ołtarzowego. Początkowo w budynku mieścił się internat, a następnie pracownie stolarska i ślusarska.
W latach 1956–1998, z przerwami, trwały prace nad restauracją zabytkowej cerkwi.
Rosyjski Kościół Prawosławny odzyskał obiekt w 1992 (świątynia była wówczas w stanie grożącym zawaleniem). Pierwsze nabożeństwa odbyły się w czasie Paschy w 1993 przed ołtarzem św. Mikołaja. Cały budynek zaczął pełnić funkcje sakralne dwa lata później, a jego pierwotny wygląd został całkowicie zrekonstruowany. Po remoncie cerkiew poświęcił ponownie patriarcha moskiewski i całej Rusi Aleksy II w 1999. W cerkwi w 2014 służył natomiast patriarcha moskiewski i całej Rusi Cyryl.
Związani z cerkwią.
Ostatnim proboszczem cerkwi św. Jana Teologa przed jej zamknięciem w 1933 był hieromnich Cyprian (Nielidow). W roku zamknięcia świątyni został on aresztowany i skazany na karę łagru, w którym duchowny zmarł. W 2002 został kanonizowany jako święty nowomęczennik.

</doc>
<doc id="3159060" url="https://pl.wikipedia.org/wiki?curid=3159060" title="Giovanni Gravenbeek">
Giovanni Gravenbeek

Giovanni Gravenbeek (ur. 11 maja 1988 w Utrechcie) - holenderski piłkarz grający na pozycji prawego obrońcy i środkowego pomocnika.
Gravenbeek pochodzi z Surinamu. Swoją karierę rozpoczął w klubie Vitesse w sezonie 2009/2010. W czerwcu 2010 roku podpisał roczny kontrakt z klubem Willem II. Pod koniec maja 2012 roku Giovanni podpisał dwuletni kontrakt z PEC Zwolle, z którym w 2014 roku świętował tryumf w Pucharze Holandii.

</doc>
<doc id="3159065" url="https://pl.wikipedia.org/wiki?curid=3159065" title="Konstanty Wyhowski">
Konstanty Wyhowski

Konstanty Wyhowski herbu Abdank – sędzia kapturowy ziemi lwowskiej w 1733 roku, pułkownik chorągwi pancernej Adama Mikołaja Sieniawskiego w 1715 roku.
W 1715 roku był posłem skonfederowanych wojsk Rzeczypospolitej w konfederacji gorzyckiej.

</doc>
<doc id="3159069" url="https://pl.wikipedia.org/wiki?curid=3159069" title="Cerkiew św. Jana Teologa (Priesnienskij)">
Cerkiew św. Jana Teologa (Priesnienskij)



</doc>
<doc id="3159074" url="https://pl.wikipedia.org/wiki?curid=3159074" title="Japoński idol">
Japoński idol



</doc>
<doc id="3159075" url="https://pl.wikipedia.org/wiki?curid=3159075" title="Ostatni sędzia">
Ostatni sędzia



</doc>
<doc id="3159079" url="https://pl.wikipedia.org/wiki?curid=3159079" title="Marija Jaremczuk">
Marija Jaremczuk

Marija Nazariwna Jaremczuk (; ur. 2 marca 1993 w Czerniowcach) – ukraińska wokalistka, reprezentantka kraju podczas 59. Konkursu Piosenki Eurowizji w 2014 roku.
Życiorys.
Dzieciństwo, edukacja.
Marija jest córką ukraińskiego śpiewaka estradowego Nazarija Jaremczuka. Śpiewa od szóstego roku życia. W latach 2009-2013 studiowała na wydziale historii, politologii i polityki zagranicznej Czerniowieckiego Uniwersytetu Narodowego, jednocześnie uczęszczając do klasy wokalnej na Kijowskiej Gminnej Akademii Sztuki Cyrkowej i Estradowej. Jest osobą apolityczną, jednakże sympatyzuje z Partią Regionów.
Od 2012: "Hołos Krajiny", Konkurs Piosenki Eurowizji.
W 2012 roku wzięła udział w programie "Hołos Krajiny", ukraińskim odpowiedniku formatu "The Voice of Poland". Znalazła się w drużynie Ołeksandra Ponomariowa i dotarła do finału, w którym zajęła ostatecznie czwarte miejsce. W tym samym roku reprezentowała Ukrainę na festiwalu New Wave, zajmując 3. miejsce. Udział w konkursie sfinansował jej Rinat Achmetow. Pod koniec 2012 wzięła udział w ukraińskich eliminacjach do 58. Konkursu Piosenki Eurowizji, zajmując w nich 5. miejsce z utworem „Imagine”.
W grudniu 2013 Jaremczuk poprzez preselekcje została wybrana na reprezentantkę Ukrainy podczas 59. Konkursu Piosenki Eurowizji z utworem „Tick-Tock”. 6 maja wystąpiła w pierwszym półfinale imprezy jako dziewiąta w kolejności i z piątego miejsca awansowała do finału, który odbył się 10 maja. Wystąpiła w nim jako pierwsza i zajęła ostatecznie 6. miejsce, zdobywając 113 punktów.
W styczniu 2015 wzięła udział w sesji zdjęciowej dla magazynu Maxim. Zdjęcia znalazły się w czerwcowym wydaniu tego czasopisma.
Życie prywatne.
Jej ulubionymi wykonawcami są Elvis Presley, Freddie Mercury, Elton John, Whitney Houston, Maroon 5 i Iwo Bobul. Oprócz języka ukraińskiego zna również angielski, niemiecki, włoski, rumuński i rosyjski, w którym, wbrew zmarłemu ojcu, wykonuje piosenki. Rozumie też język polski. Kibicuje FC Barcelonie, Szachtarowi Donieck i Dynamu Kijów.

</doc>
<doc id="3159082" url="https://pl.wikipedia.org/wiki?curid=3159082" title="ZAM-21">
ZAM-21

ZAM-21 ("Alfa") – doświadczalny komputer IMM rozwijany i budowany równolegle z ZAM-3, a produkowany w Elwro w latach 1961−1965.

</doc>
<doc id="3159083" url="https://pl.wikipedia.org/wiki?curid=3159083" title="Żeglica">
Żeglica

Żeglica (spotykana jest także nazwa "Kanał Żeglarski"; niem. "Seglitz") – kanał na Międzyodrzu, posiada nurt w kierunku północnym, ma meandry. Obecnie składa się z dwóch części sztucznie podzielonych podczas budowy autostrady. Dawniej oddzielała się bezpośrednio od Odry Wschodniej na wysokości Żabnicy, obecnie robi to za krótkim pośrednictwem kanału. Również naturalne ujście do Odry Zachodniej zostało zlikwidowane, wpada do Przecznicy.
Żeglica znajduje się w Gminie Gryfino i Gminie Kołbaskowo, na terenie Parku Krajobrazowego Doliny Dolnej Odry. Krótki fragment, przy samej autostradzie jest położony w Rezerwacie przyrody „Kanał Kwiatowy”.

</doc>
<doc id="3159084" url="https://pl.wikipedia.org/wiki?curid=3159084" title="Beniamin (Smirnow)">
Beniamin (Smirnow)

Beniamin, imię świeckie Wasilij Michajłowicz Smirnow (ur. 1829 w guberni kałuskiej, zm. 7 maja 1890 w Woroneżu) - rosyjski biskup prawosławny.
Życiorys.
Był synem wiejskiego kapłana prawosławnego. Ukończył seminarium duchowne w Kałudze (1851), a następnie Kijowską Akademię Duchowną, gdzie w 1855 uzyskał stopień kandydata nauk teologicznych. W roku następnym został zatrudniony w szkole duchownej w Woroneżu jako jej inspektor. 31 marca 1862 w monasterze Zwiastowania w Woroneżu złożył wieczyste śluby mnisze przed arcybiskupem Józefem (Bogosłowskim). 5 kwietnia tego samego roku został wyświęcony na hieromnicha.
Jeszcze w 1862 został przeniesiony na stanowisko inspektora seminarium duchownego w Czernihowie, które pełnił przez cztery lata. Następnie od 1866 do 1868 był inspektorem seminarium duchownego w Pskowie, po czym został pierwszym rektorem nowo utworzonego Dońskiego Seminarium Duchownego w Nowoczerkassku.
4 marca 1879 został wyświęcony na biskupa jekaterynburskiego, wikariusza eparchii permskiej. Trzy lata później objął katedrę orenburską. Otworzył w Orenburgu seminarium duchowne, wyświęcił cerkiew szkolną przy niższej szkole duchownej i zainicjował spotkania z parafianami poza nabożeństwami, w czasie których poruszane były różne tematy teologiczne. Rozpoczął również organizację otwartych dyskusji ze staroobrzędowcami i otworzył w Orenburgu cerkiew jednowierczą. W 1886 brał aktywny udział w zjeździe biskupów w Kazaniu poświęconym sprawom organizacji misji.
W tym samym roku został przeniesiony na katedrę woroneską. W 1888 otworzył w tejże eparchii monaster Przemienienia Pańskiego Tichona Zadońskiego. Współorganizował uroczystości 900. rocznicy chrztu Rusi w Woroneżu. Interesował się również cerkiewną oświatą i angażował się w dzieła dobroczynne. Na rozwijanie szerokiej działalności publicznej nie pozwalało mu słabe zdrowie.
Zmarł w Woroneżu i został pochowany w głównym soborze monasteru Zwiastowania. Po jego zniszczeniu w 1956 szczątki biskupa przeniesiono na miejski cmentarz Kominternowski, a w 1993 na cmentarz Akatowskiego Monasteru św. Aleksego.
Odznaczony orderem św. Anny I stopnia (1885) oraz św. Włodzimierza II stopnia (1890).

</doc>
<doc id="3159087" url="https://pl.wikipedia.org/wiki?curid=3159087" title="Parafia Terrebonne">
Parafia Terrebonne

Parafia Terrebonne (ang. "Terrebonne Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 2 082,07 mil2 (5 392,57 km2). Według danych z 2010 r. parafia miała 111 590 mieszkańców. Parafia powstała w 1822 roku, a jej nazwa pochodzi z języka francuskiego "terre bonne", co można przetłumaczyć jako "dobra ziemia".

</doc>
<doc id="3159088" url="https://pl.wikipedia.org/wiki?curid=3159088" title="Aleksander Wierzbicki">
Aleksander Wierzbicki

Aleksander Wierzbicki (ur. 1947, zm. 2002) – polski historyk emigracyjny. 
Życiorys.
Absolwent Polskiego Uniwersytetu na Obczyźnie (mgr 1958 - "Zagadnienia obrony państwa w polskiej myśli politycznej Sejmu Czteroletniego"). Doktoryzował się na tej uczelni w 1978 ("Piotr I Wielki w historiografii angielskiej XVIII i XIX wieku") pod kierunkiem Józefa Jasnowskiego. 

</doc>
<doc id="3159090" url="https://pl.wikipedia.org/wiki?curid=3159090" title="Adżok">
Adżok

Adżok – czczony przez Lotuko z Sudanu bóg deszczu i stwórca świata.

</doc>
<doc id="3159092" url="https://pl.wikipedia.org/wiki?curid=3159092" title="Hienadź Alaksiejenka">
Hienadź Alaksiejenka

Hienadź Pauławicz Alaksiejenka (, , "Giennadij Pawłowicz Aleksiejenko"; ur. 30 maja 1952 w Czausach) – białoruski nauczyciel i polityk, deputowany do Rady Najwyższej Republiki Białorusi XIII kadencji, w latach 1996–2000 deputowany do Izby Reprezentantów Zgromadzenia Narodowego Republiki Białorusi I kadencji.
Życiorys.
Urodził się 30 maja 1952 roku w mieście Czausy, w rejonie czauskim obwodu mohylewskiego Białoruskiej SRR, ZSRR. W 1978 roku ukończył Homelski Uniwersytet Państwowy, w 1993 roku – Mohylewski Państwowy Instytut Pedagogiczny. Z wykształcenia jest nauczycielem historii, nauk społeczno-politycznych i prawa radzieckiego. W latach 1969–1970 pracował jako robotnik. W latach 1970–1974 był nauczycielem. W latach 1974–1978 pełnił funkcję przewodniczącego rejonowego Dobrowolnego Wiejskiego Stowarzyszenia Sportowego „Urożaj”. W latach 1978–1988 był oddelegowany do pracy komsomolskiej i partyjnej. W latach 1988–1995 pracował jako dyrektor Szkoły Średniej Nr 1 w Czausach, w 1995 roku był w niej nauczycielem historii. W 1995 roku pełnił funkcję przewodniczącego Czauskiej Rejonowej Rady Deputowanych Robotniczych. W latach 1993–1997 wchodził w skład Partii Komunistów Białoruskiej.
Działalność parlamentarna.
W drugiej turze uzupełniających wyborów parlamentarnych 10 grudnia 1995 roku został wybrany na deputowanego do Rady Najwyższej Republiki Białorusi XIII kadencji z Czauskiego Okręgu Wyborczego Nr 175. 19 grudnia 1995 roku został zarejestrowany przez centralną komisję wyborczą, a 9 stycznia 1996 roku zaprzysiężony na deputowanego. Od 23 stycznia pełnił w Radzie Najwyższej funkcję członka, a potem sekretarza Stałej Komisji ds. Edukacji, Nauki i Kultury. Należał do frakcji komunistów. Od 3 czerwca był przewodniczącym grupy roboczej Rady Najwyższej ds. współpracy z parlamentem Republiki Francuskiej. Poparł dokonaną przez prezydenta Alaksandra Łukaszenkę kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję zastępcy przewodniczącego Komisji ds. Praw Człowieka i Stosunków Narodowościowych. Zgodnie z Konstytucją Białorusi z 1994 roku jego mandat deputowanego do Rady Najwyższej formalnie zakończył się 9 stycznia 2001 roku; kolejne wybory do tego organu jednak nigdy się nie odbyły. Jego kadencja w Izbie Reprezentantów zakończyła się 21 listopada 2000 roku.
Życie prywatne.
Hienadź Alaksiejenka jest żonaty, ma dwoje dzieci.

</doc>
<doc id="3159095" url="https://pl.wikipedia.org/wiki?curid=3159095" title="Cerkiew św. Jerzego w Moskwie (Twierskoj)">
Cerkiew św. Jerzego w Moskwie (Twierskoj)

Cerkiew św. Jerzego – cerkiew w Moskwie, w dekanacie Iwerskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego.
Historia.
Cerkiew została zbudowana w latach 1657–1658 na miejscu starszej, wzmiankowanej w 1462 cerkwi Opieki Matki Bożej; część jej murów włączono do nowego obiektu sakralnego. Wezwanie Opieki Matki Bożej zachował również ołtarz główny, zaś św. Jerzy Zwycięzca został jedynie patronem ołtarza bocznego. Obiekt znajduje się na Górze Pskowskiej – terenie dawnego osiedla pskowian sprowadzonych do Moskwy przez wielkiego księcia moskiewskiego Wasyla III.
Świątynia została wzniesiona na planie prostokąta. Jest to budowla pięciokopułowa.
Budynek poważnie ucierpiał w czasie pożaru Moskwy w 1812 (przetrwały jednak siedemnastowieczne freski). W 1818 został odbudowany i powiększony. Dobudowano do niego m.in. neogotycką dzwonnicę z elementami stylu empire i obszerny przedsionek. W 1837 cerkiew poszerzono o drugi ołtarz boczny św. metropolity moskiewskiego Piotra.
Po rewolucji październikowej świątynię odebrano parafii prawosławnej. Początkowo obiekt stał pusty, następnie urządzono w nim magazyn, a po remoncie w latach 1965–1972, w 1979, przekazano towarzystwu ochrony zabytków historii i kultury.
Rosyjski Kościół Prawosławny odzyskał budynek w 1991, zaś od 1995 odbywają się w nim nabożeństwa. Cerkiew jest częścią metochionu patriarszego (kompleksu świątynnego o szczególnym znaczeniu, ale bez prawa stauropigii) w Zariadju (część moskiewskiego Kitajgrodu), razem z położonymi w bliskim sąsiedztwie świątyniami – cerkwiami ikony Matki Bożej „Znak”, św. Maksyma Błogosławionego, św. Barbary, Narodzenia św. Jana Chrzciciela i Poczęcia św. Anny. 

</doc>
<doc id="3159096" url="https://pl.wikipedia.org/wiki?curid=3159096" title="Sofijiwka (rejon kalinowski)">
Sofijiwka (rejon kalinowski)

Sofijiwka (ukr. Софіївка; pol. hist. "Zofiówka") – wieś na Ukrainie w rejonie kalinowskim obwodu winnickiego. W 2001 roku liczyła 314 mieszkańców.

</doc>
<doc id="3159097" url="https://pl.wikipedia.org/wiki?curid=3159097" title="Tadeusz Piszczkowski">
Tadeusz Piszczkowski

Tadeusz Piszczkowski (ur. 16 lutego 1904 w Mielnicy, zm. 28 czerwca 1990 w Londynie) – polski historyk emigracyjny, badacz dziejów najnowszych, prawnik, dyplomata. 
Życiorys.
Studiował prawo na Uniwersytecie Jana Kazimierza we Lwowie, w 1926 obronił magisterium. Od 1927 przez dwa lata studiował w Institut des Hautes Etudes Internationales przy Uniwersytecie Paryskim. W 1929 powrócił do Lwowa, gdzie obronił pracę doktorską. Współpracował ze "Słowem Polskim". Od 1933 do 1945 pracował w Ministerstwie Spraw Zagranicznych - pracownik Konsulatu Generalnego RP w Rzymie, a następnie w Tel Awiwie. W marcu 1940 wstąpił do formującego się we Francji Wojska Polskiego i po jej upadku został ewakuowany do Szkocji. Służył w 10 Pułku Strzelców Konnych. W połowie 1942 powrócił do służby rządowej w Londynie, pracował w Ministerstwie Prac Kongresowych. Po zakończeniu II wojny światowej podjął decyzję o pozostaniu na emigracji, od 1952 był redaktorem Radia Wolna Europa. W 1970 uczestniczył w odbywającym się w Londynie Kongresie Współczesnej Nauki i Kultury Polskiej na Obczyźnie, gdzie przedstawił referat pt. "Traktat ryski i granica ryska". W latach 1971-1980 był profesorem historii na Polskim Uniwersytecie na Obczyźnie. Członek wielu organizacji społecznych i redakcji czasopism emigracyjnych. Laureat Nagrody Związku Pisarzy Polskich na Obczyźnie w 1979 roku.

</doc>
<doc id="3159098" url="https://pl.wikipedia.org/wiki?curid=3159098" title="René Gartler">
René Gartler

René Gartler (ur. 21 października 1985 w Wiedniu) – austriacki piłkarz występujący na pozycji napastnika. Wychowanek Rapidu Wiedeń, od 2015 jest zawodnikiem klubu LASK Linz.

</doc>
<doc id="3159099" url="https://pl.wikipedia.org/wiki?curid=3159099" title="Giennadij Aleksiejenko">
Giennadij Aleksiejenko



</doc>
<doc id="3159106" url="https://pl.wikipedia.org/wiki?curid=3159106" title="Zofiówka (rejon kalinowski)">
Zofiówka (rejon kalinowski)



</doc>
<doc id="3159108" url="https://pl.wikipedia.org/wiki?curid=3159108" title="Żabokrzycz">
Żabokrzycz



</doc>
<doc id="3159109" url="https://pl.wikipedia.org/wiki?curid=3159109" title="Waszyngton (Nowy Jork)">
Waszyngton (Nowy Jork)



</doc>
<doc id="3159111" url="https://pl.wikipedia.org/wiki?curid=3159111" title="Parafia Przemienienia Pańskiego w Żukowie (archidiecezja warszawska)">
Parafia Przemienienia Pańskiego w Żukowie (archidiecezja warszawska)

Parafia Przemienienia Pańskiego w Żukowie – parafia Kościoła łacińskiego z siedzibą w Żukowie w dekanacie brwinowskim archidiecezji warszawskiej. Świątynią parafialną jest drewniany kościół pochodzący z XVII wieku. Parafia obsługiwana jest przez księży diecezjalnych, według stanu na kwiecień 2014 obsada personalna liczy jednego kapłana.

</doc>
<doc id="3159113" url="https://pl.wikipedia.org/wiki?curid=3159113" title="Florian Kainz">
Florian Kainz

Florian Kainz (ur. 24 października 1992 w Grazu) – austriacki piłkarz występujący na pozycji pomocnika w niemieckim klubie 1. FC Köln oraz w reprezentacji Austrii. Wychowanek Sturmu Graz, w swojej karierze grał także w Rapidzie Wiedeń i Werderze Brema.

</doc>
<doc id="3159114" url="https://pl.wikipedia.org/wiki?curid=3159114" title="Stefan Nutz">
Stefan Nutz

Stefan Nutz (ur. 15 lutego 1992 w Judenburgu) – austriacki piłkarz występujący na pozycji pomocnika. Wychowanek zespołu Grazer AK, od 2017 jest zawodnikiem austriackiego klubu Rheindorf Altach.

</doc>
<doc id="3159116" url="https://pl.wikipedia.org/wiki?curid=3159116" title="Parafia Podwyższenia Krzyża Świętego w Domaszczynie">
Parafia Podwyższenia Krzyża Świętego w Domaszczynie

Parafia Podwyższenia Krzyża Świętego w Domaszczynie – znajduje się w dekanacie Wrocław północ III (Psie Pole) w archidiecezji wrocławskiej. Erygowana w 2003 roku.
Obsługiwana przez księży archidiecezjalnych. Jej proboszczem jest od momentu jej erygowania ks. mgr Zbigniew POŹNIAK RM

</doc>
<doc id="3159118" url="https://pl.wikipedia.org/wiki?curid=3159118" title="Maryja Alijewa">
Maryja Alijewa

Maryja Ryhorauna Alijewa (, , "Marija Grigorjewna Alijewa"; ur. 1 stycznia 1953 w Ostrowie w rejonie lachowickim) – białoruska związkowiec i polityk, od 1999 roku przewodnicząca Białoruskiej Organizacji Kobiet Pracujących i zastępczyni przewodniczącego Białoruskiego Kongresu Demokratycznych Związków Zawodowych.
Życiorys.
Urodziła się 1 stycznia 1953 roku we wsi Ostrów, w rejonie lachowickim obwodu baranowickiego Białoruskiej SRR, ZSRR. Ukończyła szkołę średnią. W latach 1970–1971 pracowała jako kontrolerka w Mińskiej Fabryce Silników. W latach 1971–1993 (według innego źródła – 1971–1973) była cewkarką w Mińskiej Fabryce Elektrotechnicznej. W latach 1994–1995 (według innego źródła – 1993–1995) pełniła funkcję zastępczyni prezesa Białoruskiego Kongresu Demokratycznych Związków Zawodowych (BKDZZ). W latach 1995–1999 (według innego źródła – 1993–1997) pracowała jako kierowniczka działu administracyjnego, a następnie przewodnicząca Wolnego Związku Zawodowego Białoruskiego. Od maja 1999 roku była przewodniczącą Białoruskiej Organizacji Kobiet Pracujących – organizacji, która została założona w 1996 roku z jej inicjatywy – oraz zastępczynią prezesa BKDZZ. Należała do partii socjaldemokratycznej.
Życie prywatne.
Maryja Alijewa jest rozwiedziona, ma córkę. Jest prawosławna.
Oceny.
Zdaniem autorów opracowania „Profsojuznoje dwiżenije Biełarusi w 1990–2004 gg.” (), Maryja Alijewa jest dość aktywną uczestniczką ruchu demokratycznego i związkowego, ale najprawdopodobniej nie zdołałaby samodzielnie, pracując poza zespołem, pełnić roli organizatorki i liderki szerokiego ruchu związkowego będącego w opozycji do oficjalnych związków zawodowych. Alijewa posiada doświadczenie w uczestnictwie w ruchu robotniczym i ruchu kobiet pracujących. Cieszy się w tych środowiskach dość ugruntowanym autorytetem.

</doc>
<doc id="3159119" url="https://pl.wikipedia.org/wiki?curid=3159119" title="Rolf Ziegler">
Rolf Ziegler

Rolf Ziegler (ur. 17 stycznia 1951 w Stuttgarcie) – niemiecki lekkoatleta (płotkarz i sprinter) startujący w barwach RFN, wicemistrz Europy z 1974.
Odpadł w eliminacjach biegu na 400 metrów przez płotki na mistrzostwach Europy juniorów w 1970 w Paryżu. Odpadł w półfinale tej konkurencji na igrzyskach olimpijskich w 1972 w Monachium.
Na mistrzostwach Europy w 1974 w Rzymie zdobył srebrny medal w sztafecie 4 × 400 metrów. Zastąpił w finale kontuzjowanego Bernda Herrmanna. Sztafeta RFN biegła w składzie Hermann Köhler, Horst-Rüdiger Schlöske, Karl Honz i Ziegler na ostatniej zmianie. Ziegler wystąpił na tych mistrzostwach również w biegu na 400 metrów przez płotki, w którym zajął 8. miejsce w finale. Zwyciężył w biegu na 400 metrów przez płotki na uniwersjadzie w 1975 w Rzymie, a na uniwersjadzie w 1977 w Sofii zdobył dwa brązowe medale: w biegu na 400 metrów przez płotki i w sztafecie 4 × 400 metrów.
Ziegler był mistrzem RFN w biegu na 400 metrów przez płotki w 1974 i 1976, wicemistrzem w 1977 oraz brązowym medalistą w 1972 i 1973, a także mistrzem w biegu na 110 metrów przez płotki w 1976.
Rekord życiowy Zieglera w biegu na 400 metrów przez płotki wynosił 49,55 s (ustanowiony 21 lipca 1972 w Monachium).

</doc>
<doc id="3159121" url="https://pl.wikipedia.org/wiki?curid=3159121" title="E271 (trasa europejska)">
E271 (trasa europejska)

E271 – trasa europejska zaliczona do kategorii B – będących odgałęzieniami, odnogami i trasami łącznikowymi; wiodąca przez Białoruś - z Mińska przez Bobrujsk, Bude Koszelewską do Homel. E271 pokrywa się w całości z droga magistralną M5
Do ważniejszych miejscowości na trasie E271 należą:

</doc>
<doc id="3159123" url="https://pl.wikipedia.org/wiki?curid=3159123" title="Yevgeny Yevsyukov">
Yevgeny Yevsyukov



</doc>
<doc id="3159124" url="https://pl.wikipedia.org/wiki?curid=3159124" title="Parafia Matki Bożej Różańcowej w Kiełczowie">
Parafia Matki Bożej Różańcowej w Kiełczowie

Parafia Matki Bożej Różańcowej w Kiełczowie – znajduje się w dekanacie Wrocław północ III (Psie Pole) w archidiecezji wrocławskiej. Erygowana w 1972 roku.
Obsługiwana przez księży archidiecezjalnych. Jej proboszczem jest od momentu jej erygowania ks. mgr Maciej Spisz RM

</doc>
<doc id="3159126" url="https://pl.wikipedia.org/wiki?curid=3159126" title="E271">
E271



</doc>
<doc id="3159130" url="https://pl.wikipedia.org/wiki?curid=3159130" title="Josh Willingham">
Josh Willingham

Joshua David Willingham (ur. 17 lutego 1979) – amerykański baseballista, który występował na pozycji zapolowego.
Willingham studiował na University of North Alabama, gdzie w latach 1998–2000 grał w drużynie uniwersyteckiej North Alabama Lions. W czerwcu 2000 został wybrany 17. rundzie draftu przez Florida Marlins i początkowo grał w klubach farmerskich tego zespołu, między innymi w Carolina Mudcats, reprezentującym poziom Double-A. W Major League Baseball zadebiutował 6 lipca 2004 w meczu przeciwko Pittsburgh Pirates. 18 lipca 2004 w meczu z Pirates zdobył pierwszego home runa w MLB. W 2006 w swoim pierwszym pełnym sezonie w głosowaniu do nagrody NL Rookie of the Year zajął 9. miejsce.
W listopadzie 2008 w ramach wymiany zawodników przeszedł do Washington Nationals. 27 lipca 2009 w spotkaniu z Milwaukee Brewers na Miller Park został trzynastym zawodnikiem w historii MLB, który zdobył dwa grand slamy w jednym meczu. W sezonie 2011 grał w Oakland Athletics.
W grudniu 2011 podpisał trzyletni kontrakt wart 21 milionów dolarów z Minnesota Twins. W 2012 ustanowił rekord kariery zdobywając 35 home runów, zaliczając 110 RBI i otrzymał Silver Slugger Award.
W sierpniu 2014 przeszedł do Kansas City Royals za miotacza Jasona Adama. W listopadzie 2014 ogłosił zakończenie kariery.

</doc>
<doc id="3159131" url="https://pl.wikipedia.org/wiki?curid=3159131" title="Jakub Lanckoroński">
Jakub Lanckoroński

Jakub Lanckoroński herbu Zadora (ur. ok. 1758 w Rawie Mazowieckiej, zm. po 1825) – generał major wojsk koronnych, jeden z dowódców 14 Regimentu Pieszego im. Potockich w czasie wojny polsko-rosyjskiej w 1792 roku.
Życiorys.
W latach 1770–1774 uczył się w Szkole Rycerskiej w Warszawie. Zachowało się niewiele faktów z jego życia:
Piotr Ożarowski w liście do Stanisława Augusta Poniatowskiego z 28 września 1793 roku pisał o Lanckorońskim, że należał do tych „godnych oficerów, nie przyjmujących służby obcej i dochowujących raz przysiężonej Rzplitej”, którzy „są dziś bez placu”.
Na sejmie grodzieńskim 20 listopada 1793 roku zgłoszono projekt nadania Lanckorońskiemu „Nagrody wierności”.
W 1825 roku jego tytuł hrabiowski został uznany w Królestwie Polskim.
Życie rodzinne.
Pochodził z rodziny Lanckorońskich herbu Zadora. Był synem Franciszka Kazimierza, starosty rawskiego, i Eleonory z domu Garczyńskiej, córki Stefana Garczyńskiego, wojewody poznańskiego (jej ojczymem był Aleksander Jan Czapski). Miał co najmniej 8 rodzeństwa. Byli to:
Ożenił się w 1798 roku z Józefą Biernacką, siostrą Felicjana Biernackiego, bibliotekarza. Mieli co najmniej 3 dzieci:
Jana Chryzostoma Jakuba (1799–1800), Felicję Antoninę Józefę zamężną za Wenantym Bożeńcem-Jełowickim i Mariannę Barbarę Teodozję (1804). Pierwsze i trzecie dziecko zmarło w wieku niemowlęcym. Wnukiem Lanckorońskiego był Michał Sozański, inny jego wnuk, Wacław Walerian Jakub Bożeniec-Jełowicki ożenił się z Marią Elżbietą Łubkowską, córką Romana Łubkowskiego.

</doc>
<doc id="3159133" url="https://pl.wikipedia.org/wiki?curid=3159133" title="Parafia św. Józefa Oblubieńca Najświętszej Maryi Panny w Pasikurowicach">
Parafia św. Józefa Oblubieńca Najświętszej Maryi Panny w Pasikurowicach

Parafia św. Józefa Oblubieńca Najświętszej Maryi Panny w Pasikurowicach – znajduje się w dekanacie Wrocław północ III (Psie Pole) w archidiecezji wrocławskiej. Erygowana w 2009 roku.
Obsługiwana przez księży archidiecezjalnych. Jej proboszczem jest ks. dr hab. Norbert Jerzak.

</doc>
<doc id="3159135" url="https://pl.wikipedia.org/wiki?curid=3159135" title="Czesław Chowaniec">
Czesław Chowaniec

Czesław Chowaniec (ur. 29 stycznia 1899 w Stanisławowie, zm. 28 marca 1968 w Paryżu) – polski historyk i bibliotekarz. 
Życiorys.
Był synem Stanisława (1862–1910, właściciel drukarni w Stanisławowie) i Sabiny oraz bratem Tadeusza (1897–1940, ofiara zbrodni katyńskiej, zamordowany z tzw. Ukraińskiej Liście Katyńskiej, Władysława (współwłaściciel drukarni w Stanisławowie od 1922 do 1939), Wacława (1887–1985, prawnik, poseł na Sejm RP).
Studiował na Uniwersytecie Jagiellońskim, doktorat w 1925. Od 1931 pracował w bibliotece Polskiej w Paryżu, od 1933 kustosz, od 1956 kierownik, od 1964 dyrektor. Od 1935 wykładowca w Centre d'Etudes Polonaises de Paris przy bibliotece Polskiej. Wykładał też w Sekcji Polskiej w Centre d'Etudes Slaves. 
Był sekretarzem generalnym Towarzystwa Historyczno-Literackiego w Paryżu, członkiem Polskiego Towarzystwa Naukowego na Obczyźnie.

</doc>
<doc id="3159136" url="https://pl.wikipedia.org/wiki?curid=3159136" title="Ustreł">
Ustreł

Ustreł (inna nazwa: usow, bułg. усов) – demon folkloru bułgarskiego z południowo-wschodnich regionów Bułgarii (okolice Burgas i Małko Tyrnowo), bliski wąpierzowi. Ustreł uznawany jest także za ludowe wyobrażenie choroby.
Demon powstawał z ducha dziecka, które zostało poczęte w sobotę, ale które po urodzeniu zmarło bez chrztu. Po upływie dziewięciu dni od śmierci martwe dziecko zamieniało się w ustreła, który wykopywał dziurę w grobie i wydostawał się na ziemię. Był aktywny tylko nocą, szukając pokarmu (krwi), dnie spędzał w swoim grobie. Wysysał krew bydła, owiec, wołów, a kiedy nabrał sił – także ludzi.
Nie napadał w soboty, ponieważ wtedy tracił siły. Obawiał się wilka, który – w odróżnieniu od ludzi – mógł go zobaczyć, unikał także ognia. Ustreł był dręczony przez pragnienie, dlatego musiał wypijać krew. Napadnięte przez niego zwierzę umierało jeszcze tej samej nocy. Można było poznać miejsce ugryzienia ustreła po sinym i spuchniętym garbie lub brzuchu. Kiedy ustreł nasycił się i nabrał sił, nie wracał z powrotem do grobu, a przesiadywał między rogami zwierząt hodowlanych lub wymionami krów. Mógł zmieniać swoją wagę i być bardzo lekki, ale także bardzo ciężki. Po sześciu miesiącach stawał się człowiekiem. Z takich związków rodziły się wampiry.
Ustreł zmieniał swój wygląd w zależności od okresu istnienia. Przechodził przez trzy fazy rozwojowe. Przez pierwsze miesiące przypominał miech dud, był gładki i pękaty, bez nóg, skrzydeł, ogona i szyi. Mordkę miał podobną do świńskiego ryja, lecz krótszą. Oczy miał podobne do ludzkich, ale z bardzo czerwonymi kącikami i powiekami, którymi ciągle mrugał. Zamiast nosa miał dwie dziury. Jego kończyny były bardzo krótkie, miał długie, czarne, zakrzywione szpony. Nie posiadał kości. W tym okresie istnienia można było go zabić tylko szpikulcem z głogu.
Kiedy nabrał sił i zaczynał się pojawiać między rogami zwierząt, przypominał sowę bez piór, nóg i dzioba, ale z błoniastymi skrzydłami. Gdy go schwytano, płakał jak niemowlę. W tym okresie istnienia mógł być zabity przy pomocy głogu lub srebrnej monety.
W ostatnim stadium rozwoju po około sześciu miesiącach mógł zamieniać się w człowieka lub zwierzę. Kiedy przybrał wygląd człowieka, różnił się od niego tylko tym, że nie miał chrząstki, rozdzielającej nos i zamiast tego miał jedną dziurę.
Ustreła mógł zabić również sybotnik (czyli człowiek urodzony w sobotę). Demon mógł być wygnany przez tzw. "żywy ogień" (tzn. ogień uzyskany przez tarcie suchych, lipowych trzasek). Dlatego, gdy pojawiła się choroba, przeprowadzano zwierzęta bądź ludzi przez taki ogień. Wypiekano też chlebek, którym wyprowadzano ustreła poza wieś.

</doc>
<doc id="3159137" url="https://pl.wikipedia.org/wiki?curid=3159137" title="Tuchulcha">
Tuchulcha

Tuchulcha – w wierzeniach etruskich, potwór o dziobie orła i uszach osła, który zamiast włosów ma na głowie węże. 
Społeczność uczonych odnosi się do potwora jako do mężczyzny ze względu na zwierzęcą twarz i zarost, który może przypominać brodę. Nancy de Grummond mówił, że bóstwo może być płci przeciwnej. Twierdził, że nosi kobiecą suknię, ma blado różową skórę oraz wydaje się, że ma piersi. Badacze Emeline Hill Richardson, Graeme Barker i Tom Rasmussen również popierają teorię Nancy'ego. Wielu naukowców uważa jednak, że Tuchulcha miał/a na sobie chiton ubierany w tamtych czasach przez obie płcie. 
Jedyny zidentyfikowany wizerunek Tuchulchy znajduje się w grobowcu Orcusa II w wykopaliskach w Tarquinie.

</doc>
<doc id="3159141" url="https://pl.wikipedia.org/wiki?curid=3159141" title="Junak (bohater)">
Junak (bohater)



</doc>
<doc id="3159143" url="https://pl.wikipedia.org/wiki?curid=3159143" title="Instytut Hodowli Winorośli Geilweilerhof">
Instytut Hodowli Winorośli Geilweilerhof

Instytut Hodowli Winorośli Geilweilerhof (Institut für Rebenzüchtung Geilweilerhof) – jednostka badawcza Instytutu Juliusa Kühna (niem. "Julius Kühn-Institut"), zajmującego się badaniem roślin uprawnych, na terenie Siebeldingen, niedaleko Landau in der Pfalz. Nazwa pochodzi od majątku Geilweilerhof, gdzie mieści się siedziba instytutu.
Profil badawczy.
Pracownicy instytutu zajmują się hodowlą i selekcjonowaniem nowych szczepów winorośli dostosowanych do klimatu Niemiec i o wysokiej odporności na szkodniki, choroby i czynniki środowiskowe. Od lat 70. XX wieku nacisk kładzie się na hodowlę odmian odpornych na choroby grzybowe, do których należą m.in. calandro, felicia, orion, phoenix, reberger, regent, sirius, staufer i villaris. Spośród nich największą popularność zdobył regent, uprawiany w 2011 na 2065 ha. Inne odmiany wyhodowane w Instytucie, nieodporne na mączniaka to białe morio-muskat, bacchus i optima oraz czerwona domina.
Dobór odmian rodzicielskich do krzyżowania nowych szczepów jest dokonywany z wykorzystaniem markerów genetycznych. Pozwala to na wyższą trafność doboru i sprzyja uzyskaniu odmian łączących pożądane cechy rodziców. Markery wskazujące na odporność winorośli na mączniaka prawdziwego, rzekomego i filokserę zostały opublikowane i są odtąd w szerokim użyciu.
Wachlarz uprawianych odmian jest największy w Niemczech. Instytut prowadzi także publicznie dostępną bazę danych o szczepach winorośli (VIVC), rosnących w kolekcjach winorośli w 45 krajach. Na potrzeby zwiedzających urządzono ścieżkę dydaktyczną poświęconą winorośli i działalności instytutu.
Działalność instytutu obejmuje również produkcję wina: urządzono dwie piwnice winne: doświadczalną i gospodarczą. W piwnicy doświadczalnej wytwarza się wina na niewielką skalę, niekiedy nawet z pojedynczych krzewów, natomiast w winnicy gospodarczej obróbce podlega surowiec z większych działek doświadczalnych. W ten sposób można ocenić przydatność gron z nowo wyhodowanych odmian przy zbiorach w różnym stadium dojrzałości. Wyroby winnicy gospodarczej są dostępne w sprzedaży na miejscu, zarówno dla osób zawodowo związanych z winiarstwem, jak i dla zwykłych konsumentów. 
Wraz z założeniem instytutu do Geilweilerhof przeniesiono wydział badań nad winiarstwem Instytutu Ochrony Roślin ("Institut für Pflanzenschutz im Obst- und Weinbau") z Bernkastel-Kues.
Historia.
Folwark Geilweilerhof był kiedyś własnością opactwa Eußerthal i podlega ochronie konserwatorskiej. Po raz pierwszy nazwa została wzmiankowana w 1184. Podczas wojny chłopskiej dobra klasztorne zostały doszczętnie spalone, a tereny stały się własnością władców Palatynatu. Po rewolucji francuskiej obszar Palatynatu, w tym Geilweilerhof przeszedł pod panowanie francuskie. Po pewnym czasie majątek został sprzedany w drodze licytacji prywatnym właścicielom. W 1895 Geilweilerhof nabył August Ludowici, producent cegieł ("Ludowici Ziegelwerke") i wzorcowo go urządził, a we własnej winnicy podejmował próby hodowlane. W tym okresie powstała charakterystyczna wieża. Po stracie trzech synów podczas I wojny światowej August Ludowici zdecydował się podarować 12 listopada 1924 Geilweilerhof władzom regionu z przeznaczeniem na ośrodek badań nad winoroślą.
Historia Instytutu Hodowli Winorośli.
Historia Instytutu obejmuje dwa, założone niezależnie od siebie w latach 1926-1928, ośrodki badawcze. Jednym z nich była filia Bawarskiego Instytutu Winogrodnictwa, Sadownictwa i Ogrodnictwa ("Bayerische Landesanstalt für Wein-, Obst- und Gartenbau") w majątku Geilweilerhof pod kierownictwem Petera Morio, drugim "Kaiser-Wilhelm-Institut für Züchtungsforschung" w Münchebergu, kierowany przez Erwina Baura. W 1926 r. Peter Morio rozpoczął nasadzenia w Geilweilerhof winorośli z próbnych krzyżowań. Dzięki tym badaniom powstały odmiany bacchus, domina, morio-muskat i optima. Przeważającą część nowych odmian stanowiły mieszańce międzygatunkowe, hodowane z nastawieniem na wysoką odporność na choroby. Kres pracom w Geilweilerhof przyniósł program "„Reichsrebenzüchtung“" z 1937, wskutek którego badania nad odpornymi szczepami winogron powierzono placówkom w Münchebergu, Fryburgu Bryzgowijskim i w Geisenheim. Po II wojnie światowej Bernhard Husfeld założył "„Forschungsinstitut für Rebenzüchtung“" – Instytut Badawczy Hodowli Winorośli i sprowadził do Siebeldingen najważniejsze odmiany hodowlane z Münchebergu, leżącego wówczas w Niemieckiej Republice Demokratycznej. Pierwszymi udanymi nowymi szczepami były siegfriedrebe i aris. Pomimo pewnych wad, do których należała niska plenność i podatność na choroby pochodzenia wirusowego, te nowe odmiany udowodniły, że odporność i jakość mogą iść ze sobą w parze.
W 1970 kierownictwo nad instytutem objął Gerhardt Alleweldt, który pracował tam od 1956. W centrum działalności instytutu znalazły się szczepy odporne na choroby grzybowe. Badania zaowocowały szczepami castor i pollux, zarejestrowanymi w 1977, które jednak w niektórych latach nabierały niepożądanego posmaku truskawek (ze względu na zawartość furaneolu). W późniejszych latach udało się wyhodować nadające się do komercyjnej uprawy szczepy o wysokiej odporności na mączniaka i wysokiej jakości surowca. Wśród nich były białe phoenix, orion, sirius i staufer oraz regent, szczep o ciemnej skórce. Regent został w Niemczech najpopularniejszą nową odmianą odporną na choroby grzybowe, a do jego sukcesu przyczynił się również boom na czerwone wina w latach 80. XX wieku.
Od 1995 dyrektorem placówki jest Reinhard Töpfer. We współpracy z Rudolfem Eibachem wyhodowali m.in. szczepy felicia, villaris, reberger i calandro. W 1972 założono stowarzyszenie mecenasów i sympatyków instytutu ("Gemeinschaft der Förderer und Freunde des Instituts für Rebenzüchtung Geilweilerhof e.V."), które wspiera działalność naukową. W 2008 Instytut został włączony w struktury Instytutu Juliusa Kühna.
Centrum informacji naukowej ("Fachinformationszentrum").
Instytut prowadzi liczne bazy danych poświęcone winogrodnictwu i winiarstwu. "Vitis" International Variety Catalogue (VIVC) jest obszerną bazą zawierającą informacje o ok. odmianach winorośli. Deutsche Genbank Reben ma na celu zapewnienie dostępności puli genetycznej winorośli w Niemczech, ze szczególnym uwzględnieniem odmian lokalnych i ważnych dla hodowli. Jego europejskim odpowiednikiem jest baza danych "Vitis", także prowadzona przez Instytut. Międzynarodowa baza danych Vitis-VEA gromadzi i kataloguje publikacje poświęcone winiarstwu, wśród których są publikacje dostępne w specjalistycznej bibliotece instytutu, a także pełne teksty starszych wydań angielskojęzycznego czasopisma wydawanego od 1957 w Geilweilerhof, "VITIS - Journal of Grapevine Research".

</doc>
<doc id="3159144" url="https://pl.wikipedia.org/wiki?curid=3159144" title="Institut für Rebenzüchtung Geilweilerhof">
Institut für Rebenzüchtung Geilweilerhof



</doc>
<doc id="3159146" url="https://pl.wikipedia.org/wiki?curid=3159146" title="Kaare Støylen">
Kaare Støylen

Kaare Støylen (ur. 3 października 1909 w Kristiania, zm. 22 sierpnia 1989 w Bergen) – luterański duchowny, biskup Oslo i Agder. Syn Bernta Stølena.
W 1932 roku ożenił się z Agnes Louise Rosario Stray (1908–1943), a w 1945 z Honoria Margaret Faye (1909-1995). W 1957 otrzymał doktorat z teologii. W 1958 roku został biskupem Agder, a w latach 1973–1977 był biskupem Oslo. W 1975 odznaczony Gwiazdą Komandora Orderu Św. Olafa.

</doc>
<doc id="3159149" url="https://pl.wikipedia.org/wiki?curid=3159149" title="Instytut Hodowli Winorośli w Siebeldingen">
Instytut Hodowli Winorośli w Siebeldingen



</doc>
<doc id="3159150" url="https://pl.wikipedia.org/wiki?curid=3159150" title="Traktat akcesyjny">
Traktat akcesyjny



</doc>
<doc id="3159151" url="https://pl.wikipedia.org/wiki?curid=3159151" title="Totalschaden">
Totalschaden



</doc>
<doc id="3159153" url="https://pl.wikipedia.org/wiki?curid=3159153" title="Aleksander Kapłoński">
Aleksander Kapłoński

Aleksander Kapłoński (ur. 9 sierpnia 1884, zm. 30 stycznia 1943 we Lwowie) – polski architekt, twórczością związany ze Lwowem.
Życiorys.
Od 13 maja 1922 pełnił funkcję inspektora technicznego we lwowskim Uniwersytecie Jana Kazimierza, a następnie awansował na stanowisko sekretarza technicznego. Tworzył we Lwowie, gdzie mieszkał przy ul. Stanisława Sobińskiego 8A (obecnie Josypa Slipego). Spoczywa na Cmentarzu Łyczakowskim.

</doc>
<doc id="3159154" url="https://pl.wikipedia.org/wiki?curid=3159154" title="Parafia św. Małgorzaty w Gajkowie">
Parafia św. Małgorzaty w Gajkowie

Parafia św. Małgorzaty w Gajkowie – znajduje się w dekanacie Wrocław północ II (Sępolno) w archidiecezji wrocławskiej. Erygowana w XIII wieku.
Obsługiwana przez księży archidiecezjalnych. Jej proboszczem jest mgr lic. Krzysztof Jakubus.

</doc>
<doc id="3159156" url="https://pl.wikipedia.org/wiki?curid=3159156" title="Tomášovce">
Tomášovce



</doc>
<doc id="3159158" url="https://pl.wikipedia.org/wiki?curid=3159158" title="Tomasovce">
Tomasovce



</doc>
<doc id="3159161" url="https://pl.wikipedia.org/wiki?curid=3159161" title="Timure">
Timure

Miejscowości w Nepalu:

</doc>
<doc id="3159163" url="https://pl.wikipedia.org/wiki?curid=3159163" title="Grupa „Wschód”">
Grupa „Wschód”

Grupa „Wschód” (ang. "The East") – amerykańsko-brytyjski thriller z 2013 roku w reżyserii Zala Batmanglijego. Wyprodukowany przez Fox Searchlight Pictures.
Premiera filmu miała miejsce 20 stycznia 2013 roku podczas Festiwalu Filmowego w Sundance. Cztery miesiące później premiera filmu odbyła się 31 maja 2013 roku w Stanach Zjednoczonych oraz 28 czerwca w Wielkiej Brytanii.
Fabuła.
Tajna agentka Sarah Moss (Brit Marling) przenika w szeregi walczącej z korporacjami grupy „Wschód”. Stopniowo zyskuje zaufanie jej członków, w tym Izzy (Elliot Page). Sytuacja komplikuje się, gdy Moss poznaje cele organizacji i zakochuje się w jej przywódcy Benjim (Alexander Skarsgård).
Obsada.
Źródło: Filmweb
i inni

</doc>
<doc id="3159165" url="https://pl.wikipedia.org/wiki?curid=3159165" title="Tichon">
Tichon

Duchowni prawosławni:

</doc>
<doc id="3159166" url="https://pl.wikipedia.org/wiki?curid=3159166" title="Mistrzostwa Świata Seniorów w Curlingu 2014">
Mistrzostwa Świata Seniorów w Curlingu 2014

Mistrzostwa Świata Seniorów w Curlingu 2014 odbyły się w dniach 23-30 kwietnia 2014 w szkockim Dumfries, na lodowisku Dumfries Ice Bowl.
Tytułów mistrzowskich z 2013 broniły reprezentacje Kanady. W rywalizacji wzięło udział 15 zespołów kobiecych i 25 męskich. Zadebiutowała męska reprezentacja Polski, do gry powróciły męskie drużyny Austrii, Słowacji, Walii i Węgier oraz kobiece ekipy Anglii i Słowacji. Z uczestnictwa zrezygnowały Irlandki.
W konkurencji kobiecej triumfowały Szkotki (Christine Cannon), przejęły ostatnią partię finału przeciwko Kanadzie (Colleen Pinkney) dwoma punktami i wygrały 6:5. Brązowe medale przypadły Amerykankom (Margie Smith), które wynikiem 8:3 pokonały Szwedki (Ingrid Meldahl).
Złote medale obronili Kanadyjczycy (Wayne Tallon). Drużyna "Klonowego Liścia" w finale zwyciężyła 7:2 nad reprezentacją Szwecji (Connie Östlund). Na najniższym stopniu podium uplasowali się Australijczycy (Hugh Millikin).
Równocześnie z turniejem rozegrano Mistrzostwa Świata Par Mieszanych 2014.
Kobiety.
Round Robin.
Sesja 1..
24 kwietnia 2014; 15:30
Sesja 2..
24 kwietnia 2014; 19:30
Sesja 3..
25 kwietnia 2014; 7:30
Sesja 4..
25 kwietnia 2014; 11:00
Sesja 5..
25 kwietnia 2014; 14:30
Sesja 6..
25 kwietnia 2014; 18:00
Sesja 7..
25 kwietnia 2014; 21:30
Sesja 8..
26 kwietnia 2014; 8:30
Sesja 9..
26 kwietnia 2014; 12:00
Sesja 10..
26 kwietnia 2014; 15:30
Sesja 11..
26 kwietnia 2014; 19:00
Sesja 12..
27 kwietnia 2014; 7:30
Sesja 13..
27 kwietnia 2014; 11:00
Sesja 14..
27 kwietnia 2014; 14:30
Sesja 15..
27 kwietnia 2014; 18:00
Sesja 16..
27 kwietnia 2014; 21:30
Sesja 17..
28 kwietnia 2014; 12:00
Sesja 18..
28 kwietnia 2014; 15:30
Sesja 19..
28 kwietnia 2014; 19:00
Sesja 20..
29 kwietnia 2014; 8:30
Sesja 21..
29 kwietnia 2014; 14:00
Play-off.
Ćwierćfinały.
29 kwietnia 2014; 19:30
Półfinały.
30 kwietnia 2014; 8:00
Mały finał.
30 kwietnia 2014; 12:30
Finał.
30 kwietnia 2014; 12:30
Mężczyźni.
Round Robin.
Sesja 1..
24 kwietnia 2014; 8:00
Sesja 2..
24 kwietnia 2014; 11:45
Sesja 3..
24 kwietnia 2014; 19:30
Sesja 4..
25 kwietnia 2014; 7:30
Sesja 5..
25 kwietnia 2014; 11:00
Sesja 6..
25 kwietnia 2014; 14:30
Sesja 7..
25 kwietnia 2014; 18:00
Sesja 8..
25 kwietnia 2014; 21:30
Sesja 9..
26 kwietnia 2014; 8:30
Sesja 10..
26 kwietnia 2014; 12:00
Sesja 11..
26 kwietnia 2014; 15:30
Sesja 12..
26 kwietnia 2014; 19:00
Sesja 13..
27 kwietnia 2014; 7:30
Sesja 14..
27 kwietnia 2014; 11:00
Sesja 15..
27 kwietnia 2014; 14:30
Sesja 16..
27 kwietnia 2014; 18:00
Sesja 17..
27 kwietnia 2014; 21:30
Sesja 18..
28 kwietnia 2014; 8:30
Sesja 19..
28 kwietnia 2014; 12:00
Sesja 20..
28 kwietnia 2014; 15:30
Sesja 21..
28 kwietnia 2014; 19:00
Sesja 22..
29 kwietnia 2014; 8:30
Play-off.
Mecz kwalifikacyjny.
29 kwietnia 2014; 14:30
Ćwierćfinały.
29 kwietnia 2014; 19:30
Półfinały.
30 kwietnia 2014; 8:00
Mały finał.
30 kwietnia 2014; 12:30
Finał.
30 kwietnia 2014; 12:30

</doc>
<doc id="3159168" url="https://pl.wikipedia.org/wiki?curid=3159168" title="Groszkowo (osada leśna w województwie warmińsko-mazurskim)">
Groszkowo (osada leśna w województwie warmińsko-mazurskim)

Groszkowo – osada leśna w Polsce położona w województwie warmińsko-mazurskim, w powiecie olsztyńskim, w gminie Purda.
W latach 1975–1998 miejscowość administracyjnie należała do województwa olsztyńskiego. Osada znajduje się w historycznym regionie Warmia.
Zobacz też: Groszkowo

</doc>
<doc id="3159171" url="https://pl.wikipedia.org/wiki?curid=3159171" title="Zbrodnia w Wiązownicy">
Zbrodnia w Wiązownicy

Zbrodnia w Wiązownicy – atak na wieś Wiązownica, położoną w byłym powiecie jarosławskim województwa lwowskiego, połączony z zamordowaniem około 100 Polaków, dokonany 17 kwietnia 1945 roku przez kureń Ukraińskiej Powstańczej Armii Iwana Szpontaka ps. „Zaliźniak”.
Przyczyny masakry.
Na początku 1945 roku tereny Podkarpacia Północnego stały się areną wzajemnych ataków ukraińskiego i polskiego podziemia. Zdaniem Tomasza Berezy działania UPA przybrały rozmiary czystki etnicznej. Według Grzegorza Motyki bezpośrednią przyczyną napaści UPA na Wiązownicę było zabicie 31 marca 1945 przez samoobronę wsi 10 Ukraińców, głównie kobiet i dzieci, w odwecie za zabicie Polaka. Przed tymi wydarzeniami, w 1944 roku, zdaniem Szczepana Siekierki, Henryka Komańskiego i Krzysztofa Bulzackiego, ukraińscy nacjonaliści zamordowali dwóch Polaków z Wiązownicy.
Przebieg zbrodni.
Według wspomnień zgromadzonych przez Stowarzyszenie Upamiętniania Ofiar Zbrodni Ukraińskich Nacjonalistów 17 kwietnia 1945 o świcie (gdy warty samoobrony opuściły stanowiska) oddziały UPA (sotnie „Bałaja” i „Szuma”) wspomagane przez ukraińskich chłopów z SKW zaatakowały wieś od strony Sanu, gdzie był folwark, oraz od strony lasu. Napastnicy przystąpili do podpalania zabudowań oraz mordowania napotkanych mieszkańców. Jednocześnie trwał rabunek mienia, które było ładowane na wozy oraz zwierząt gospodarskich (konie, krowy).
Atak spotkał się z odporem samoobrony wsi poderwanej do walki przez ks. Józefa Misia oraz plutonu Ludowego Wojska Polskiego stacjonującego w folwarku. Ponadto na pomoc obrońcom przybył oddział NSZ „Radwana” z Piwody i samoobrona z Szówska. Kontratakującym udało się odebrać UPA zabrane mienie oraz uderzyć na jej obóz, gdzie zabito 5 przeciwników. Walki trwały 5 godzin. Zginęło około 100 Polaków, w tym w walce 4 żołnierzy WP oraz kilku członków samoobrony; pozostałe ofiary to ludność cywilna. Według wspomnień świadków zginęło 13-17 napastników. Spaliło się 165 zagród, tj. około połowa budynków we wsi; 21 osób zostało rannych.
Oddziały Wojska Polskiego i Milicji Obywatelskiej z Jarosławia przybyły do Wiązownicy już po wyparciu UPA.
Upamiętnienie.
Na ścianie frontowej kościoła w Wiązownicy odsłonięto tablicę pamiątkową. W ceremonii odsłonięcia 6 października 2013 uczestniczyło kilkaset osób. Uroczystej mszy św. przewodniczył bp Stanisław Jamrozek.

</doc>
<doc id="3159172" url="https://pl.wikipedia.org/wiki?curid=3159172" title="Resinicium">
Resinicium

Resinicium Parmasto (ząbkówka) – rodzaj grzybów z klasy pieczarniaków ("Agaricomycetes"). Opisano kilkanaście gatunków występujących w Ameryce Środkowej i Południowej, Europie, na Madagaskarze, oraz w Australii. W Polsce występują dwa gatunki.
Systematyka i nazewnictwo.
Pozycja w klasyfikacji według Index Fungorum: "Rickenellaceae, Hymenochaetales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 1973 r.

</doc>
<doc id="3159173" url="https://pl.wikipedia.org/wiki?curid=3159173" title="Ząbkówka">
Ząbkówka



</doc>
<doc id="3159174" url="https://pl.wikipedia.org/wiki?curid=3159174" title="Opowiadania starego astronoma">
Opowiadania starego astronoma

Opowiadania starego astronoma – popularnonaukowa książka stanowiąca zbiór felietonów poruszających różne zagadnienia o tematyce astronomicznej, od spraw historycznych po najnowsze badania kosmosu. Jej autorem jest Józef Smak.
W książce przedstawione są zmiany w sposobie prowadzenia obserwacji astronomicznych w ostatnich kilkudziesięciu latach, historia Obserwatorium Licka, pomysł teleskopu globalnego, historia utraty przez Plutona statusu planety i wyjaśnienie przyczyn tego faktu. W kolejnych rozdziałach opisane zostały przykłady wpływu astronomii na rozwój innych dziedzin nauki: fizyki oraz historii. Omówiono także ważne tematy badań współczesnej astronomii: dyski akrecyjne oraz czarną dziurę w centrum Drogi Mlecznej.
Przedstawione są też własne doświadczenia autora dotyczące Międzynarodowej Unii Astronomicznej oraz problemów z cenzurą w czasach PRL.
Książka została wydana ze wsparciem finansowym z Ministerstwa Nauki i Szkolnictwa Wyższego. .
Kontynuacją książki są wydane w 2013 r. "Nowe opowiadania starego astronoma".

</doc>
<doc id="3159175" url="https://pl.wikipedia.org/wiki?curid=3159175" title="Nowe opowiadania starego astronoma">
Nowe opowiadania starego astronoma

 
Nowe opowiadania starego astronoma – popularnonaukowa książka z 2013 roku będącą kontynuacją wydanej w 2010 roku pozycji "Opowiadania starego astronoma". Jest to zbiór felietonów poświęconych różnym zagadnieniom astronomicznym. Autorem jest Józef Smak, a wydawcą Polskie Towarzystwo Astronomiczne.
W książce przedstawione jest spojrzenie na badania Heweliusza oczami współczesnej astronomii, historia badań nad dziełem Kopernika "De Revolutionibus", powstanie teleskopu Crossleya, rozdział poświęcony różnym nietypowym gwiazdom, omówione sylwetki Stefana Piotrowskiego oraz Włodzimierza Zonna. Przedstawione są też mało znane kwestie, takie jak historia powstania jednego z głównych polskich ośrodków astronomicznych: Centrum Astronomiczne im. Mikołaja Kopernika Polskiej Akademii Nauk w Warszawie (CAMK PAN), czy pozyskania przez tę instytucję komputera PDP-11/45.

</doc>
<doc id="3159176" url="https://pl.wikipedia.org/wiki?curid=3159176" title="Andrzej Rzymkowski (saksofonista)">
Andrzej Rzymkowski (saksofonista)

Andrzej Rzymkowski – polski saksofonista, polski muzyk klasyczny, kameralista, pedagog, profesor doktor habilitowany sztuki muzycznej, pracownik katedry instrumentów dętych, perkusji i akordeonu i kierownik katedry instrumentów dętych blaszanych Akademii muzycznej w Krakowie, założyciel Lubelskiego Laboratorium Muzycznego, założyciel i prezes Polskiego Stowarzyszenia Saksofonowego, honorowy członek Stowarzyszenia ARDESA (Arbeitsgemeinschaft Deutsche Saxophonisten e.V.). 
Prowadzi ożywioną działalność koncertową jako solista i kameralista w kraju i za granicą. Jako solista występował z orkiestrami Filharmonii: Narodowej, Krakowskiej, Kieleckiej, Lubelskiej, Szczecińskiej, Wałbrzyskiej oraz z Capellą Cracoviensis i Göttinger Symphonie Orchester (Niemcy).
Życiorys.
Andrzej Rzymkowski ukończył z wyróżnieniem Akademię Muzyczną w Krakowie w klasie saksofonu Lesława Lica (1982). Następnie kontynuował studia instrumentalne u Güntera Priesnera w Norymberdze. Uczestniczył w Światowych Kongresach Saksofonowych oraz międzynarodowych kursach mistrzowskich prowadzonych przez prof. Jean-Marie Londeix‘a, prof. Iwana Roth‘a oraz prof. Eda Bogaard‘a. W 2014 roku otrzymał tytuł profesora sztuki. 

</doc>
<doc id="3159178" url="https://pl.wikipedia.org/wiki?curid=3159178" title="37. ceremonia wręczenia nagród David di Donatello">
37. ceremonia wręczenia nagród David di Donatello

37. ceremonia wręczenia włoskich nagród filmowych David di Donatello odbyła się 6 czerwca 1992 roku na Kapitolu w Rzymie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3159180" url="https://pl.wikipedia.org/wiki?curid=3159180" title="Marco Bocci">
Marco Bocci

Marco Bocci, właściwie Marco Bocciolini (ur. 4 sierpnia 1978 w Marsciano) – włoski aktor telewizyjny, teatralny i filmowy.
Kariera.
Urodził się w Marsciano, w regionie Umbria, w prowincji Perugia. W latach 2001-2003 studiował dramat w Conservatorio Teatrale d’Arte Drammatica “La Scaletta” pod kierunkiem reżysera Giovanniego Battisty Diotajuti w Rzymie. Ukończył także Centro Internazionale di Cinema e Teatro “Duse” (Międzynarodowe Centrum Filmu i Teatru) w Rzymie (2003) i szkołę aktorską prowadzoną przez aktora Lucę Ronconi (2004). Uczestniczył w kursie “La Commedia dell’Arte” pod kierunkiem Luca Negroni (2003) oraz seminarium “Romeo e Giulietta” Williama Szekspira pod kierunkiem Deklana Donellana (2004). W 2013 otrzymał nagrodę na Giffoni Film Festival.
Był na okładkach magazynów takich jak „Chi” (w grudniu 2012), „Maxim” (w styczniu 2014), „L’Uomo Vogue” (w lipcu 2014), „Grazia” (w styczniu 2016). 
Życie prywatne.
Po zakończeniu związku z Giulią Michelini, Marco Bocci był w centrum plotek w 2013, gdy przez parę miesięcy romansował z piosenkarką Emmą Marrone.
W styczniu 2014 zaręczył się z aktorką Laurą Chiatti, którą poślubił 5 lipca 2014. Mają dwóch synów: Enea (ur. 22 stycznia 2015) i Pabla (ur. 8 lipca 2016).

</doc>
<doc id="3159183" url="https://pl.wikipedia.org/wiki?curid=3159183" title="38. ceremonia wręczenia nagród David di Donatello">
38. ceremonia wręczenia nagród David di Donatello

38. ceremonia wręczenia włoskich nagród filmowych David di Donatello odbyła się 2 czerwca 1993 na Kapitolu w Rzymie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3159185" url="https://pl.wikipedia.org/wiki?curid=3159185" title="Kopacze (Ukraina)">
Kopacze (Ukraina)



</doc>
<doc id="3159195" url="https://pl.wikipedia.org/wiki?curid=3159195" title="Diecezja Sør-Hålogaland">
Diecezja Sør-Hålogaland

Diecezja Sør-Hålogaland (nor. "Sør-Hålogaland bispedømme") – luterańska diecezja w Kościele Norwegii. Diecezja obejmuje Kościół Norwegii znajdujący się w okręgu Nordland. Biskupem diecezjalnym od 2007 roku jest Tor Berger Jørgensen, a swoją sziedzibę ma w katedrze w Bodø.
Historia.
W 1952 diecezja Hålogaland (która obejmowała północną Norwegię) podzieliła się na dwie: Sør-Hålogaland (Norland) oraz na Nord-Hålogaland (Troms, Finnmark, Svalbard).
Katedra.
Stary kościół został zbombardowany podczas II wojny światowej. W 1946 odbył się konkurs architektoniczny konkurs na budowę nowego kościoła w Bodø. Architekci Gudolf Blakstad i Herman Munthe-Kaas wygrali ten konkurs. Kamień węgielny został położony w 1954 i nowy kościół został poświęcony przez biskupa Wollerta Krohna-Hansena w 1956. Do czasu kiedy został ukończony, stał się nową katedrą dla nowej diecezji Sør-Hålogaland.
Struktura.
Diecezja Sør-Hålogaland dzieli się na 8 dekanatów (nor. "prosti"). Każdy dekanat dzieli się na wiele miejscowości. Każda miejscowość posiada jedną lub kilka parafii.

</doc>
<doc id="3159202" url="https://pl.wikipedia.org/wiki?curid=3159202" title="Henrykowo (osada w powiecie leszczyńskim)">
Henrykowo (osada w powiecie leszczyńskim)

Henrykowo – była osada w Polsce położona w województwie wielkopolskim, w powiecie leszczyńskim, w gminie Święciechowa.
Zabudowania na tym terenie istnieją, nazwę zniesiono 1.01.2021 r.
Na obszarach zlokalizowanych bezpośrednio przy granicy z Lesznem powstają nowe osiedla domów jednorodzinnych (ul. Zaborowska, Brylantowa, Diamentowa, Szmaragdowa, Srebrna). Tereny te administracyjnie należą do osady Henrykowo.
W latach 1975–1998 miejscowość administracyjnie należała do województwa leszczyńskiego.

</doc>
<doc id="3159203" url="https://pl.wikipedia.org/wiki?curid=3159203" title="Mięsień skroniowy człowieka">
Mięsień skroniowy człowieka

Mięsień skroniowy () – u człowieka jest to parzysty mięsień żucia, najsilniejszy w grupie mięśni żucia.
Przyczepy.
Rozpoczyna się na powierzchni dołu skroniowego, mając swoje przyczepy na: kresie skroniowej dolnej, ścianie przyśrodkowej dołu skroniowego do grzebienia podskroniowego, powierzchni wewnętrznej powięzi skroniowej i łuku jarzmowym, a kończy się przyczepiając ścięgnem obustronnie do wyrostka dziobiastego żuchwy.
Czynność.
Mięsień ten unosi żuchwę i przyciska do siebie zęby szczęki i żuchwy – najsilniejsze działanie mają włókna biegnące pionowo. Włókna mięśnia biegnące ku tyłowi dodatkowo cofają wysuniętą do przodu żuchwę.
Unaczynienie i unerwienie.
Unaczyniony jest przez tętnice skroniowe głębokie, tętnicę skroniową środkową i gałęzie tętnicy szczękowej. Unerwienie stanowią gałązki nerwu żuchwowego (V3) – trzeciej gałęzi nerwu trójdzielnego – czyli nerwy skroniowe głębokie.
Badanie.
Przyczep początkowy i brzusiec łatwo zbadać palpacyjnie, gdyż znajduje się na skroni. Badanie przyczepu końcowego sprawia nieco więcej trudności z uwagi na to, że wyrostek dziobiasty żuchwy chowa się pod łukiem jarzmowym. Przyczep końcowy bada się więc wewnątrzustnie przy mocno odwiedzionej żuchwie (mocno otwartych ustach). Badanie zawsze wykonuje się obustronnie, porównawczo.

</doc>
<doc id="3159206" url="https://pl.wikipedia.org/wiki?curid=3159206" title="Tsurushi">
Tsurushi

 – technika tortur, zwana „odwrotnym powieszeniem” lub „torturą jamy”, stosowana w XVII w. w Japonii w stosunku do chrześcijan ("kirishitan"), których starano się w ten sposób skłonić do apostazji. Torturowanego zawieszano za nogi na linie, przywiązując jedną rękę do ciała, drugą pozostawiając wolną, by w każdej chwili mógł dać znak, że jest gotów wyrzec się wiary. 
Prześladowania chrześcijan miały miejsce w okresie Edo po edykcie Iemitsu Tokugawy o samoizolacji kraju. "Tsurushi" stosowano zarówno wobec rdzennych Japończyków, jak i wobec Europejczyków.
Osoby torturowane często były zawieszane w jamie wypełnionej nieczystościami. Zazwyczaj też nacinano skórę czaszki w okolicach uszu bądź na czole, aby pozwolić na spadek ciśnienia krwi w głowie. Niekiedy, by zwiększyć cierpienie, ciało obciążano kamieniami.
Chrześcijanom, którzy dokonali apostazji, darowywano życie, ale wielu torturowanych odmówiło wyparcia się wiary. 
Przedłużające się tortury powodowały śmierć na skutek upływu krwi, wzmożonego ciśnienia śródczaszkowego, krwawienia śródczaszkowego, uduszenia lub nieznośnego bólu. Niekiedy ofiary "tsurushi" tonęły w jamie napełniającej się po ulewnych deszczach. 
Znanymi osobami, które poniosły śmierć w wyniku "tsurushi", są Magdalena z Nagasaki, Dominik Ibáñez de Erquicia i towarzysze, Piotr Kibe Kasui, Mikołaj Fukunaga Keian (prawdopodobnie pierwsza ofiara tego typu tortur). Niektóre opisy kaźni Wojciecha Męcińskiego wskazują, że był on również poddany "tsurushi".

</doc>
<doc id="3159207" url="https://pl.wikipedia.org/wiki?curid=3159207" title="Józef z Tenczyna Ossoliński">
Józef z Tenczyna Ossoliński

Józef z Tenczyna Ossoliński herbu Topór (zm. przed 7 marca 1731 roku) – kasztelan czechowski w 1730 roku, stolnik sandomierski w latach 1720-1730, podstoli sandomierski w latach 1712-1720.
Był konsyliarzem województwa sandomierskiego w tarnogrodzkiej 1715 roku. Poseł na sejm z limity 1719/1720 roku z województwa sandomierskiego. 
Przypisy.
 

</doc>
<doc id="3159208" url="https://pl.wikipedia.org/wiki?curid=3159208" title="Muzeum Regionalne w Brzezinach">
Muzeum Regionalne w Brzezinach

Muzeum Regionalne w Brzezinach – muzeum położone w Brzezinach. Placówka jest miejską jednostka organizacyjną.
Muzeum powstało w 1972 roku z inicjatywy Towarzystwa Przyjaciół Ziemi Brzezińskiej, którego członkowie już od 1965 roku gromadzili muzealne eksponaty. Początkowo siedzibą placówki były pomieszczenia przedszkola przy ul. Świerczewskiego 49 (obecnie: Piłsudskiego). W 1981 roku placówka została przeniesiona do zaadaptowanych pomieszczeń neogotyckiego pałacyku Buynów z 1903 roku. Obiekt ten jest miejscem urodzenia pisarki Marii Buyno-Arctowej oraz aktora Zbigniewa Zamachowskiego.
Na wystawę stałą muzeum składają się następujące stałe ekspozycje:
Muzeum jest obiektem całorocznym, czynnym z wyjątkiem sobót. Wstęp jest płatny.

</doc>
<doc id="3159215" url="https://pl.wikipedia.org/wiki?curid=3159215" title="Les Boréades">
Les Boréades



</doc>
<doc id="3159217" url="https://pl.wikipedia.org/wiki?curid=3159217" title="Bujnowicz Konsorcjum">
Bujnowicz Konsorcjum

BUJNOWICZ Konsorcjum – polskie przedsiębiorstwo prywatne, założone 1 maja 1997 roku przez Marcina Bujnowicza. Siedzibą przedsiębiorstwa są Katowice. Ze względu na wielowymiarową działalność w kilku biznesach jednocześnie, organizacja wyodrębniła kilka domen działalności tzw. samodzielnych jednostek organizacyjnych.
O przedsiębiorstwie.
Przedsiębiorstwo początkowo zajmowało się doradztwem organizacyjnym i personalnym oraz szkoleniami dla biznesu. Z czasem rozwinęło swoją ofertę o hobbistyczną edukację muzyczną, impresariat muzyczny, produkcję muzyczną, a także poradnictwo psychologiczne dla rodziców. W 2014 r. przedsiębiorstwo rozszerzyło działalność o szkolnictwo ogólne i zawodowe oraz wytwórnię fonograficzną. Wspiera także działalność Fundacji Ziarno Talentu.

</doc>
<doc id="3159221" url="https://pl.wikipedia.org/wiki?curid=3159221" title="Memoriał Szachowy Ferdynanda Dziedzica">
Memoriał Szachowy Ferdynanda Dziedzica



</doc>
<doc id="3159222" url="https://pl.wikipedia.org/wiki?curid=3159222" title="Mieczysław Hoffman">
Mieczysław Hoffman



</doc>
<doc id="3159225" url="https://pl.wikipedia.org/wiki?curid=3159225" title="Resupinatus">
Resupinatus

Resupinatus Nees ex Gray (odgiętka) – rodzaj grzybów z rodziny "Pleurotaceae". 
Systematyka i nazewnictwo.
Pozycja w klasyfikacji według Index Fungorum: "Pleurotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy nazwy naukowej: "Asterotus" Singer, "Marasmius" sect. "Pleurotopsis" Henn., "Phyllotremella" Lloyd, "Phyllotus" P. Karst., "Pleurotopsis" (Henn.) Earle, "Rhodocyphella" W.B. Cooke, "Scytinotopsis" Singer, "Stigmatolemma" Kalchbr., "Urceolus" Velen. 
Polską nazwę nadali Barbara Gumińska i Władysław Wojewoda w 1983 r. W polskim piśmiennictwie mykologicznym należące do tego rodzaju gatunki opisywane były także jako boczniak. 
Gatunki.
Gatunki występujące w Polsce: "Resupinatus applicatus", "Resupinatus kavinii", "Resupinatus trichotis", "Resupinatus urceolatus", "Resupinatus vetlinianus".

</doc>
<doc id="3159226" url="https://pl.wikipedia.org/wiki?curid=3159226" title="Protogenoi">
Protogenoi

Protogenoi – w mitologii greckiej pierwotni bogowie, którzy jako pierwsi zostali powołani do życia. Zamieszkiwali ziemię przed tytanami.
Protogenoi powstali z Chaosu lub zostali zrodzeni przez innych pierwotnych bogów. Były to bóstwa rzeczy pierwotnych takich jak niebo, ziemia, góry, morze itd.
Protogenoi.
Oto pełna lista bogów pierwotnych

</doc>
<doc id="3159228" url="https://pl.wikipedia.org/wiki?curid=3159228" title="Odgiętka">
Odgiętka



</doc>
<doc id="3159230" url="https://pl.wikipedia.org/wiki?curid=3159230" title="Jean Le Noir">
Jean Le Noir

Jean Le Noir (ur. ?, zm. 1380) – francuski iluminator czynny w XIV wieku, reprezentant gotyku międzynarodowego.
Jean le Noir tworzył we Francji w między 1335 a 1380 rokiem. Był uczniem i kontynuatorem stylu Jeana Pucelle'a. Po raz pierwszy w źródłach pojawia się w 1331 roku, gdy pracował dla Jolanty Flandryjskiej. Następnie pracował dla Jana II i Bonny Luksemburskiej, dla których w latach ok. 1348-1349 wraz z córką Bourgot stworzył tzw. "Psałterz Bonny Luksemburskiej". Po uwięzieniu Jana II od jego syna delfina Karola V otrzymał jako rekompensatę za pracę dom w Paryżu, przy Rue Troussevache. 
W 1358 roku wraz z bratem Bourgotem wstąpił na służbę u króla Jana II; następnie pracowali dla Karola V. W 1372 roku Le Noir przeszedł na służbę do księcia Jana de Berry. W 1375 przeniósł się z Paryża do Bourges. W latach 1372-1375 pracował nad kodeksem dla księcia de Berry, znanym jako "Petites Heures du Duc de Berry". Wykonał dekoracje cyklu pasyjnego, miniaturę otwierającą psalmy pokutne i dziewięć ilustracji do oficjum św. Jana Chrzciciela.

</doc>
<doc id="3159231" url="https://pl.wikipedia.org/wiki?curid=3159231" title="Groesbeek">
Groesbeek

Groesbeek – gmina w prowincji Geldria w Holandii. W 2014 roku populacja wyniosła 18 956 mieszkańców. Stolicą jest miejscowość o tej samej nazwie. 1 stycznia 2015 gmina wejdzie w skład gmin Millingen aan de Rijn i Ubbergen.
Przez gminę przechodzą drogi prowincjonalne N842 oraz N843.

</doc>
<doc id="3159232" url="https://pl.wikipedia.org/wiki?curid=3159232" title="Rhizochaete">
Rhizochaete

Rhizochaete Gresl., Nakasone &amp; Rajchenb. – rodzaj grzybów z rodziny korownicowatych ("Phanerochaetaceae"). W Polsce występuje jeden gatunek – "Rhizochaete filamentosa" (tzw. korownica włóknista).
Systematyka i nazewnictwo.
Pozycja w klasyfikacji według Index Fungorum: "Phanerochaetaceae, Polyporales, Incertae sedis, Agaricomycetes, Agaricomycotina, Basidiomycota, Fungi".

</doc>
<doc id="3159237" url="https://pl.wikipedia.org/wiki?curid=3159237" title="Ludwik Eminowicz">
Ludwik Eminowicz

Ludwik Eminowicz (ur. 3 sierpnia 1880 w Krakowie, zm. 5 grudnia 1946 w Przesiece) – polski poeta i tłumacz tworzący w czasach Młodej Polski i dwudziestolecia międzywojennego.
Życiorys.
Ukończył studia na Uniwersytecie Jagiellońskim. Następnie pracował jako nauczyciel gimnazjalny. Po odzyskaniu niepodległości przez Polskę był radcą ministerialnym, naczelnikiem wydziału w Ministerstwie Pracy i Opieki Społecznej. Publikował m.in. w „Chimerze”, „Krytyce” i „Maskach”. Tworzył głównie lirykę i poematy, z których ważniejsze to "Pathétique" (1913), "Wariacje" (1918), "Drabina Jakubowa" (1938). Przełożył na język polski tragedię "Bachantki" Eurypidesa oraz powieść "Diable eliksiry" E.T.A. Hoffmanna.
23 grudnia 1929 „za zasługi na polu propagandy zagranicą polskiej pracy społecznej” został mu nadany Złoty Krzyż Zasługi.
Ludwika Eminowicza wspominał w jednym ze swoich utworów Tadeusz Różewicz.

</doc>
<doc id="3159239" url="https://pl.wikipedia.org/wiki?curid=3159239" title="Konwencja o Prawach Człowieka i Biomedycynie">
Konwencja o Prawach Człowieka i Biomedycynie



</doc>
<doc id="3159241" url="https://pl.wikipedia.org/wiki?curid=3159241" title="Motocyklowe Grand Prix Aragonii">
Motocyklowe Grand Prix Aragonii

Motocyklowe Grand Prix Aragonii – eliminacja Motocyklowych Mistrzostw Świata rozgrywana od 2010 roku na torze Ciudad del Motor de Aragón w Alcañiz. Obecnie jest jednym z czterech eliminacji rozgrywanych na terenie Hiszpanii obok wyścigów w Jerez de la Frontera, Barcelonie i Walencji.
Lista zwycięzców.
Liczba zwycięstw (kierowcy):

</doc>
<doc id="3159244" url="https://pl.wikipedia.org/wiki?curid=3159244" title="Maria Maćkowska">
Maria Maćkowska

Maria Maćkowska (ur. 1912, zm. 1989) – polska historyk emigracyjna, badacz dziejów najnowszych. 
Życiorys.
Absolwentka historii Polskiego Uniwersytetu na Obczyźnie (mgr 1977 - "Królewszczyzny Ziem Ruskich Rzeczpospolitej na podstawie lustracji, wiek XVI-XVII"). Uczennica Józefa Jasnowskiego, obroniła pracę doktorską ("Pomocnicza Służba Kobiet w okresie II wojny światowej w Armii Polskiej na Zachodzie") w 1982 pod jego kierunkiem na Polskim Uniwersytecie na Obczyźnie. Współpracownik pisma "Teki Historyczne".

</doc>
<doc id="3159253" url="https://pl.wikipedia.org/wiki?curid=3159253" title="Jakubowo (osada w powiecie szamotulskim)">
Jakubowo (osada w powiecie szamotulskim)

Jakubowo – osada w Polsce położona w województwie wielkopolskim, w powiecie szamotulskim, w gminie Pniewy.
W latach 1975–1998 miejscowość administracyjnie należała do województwa poznańskiego.

</doc>
<doc id="3159255" url="https://pl.wikipedia.org/wiki?curid=3159255" title="Live in Gdańsk (album World Orchestra)">
Live in Gdańsk (album World Orchestra)

Live in Gdańsk – drugi album międzynarodowego projektu muzycznego Grzecha Piotrowskiego, nazwanego World Orchestra. Podwójne wydawnictwo nagrań na żywo dokonanych w Gdańsku w 2011 roku ukazało się pod szyldem wytwórni Universal Music Polska. Płyta została nominowana do Fryderyka 2014 w kategorii Album Roku - Muzyka Jazzowa.

</doc>
<doc id="3159258" url="https://pl.wikipedia.org/wiki?curid=3159258" title="Marija Alijewa">
Marija Alijewa



</doc>
<doc id="3159259" url="https://pl.wikipedia.org/wiki?curid=3159259" title="Dwór myśliwski w Nowej Wsi Podgórnej">
Dwór myśliwski w Nowej Wsi Podgórnej

Dwór myśliwski w Nowej Wsi Podgórnej – znajduje się w Nowej Wsi Podgórnej, w województwie wielkopolskim, w powiecie wrzesińskim, w gminie Miłosław.
Historia.
Jest to dwór klasycystyczny z końca XVII w., należący do rodziny Ostojskich. Dwór w czasie rozbiorów służył jako schronienie dla ukrywających się powstańców, był również tajnym składem powstańczej broni.
Po śmierci najstarszego z rodu Ostojskich rodzina dwór odsprzedała państwowej instytucji, która nie zadbała o prawidłowe jego zabezpieczenie i dwór uległ w bardzo krótkim czasie całkowitemu zniszczeniu.
Aktualnie (2014) pozostałości dworu zostały przebudowane na garaż.

</doc>
<doc id="3159261" url="https://pl.wikipedia.org/wiki?curid=3159261" title="Ring Ding Dong">
Ring Ding Dong

Ring Ding Dong – singel południowokoreańskiej grupy SHINee, wydany cyfrowo 14 października 2009 roku w Korei Południowej. Wspólnie z singlem "Jo Jo" promował minialbum "2009, Year Of Us"
Osiągnął pierwszą pozycję na liście Gaon Chart.
Teledysk miał swoją premierę 16 października 2009 r. na oficjalnym kanale YouTube wytwórni. Choreografia do teledysku "Ring Ding Dong" została opracowana przez Mishę Gabriela i Nicka Bassa.

</doc>
<doc id="3159262" url="https://pl.wikipedia.org/wiki?curid=3159262" title="Aleksander J. Szkuta">
Aleksander J. Szkuta

Aleksander J. Szkuta (ur. 27 lutego 1924 w Zamościu, zm. 16 lutego 2008 w Londynie) – polski historyk emigracyjny, badacz dziejów najnowszych.
Życiorys.
W okresie II wojny światowej członek ZWZ; deportowany do ZSRR, następnie żołnierz Armii Andersa, uczestnik walk we Włoszech. Po 1945 roku pozostał na emigracji. Absolwent historii Polskiego Uniwersytetu na Obczyźnie (mgr 1959 - "Polityka brytyjska wobec spawy polskiej podczas I wojny światowej (1914-1918)". Wykładowca historii na Polskim Uniwersytecie na Obczyźnie. W latach 1987-2005 był prezesem Polskiego Towarzystwa Historycznego w Wielkiej Brytanii. Współpracował z pismem "Teki Historyczne" (redaktor ostatniego rocznika pisma w 2004).

</doc>
<doc id="3159263" url="https://pl.wikipedia.org/wiki?curid=3159263" title="Alkohol w proszku">
Alkohol w proszku

Alkohol w proszku – alkohol w postaci zaabsorbowanej w cząsteczkach cyklodekstryn. W formie suchej ma postać proszku, który zmieszany z wodą tworzy napój alkoholowy.
Właściwości chemiczne.
Badania Udo Pollmera z European Institute of Food and Nutrition Sciences w Monachium wykazały, że cyklodekstryny (pochodne glukozy) mają zdolność absorbowania różnych substancji, m.in. etanolu. W wyniku tego procesu ciekły alkohol pochłaniany jest przez będącą w postaci proszku cyklodekstrynę, dając w ten sposób proszek z zawartością alkoholu. Cyklodekstryny mogą zaabsorbować ok. 60% masowo alkoholu. Wytwarzanie proszku z zawartością alkoholu zostało opatentowane w USA już w 1974 r.

</doc>
<doc id="3159266" url="https://pl.wikipedia.org/wiki?curid=3159266" title="Wojciech Kilar – Angelus, Exodus, Victoria">
Wojciech Kilar – Angelus, Exodus, Victoria

Wojciech Kilar: Angelus, Exodus, Victoria – album nagrany i wydany w 2013 r. przez Dux z utworami Wojciecha Kilara inspirowanymi religią chrześcijańską, wykonanymi przez zespoły gdańskiej Akademii Muzycznej pod batutą Zygmunta Rycherta (numer katalogowy CD – DUX 0966). Nagrania dokonano w Sali Koncertowej Akademii Muzycznej
im. Stanisława Moniuszki w Gdańsku, w dniach 7-9 kwietnia 2013 roku. Płyta otrzymała Fryderyka 2014 w kategorii muzyki poważnej – Album Roku Muzyka Symfoniczna i Koncertująca.
Wykonawcy.
Płyta powstała przy współpracy szeregu muzyków, chórów i techników.

</doc>
<doc id="3159268" url="https://pl.wikipedia.org/wiki?curid=3159268" title="Witold Walter">
Witold Walter

Witold Antoni Walter (ur. 16 grudnia 1909 w Gnieźnie, zm. 12 czerwca 1944 w Mauthausen-Gusen) – ziemianin, żołnierz Armii Krajowej ps. "Dziedzic", "Witalis".
Życiorys.
Był jedynym synem Kazimierza i Ewy z Janczakowskich Walterów. Ukończył państwowe Gimnazjum Klasyczne w Gnieźnie. W okresie międzywojennym pracował u swego stryja Witalisa Waltera powstańca styczniowego, sądzonego w procesie berlińskim (1864), właściciela majątku Dziećmiarki i Słępowo, który później odziedziczył. Imię stryja było inspiracją do pseudonimu konspiracyjnego, którego używał podczas II wojny światowej. Obok pseudonimu „Witalis” używał też pseudonimu „Dziedzic”. Wiosną 1940 utworzył we Wrześni i innych miejscowościach komórki Tajnej Organizacji Narodowej, którą kierował i którą wyposażył w sprzęt biurowy i poligraficzny, umożliwiający drukowanie gazetki „Czuwamy”. W 1943 zgłosił akces do struktur Armii Krajowej. Został aresztowany przez Gestapo i poddany ciężkiemu śledztwu, w którym udało mu się nie wydać tajemnic konspiracyjnych dzięki symulowanej chorobie psychicznej. W 1944 został zesłany do obozu koncentracyjnego w Mauthausen-Gusen. Tam zmarł 12 czerwca 1944, rzekomo na zapalenie opon mózgowych. Po wojnie majątek w Dziećmiarkach został znacjonalizowany i popadł w ruinę. Dwór został rozebrany w latach 80. XX wieku.

</doc>
<doc id="3159271" url="https://pl.wikipedia.org/wiki?curid=3159271" title="Huragan Britta">
Huragan Britta



</doc>
<doc id="3159272" url="https://pl.wikipedia.org/wiki?curid=3159272" title="Halogenerator">
Halogenerator

Halogenerator (generator aerozolu solnego) – urządzenie stosowane w jednym z rodzajów haloterapii, czyli inhalacjach suchym aerozolem solnym. 
Historia.
Inhalacje należą do najstarszych sposobów leczenia, były bowiem zalecane już przez ojca medycyny, Hipokratesa. Stosowany przez niego aparat do inhalacji w postaci garnka i trzcinowej rurki można uznać za pierwszy aparat inhalacyjny. Natomiast pierwszym udokumentowanym aparatem do inhalacji było urządzenie skonstruowane przez Sales-Girona i Auphana w 1849 roku - rok ten uważany jest za przełom w rozwoju wziewalnictwa. Działanie urządzenia opierało się na oddziaływaniu sprężonego powietrza o ciśnieniu 3-4 atmosfer na płyn, który uderzając o płytkę rozdrabniał się na drobne kropelki, tworząc mgłę.
Kolejne dekady przyniosły nowe, coraz to skuteczniejsze urządzenia do inhalacji, m.in. powstała idea wykorzystania w tym celu ultradźwięków, co pozwoliło na zbudowanie aparatów wytwarzających jednorodny aerozol. 
Inhalacje z użyciem suchego aerozolu solnego zalecał Feliks Boczkowski w XIX wieku, który polecał chorym spacery podziemnymi korytarzami Wieliczki. Suchy aerozol solny obecny w podziemnych wyrobiskach górniczych był wynikiem prac wydobywczych w kopalni soli.
Najnowszym osiągnięciem w dziedzinie wytwarzania aerozoli solnych są generatory suchego aerozolu solnego. W odróżnieniu do poprzednich rozwiązań, które działały w oparciu o rozdrabnianie roztworów solankowych, halogeneratory mechanicznie mielą sól.
Działanie halogeneratora.
Działanie halogeneratora polega na mechanicznym mieleniu soli kamiennej poprzez mechaniczne oddziaływanie na kryształy soli. Zmielone w wyniku tarcia cząsteczki otrzymują wysoką powierzchniową energię oraz ujemny ładunek elektryczny. Sterowanie ilością produkowanego aerozolu odbywa się za pomocą mikroprocesora.
Powstałe cząsteczki suchego aerozolu solnego mają rozmiar ok. 0,5-5 µm, co pozwala na dotarcie do najgłębszych partii płuc. Halogeneratory stosowane są w naziemnych grotach solnych, imitując atmosferę czynnej kopalni soli.

</doc>
<doc id="3159277" url="https://pl.wikipedia.org/wiki?curid=3159277" title="Wojciech Sędziwój Czarnkowski">
Wojciech Sędziwój Czarnkowski

Wojciech Sędziwój Czarnkowski herbu Nałęcz III (ur. 1 stycznia 1527 w Przemęcie, zm. 21 lutego 1578 w Warszawie), starosta generalny Wielkopolski w latach 1563-1578, kasztelan santocki.
Rodzina.
Syn Sędziwoja (zm. 1532/1534), kasztelana przemęckiego i Barbary Pampowskiej, córki Ambrożego Pampowskiego, wojewody sieradzkiego. Brat Jana Sędziwoja (zm. 1561/1562), starosty kłeckiego, Stanisława Sędziwoja (1526–1602), referendarza królewskiego i Zygmunta Sędziwoja (zm. 1578/1586).
Poślubił około 1554 roku Jadwigę Sierpską, córkę Andrzeja (1494–1572), wojewody rawskiego. Z małżeństwa urodził się syn Adam Sędziwój Czarnkowski, wojewoda łęczycki i generał.
Pełnione urzędy.
Studiował w Wittenberdze w 1543 roku. Dworzaninem królewskim został w 1552 roku. W latach 1563–1569 pełnił urząd kasztelana santockiego. Od 1569 był starostą generalnym Wielkopolski. Był starostą kościańskim od 1552 roku, później pyzdrskim od 1571 roku. Podpisał Unię Lubelską 1569 roku.
Poseł województw poznańskiego i kaliskiego na sejm piotrkowski 1562/1563 roku, poseł województwa poznańskiego na sejm parczewski 1564 roku, sejm 1565 roku, sejm 1566 roku, sejm 1569 roku, sejm koronacyjny 1574 roku. W 1575 roku podpisał elekcję Maksymiliana II Habsburga.

</doc>
<doc id="3159279" url="https://pl.wikipedia.org/wiki?curid=3159279" title="Konwój trzydziestu pięciu">
Konwój trzydziestu pięciu

Konwój trzydziestu pięciu (hebr. מחלקת הל"ה) – izraelski konwój złożony z samochodów ciężarowych jadących podczas wojny domowej w Mandacie Palestyny z Jerozolimy do bloku żydowskich osiedli Gusz Ecjon w górach Judei. Został on wysłany po I bitwie o Gusz Ecjon ze wsparciem wojskowym. W dniu 16 stycznia 1948 roku konwój wpadł w zasadzkę przygotowaną przez arabskie siły Armii Świętej Wojny. W zasadzce zginęło 35 członków konwoju.
Tło wydarzeń.
Gusz Ecjon była grupą osiedli żydowskich położonych w górach Judei, bezpośrednio na południe od miast Betlejem i Jerozolima. Trzon bloku osiedli składał się z czterech osad rolniczych, które zostały założone w latach 1940–1947 na nieruchomościach zakupionych przez żydowskie organizacje syjonistyczne. Jako pierwszy, w 1927 roku powstał kibuc Migdal Eder. Jego całkowita izolacja została przerwana dzięki założeniu w 1945 roku sąsiedniego kibucu Massu’ot Jicchak. Następnie w 1946 roku powstał kibuc En Curim, a w 1947 roku kibuc Rewadim. Pod koniec 1947 roku blok osiedli Gusz Ecjon zajmował powierzchnię 20 km² i liczył 450 mieszkańców, w tym 69 dzieci. Społeczności były całkowicie izolowane i otoczone przez nieprzyjaźnie nastawione osady arabskie.
Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała obszar Gusz Ecjon przyszłemu państwu arabskiemu, które miało powstać w Palestynie. Przywódcy społeczności żydowskiej zaakceptowali ten plan, jednak dowództwo organizacji paramilitarnej Hagana podjęło decyzję o nie ewakuowaniu mieszkańców Gusz Ecjon. Tymczasem Arabowie odrzucili rezolucję ONZ i dzień później doprowadzili do wybuchu wojny domowej w Mandacie Palestyny. W jej pierwszej fazie arabskie ataki były skoncentrowane na żydowskie linie komunikacyjne, które przebiegały przez tereny i miejscowości, w których społeczność arabska miała przewagę ilościową. W ten sposób rozpoczęła się „wojna o drogi”. Na początku grudnia 1947 roku w rejon Jerozolimy dotarł pierwszy oddział Armii Świętej Wojny dowodzony przez Abd al-Kadir al-Husajniego. Podszedł on ze swoim liczącym około stu bojowników oddziałem do wsi Surif, na południowy zachód od Jerozolimy. Dołączyło tu do niego wielu młodych arabskich wieśniaków, z których niektórzy byli weteranami brytyjskiej armii. W ten sposób jego siły bardzo szybko urosły do kilku tysięcy ludzi. Ich celem było sparaliżowanie żydowskiej komunikacji w regionie oraz całkowite odcięcie Zachodniej Jerozolimy. Normalnie do bloku Gusz Ecjon każdego dnia docierał transport z zaopatrzeniem, oraz regularnie kursował autobus. Nałożona arabska blokada spowodowała, że trwająca zazwyczaj 30 minut podróż z Jerozolimy do Gusz Ecjon stała się niezwykle trudna. Powtarzające się ataki spowodowały, że pojazdy jadące do Gusz Ecjon nie mogły poruszać się samodzielnie i były łączone w konwoje. Każdy wyjeżdżający z Jerozolimy konwój musiał mieć zabezpieczoną odpowiednią eskortę i posiadać dokładnie zaplanowaną trasę przejazdu. Konwojom takim czasami towarzyszył oficjalny patrol umundurowanej Policji Żydowskich Osiedli (hebr. "Miszteret Ha-Jiszuwim Ha-Iwrijim"). W dniu 11 grudnia 1947 roku wysłano konwój czterech samochodów ciężarowych, który wpadł w zasadzkę. Zginęło wówczas 10 Żydów. Konwój ten przeszedł do historii jako "Konwój Dziesięciu". Jedna z konsekwencji tego ataku była przeprowadzona 5 stycznia 1948 roku ewakuacja wszystkie matki z dziećmi z Gusz Ecjon (zamieszkały w klasztorze Sióstr Syjońskich w Jerozolimie). W dniu 12 stycznia wysłano konwój czterech samochodów ciężarowych z materiałami wybuchowymi, koktajlami Mołotowa i amunicją (eskortę stanowiło 15 uzbrojonych osób). Został on zaatakowany w pobliżu arabskiej wioski al-Chadr, ale zdołał bez strat dotrzeć do Gusz Ecjon. 13 stycznia konwój 23 samochodów ciężarowych natknął się w rejonie Betlejem na liczne blokady drogowe. Po stracie 2 ludzi i kilku pojazdów, konwój zawrócił (ciało Chenocha Zilbersteina było wielokrotnie ugodzone nożami i spalone, natomiast ciała Notre Zorobabela nigdy nie odnaleziono). Następnego dnia (14 stycznia 1948 r.) doszło do I bitwy o Gusz Ecjon, w której Arabowie stracili około 200 zabitych i wielu rannych. Po przegranej Abd al-Kadir al-Husajni zrezygnował ze swoich planów zdobywania żydowskich osiedli i ponownie skoncentrował ataki na drogach. Tymczasem sytuacja odizolowanego bloku osiedli była bardzo ciężka – w kibucach brakowało amunicji, leków, materiałów opatrunkowych i przede wszystkim obrońców. Z tego powodu dowodzący ich obroną Uzi Narkiss zażądał ewakuacji rannych i dostarczenia uzupełnień.
Dowództwo Hagany w rejonie Jerozolimy, już 14 stycznia 1948 roku podjęło decyzję o wysłaniu pomocy do Gusz Ecjon. Oddział liczący 40 żołnierzy (dwie drużyny Palmach i dwie drużyny sił polowych Hagany) wyruszył pod osłoną nocy z 14 na 15 stycznia. Wyszli z południowo-zachodniej dzielnicy Bet ha-Kerem, przeszli wadi strumienia Sorek i wspięli się na grzbiet wzniesień w pobliżu arabskiej wioski Dżab'a, na północny zachód od Gusz Ecjon. Idąc dalej w dół wzdłuż potoku, około godz. 3:00 w nocy usłyszeli kilka wystrzałów. Obawiając się wykrycia i wpadnięcia w zasadzkę, zawrócili do Jerozolimy, do której dotarli w godzinach porannych. Dowództwo obawiało się, że dojdzie do kolejnego ataku na Gusz Ecjon, co potwierdzały dane wywiadowcze. Zdecydowano więc, że kolejnej nocy zostanie powtórzona próba przedarcia się przy wykorzystaniu opancerzonych samochodów ciężarowych. Wybrano przy tym okrężną trasę przebiegającą przez moszaw Har-Tuw (w rejonie dzisiejszego miasta Bet Szemesz).
Przebieg bitwy.
Wieczorem 15 stycznia 1948 roku z Jerozolimy wyruszył konwój kilku samochodów ciężarowych. Broń była przewożona osobno, w ukryciu samochodem umundurowanej Policji Żydowskich Osiedli. Innymi pojazdami jechało 40 żołnierzy Palmach i sił polowych Hagany. Dowództwo nad konwojem powierzono byłemu dowódcy Gusz Ecjon, Danny – obecnie pełniącemu obowiązki zastępcy dowódcy 6 Batalionu Palmach (Brygada Harel). W godzinach między 19:00 a 20:00 wieczorem dotarli do moszawu Har-Tuw, którego mieszkańcy radośnie ich przywitali. Na miejscu okazało się, że dwóch żołnierzy nie posiada osobistej broni (pistolety maszynowe Sten). Danny zwrócił się do dowódcy obrony moszawu z prośbą o udostępnienie broni, spotkał się jednak z odmową, gdyż arsenał kolonii był bardzo mały. W takiej sytuacji Danny pozostawił dwóch swoich żołnierzy w Har-Tuw – nie mógł pozwolić im na udział w operacji bez broni. Początkowy plan przewidywał, że wyruszą z Har-Tuw o 19:00 wieczorem, aby dotrzeć do Gusz Ecjon około 2:00 lub 3:00 w nocy. Jednak trudności z uzbrojeniem, oraz przygotowana przez mieszkańców kolacja, opóźniły wymarsz. Dowódca obrony moszawu usiłował jeszcze przekonać Danny’ego, aby przełożyć operację na następną noc. Obawiał się, że 28 kilometrowa trasa z dużym obciążeniem przez ciężką górzystą okolicę w ciemnościach nocy przeciągnie się w czasie, i świt zastanie żołnierzy w otwartym terenie. Danny uznał, że są w stanie dotrzeć do Gusz Ecjon. Wyruszyli z Har-Tuw około godz. 23:00 w nocy.
Grupa 38 żydowskich żołnierzy okrążyła pod osłoną nocy pobliski posterunek brytyjskiej policji mandatowej (Fort Tegart) i skierowała się na południe drogą prowadzącą do arabskiej wioski Bajt Dżibrin. Około godz. 1:00 w nocy jeden z żołnierzy skręcił kostkę i miał problemy z chodzeniem. Danny obawiał się, że może to opóźnić postępy oddziału, wyznaczył więc dwóch żołnierzy i nakazał powrót z poszkodowanym do Har-Tuw. Oddział dalej posuwał się wąskimi górskimi drogami. Minęli wieś Bajt Nattif i skierowali się na południowy wschód przechodząc rozległe wadi. Grupa zatrzymała się tutaj na odpoczynek, a dwóch zwiadowców rozpoznało rozgałęzienie trzech niewielkich wadi ze strumieniami Eciona, Gdor i Ha-Ela. Około godz. 6:00 rano dwaj zwiadowcy zostali odkryci przez arabskie kobiety zbierające chrust w pobliżu wsi Surif. Żołnierze powiedzieli im, że są z „"arabskiej obrony".” Kobiety uciekły, a zwiadowcy nie zabili ich. Wycofali się i powiadomili Danny’ego o incydencie. Zdecydował się on na kontynuowanie operacji i przejściu pomiędzy wsiami Surif i Dżab’a. Tymczasem arabskie kobity dotarły do Surif, gdzie znajdował się obóz szkoleniowy Armii Świętej Wojny. Jego dowódca, Ibrahim Abu Daja ogłosił alarm we wszystkich okolicznych wsiach i wysłał dwóch zwiadowców, którzy około godz. 7:00 odkryli żydowski oddział. Oddali oni pierwsze strzały, na które żydowscy żołnierze odpowiedzieli ogniem. Strzelanina ujawniła położenie konwoju. Podczas kolejnych trzech godzin, siły arabskich milicji całkowicie zablokowały okolicę. Doszło do wymiany ognia między dwoma stronami. Danny zrozumiał, że dalsza droga do Gusz Ecjon jest niemożliwa i rozkazał swoim żołnierzom iść w dół strumienia Ecion, i ukryć się wśród skał w wadi.
Między godziną 11:00 a 14:30 nad okolicą przeleciał żydowski samolot zwiadowczy Piper Cub, którego pilotem był Ezer Weizman. Poszukiwał on członków konwoju, zdołał jednak dostrzec tylko licznych arabskich bojowników i wzmożony ruch pojazdów wroga w rejonie Surif i Dżab’a. Danny prawdopodobnie nie zdawał sobie sprawy, że został otoczony, i zamierzał ukrywać się do wieczora, aby pod osłoną nocy wycofać się. Być może jednak zmienił zdanie (może uważał, że wycofanie się będzie zdradą), gdyż około godz. 14:30 jego oddział rozpoczął przemieszczać się w kierunku Wzgórza 573. Motywy ich działania nie są jasne. Gdy podchodzili pod wzgórze zostali wykryci przez Arabów. Ostrzeliwując się, około godz. 15:30 dotarli na szczyt wzgórza, z którego z przerażeniem dostrzegli, że są otoczeni. Arabowie prowadzili do nich ogień z sąsiedniego i wyższego Wzgórza 603. Żydowscy żołnierze ukrywając się między skałami odparli kilka arabskich szturmów. Wreszcie zabrakło im amunicji. Około godz. 16:30 pięciu żołnierzy podjęło próbę ucieczki w kierunku wadi strumienia Ecion, jednak zostali zabici. Ostatni żołnierz na Wzgórzu 573 zginął około godz. 17:00. Zginęło 35 żydowskich żołnierzy. Arabowie stracili 17 zabitych i 40 rannych.
Reakcje i następstwa.
Po bitwie Irgun podsłuchał rozmowę telefoniczną, z której Żydzi dowiedzieli się o całym zdarzeniu. Wiedziano wówczas jedynie, że wielu żydowskich żołnierzy zginęło, a niektórzy byli ranni. Gdy do Hebronu zaczęli docierać ranni Arabowie, zaalarmowani Brytyjczycy wysłali na miejsce bitwy pluton żołnierzy z Royal Sussex Regiment. Na miejscu odnaleźli ciała zabitych 35 Żydów. Według raportów, wiele ciał było mocno okaleczonych, a niektóre nie do poznania. Ciała przewieziono następnie do Jerozolimy (zidentyfikowano jedynie 23 z 35 ciał) i uroczyście pochowano na Wzgórzu Herzla. Cała historia konwoju była wielkim wstrząsem dla społeczności żydowskiej w Palestynie. W kolejnych tygodniach siły arabskie utrzymywały blokadę Gusz Ecjon, a Żydzi usiłowali dostarczać zaopatrzenia przy pomocy zrzutów z lekkich samolotów Piper Cub. Ich wielkość była jednak nie wystarczająca, i sytuacja Gusz Ecjon systematycznie się pogarszała. Kilkakrotnie rozważana była możliwość ewakuacji osiedli, ostatecznie jednak podjęto decyzję o ich pozostawieniu. Kierowano się przy tym głównie ich strategicznym położeniem, na drodze z Hebronu do Jerozolimy. Utrzymanie bloku umożliwiało obronę Jerozolimy od południa, skąd mogły nadejść wojska egipskie.
W sierpniu 1949 roku zdemobilizowani żołnierze Palmach założyli kibuc Netiw ha-Lamed-He, nazwany na cześć "Konwoju Trzydziestu Pięciu". Jest on położony w pobliżu przejazdu konwoju. Wystawiono tam pierwszy pomnik, upamiętniający ofiary konwoju. Wzgórze, na którym doszło do bitwy, aż do 1967 roku znajdowało się na terytorium okupowanym przez Jordanię. W wyniku wojny sześciodniowej przeszło pod kontrolę Izraela. Przeprowadzono wówczas dokładną lokalizację bitwy. W 2003 roku przy kibucu Netiw ha-Lamed-He odsłonięto nowy pomnik.

</doc>
<doc id="3159281" url="https://pl.wikipedia.org/wiki?curid=3159281" title="Trojanda-Ekspres Połonka Gorzka">
Trojanda-Ekspres Połonka Gorzka



</doc>
<doc id="3159282" url="https://pl.wikipedia.org/wiki?curid=3159282" title="Dieter Seebach">
Dieter Seebach

Dieter Seebach (ur. 31 października 1937 w Karlsruhe) - niemiecki chemik.
Jest absolwentem Technische Hochschule w Karlsruhe, gdzie w 1964 uzyskał tytuł doktora chemii (promotor Rudolf Criegee). Przebywał dwa lata na Uniwersytecie Harvarda jako adiunkt i wykładowca, po czym wrócił do Karlsruhe - tu w 1969 przeprowadził habilitację. W 1971 został profesorem zwyczajnym Uniwersytetu Justus-Liebig w Gießen, a w 1977 roku przeniósł się do ETH w Zurychu. Wykładał gościnne na Uniwersytecie w Wisconsin (Madison), Caltech (Pasadena) i Uniwersytecie Harvarda. Od 2003 jako emerytowany profesor ETH prowadzi grupy habilitacyjne oparte o badania głównie b-peptydów.

</doc>
<doc id="3159283" url="https://pl.wikipedia.org/wiki?curid=3159283" title="Omacnica">
Omacnica

Omacnica – demon słowiański, nocnica, ćma, straszydło nocne, nienasytka nocna. Domowy duch żeński. 
Były to stare kobiety. Chodziły nocą po omacku. Przestrzegano chłopaków, żeby nie jedli w ciemnościach, bowiem mogą połknąć tę zjawę, a wtedy byliby nienasyceni, staliby się żarłokami. 

</doc>
<doc id="3159284" url="https://pl.wikipedia.org/wiki?curid=3159284" title="Muzeum im. Antoniego hr. Ostrowskiego w Tomaszowie Mazowieckim">
Muzeum im. Antoniego hr. Ostrowskiego w Tomaszowie Mazowieckim

Muzeum im. Antoniego hr. Ostrowskiego w Tomaszowie Mazowieckim – muzeum położone w Tomaszowie Mazowieckim. Od 1990 roku placówka jest miejską jednostka organizacyjną.
Początki tomaszowskiego muzealnictwa sięgają 1927 roku, kiedy to z inicjatywy Polskiego Towarzystwa Krajoznawczego, a w szczególności prof. Tadeusza Seweryna oraz ks. Kazimierza Olszewskiego powołano muzeum. Jego siedzibą były pomieszczenia Seminarium Nauczycielskiego przy ul. św. Antoniego 57 oraz prywatne mieszkania, a pierwszym kustoszem placówki został ks. Olszewski.
Podczas II wojny światowej zbiory muzeum zostały zniszczone. Po zakończeniu działań zbrojnych, w 1947 roku pod kierownictwem Jana Piotra Dekowskiego przystąpiono do reaktywacji placówki. Początkowo zbiory umieszczono w lokalu przy ul. św. Tekli 3 (obecnie: Barlickiego), a następnie urządzono wystawę w trzech salach w budynku przy ul. św. Antoniego. W 1950 roku podjęto decyzję o umieszczeniu muzeum w XIX wiecznym Pałacu Ostrowskich. Rozpoczęto prace remontowe, które zakończyły się w 1968 roku. Pierwsza stała wystawa historyczna została otwarta w 1969 roku.
Aktualnie w muzeum prezentowane są następujące wystawy stałe :
Ponadto rocznie w muzeum organizowanych jest około dziesięciu wystaw czasowych.
W 1996 roku do zbiorów muzeum trafił niemiecki transporter opancerzony Sd.Kfz251/3-IV "Rosi", wyłowiony z Pilicy we wsi Brzustówek. Pojazd należał do 19 Dywizji Pancernej Wehrmachtu.
Muzeum jest obiektem całorocznym, czynnym z wyjątkiem poniedziałków. Wstęp jest płatny.

</doc>
<doc id="3159287" url="https://pl.wikipedia.org/wiki?curid=3159287" title="Bagiennik">
Bagiennik

Bagiennik – słowiański demon wodny, pochodzący głównie z okolic Biebrzy.
Jest wielkości około jednego metra. Według wierzeń, bagiennik zamieszkuje płytkie bagna i stawy. Demon ten często lubi wystawiać głowę nad powierzchnię wody po to, aby zaczerpnąć od czasu do czasu powietrza i popatrzeć, co wokół się dzieje. Oddycha przez cienką zielonkawo-brunatną skórę, czerpiąc tlen wprost z wody.
Główną cechą tych demonów są nozdrza umieszczone między oczami, czasem nawet na czole, z których bagienniki często strzelają błotnistą, dosyć parzącą mazią. Wierzono, że owa maź posiada właściwości uzdrawiające, działając na takie dolegliwości, jak reumatyzm, bóle kręgosłupa, ciężkie rany, niestrawności, choroby serca czy nawet bezpłodność.
Rozzłoszczony wygrzebuje się z bagna i wydycha truciznę nad biebrzańską okolicą. Zdarza się, że nabierze i ochoty na kąpielowe harce. Wówczas dosłyszeć można odgłosy czegoś nad wyraz ciężkiego, wpadającego w wodną toń.
O obecności bagienników w zataiskach świadczyły obficie występujące na lustrze wody bąble lub sytuacje, gdy woda niespodziewanie mętniała i bulgotała, po czym nagle uspokajała się. Czasem jednak, zwykle w bezksiężycowe, pochmurne noce, na nigdy niezamarzających oparzeliskach usłyszeć można odgłos czegoś ciężkiego, wpadającego do wody.
Spotkania z tymi demonami nie są śmiertelne.

</doc>
<doc id="3159291" url="https://pl.wikipedia.org/wiki?curid=3159291" title="Franciszek Karbownik">
Franciszek Karbownik

Franciszek Aleksander Karbownik (ur. 4 października 1922 w Żarnowie w Kieleckiem, zm. 23 kwietnia 2005 w Londynie) – polski emigracyjny historyk wojskowości.
Życiorys.
Studia historyczne ukończył na Polskim Uniwersytecie na Obczyźnie (mgr 1982 - "Samoloty myśliwskie w lotnictwie polskim do wybuchu wojny we wrześniu 1939 roku"). Doktorat tamże obronił w 1989 ("Pamiętnikarze emigracyjni o II wojnie światowej") pod kierunkiem Benedykta Dytrycha. Habilitacja w 1996 ("Opracowania historyczno-wojskowe") na Polskim Uniwersytecie na Obczyźnie, w latach 2004-2005 był Dziekanem Wydziału Humanistycznego Polskiego Uniwersytetu na Obczyźnie.

</doc>
<doc id="3159292" url="https://pl.wikipedia.org/wiki?curid=3159292" title="Miernik (demon)">
Miernik (demon)

Miernik, mierniczy – polny demon z kategorii błędnych ogni; pokutująca dusza niesprawiedliwego geometry, wyobrażana często jako pełzający lub latający płomyk.
Według wierzeń ludowych dusze mierniczych, którzy źle wymierzyli pola, pojawiały się wszędzie tam, gdzie dokonywano pomiarów, tj. na łąkach, placach i drogach. Pokazywały się po zapadnięciu zmroku oraz w nocy. Występowały głównie w okresie wielkopostnym i adwentu.
Niekiedy przybierały kształt ognistej ręki trzymającej pióro, światełek albo ogromnych słupów ognia, czasami postaci trzymającej zapaloną świecę i przyrządy geodezyjne. Nienawidziły gwizdania, biły i deptały śmiałków, którzy ośmielili się zagwizdać w ich obecności, ale niekiedy właśnie gwizdaniem można było miernika odstraszyć.
Znaczenia słowa „miernik”.
Inne znaczenia słowa „miernik”, które związane są z demonologią ludową:

</doc>
<doc id="3159294" url="https://pl.wikipedia.org/wiki?curid=3159294" title="Wojciech Czarnkowski (zm. przed 12 października 1578)">
Wojciech Czarnkowski (zm. przed 12 października 1578)

Wojciech Czarnkowski herbu Nałęcz III (zm. przed 12 października 1578 roku) – kasztelan śremski i rogoziński.
Rodzina.
Syn Macieja, kasztelana bydgoskiego i Katarzyny Opalińskiej, córki Piotra, kasztelana lądzkiego. Brat: Andrzeja (1507-1562), biskupa poznańskiego, Piotra (zm. 1591), kasztelana poznańskiego i kaliskiego, Stanisława (zm. 1569/1573), starosty kleckiego, Magdaleny i Barbary.
Studiował w Wittenberdze w 1543 roku, w Lipsku w 1545 roku.
W 1554 roku poślubił Barbarę Górkę, córkę Andrzeja (zm. 1551), kasztelana poznańskiego. Z małżeństwa urodziło się 4 dzieci: Andrzej Czarnkowski (zm. 1618), kasztelan kamieński, nakielski, rogoziński i kaliski, Piotr (zm. 1609), podkomorzy poznański, Stanisław oraz Jan (zm. 1618/1619), kasztelan santocki i międzyrzecki.
Pełnione urzędy.
Od 1557 piastował urząd kasztelana śremskiego. Kasztelanem rogozińskim został mianowany w 1569 roku.
Był starostą kościańskim i babimojskim. Odziedziczył majątek po swej żonie, m.in. Szczebrzeszyn.
Potomkowie Wojciecha sprzedali Szczebrzeszyn Janowi Zamojskiemu W 1593 roku.
Jako gorliwy katolik podpisał za czasów panowania Zygmunta Augusta protestację przeciwko heretykom.
Poseł na sejm piotrkowski 1567 roku z województwa poznańskiego.
W 1573 roku potwierdził elekcję Henryka III Walezego na króla Polski.

</doc>
<doc id="3159295" url="https://pl.wikipedia.org/wiki?curid=3159295" title="El Yunque (Kuba)">
El Yunque (Kuba)

El Yunque – (hiszp. "kowadło") szczyt o wysokości 575 m n.p.m. w paśmie górskim Sierra del Purial, w prowincji Guantánamo, 7 km na zachód od Baracoa na Kubie. Ma charakter "góry stołowej", a nazwę zawdzięcza swojemu kształtowi, przypominającemu kowadło.
El Yunque był wzmiankowany przez Krzysztofa Kolumba w jego dziennikach opisujących odkrywanie Ameryk. El Yunque jest położony między dolinami rzek Duaba i Toa, jego płaskowyż szczytowy ma długość 1125 m i całkowitą powierzchnię 461 000 m2. 25 grudnia 1979 został uznany przez Kubańską Narodową Komisję ds. Pomników za Pomnik Narodowy.

</doc>
<doc id="3159296" url="https://pl.wikipedia.org/wiki?curid=3159296" title="Kapituła do Spraw Profesorów Oświaty">
Kapituła do Spraw Profesorów Oświaty

Kapituła do Spraw Profesorów Oświaty – organ administracji publicznej będący częścią systemu oświaty, którego kompetencją jest przedkładanie ministrowi właściwemu do spraw oświaty i wychowania wniosków o nadanie tytułu honorowego profesora oświaty.
Podstawa prawna.
Jego podstawą prawną jest art. 9i ust. 1 ustawy z dnia 26 stycznia 1982 r. – Karta Nauczyciela (Dz.U. z 2014 r. poz. 191) oraz rozporządzenie Ministra Edukacji Narodowej z dnia 4 września 2008 r. w sprawie Kapituły do Spraw Profesorów Oświaty (Dz.U. z 2009 r. Nr 163, poz. 1017).
Skład.
Kapituła składa się z 16 członków powoływanych przez ministra właściwego do spraw oświaty i wychowania „spośród osób będących uznanymi autorytetami w dziedzinie oświaty i dających rękojmię prawidłowego wykonywania zadań Kapituły”.
Kandydatów na członków Kapituły mogą zgłaszać:
Kadencja członka Kapituły trwa cztery lata. Ponowny wybór jest niedopuszczalny.
Na czele Kapituły stoi jej przewodniczący i zastępca przewodniczącego. Stanowiska te powierzane są członkom Kapituły w drodze uchwały podejmowanej przez Kapitułę bezwzględną większością głosów w obecności co najmniej 2/3 członków Kapituły.
Procedura.
Postępowanie w Kapitule koordynuje jej przewodniczący względnie jego zastępca. Przewodniczący ustala terminy posiedzeń. Do 31 marca każdego roku organy sprawujące nadzór pedagogiczny składają do kapituły wnioski o nadanie tytułu profesora oświaty wraz z uzasadnieniem. Kapituła dokonuje szczegółowej oceny dorobku osób kandydujących do tytułu, uwzględniając kryteria określone w § 6 rozporządzenia. Wyznaczenie kandydatów do tytułu odbywa się w głosowaniu jawnym bezwzględną większością głosów w obecności co najmniej 2/3 członków Kapituły. Do dnia 1 lipca każdego roku Kapituła przedstawia ministrowi właściwemu do spraw oświaty i wychowania wnioski o nadanie tytułu. Obsługę administracyjno-biurową Kapituły zapewnia urząd obsługujący ministra.

</doc>
<doc id="3159297" url="https://pl.wikipedia.org/wiki?curid=3159297" title="Halowe Mistrzostwa Stanów Zjednoczonych w Lekkoatletyce 2014">
Halowe Mistrzostwa Stanów Zjednoczonych w Lekkoatletyce 2014

Halowe Mistrzostwa Stanów Zjednoczonych w Lekkoatletyce 2014 – halowe zawody lekkoatletyczne, które odbywały się w Albuquerque od 21 do 23 lutego, będące jednocześnie krajową eliminacją do reprezentacji USA na halowe mistrzostwa świata.

</doc>
<doc id="3159299" url="https://pl.wikipedia.org/wiki?curid=3159299" title="Paweł Wojda">
Paweł Wojda

Paweł Wojda (ur. 7 marca 1993 w Warszawie) – polski zawodnik sumo, reprezentant Polski młodzieżowców i seniorów, brązowy medalista Igrzysk The World Games, Wrocław 2017, wielokrotny złoty medalista mistrzostw Polski i Europy. Brat bliźniak Tomasza Wojdy.

</doc>
<doc id="3159300" url="https://pl.wikipedia.org/wiki?curid=3159300" title="Michiko Nomura">
Michiko Nomura

 – japońska seiyū związana z agencją Ken Production. Najbardziej znana z roli tytułowej pszczółki Mai "z serialu animowanego z 1975 roku", Priscily z serialu "Calimero", a także z roli tytułowej Heli w serialu animowanym "Hela Superdziewczyna" oraz roli Shizuki Minamoto w anime i filmach z serii "Doraemon". Była żoną aktora głosowego Kenji Utsumi aż do jego śmierci.

</doc>
<doc id="3159302" url="https://pl.wikipedia.org/wiki?curid=3159302" title="Holandia na Zimowych Igrzyskach Paraolimpijskich 2002">
Holandia na Zimowych Igrzyskach Paraolimpijskich 2002

Holenderska reprezentacja na Zimowych Igrzyskach Paraolimpijskich 2002 liczyła 4 sportowców występujących w dwóch spośród trzech rozgrywanych dyscyplin.

</doc>
<doc id="3159303" url="https://pl.wikipedia.org/wiki?curid=3159303" title="Oliver Barbosa">
Oliver Barbosa

Oliver Barbosa (ur. 29 września 1986 w Pasigu) – filipiński szachista, arcymistrz od 2011 roku.
Kariera szachowa.
W 2004 r. zdobył tytuł mistrza Filipin juniorów, w kategoriach do 18 i 20 lat oraz reprezentował narodowe barwy na rozegranych w Koczin mistrzostwach świata juniorów do 20 lat (zajmując 19. miejsce). W 2009 r. podzielił I m. (wspólnie z m.in. Samuelem Shanklandem i Zbynkiem Hráčkiem) w turnieju "New York International" w Nowym Jorku, natomiast w 2010 r. zwyciężył (wspólnie z Zurabem Azmaiparaszwilim) w turnieju "ASEAN Chess Championships" w Singapurze. Normy na tytuł arcymistrza wypełnił w 2011 r. w Meszhedze (indywidualne mistrzostwa Azji), Manili (indywidualne mistrzostwa Filipin – dz. II-III miejsce) oraz Kuala Lumpur (turniej "Raja Nazrin Shah Invitational Masters" – I miejsce). W 2012 r. zwyciężył w Delhi, zadebiutował w narodowej drużynie na szachowej olimpiadzie, rozegranej w Stambule oraz podzielił I m. (wspólnie z Siergiejem Tiwiakowem) w Kuala Lumpur. W 2013 r. zdobył w Pasayu srebrny medal indywidualnych mistrzostw Azji, zdobywając jednocześnie awans do rozegranego w Tromsø turnieju o Puchar Świata (w I rundzie przegrał z Lê Quangiem Liêmem i odpadł z dalszej rywalizacji). W 2014 r. zwyciężył w Kalkucie (wspólnie z Babu Lalithem) oraz Bangkoku (wspólnie z Francisco Vallejo Ponsem). 
Najwyższy ranking w dotychczasowej karierze osiągnął 1 marca 2012 r., z wynikiem 2585 punktów zajmował wówczas 2. miejsce (za Wesleyem So) wśród filipińskich szachistów.

</doc>
<doc id="3159304" url="https://pl.wikipedia.org/wiki?curid=3159304" title="Heerde">
Heerde

Heerde – gmina w prowincji Geldria w Holandii. W 2014 roku populacja wyniosła 18 515 mieszkańców. Stolicą jest miejscowość o tej samej nazwie.
Przez gminę przechodzi A50.
Miejscowości.
Przysiółki.
Bakhuisbos · Berghuizen · Hoorn · Hoornerveen · Horsthoek · Markluiden · Wapenveld-noord · Werven · Wolbert

</doc>
<doc id="3159307" url="https://pl.wikipedia.org/wiki?curid=3159307" title="Hipotetyczne planety">
Hipotetyczne planety



</doc>
<doc id="3159313" url="https://pl.wikipedia.org/wiki?curid=3159313" title="Holandia na Zimowych Igrzyskach Paraolimpijskich 1998">
Holandia na Zimowych Igrzyskach Paraolimpijskich 1998

Holenderska reprezentacja na Zimowych Igrzyskach Paraolimpijskich 1998 liczyła 3 sportowców (2 mężczyzn i 1 kobieta) występujących w trzech spośród czterech rozgrywanych dyscyplin. 

</doc>
<doc id="3159316" url="https://pl.wikipedia.org/wiki?curid=3159316" title="Andrzej Gąsienica">
Andrzej Gąsienica

Andrzej Gąsienica (ur. 4 listopada 1993) – polski narciarz klasyczny, reprezentant kraju w kombinacji norweskiej i skokach narciarskich, zawodnik Wisły Zakopane. Medalista mistrzostw kraju.
Do sezonu 2013/2014 startował przede wszystkim w zawodach w kombinacji norweskiej. W kwietniu 2014 poinformował o rezygnacji z treningu biegowego i skoncentrowaniu się wyłącznie na skokach narciarskich.
Przebieg kariery.
Kombinacja norweska.
W Pucharze Kontynentalnym zadebiutował w 2009 w Wiśle. W pierwszym konkursie, do którego został zgłoszony, nie wystartował, a dzień później był 36. Pierwsze punkty zdobył w lutym 2013 w Eisenerz (29. miejsce). 2 i 3 marca tego samego roku w Höydalsmo osiągnął najlepsze wyniki w karierze, zajmując 10. i 8. miejsce. W kolejnym sezonie najwyżej sklasyfikowany został w Eisenerz – na 24. miejscu. Sezon 2012/2013 ukończył na 48. miejscu z 84 punktami, a 2013/2014 – na 81. miejscu z 9 punktami.
W latach 2010-2013 Gąsienica czterokrotnie startował na mistrzostwach świata juniorów. Indywidualnie najlepszym jego wynikiem było 11. miejsce z 2011 roku (HS100/5 km), w drużynie najwyżej znalazł się w 2010, na 5. miejscu.
Trzykrotnie wystartował w zawodach indywidualnych Pucharu Świata w kombinacji norweskiej. Zadebiutował w nim 15 marca 2013 w Oslo, zajmując 46. miejsce. W sezonie 2013/2014 był 47. w Ramsau i 49. w Falun. Poza tym trzykrotnie startował w zawodach drużynowych.
W 2010 zdobył srebrny medal letnich mistrzostw Polski.
Skoki narciarskie.
Jeszcze jako kombinator Gąsienica startował w zawodach w skokach narciarskich. W styczniu 2012 dwukrotnie zajął miejsca w piątej dziesiątce zawodów FIS Cup w Szczyrku. W lutym 2014 w Zakopanem zajął 8. miejsce w konkursie tego cyklu, będąc najwyżej sklasyfikowanym z Polaków. Wziął udział w Zimowej Uniwersjadzie 2015, zajmując 36. miejsce w indywidualnym konkursie skoków narciarskich. Poza tym startem jedynymi oficjalnymi zawodami międzynarodowymi organizowanymi przez FIS, w jakich występował były konkursy FIS Cup organizowane w Polsce. Po raz ostatni miało to miejsce w styczniu 2016 w Zakopanem, gdzie Gąsienica zajął 30. pozycję.
Reprezentując Wisłę Zakopane, zdobywał medale mistrzostw Polski w zawodach drużynowych: brązowe zimą 2013 i 2015 oraz srebrne latem 2014 i 2015.

</doc>
<doc id="3159317" url="https://pl.wikipedia.org/wiki?curid=3159317" title="Gambrinus liga (2013/2014)">
Gambrinus liga (2013/2014)

Gambrinus liga 2013/2014 – 21. edycja najwyższych w hierarchii rozgrywek ligowych czeskiej klubowej piłki nożnej. Tytułu mistrzowskiego z poprzedniego sezonu broniła Viktoria Pilzno. Rozgrywki rozpoczęły się 19 lipca 2013 roku meczem pomiędzy Duklą Praga a 1. SC Znojmo. Ostatnie mecze sezonu odbyły się 31 maja 2014.
Mistrzem Czech została Sparta Praga.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="3159320" url="https://pl.wikipedia.org/wiki?curid=3159320" title="Parafia Najświętszej Maryi Panny Matki Kościoła w Otrębusach">
Parafia Najświętszej Maryi Panny Matki Kościoła w Otrębusach

Parafia Najświętszej Maryi Panny Matki Kościoła w Otrębusach – parafia Kościoła rzymskokatolickiego w Otrębusach w gminie Brwinów. Należy do dekanatu brwinowskiego archidiecezji warszawskiej. Według stanu na kwiecień 2014, obsada personalna parafii liczy dwóch kapłanów. 

</doc>
<doc id="3159321" url="https://pl.wikipedia.org/wiki?curid=3159321" title="Heumen">
Heumen

Heumen - miasto i gmina w prowincji Geldria w Holandii. W 2014 roku populacja wyniosła 16 342 mieszkańców. 
Przez gminę przechodzi A73 oraz drogi prowincjonalne N271 oraz N844.
Miejscowości.
Przysiółki.
Blankenberg · Ewijk · Heath · Molenhoek · Skarb Pit · Schoonenburg · Sled Burg · Valenberg · Vogelzang · Worsum

</doc>
<doc id="3159323" url="https://pl.wikipedia.org/wiki?curid=3159323" title="Muzeum Ziemi Rawskiej w Rawie Mazowieckiej">
Muzeum Ziemi Rawskiej w Rawie Mazowieckiej

Muzeum Ziemi Rawskiej w Rawie Mazowieckiej – muzeum położone w Rawie Mazowieckiej. Placówka jest miejską jednostka organizacyjną.
Muzeum zostało powołane w 1965 roku na mocy uchwały rawskiej Prezydium Powiatowej Rady Narodowej, zaś inicjatorem jego powstania było Towarzystwo Przyjaciół Muzeum Ziemi Rawskiej. Zbiory były gromadzone w Baszcie Zamku Książąt Mazowieckich, a następnie do dyspozycji placówki przekazano budynek dawnego kolegium jezuickiego, przylegający do kościoła pw. Niepokalanego Poczęcia NMP. Oficjalne otwarcie muzeum miało miejsce 22 lipca 1966 roku. W tej lokalizacji placówka działała do 1981 roku, kiedy to - wobec stanowiska właściciela obiektu - zmuszona została do przeniesienia się do willi przy ul. Łowickiej, wzniesionej w 1930 roku dla Tadeusza Frankiewicza, ówczesnego dyrektora Rawskiego Syndykatu Rolniczego. Ponowne otwarcie muzeum odbyło się w grudniu 1984 roku.
Aktualnie w budynku przy ul. Łowickiej prezentowane są dwie wystawy stałe:
Natomiast w Baszcie Zamku Książąt Mazowieckich prezentowana jest ekspozycja:
Muzeum jest czynne codziennie z wyjątkiem niedziel. Natomiast Baszta jest czynna w sezonie letnim (czerwiec-wrzesień) w soboty i w niedziele, w pozostałe dni zaś dla grup zorganizowanych po uprzednim uzgodnieniu.

</doc>
<doc id="3159329" url="https://pl.wikipedia.org/wiki?curid=3159329" title="Holandia na Zimowych Igrzyskach Paraolimpijskich 1994">
Holandia na Zimowych Igrzyskach Paraolimpijskich 1994

Holenderska reprezentacja na Zimowych Igrzyskach Paraolimpijskich 1994 liczyła 6 sportowców (5 mężczyzn i 1 kobieta) występujących w czterech rozgrywanych dyscyplin. 

</doc>
<doc id="3159331" url="https://pl.wikipedia.org/wiki?curid=3159331" title="Patrick Pinheiro">
Patrick Pinheiro

Patrick Pinheiro (ur. 1977 roku w Monachium) – niemiecki aktor telewizyjny, filmowy i teatralny.
Ukończył European Film Actor School (EFAS) w Zurychu, gdzie wykładowcami byli m.in.: Dominik Graf, Margarethe von Trotta i Magdalena Łazarkiewicz. Ponadto uczył się także aktorstwa w Giles Foreman Centre for Acting w Londynie, ActingCoach Jens Roth w Berlinie i Coaching z Nancy Bishop. 
Szerokiej publiczności stał się znany z pierwszej roli telewizyjnek Branko Semenica w serialu ARD "Marienhof", gdzie grał od 11 marca 1993 r. do jesieni 1994 oraz wiosną 1995 wrócił na krótko. Na początku kręcenia uczęszczał do 10. klasy liceum. 
Wystąpił w licznych rolach teatralnych, filmowych i telewizyjnych, w tym w serialu kryminalnym "Wolffs Revier" czy "SOKO Wismar". 

</doc>
<doc id="3159333" url="https://pl.wikipedia.org/wiki?curid=3159333" title="Dzień Górnika">
Dzień Górnika



</doc>
<doc id="3159340" url="https://pl.wikipedia.org/wiki?curid=3159340" title="IJssportcentrum Tilburg">
IJssportcentrum Tilburg

IJssportcentrum Tilburg – kryte lodowisko w Tilburgu, w prowincji Brabancja Północna, w Holandii. Obiekt został otwarty w 1998 roku. Trybuny lodowiska mogą pomieścić 2500 widzów. Swoje spotkania na arenie rozgrywają hokeiści klubu Tilburg Trappers. W 2010 roku na obiekcie rozegrano wszystkie spotkania grupy A hokejowych Mistrzostw Świata I dywizji.

</doc>
<doc id="3159341" url="https://pl.wikipedia.org/wiki?curid=3159341" title="IJssportcentrum Stappegoor">
IJssportcentrum Stappegoor



</doc>
<doc id="3159344" url="https://pl.wikipedia.org/wiki?curid=3159344" title="Jakub Zaleski">
Jakub Zaleski

Jakub Zdzisław Zaleski (ur. 25 lipca 1898 w Sanoku, zm. prawdop. wiosną 1940 w Katyniu) – inżynier chemik, porucznik artylerii rezerwy Wojska Polskiego, ofiara zbrodni katyńskiej.
Życiorys.
Wnuk Ludwika Zaleskiego z Mikuliczyna, powstańca listopadowego. Urodził się 25 lipca 1898 w Sanoku jako siódme dziecko lekarza i społecznika Karola Zaleskiego (1856-1941) i nauczycielki Wilhelminy z domu Leixner (1859–1912). Miał ośmioro rodzeństwa: (pięciu braci i trzy siostry), byli to kolejno Tadeusz (ur. 1887), Juliusz (ur. 1888), Karol (ur. 1890), Zygmunt Jan (ur. 1892), Władysław (ur. 1894), Maria Elżbieta (1896-1967, po mężu Hanus), Jadwiga (ur. 1900) i Zofia Ludwika (1903-1906, zmarła w dzieciństwie na zapalenie opon mózgowych). Jego ojcem chrzestnym był Leopold Biega. Rodzina Zaleskich zamieszkiwała w tzw. Willi Zaleskich.
7 czerwca 1918 Jakub Zaleski z odznaczeniem zdał egzamin dojrzałości w Państwowym Gimnazjum w Sanoku (w jego klasie byli m.in. Włodzimierz Godłowski i Stanisław Michalski – również ofiary zbrodni katyńskiej). W październiku 1918 rozpoczął studia na Wydziale Budowy Maszyn Politechniki Lwowskiej. U kresu I wojny światowej 1 listopada 1918 ochotniczo do 3 Batalionu Strzelców Sanockich i podczas wojny polsko-ukraińskiej brał udział w walkach o Przemyśl i bitwie o Lwów. 29 grudnia 1918 został oddelegowany na 6-miesięczny kurs karabinów maszynowych w Przemyślu. 15 czerwca 1919 został awansowany do stopnia plutonowego i otrzymał przydział na stanowisko instruktora w kursie karabinów maszynowych Frontu Galicyjskiego na Wołyniu. Na okres od 15 października 1919 do 1 marca 1920 otrzymał urlop w celu kontynuacji studiów. Następnie został przydzielony do 2 pułku Strzelców Podhalańskich w rodzinnym Sanoku. Stamtąd został skierowany na kurs dowódców plutonu i kurs karabinów maszynowych w Centralnej Szkole Instruktorskiej przy Dowództwie Okręgu Generalnego „Kraków” w Woli Justowskiej. Tam funkcjonował dalej jako instruktor. 18 sierpnia 1920 został odkomenderowany do Szkoły Podchorążych Artylerii w Poznaniu. 15 lutego 1921 został awansowany do stopnia podchorążego i przydzielony wpierw do 12 pułku artylerii polowej, a następnie do 13 pułku artylerii polowej, które funkcjonowały na wschodniej granicy II Rzeczypospolitej. Po złożeniu podania, 18 października 1921 został bezterminowo urlopowany, a 12 czerwca 1922 przeniesiony do rezerwy. 8 stycznia 1924 został awansowany do stopnia podporucznika w korpusie oficerów artylerii ze starszeństwem z dniem 1 marca 1921 (zweryfikowany z lokatą 2; w 1923 i 1924 na liście oficerów rezerwy artylerii z lokatą 3). W 1923, 1924 był oficerem rezerwowym przydzielonym do 2 pułku artylerii górskiej, stacjonującym w Przemyślu. W okresie międzywojennym jako rezerwista odbywał ćwiczenia wojskowe w 1 pułku artylerii górskiej w Stryju w 1927. 29 stycznia 1929 został przydzielony do 29 pułku artylerii polowej w garnizonie Grodno. We wrześniu 1929 odbył ćwiczenia w Szkole Strzelań Artylerii w Toruniu. W 1931 odbył kurs w Szkole Gazowej w Warszawie, po czym ćwiczenia w 29 pułku artylerii polowej. W 1934 jako podporucznik rezerwy artylerii był przydzielony do 29 pułku Aatylerii lekkiej i pozostawał wówczas w ewidencji Powiatowej Komendy Uzupełnień Warszawa Miasto III.10 lipca 1935 został awansowany na stopień porucznika ze starszeństwem z 1 stycznia 1935 i 15. lokatą w korpusie oficerów rezerwy artylerii.
W latach 20. podjął studia na lwowskiej politechnice, które ukończył w 1925 z celującymi wynikami uzyskując tytuł inżyniera chemika. Podczas studiów działał w Bratniej Pomocy. Od sierpnia 1925 był zatrudniony w Fabryce Związków Azotowych w Królewskiej Hucie. W styczniu 1926 objął stanowisko prywatnego asystenta prof. Ignacego Mościckiego na Politechnice Warszawskiej, który od jesieni 1925 kierował na tej uczelni Katedrą Elektrochemii Technicznej. Następnie został zatrudniony w Chemicznym Instytucie Badawczym na warszawskim Żoliborzu. Będąc inżynierem tamże pod koniec 1927 został uznany przynależnym do gminy Sanok. Dokonujący otwarcia tej placówki, już Prezydent RP Ignacy Mościcki jednocześnie uruchomił stworzoną przez Jakuba Zaleskiego próbną instalację do otrzymywania aluminium. Aluminium stanowiło obiekt jego pracy naukowo-badawczej. Na ten temat publikował, w tym w czasopiśmie „Przemysł Chemiczny” oraz uczestniczył i występował na zjazdach i kongresach organizowanych w dziedzinie chemii. Podjął współpracę z urzędami celniczymi, Ministerstwem Robót Publicznych, Komitetem Normalizacji Ministerstwa Przemysłu i Handlu, której przedmiotem była m.in. kwestia materiałów do budowy dróg. Wraz z Ludwikiem Wasilewskim opracował sposób uzyskania aluminium z glin krajowych. Jako następca L. Wasilewskiego został kierownikiem Działu I Przemysłu Nieorganicznego w Chemicznym Instytucie Badawczym. Zasiadał w zarządzie Chemicznego Instytutu Badawczego. Zamieszkiwał przy Instytucie.
Po wybuchu II wojny światowej został zmobilizowany i udał się do mobilizacji macierzystej jednostki 29 Pułku Artylerii Lekkiej w Grodnie. Po agresji ZSRR na Polskę z 17 września 1939 został aresztowany przez Sowietów. Był przetrzymywany w obozie w Kozielsku, jako że jego obecność tam potwierdził w korespondencji do bliskich inny jeniec, por. Stanisław Mantel, także chemik, absolwent Politechniki Lwowskiej i również pracownik Chemicznego Instytutu Badawczego. Prawdopodobnie na wiosnę 1940 został zabrany do Katynia i tam został rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jego nazwisko nie zostało wymienione w dokumentach dotyczących zbrodni katyńskiej, w tym Jakub Zaleski nie znalazł się na liście ekshumacji ciał ofiar dokonanej w 1943 przez Niemców.
Jego brat Juliusz także został ofiarą zbrodni katyńskiej (jego nazwisko znalazło się na Ukraińskiej Liście Katyńskiej). W artykule prasowym o rodzinie Zaleskich z 1982 roku na łamach czasopisma „Podkarpacie” podano, Juliusz zginął podczas II wojny światowej, a Jakub w trakcie kampanii wrześniowej.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 nazwisko Jakuba Zaleskiego zostało wymienione w apelu poległych w obronie Ojczyzny w latach 1939–1945 oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum.

</doc>
<doc id="3159345" url="https://pl.wikipedia.org/wiki?curid=3159345" title="Łapiduch">
Łapiduch

Łapiduch – demon słowiański z wierzeń ludności Puszczy Sandomierskiej, czyhający na pokutujące dusze i dręczący je. 
Łapiduch przypominał wyglądem bulwiastą kulę wspierającą się na pięciopalczastych, szponowatych stopach oraz z krótkimi rękami i długimi palcami uzbrojonymi w ostre pazury. Siedzibą jego były pustkowia, gdzie czatował na pokutujące dusze, Kiedy udało mu się je pochwycić, znęcał się nad nimi i doprowadzał do płaczu. Nigdy nie atakował ludzi żywych.

</doc>
<doc id="3159347" url="https://pl.wikipedia.org/wiki?curid=3159347" title="Kościół Matki Bożej Anielskiej w Lipsku">
Kościół Matki Bożej Anielskiej w Lipsku

Kościół Matki Bożej Anielskiej w Lipsku – rzymskokatolicki kościół parafialny w mieście Lipsk, w województwie podlaskim. Należy do dekanatu Lipsk diecezji ełckiej.
Historia.
Obecna świątynia powstała po ogłoszeniu przez cara Mikołaja II Romanowa edyktu tolerancyjnego i amnestii za przekonania religijne w czerwcu 1905 roku. W 1906 roku otrzymano pozwolenie na reaktywację parafii i budowę nowej świątyni. Prace budowlane rozpoczął ksiądz Stanisław Zalewski. Przy budowie pracowali mieszkańcy Lipska i okolicznych wsi. W marcu 1911 roku kolejnym proboszczem został mianowany ksiądz Piotr Kotlewski, który w 1914 roku zakończył budowę świątyni. Powstała budowla w stylu neogotyckim według projektu Adama Piotrowskiego na planie krzyża. W dniu 2 sierpnia 1914 roku kościół został konsekrowany i otrzymał obecne wezwanie. Podczas I wojny światowej, w roku 1915, świątynia doznała licznych uszkodzeń. Według tabliczki wmurowanej w jedną ze ścian kościoła, świątynia doznała 155 uszkodzeń w murze, 16 pocisków przeszło na wylot, został zniszczony dach oraz wybite wszystkie okna. W 1923 roku zakończono jej odbudowę. W czasie II wojny światowej kościół został ostrzelany przez pociski artyleryjskie. Po wojnie naprawiono zniszczenia i uzupełniono umeblowanie świątyni.
Architektura i wyposażenie.
Fasadę flankują dwie ozdobne wieże o ceglanych hełmach oraz szczyty transeptu. Wewnątrz bogaty wystrój neogotycki. Ołtarz główny posiada wezwanie Matki Bożej Anielskiej, natomiast ołtarze boczne noszą wezwanie Najświętszego Serca Jezusowego (w lewej nawie) i Matki Bożej Bazylianki z cudownym obrazem z XVI w. (w prawej nawie).

</doc>
<doc id="3159350" url="https://pl.wikipedia.org/wiki?curid=3159350" title="Zaraza (demon)">
Zaraza (demon)

Zaraza, czarny mór, morawica, mór, morowce powietrzne, powietrze, czarna śmierć, pomór, pomorek, przymorek – demon słowiański, który stanowi personifikację najbardziej groźnych, epidemicznych chorób zakaźnych.
Kobiece, ponure widmo, chudego, z rozwichrzonymi włosami, odzianego na biało lub czarno. Czasami zaraza obchodzi wsie w postaci kobiety bladej, chudej, okrytej prześcieradłem. 
W XIX wieku w regionie sandomierskim, gdy zachorował człowiek na tyfus, aby wypłoszyć zarazę z izby – strzelano z fuzji do czterech rogów powały, pod którą leżał chory. W 1888 roku wybuchła epidemia cholery w Machowie. Według jednej z mieszkanek paru mężczyzn, którzy stali na warcie widziało widmo tej choroby, jak przez wieś szła czarna, wysoka pani z roztrzepanymi włosami.
W wyrażeniach do dnia dzisiejszego istnieją stwierdzenia związane z postacią zarazy, takie jak: "żeby cię zaraza wzięła!", "żeby go zaraza wygniotła!", "a niech to zaraza!"

</doc>
<doc id="3159353" url="https://pl.wikipedia.org/wiki?curid=3159353" title="Krzysztof Rościszewski">
Krzysztof Rościszewski

Krzysztof Ludwik Rościszewski (ur. 7 stycznia 1940 w Nowej Wilejce, zm. 19 lutego 2016 w Olsztynie) – polski reżyser teatralny, dyrektor Teatru Ziemi Pomorskiej w Grudziądzu (1971-1975), dyrektor Teatru im. Jaracza w Olsztynie (1975-1977 i 1978-1984), dyrektor Teatru Śląskiego w Katowicach (1977-1978),dyrektor Teatru Współczesnego we Wrocławiu (1990-1992), kierownik artystyczny Centrum Sztuki – Teatru Dramatycznego w Legnicy (1993-1994), dyrektor Olsztyńskiego Teatru Lalek (1995-2005).
Życiorys.
Urodzony w 1940 roku Krzysztof Rościszewski pochodzi ze szlacheckiej rodziny herbu Junosza, osiadłej na terenie Mazowsza. Babka Marcelina Rościszewska, zasłużona dla miasta Płocka, jako Komendantka Służby Kobiet została odznaczona przez Marszałka Piłsudskiego Krzyżem Walecznych. Jako jedna z pierwszych Polek ukończyły Sorbonę. Ojciec Czesław – artylerzysta, stryj Lech – ułan oraz jego żona Janina – sanitariuszka za udział w wojnie Polsko-bolszewickiej otrzymali Krzyże Walecznych. Za okupacji hitlerowskiej, za ukrywanie Żydów, rodzina Rościszewskich otrzymała tytuł "Sprawiedliwy wśród Narodów Świata" (1990).
Krzysztof Rościszewski był absolwentem Studium Nauczycielskiego w Gdańsku (1959), Studium Teatralnego CPARA w Warszawie (1965) oraz Wydziału Reżyserskiego PWST w Warszawie (1971). Studiował polonistykę na III i IV roku WSP w Gdańsku i Krakowie (1959-1961). Z wykształcenia nauczyciel, instruktor ruchu amatorskiego, reżyser teatrów zawodowych. Przed rozpoczęciem kariery zawodowej w teatrach dramatycznych przez kilka lat pracował jako instruktor terapii zajęciowej w Sanatorium Akademickim w Zakopanem, nauczyciel szkoły podstawowej oraz jako kierownik domu kultury w Dąbrowie Tarnowskiej (1960-1967). Udzielał się w amatorskim ruchu artystycznym, odnosząc liczne sukcesy na festiwalach ogólnopolskich. W teatrach zawodowych pracę rozpoczął jako asystent reżysera w Teatrze Narodowym w Warszawie za dyrekcji Kazimierza Dejmka i Adama Hanuszkiewicza (1967-1970). Od 1971 roku przez blisko dwadzieścia pięć lat był dyrektorem i kierownikiem artystycznym następujących teatrów:
Pracował również jako reżyser etatowy w Teatrze im. W. Horzycy w Toruniu, Teatrze Bałtyckim w Koszalinie, Teatrze Wybrzeże w Gdańsku, Teatrze Polskim w Bydgoszczy, Teatrze Nowym w Łodzi. Reżyserował również gościnnie w Teatrze Powszechnym w Warszawie, Teatrze Słowackiego w Krakowie, Teatrze Polskim w Poznaniu, Teatrze współczesnym w Szczecinie a także w Kielcach, Gorzowie, Gnieźnie, Zielonej Górze, Elblągu, Legnicy oraz za granicą w Bitoli (Macedonia). Zajmował się pracą pedagogiczną jako wykładowca Akademii Teatralnej w Warszawie – Filia w Białymstoku oraz Studium Teatralnego w Olsztynie. Był konsultantem repertuarowym w Teatrze Lubuskim w Zielonej Górze (1998-1999). Publikował również felietony w czasopiśmie "Scena".
Twórczość.
Od debiutu w Gorzowie Wielkopolskim ("Śluby panieńskie", 1968) wyreżyserował około stu przedstawień na różnych scenach polskich. Były to między innymi sztuki Szekspira ("Hamlet"), Moliera ("Don Juan"), Gombrowicza ("Ślub", "Iwona"), Brechta ("Opera za trzy grosze"), Becketa ("Czekając na Godota"), Jonesco ("Lekcja"), Witkacego ("Wariat", "W Małym Dworku"), Różewicza ("Kartoteka", "Pułapka"), Mrożka ("Tango", "Pieszo", "Emigranci", "Jednoaktówki"), Czechowa ("Trzy Siostry", "Wujaszek Wania"), Enquistqa ("Z życia glist", "Noc trybad"), adaptacje Dostojewskiego ("Zbrodnia i Kara", "Idiota", "Sen Wujaszka"), Fredry ("Śluby panieńskie", "Mąż i żona", "Pan Geldhab") a także sztuki Ostrowskiego, Geldherode, Lubomirskiego, Bresana, Gorkiego i wielu innych. Reżyserował również spektakle telewizyjne, m.in.: "Niekochana" (1973), "Cyganeria warszawska" (1089) czy "Gorzkie żale w dozorcówce" (1981).

</doc>
<doc id="3159358" url="https://pl.wikipedia.org/wiki?curid=3159358" title="Kepler-90">
Kepler-90

Kepler-90 (KOI-351) – gwiazda należąca do typu widmowego G lub F, znajdująca się około 2500 lat świetlnych od Ziemi w gwiazdozbiorze Smoka.
Przy użyciu Teleskopu Keplera, w którego polu widzenia znajduje się ta gwiazda, zaobserwowano tranzyty planet okrążających tę gwiazdę. Układ planetarny Kepler-90 zawiera co najmniej osiem planet, jego konfiguracja upodabnia go do Układu Słonecznego, jednak jest znacznie ciaśniejszy.
Charakterystyka fizyczna.
Kepler-90 jest gwiazdą ciągu głównego wczesnego typu widmowego G lub późnego typu F, karłem nieco gorętszym i jaśniejszym od Słońca. Promień gwiazdy wynosi 1,1 promienia Słońca, a masa równa się 1,3 . Temperatura powierzchni gwiazdy przekracza 6000 K.
Obserwowana wielkość gwiazdowa Kepler-90 wynosi 14, nie jest ona widoczna z Ziemi gołym okiem.
Układ planetarny.
Planety krążące wokół gwiazdy Kepler-90 mają zróżnicowane rozmiary, ale wszystkie są większe od Ziemi. Układ ten, podobnie jak Układ Słoneczny, posiada planety-olbrzymy na orbitach najdalszych od gwiazdy, podczas gdy bliżej niej krążą mniejsze planety. Promienie tych orbit są jednak dużo mniejsze, niż w przypadku analogicznych obiektów z Układu Słonecznego. Ciasna konfiguracja jest prawdopodobnie efektem migracji planet wskutek oddziaływania z dyskiem protoplanetarnym. Między planetami występują silne oddziaływania grawitacyjne, wyrażające się m.in. poprzez istnienie szeregu współmierności okresów obiegu i zaburzenia czasu tranzytu. Masy planet nie są znane, jednak muszą znajdować się w przedziale planetarnym (tzn. wykluczone jest, aby nawet największe były brązowymi karłami), aby układ był dynamicznie stabilny.
Planety systemu Kepler-90 można podzielić na trzy grupy ze względu na rozmiary i orbitę.
Kepler-90b, c i i.
Planety b i c krążą po bardzo ciasnych orbitach, ponad trzykrotnie bliżej gwiazdy niż Merkury w Układzie Słonecznym. Są to najmniejsze obiekty, o promieniach odpowiednio: 1,3 i 1,2 . Wykazują one współmierność okresów obiegu, są blisko rezonansu 5:4 – planeta b okrąża gwiazdę pięciokrotnie na każde cztery obiegi planety c. Są to najprawdopodobniej planety skaliste.
Planeta Kepler-90i, odkryta w 2017 roku z wykorzystaniem uczenia maszynowego w danych zebranych przez Teleskop Keplera, należy do tej samej grupy pod względem rozmiarów. Krótszy od oczekiwanego czas tranzytu (2,8 godziny zamiast 5) wskazuje, że jej orbita jest odchylona od płaszczyzny orbit pozostałych planet.
Kepler-90d, e i f.
Są to planety o bardzo zbliżonych rozmiarach, o promieniach od 2,7 do 2,9 . Ich orbity mają promienie zbliżone do promienia orbity Merkurego wokół Słońca. Masa, a także budowa tych planet nie jest znana: mogą to być duże planety skaliste, tzw. superziemie, ale też mogą one posiadać gęste otoczki gazowe i należeć do tzw. gorących neptunów. Także między nimi występuje rezonans orbitalny: na każde dwa okrążenia gwiazdy przez planetę f przypadają trzy obiegi planety e i cztery okrążenia planety d.
Kepler-90g i h.
Planety g i h krążą po orbitach podobnych do orbit Wenus i Ziemi w Układzie Słonecznym, ale mają średnice odpowiednio 8 i 11 razy większe od Ziemi, są zatem gazowymi olbrzymami podobnymi do Saturna i Jowisza. Ciasne orbity tych olbrzymów powodują silne perturbacje ruchu; planety te są bliskie rezonansu 8:5. Ze względu na to, że gwiazda centralna jest gorętsza od Słońca, najdalsza znana planeta Kepler-90h krąży na wewnętrznym skraju ekosfery. Planeta g wykazuje zmiany głębokości i czasu trwania tranzytu. Jednym z możliwych wytłumaczeń tego zjawiska jest istnienie dużego księżyca, krążącego wokół niej. Problemem tej hipotezy jest to, że obliczony promień orbity takiego księżyca jest bliski promieniowi strefy Hilla, co nie gwarantuje długookresowej stabilności.

</doc>
<doc id="3159359" url="https://pl.wikipedia.org/wiki?curid=3159359" title="Moździerz Livensa">
Moździerz Livensa

Moździerz Livensa ("Livens mortar" lub "Livens Projector") – bardzo prosty, najczęściej o kalibrze 203 mm, moździerz konstrukcji angielskiej z czasów I wojny światowej, przeznaczony do miotania bomb zapalających lub gazowych.
Historia.
Moździerz został opracowany przez kapitana Williama Howarda Livensa, dowodzącego kompanią miotaczy ognia, wchodzącej w skład Specjalnych Kompanii Royal Engineers (brytyjskich saperów). W czasie bitwy nad Sommą okazało się, że miotacze ognia mają za mały zasięg. Kapitan Livens wpadł na pomysł konstrukcji prostego moździerza do wystrzeliwania pojemników z mieszanką zapalającą.
Jego pierwsza konstrukcja została sporządzona z beczek po oleju do miotaczy ognia, mających średnicę ok. 12 cali (30 cm) i wysokich na 20 cali (50 cm). Po odcięciu jednego denka, a następnie wkopaniu beczułki w ziemię pod odpowiednim kątem powstawało proste urządzenie, ładowane niewielką ilością czarnego prochu. Do moździerza wkładano pierścień z drewna, wzmacniający dno, i pocisk, którym była puszka po oleju smarnym (wysoka na ok. 30 cm). Puszka napełniona była mieszanką zapalającą i wyposażona w szmaciany knot, który zapalał się w momencie strzału. Broń była tania i prymitywna, ale potencjalnie bardzo groźna – Livens szacował, że użyte masowo pozwolą zmniejszyć koszt zabicia jednego Niemca do 16 szylingów.
Na podstawie projektów Livensa wyprodukowano kolejne, prefabrykowane wersje moździerzy, nazywane często ze względu na proweniencję "Livens Drum" („beczka Livensa”) lub "Livens projector" („miotacz Livensa”) – unikano terminu moździerz, by przyspieszyć realizację zamówień, ponieważ wydział odpowiedzialny za amunicję do dział i moździerzy był przeciążony obowiązkami, a za broń piechoty odpowiadał kto inny. W grudniu 1916 dowództwo brytyjskie zamówiło 15 tys. „miotaczy” i 50 tys. bomb. Druga wersja urządzenia miała zasięg ok. 320 m i wyrzucała bombę ważącą 60 funtów, z której wagi aż 42 funty stanowiła mieszanka zapalająca, co było wyśmienitym rezultatem. Salwa setki takich moździerzy wsparła z bardzo dobrym rezultatem natarcie na grań Messines w 1917
Kapitan Livens zorientował się, że jego moździerz może też rozwiązać kwestię przeprowadzenia skutecznego ataku gazowego: chodziło o kontrolowanie przemieszczania się gazu oraz odpowiednie zagęszczenia chmury tegoż. Pierwotnie stosowana metoda ataku falowego (wypuszczania chmury gazu z setek butli w kierunku wroga) była zależna od czynników pogodowych (powiew wiatru w przeciwnym kierunku kierował gaz w kierunku własnych wojsk). Artyleria była w stanie wyrzucić pociski daleko od własnych oddziałów, ale miała trudność ze skupieniem dostatecznej liczby pocisków, by osiągnąć śmiertelne stężenie gazu. Wielka salwa moździerzy pokrywała cel chmurą gazu w bezpiecznej odległości od własnych wojsk.
Broń wymagała poprawek, w szczególności zwiększenia zasięgu, do czego konieczne było użycie mocniejszych luf. Produkowano je z najpospolitszej, spawanej bezszwowo rury stalowej, która miała średnicę 8 cali (203 mm) i tak ustalił się standardowy kaliber miotacza. Lufa musiała mieć długość ok. 90 cm, by zachować celność i donośność; wagę utrzymano poniżej 45 kg, by mógł go przenieść jeden człowiek. W późniejszym okresie produkowano też moździerze ze słabszej blachy, wzmocnione oplotem z hartowanego drutu i wersje wytłaczane z jednego kawałka blachy. Mocniejsze moździerze mogły strzelać na ok. 1200 m, a najpóźniejsze wersje, już powojenne – nawet na 2200 m. Bomby musiały być starannie spawane, bo miały cienkie ścianki, pękające przy uderzeniu o cel (nie posiadały wybuchowego zapalnika), a zbyt słabe szwy przepuszczały gaz (chlor).
Zastosowanie.
Po raz pierwszy moździerze weszły do użycia wspierając australijskie natarcie pod La Boselle 25 kwietnia 1916. Trzy sekcje (łącznie 80 moździerzy) zostały zainstalowane przed rozpoznanymi wcześniej gniazdami niemieckich karabinów maszynowych. Odpalone zdalnie bomby zalały niemieckie stanowiska płonącą mieszanką, niszcząc je całkowicie. Odwetowa nawała artyleryjska zniszczyła wszystkie moździerze, ale nie miało to większego znaczenia, wobec faktu że wykonały swe zadanie; okazało się też, że nawet moździerze, które uległy rozsadzeniu i tak skutecznie wystrzeliły swe pociski.
Jako broń chemiczną wykorzystano moździerze próbnie 24 września 1916 podczas próbnego ataku na Thiepval. Salwa moździerzy skoncentrowała 1100 funtów (ok. 500 kg) gazu na przestrzeni 70 m, tworząc "jezioro", które powoli spłynęło przez niemieckie pozycje, zabijając ok. 200 żołnierzy. 
Na wielką skalę chemiczna wersja "miotacza" zadebiutowała w kwietniu 1917 roku pod Arras: salwa 2340 moździerzy z 31 stanowisk wystrzeliła łącznie ok. 50 ton fosgenu i chloru, tworząc chmurę gazu, która pełzła ok. 6 km w głąb niemieckich linii. Niemcy nie zdawali sobie sprawy z charakteru nowej broni, prawdopodobnie dlatego że świadkowie jej użycia nie przeżyli. W październiku 1917 pod Passchendaele salwa 600 moździerzy zabiła ok. 2500 żołnierzy 80 i 81 Rezerwowego Pułku Piechoty niemieckiej. Od kwietnia do listopada 1917, w 25 atakach, Brytyjczycy wystrzelili 97 tys. pojemników z gazem (w przededniu ataku czołgów pod Cambrai wystrzelono nawałę 4200 bomb). W 1917 Royal Engineers Special Brigade wystrzeliła 1307 ton gazu z miotaczy Livensa, trzy razy więcej niż innymi metodami (z butli i w pociskach moździerzy Stokesa).
Do końca wojny Brytyjczycy, Francuzi i Włosi wyprodukowali ok. 150 tys. tych moździerzy, a sama tylko brytyjska produkcja bomb gazowych wyniosła 430 tys. sztuk.
Budowa i sposób użycia.
Moździerz składał się z lufy i płyty oporowej. Pocisk w postaci cienkościennej bomby zapalającej lub gazowej (na ogół mieszanka fosgenu i chloru lub czysty fosgen), wystrzeliwany był za pomocą ładunku prochowego, odpalanego elektrycznie. Nachylenie lufy przez wkopanie w ziemię pod odpowiednim kątem (zazwyczaj 45°, według powojennych instrukcji od 45° do 70°). Zasięg regulowano wielkością ładunku prochowego. 
Dla modelu amerykańskiego dane techniczne przedstawiały się następująco: lufa o kalibrze 200-203 mm, długa na 950 mm i ważąca 47 kg opierała się o płytę oporową o wymiarach 49 na 32 cm i masie 12,7 kg. Pocisk o skorupie ważącej 15 kg zawierał 12,7 kg środka trującego lub dymnego, rozpraszanego przez detonator o masie 0,9 kg. Zapalnik czasowy z opóźnieniem 30-35 sekund. Ładunek miotający z 226 gramów prochu bezdymnego umieszczony był w puszce ładowanej na dno moździerza; puszka zawierała ładunek podpałowy prochu czarnego i kable, które wyprowadzano na zewnątrz, do zapalarki elektrycznej. Ładunki dodatkowe o maksymalnej masie do 900 g prochu służyły zwiększaniu zasięgu (minimalny 820 m, maksymalny 1300 m).
Dla uzyskania najlepszego efektu strzelanie prowadzono salwami z wielu (często 200–400 i więcej) moździerzy, ustawianych szeregowo w rowach rzędami; osiągano w ten sposób stężenie gazu przebijające pochłaniacze masek przeciwgazowych. Najlepsza pogoda była bezwietrzna, gdy gaz zalegał na ostrzelanym terenie, mając większą gęstość od powietrza spływał w zagłębienia terenu i okopy, w których chronili się żołnierze wroga. Moździerze najlepiej nadawały się do zaskakujących uderzeń na dużą skalę, ale mogły też być wykorzystywane do działań nękających; były stosunkowo łatwe do montażu – kompania saperów mogła zainstalować 1200 sztuk w ciągu jednej nocy.

</doc>
<doc id="3159361" url="https://pl.wikipedia.org/wiki?curid=3159361" title="Mitchell te Vrede">
Mitchell te Vrede

Mitchell te Vrede (ur. 7 sierpnia 1991 w Amstelveen) – holenderski piłkarz grający na pozycji napastnika w NAC Breda.
Kariera klubowa.
Kariera juniorska.
Te Vrede rozpoczął karierę w Amsterdamsche Football Club, skąd w 2008 trafił do młodzieżowej drużyny AZ Alkmaar.
Kariera profesjonalna.
1 lipca 2009 został włączony do pierwszego zespołu AZ, z którym podpisał dwuletni kontrakt. W maju 2011 podpisał dwuletni kontrakt z SBV Excelsior. W kwietniu 2012 został zawodnikiem Feyenoordu, z którym podpisał dwuletni kontrakt z możliwością przedłużenia o kolejne dwa lata. Zadebiutował w tym klubie 12 maja 2013 w wygranym 1:0 meczu ostatniej kolejki Eredivisie z NAC Breda, w którym wszedł na boisko w ostatniej minucie za strzelca zwycięskiego gola Graziano Pellègo. W marcu 2014 umowa z zawodnikiem została przedłużona do 2016. W sierpniu 2015 podpisał dwuletni kontrakt z sc Heerenveen z możliwością przedłużenia o kolejny rok. Zadebiutował w tym klubie 11 sierpnia 2015 w wygranym 3:1 meczu z De Graafschap, w którym strzelił gola. W styczniu 2017 podpisał półtoraroczny kontrakt z Bolusporem. W styczniu 2018 podpisał półtoraroczny kontrakt z NAC Breda.
Kariera reprezentacyjna.
W reprezentacji Holandii do lat 18 zadebiutował 1 kwietnia 2009 w wygranym 3:0 meczu z Turcją. Był to jego jedyny mecz w tej kadrze.

</doc>
<doc id="3159363" url="https://pl.wikipedia.org/wiki?curid=3159363" title="Ruined Landscape">
Ruined Landscape

Ruined Lansdscape – drugi album studyjny polskiego zespołu Empatic. Premiera krążka odbyła się 11 kwietnia 2014 w Ostrołęckim klubie "U Studentów". Album zawiera 10 autorskich kompozycji. Oprócz członków zespołu na płycie można usłyszeć między innymi Marcina Rdesta z zespołu Frontside.
Lista utworów.
Opracowano na podstawie materiału źródłowego:

</doc>
<doc id="3159365" url="https://pl.wikipedia.org/wiki?curid=3159365" title="Yōko Matsuoka">
Yōko Matsuoka

 – japońska seiyū, współpracująca z agencją 81 Produce. Wcześniej należała do Tokyo Actor’s Consumer’s Cooperative Society. Występowała w roli tytułowego i głównego bohatera Sasuke w anime "Manga Sarutobi Sasuke" oraz Hucka w anime "Przygody Hucka Finna", poza tym z ról Kōsuke Ochi w "Hikaru no go" oraz Alvida w "One Piece".

</doc>
<doc id="3159366" url="https://pl.wikipedia.org/wiki?curid=3159366" title="Karta Górnika">
Karta Górnika

Karta górnika – polskie rozporządzenie regulujące przywileje pracowników górnictwa. Po raz pierwszy uchwalone 30 listopada 1949 roku przez Radę Ministrów, zmienione przez rozporządzenie Rady Ministrów z dnia 30 grudnia 1981 r. w sprawie szczególnych przywilejów dla pracowników górnictwa – Karta górnika (Dz.U. z 1982 nr 2 poz. 13).
Do przywilejów gwarantowanych przez "Kartę górnika" należą:

</doc>
<doc id="3159367" url="https://pl.wikipedia.org/wiki?curid=3159367" title="Lingyan si">
Lingyan si

Lingyan si (Klasztor Uduchowionych Skał, ) – chiński klasztor, jeden z najbardziej znanych klasztorów w historii Chin.
Historia klasztoru.
Klasztor został wybudowany w okresie "yongxing" (永興) (357–358) panowania cesarza Fu Jiana (苻堅) (pan. 357-385) z Wcześniejszego Cesarstwa Qin (351- 394). Według legendy, w roku 357 przybył na miejsce przyszłego klasztoru Zhu Senglang i opisał je jako miejsce, gdzie "srogie zwierzęta będą oswojone a przypadkowe kamienie będą potakiwać głową". Dlatego klasztor został nazwany Lingyan - klasztor Uduchowionych Skał.
Znajduje się obok wioski Wande w dystrykcie Changqing, w pobliżu miasta Jinan w prowincji Shandong i około 20 kilometrów od miasta Tai'an. Klasztor został zbudowany w dolinie na zachodniej krawędzi masywu góry Tai i jest zwrócony na południową stronę.
Klasztor ten zyskał sobie świetną reputację już w okresie panowania Północnej dynastii Wei (386-535). Największą popularnością cieszył się w czasach panowania dynastii Tang (618–907) i Song (960–1279), przeżywając równocześnie apogeum swojego rozwoju. Klasztor składał się wówczas z ponad 40 budynków, które mieściły ponad 500 pomieszczeń. W klasztorze przebywało ponad 500 mnichów. Razem z takimi klasztorami jak Guoqing, Yuquan i Qixia były kolektywnie nazywane Wielką Czwórką i wychwalane jako Cztery Cuda Świata.
Klasztor był wielokrotnie odnawiany i rozbudowywany, szczególnie w okresie dynastii Ming (1368-1644) i dynastii Qing (1644-1911), i wtedy osiągnął współczesne rozmiary.
Klasztor ten od dawna przyciągał pielgrzymów, artystów, poetów i uczonych. Cesarz Qianlong (pan. 1735-1796) odwiedzał go ośmiokrotnie, zostawiając wiersze wykaligrafowane własnoręcznie. Wang Shizen intelektualista i uczony z okresu Ming po wizycie w klasztorze napisał: "Twoja wizyta na górze Tai nie będzie kompletna jeśli nie przyjdziesz do klasztoru Lingyan". 
Obecnie klasztor składa się z 36 budynków i 18 pawilonów.
Wokół klasztoru znajdują się wzgórza, z których wypływają źródła i na których znajdują się ciekawe skały.
Obiekty architektoniczne i inne.
Klasztor zachował wiele przykładów dawnego budownictwa i wiele innych zabytków o znaczeniu kulturalnym, historycznym i religijnym. Za najważniejsze uchodzą: Budynek Tysiąca Buddów, Pagoda Pizhi, Las Stup, Pagoda Huichong, Budynek Wielkiego Bohatera, Wieża Dzwonu i Bębna, Cesarska Biblioteka, Budynek Jicui Zhengming oraz rzeźbione tablice i płyty z różnych okresów istnienia klasztoru. 
Jest to główny budynek klasztoru. Znajduje się w nim posąg Buddy Śakjamuniego siedzącego na lotosowym tronie w otoczeniu dwóch ulubionych uczniów: Anandy i Mahakaśjapy.
Jest to najbardziej znana budowla klasztoru. Została wybudowana w dwunastym roku okresu "tianbao" (天寶) (742-756) panowania cesarza Xuanzonga (pan. 712–756) z Tangów, czyli w 753 roku, jednak obecna konstrukcja została wybudowana w latach 1056-1063 w okresie "jiayou" (嘉祐) (1056-1063), czyli w ostatnich latach panowania cesarza Renzonga. "Pizhi" jest chińskim oddaniem palijskiego - "Pacceka" - lub sanskryckiego słowa - "Pratyeka" określającego samotnie praktykującego buddyzm poza strukturami klasztornymi. 
Jest to najwyższa budowla klasztoru sięgająca 54 metrów wysokości. Liczy dziewięć kondygnacji i zbudowana jest na planie oktagonalnym. Piedestał pagody jest wybudowany z kamieni, na których wyrzeźbiono potworne i przerażające sceny piekielne. Równocześnie pagoda przedstawia życie cesarza Aśoki (chiń. Ayu wang). Podstawowa konstrukcja pagody jest wybudowana z cegieł, chociaż fasada zawiera wiele wyrzeźbionych w kamieniu elementów. Od pierwszej do trzeciej kondygnacji na każdym ich poziomie znajdują się balkony wspierane przez typowe chińskie "dougong" (uchwyty). Balkony nie występują na wyższych kondygnacjach. Żelazna iglica na szczycie pagody jest utworzona z odwróconej miski, dysków, słońca, półksiężyca i koralu. Aby ją utrzymać na miejscu użyto żelaznych łańcuchów. Na krawędziach narożników, gdzie umocowano łańcuchy, znajdują się małe żelazne statuetki niebiańskich strażników, które, jak się uważa, utrzymują te łańcuchy w miejscu.
Do piątej kondygnacji sięga murowana kolumna i murowane schody. Przez następne kondygnacje biegną zewnętrzne kręcone schody aż do samej iglicy. Taka aranżacja schodów była często spotykana w kamiennych pagodach, ale bardzo rzadko w pagodach murowanych.
Jest to najstarsza budowla klasztoru. Pochodzi z VIII wieku (dynastia Tang). Jest zbudowana na planie kwadratu w stylu pawilonowym.
Budynek pierwotnie został wybudowany w okresie dynastii Tang, jednak później, w czasach dynastii Song, Ming i Qing, był wielokrotnie przebudowywany. Z oryginalnej konstrukcji pozostały piedestały filarów w budynku.
Budynek ma siedem standardowych "pokoi" lub "zatok" długości i cztery "pokoje" szerokości (głębokości). Wyróżniają się bardzo masywne uchwyty (chiń. "dougong") pomiędzy szczytami kolumn a rozporami.
Wewnątrz znajduje się brązowy posąg Buddy Śakjamuniego, jednak najciekawszym obiektem jest grupa czterdziestu posążków o wysokości 1,1 metra ulepionych z gliny i przedstawiających arhatów (chiń. "luohan"). Wyobrażenia wzorowane są na realnych postaciach, dlatego ich przedstawienia są żywe i pełne emocji - wyrażają szczęście, gniew i smutek. Różnią się między sobą. Mistrzostwo ich wykonania było opiewane przez turystów i uczonych. Liang Qichao określił je jako "najlepsze statuy w Chinach". Artysta Liu Haisu napisał: "Statuy z klasztoru Lingyan sa najlepsze pod niebiosami; są tak żywe, że zgodne z życiem". 
Wśród 167 stup w klasztorze nie ma dwóch identycznych. Tak jak grupie czterdziestu arhatów z Budynku Tysiąca Buddów, tak i stupom udało się uniknąć zniszczeń po wybuchu rewolucji kulturalnej. Znajdują się w zachodniej części klasztoru, gdzie umieszczono teren cmentarza, na którym chowano opatów klasztoru. Zostały wybudowane w czasie od okresu "tianbao" (dynastia Tang) do czasów panowania dynastii Qing. Są tak słynne jak las stup klasztoru Szaolin. 
Zostały ufundowane przez Chińczyków z Singapuru.
Artezyjskie źródło na terenie klasztoru. Fantazyjnie ukształtowany kawałek żelaza przy źródle swoim kształtem przypomina szatę buddyjską - kaśaję.

</doc>
<doc id="3159370" url="https://pl.wikipedia.org/wiki?curid=3159370" title="39. ceremonia wręczenia nagród David di Donatello">
39. ceremonia wręczenia nagród David di Donatello

39. ceremonia wręczenia włoskich nagród filmowych David di Donatello odbyła się 18 czerwca 1994 roku na Kapitolu w Rzymie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3159371" url="https://pl.wikipedia.org/wiki?curid=3159371" title="Talassa">
Talassa

Talassa (gr. Θαλασσα, łac. "Thalassa") – w mitologii greckiej pierwotna bogini morza, jedna z Protogenoi. Była jedynie uosobieniem (personifikacją), a nie ciałem fizycznym morza. Talassa jest żeńskim odpowiednikiem Pontosa.
Uchodziła za córkę Etera (Światło) oraz Hemery (Dzień). Z Pontosem zrodziła dziewięciu Telchinów oraz Halię. Według Hezjoda Talassa zrodziła Afrodytę, kiedy odcięte genitalia Uranosa spadły do morza. Hygin pisze też, że potomstwem Talassy i Pontosa były ryby. 
Talassę przedstawiano jako kobietę zanurzoną w morzu ubraną w wodorosty. W ręku trzyma wiosło, a na jej głowie widnieją rogi.
W 2011 roku artysta Swoon w atrium Muzeum Sztuki w Nowym Orleanie ustawił instalację site-specific przedstawiającą boginię Talassę. 

</doc>
<doc id="3159373" url="https://pl.wikipedia.org/wiki?curid=3159373" title="Grzegorz Glass">
Grzegorz Glass

Grzegorz Glass (ur. 5 maja 1869 w Petersburgu, zm. 11 kwietnia 1929 w Warszawie) – polski prawnik, nowelista, publicysta, tłumacz literatury pięknej.
Grzegorz Glass pochodził ze spolonizowanej rodziny żydowskiej. Ukończył prawo na rosyjskim Uniwersytecie Warszawskim. Przez większość życia pracował jako adwokat, był obrońcą w procesach politycznych. Związany był z lewicą socjalistyczną. Współpracował jako publicysta z „Głosem” i „Czerwonym Sztandarem”. Z powodów politycznych często zmieniał miejsce pobytu (Warszawa, Lwów, Kraków, Moskwa, Belgia, Francja).
Tworzył w epoce Młodej Polski. Pisał nowele i inne utwory o charakterze satyryczno-publicystycznym, m.in.:
Spoczywa na cmentarzu Powązkowskim w Warszawie (kwatera 226-3-26).

</doc>
<doc id="3159376" url="https://pl.wikipedia.org/wiki?curid=3159376" title="Cmentarz św. Krzyża w Gnieźnie">
Cmentarz św. Krzyża w Gnieźnie

Cmentarz św. Krzyża w Gnieźnie – cmentarz zlokalizowany na terenie ograniczonym ulicami: od południowego zachodu Świętokrzyską, od południowego wschodu Żuławy, a od strony północnej graniczy z jeziorem Świętokrzyskim i zajmuje obszar ok. 4,5 ha. Cmentarz ma status zabytku.
Historia.
Na wzniesieniu od strony ul. Świętokrzyskiej postawiono murowany kościół św. Krzyża. W 1804 nekropolia przy kościele św. Krzyża ustanowiona została decyzją administratora diecezji gnieźnieńskiej ks. Franciszka Skarbka Malczewskiego. Poświęcenia dokonał ks. Józefat Murzynowski, kanonik metropolitarny, a kazanie wygłosił kaznodzieja katedralny ks. Wojciech Ożarowski. Od ul Świętokrzyskiej początkowo usytuowany był cmentarz ewangelicki, którego teren w 1887 gmina ewangelicka odsprzedała parafii św. Michała. Cmentarz rozciągał się także na północ od kościoła do brzegów jeziora, ten fragment należał do parafii pw. Świętej Trójcy oraz na zachód, która to część należała do parafii św. Wawrzyńca. Obszar cmentarza powiększano kolejno w latach: 1895, 1912, 1932-1933 (poświęcania tego fragmentu dokonał bp Antoni Laubitz). Ostatnia zmiana miała miejsce w 1978 kiedy w związku z budową trasy Zjazdu Gnieźnieńskiego ekshumowano 138 grobów, które przeniesiono na nowy teren po stronie północno-wschodniej, a w centralnej jego części ustawiono XIX – wieczny, monumentalny, metalowy krzyż, który pierwotnie stał u zbiegu ulic Rybnej i Świętokrzyskiej. Kościół otoczony jest 52 naziemnymi grobowcami z lat 1865-1939, o ciekawej neogotyckiej i neobarokowej architekturze. W 1929 teren parafii pw. Świętej Trójcy przekazano nowo powstałej parafii przy klasztorze OO. Franciszkanów.

</doc>
<doc id="3159377" url="https://pl.wikipedia.org/wiki?curid=3159377" title="Tor Berger Jørgensen">
Tor Berger Jørgensen

Tor Berger Jørgensen (ur. 27 grudnia 1945 w Oslo) – norweski teolog, misjonarz w Japonii, luterański biskup diecezji Sør-Hålogaland w Kościele Norwegii. 17 listopada 2006 roku Jørgensen został wyświęcony na biskupa Sør-Hålogaland i przejął obowiązki biskupie od Øystein Ingar Larsen 28 stycznia 2007 roku. Jørgensen był od 2000 roku dziekanem katedry w Bodø. Jørgensen przez 15 lat pracował w norweskim towarzystwie misyjnym jako kapłan. W 2005 roku Jørgenem był kandydatem na biskupa diecezji Oslo, jednak Ole Christian Kvarme został wybrany.

</doc>
<doc id="3159381" url="https://pl.wikipedia.org/wiki?curid=3159381" title="Peet Stol">
Peet Stol

Petrus Cornelis "Peet" Stol (ur. 26 stycznia 1880 w Haarlemie, zm. 27 listopada 1956) – holenderski piłkarz występujący na pozycji obrońcy. Zawodnik wystąpił w dwóch spotkaniach reprezentacji Holandii: 30 kwietnia 1905 roku w Antwerpii z Belgią (4:1) i 14 maja 1905 roku w Rotterdamie również z Belgią (4:0). Były to dwa pierwsze spotkania w historii reprezentacji Holandii. Piłkarz grał także w klubie HFC Haarlem.

</doc>
<doc id="3159382" url="https://pl.wikipedia.org/wiki?curid=3159382" title="Lars Elton Myhre">
Lars Elton Myhre

Lars Elton Myhre (ur. 17 sierpnia 1984 w Gjøviku) – norweski narciarz alpejski, brązowy medalista mistrzostw świata juniorów.
Kariera.
Po raz pierwszy na arenie międzynarodowej Lars Elton Myhre pojawił się 6 grudnia 1999 roku w zawodach FIS Race w Geilo, zajmując 35. miejsce w slalomie. W 2002 roku wystartował na mistrzostwach świata juniorów w Tarvisio, gdzie był między innymi szósty w tej samej konkurencji. Na rozgrywanych rok późnej MŚJ w Briançonnais był szósty w kombinacji oraz ósmy w slalomie, jednak największy sukces w tej kategorii wiekowej osiągnął podczas MŚJ w Mariborze w 2004 roku, gdzie zdobył brązowy medal w kombinacji. W Pucharze Świata zadebiutował 5 stycznia 2003 roku w Kranjskiej Gorze, gdzie nie zakwalifikował się do pierwszego przejazdu w slalomie. Pierwsze pucharowe punkty wywalczył 4 grudnia 2005 roku w Beaver Creek, zajmując ósme miejsce w slalomie. Najlepsze wyniki osiągnął w sezonie 2009/2010, który ukończył na 48. pozycji. Kilkakrotnie startował na mistrzostwa świata, najlepszy wynik osiągając podczas MŚ w Garmisch-Partenkirchen w 2011 roku, gdzie zajął siódme miejsce w superkombinacji. Zajął ponadto 25. miejsce w supergigancie na igrzyskach olimpijskich w Vancouver rok wcześniej.
Osiągnięcia.
Puchar Świata.
Miejsca na podium w zawodach.
Myhre nigdy nie stanął na podium zawodów PŚ.

</doc>
<doc id="3159387" url="https://pl.wikipedia.org/wiki?curid=3159387" title="Mięsień żwacz człowieka">
Mięsień żwacz człowieka

Mięsień żwacz ("musculus masseter") – parzysty mięsień żucia, znajdujący się po obu stronach głowy. Mięsień można z łatwością wyczuć na sobie, układając palce na kątach żuchwy, a następnie zaciskając zęby.
Anatomia.
Posiada dwie warstwy – powierzchowną (z włóknami biegnącymi ukośnie) i głęboką (z włóknami biegnącymi pionowo). Przyczep początkowy warstwy powierzchownej to dolny brzeg kości jarzmowej, zaś warstwy głębokiej to głównie łuk jarzmowy, jednak część włókien przechodzi pod łukiem do dołu skroniowego oraz torebki stawowej i krążka stawowego SSŻ. Przyczep końcowy obu warstw to powierzchnia zewnętrzna kąta żuchwy, tzw. guzowatość żwaczowa; niektóre włókna biegną dookoła kąta żuchwy i łączą się z włóknami mięśnia skrzydłowego przyśrodkowego.
Czynność.
Skurcze żwacza unoszą żuchwę (przy otwartych ustach) i przyciskają do siebie zęby szczęki i żuchwy, umożliwiając tym samym gryzienie i przeżuwanie pokarmu. Część włókien współdziała ponadto przy wysuwaniu żuchwy (warstwa powierzchowna – włókna biegnące skośnie).
Unerwienie.
Unerwienie stanowi gałązka nerwu żuchwowego (V3) - trzeciej gałęzi nerwu trójdzielnego.
Badanie.
Część powierzchowną z łatwością bada się palpacyjnie zewnątrzustnie, natomiast część głęboką trzeba równocześnie wewnątrzustnie i zewnątrzustnie w ten sposób, że palcem wskazującym jednej ręki bada się wewnątrzustnie a palcem wskazującym drugiej – zewnątrzustnie lub używa się do tego analogicznie palca wskazującego i kciuka jednej ręki.

</doc>
<doc id="3159390" url="https://pl.wikipedia.org/wiki?curid=3159390" title="Robert Žulj">
Robert Žulj

Robert Žulj (ur. 5 lutego 1992 w Wels) – austriacki piłkarz pochodzenia chorwackiego występujący na pozycji napastnika. Od 2022 roku zawodnik Lask Linz.
Życiorys.
W czasach juniorskich trenował w FC Wels i Fußballakademie Linz. 1 lipca 2010 został piłkarzem seniorskiego SV Ried. W jego barwach zadebiutował w Bundeslidze – miało to miejsce 3 października 2010 w przegranym 1:2 meczu z Red Bull Salzburg. 6 stycznia 2014 odszedł do Salzburga. Wraz z tym klubem w sezonie 2013/2014 zdobył mistrzostwo i puchar kraju. 10 lipca 2014 został zawodnikiem niemieckiego SpVgg Greuther Fürth. W sumie w barwach tego klubu rozegrał 85 meczów ligowych, w których zdobył 19 goli. Po sezonie 2016/2017 odszedł na zasadzie wolnego transferu do TSG 1899 Hoffenheim. W niemieckiej Bundeslidze zagrał po raz pierwszy 3 lutego 2018 w zremisowanym 1:1 spotkaniu z berlińską Herthą BSC. Do gry wszedł w 70. minucie, zmieniając Ádáma Szalaia. 22 sierpnia 2018 został wypożyczony do Unionu Berlin.
Jest bratem Petera Žulja, również piłkarza.

</doc>
<doc id="3159394" url="https://pl.wikipedia.org/wiki?curid=3159394" title="Jakub Boncompagni">
Jakub Boncompagni

Jakub Boncompagni właśc. Giacomo Boncompagni (ur. 8 maja 1548 w Bolonii, zm. 18 sierpnia 1612 w Sorze) – włoski kondotier, książę Sory w latach 1579-1612, syn papieża Grzegorza XIII.
Życiorys.
Był synem Ugo Boncompagniego i jego metresy – Maddaleny Fulchini. Jego ojciec dopiero dziesięć lat po narodzinach Giacomo, przyjął sakrament święceń. Dzięki wpływom ojca, Giacomo miał zapewnione dobre wykształcenie na Uniwersytecie w Padwie. W 1572, już jako papież, Grzegorz XIII mianował Giacomo zarządcą Zamku Świętego Anioła, a rok później – dowódcą wojsk papieskich, w miejsce Marcantonia Colonny. Nie zaspokoiło to jednak ambicji Giacomo, który chciał, by ojciec przyznał mu beneficja, jak w przeszłości robił to Paweł III.
W 1576 Grzegorz zaaranżował dla syna małżeństwo z Costanzą Sforzą. Ponieważ Giacomo niejednokrotnie sprzeciwiał się woli ojca i działał wbrew niemu, papież skazał go na banicję do Perugii. Wkrótce potem król Hiszpanii, Filip II Habsburg, przyznał Boncompagniemu herb szlachecki i tytuł dowódcy wojsk w księstwie Mediolanu. Złość papieża na syna jednak szybko ustąpiła i 28 grudnia 1576 Giacomo został mianowany gubernatorem Ferno (którym pozostał do 22 czerwca 1585). W 1577 Grzegorz XIII wykupił dla syna markizat Vignola za cenę 70 000 skudów. Następnie nabył księstwo Sory (za 100 000 skudów) i hrabstwa Arpino i Akwin (za 243 000 skudów).
Po śmierci Grzegorza XIII w 1585, w Rzymie wybuchły zamieszki. Aby zapewnić ochronę miastu, Giacomo Boncompagni został wyznaczony do obrony sześciu bram miejskich. Dysponował on armią liczącą 2000 wojsk piechoty i cztery kompanie lekkiej kawalerii. W 1611 przeszedł w stan spoczynku w Sorze.

</doc>
<doc id="3159404" url="https://pl.wikipedia.org/wiki?curid=3159404" title="Michael Berger">
Michael Berger

Michael Berger (ur. 1 grudnia 1990 w Deutschlandsbergu) – austriacki piłkarz występujący na pozycji obrońcy. Wychowanek zespołu Grazer AK, zawodnik czwartoligowego klubu USV Mettersdorf.
W austriackiej Bundeslidze rozegrał 56 spotkań i zdobył 1 bramkę.

</doc>
<doc id="3159405" url="https://pl.wikipedia.org/wiki?curid=3159405" title="Leif Kristian Nestvold-Haugen">
Leif Kristian Nestvold-Haugen

Leif Kristian Nestvold-Haugen (ur. 29 listopada 1987 w Bærum) – norweski narciarz alpejski, dwukrotny medalista mistrzostw świata i brązowy medalista igrzysk olimpijskich.
Życie prywatne.
Od 2017 roku jest żonaty z Marthe Gausen Nestvold. Ma z nią syna Olava.
Kariera.
Po raz pierwszy na arenie międzynarodowej pojawił się 16 listopada 2002 roku w rozgrywanych w Rjukan zawodach FIS, w których zajął 34. miejsce w slalomie. W 2005 roku pojawił się na mistrzostwach świata juniorów w Bardonecchii, na których zajął 10. miejsce w slalomie, 36. w supergigancie i 39. w zjeździe. Najlepsze wyniki w tej kategorii wiekowej osiągnął podczas rozgrywanych rok później mistrzostw świata juniorów w Québecu, na których oprócz zajęcia 30. miejsca w zjeździe i 23. w supergigancie, był siódmy w slalomie gigancie oraz w slalomie. Na ostatnim w karierze tego typu wydarzeniu, rozgrywanych w 2007 roku mistrzostwach świata juniorów w Flachau startował już tylko w dwóch konkurencjach: slalomie, który ukończył na 8. miejscu i w slalomie gigancie, w którym był trzynasty.
25 października 2009 roku miał miejsce jego debiut i zarazem zdobycie pierwszych punktów w Pucharze Świata, kiedy to na rozgrywanych w Sölden zawodach sezonu 2009/2010, zajął 26. miejsce w slalomie gigancie. W 2010 roku wziął udział w igrzyskach olimpijskich w Vancouver, gdzie zajął 28. miejsce w slalomie gigancie, a slalomu nie ukończył. Konkurencji tej nie zdołał ukończyć także podczas mistrzostw świata w Garmisch-Partenkirchen w 2011 roku, na których zajął ponadto 16. miejsce w slalomie gigancie. Na rozgrywanych dwa lata później mistrzostwach świata w Schladming zajął w tych konkurencjach odpowiednio 23. i 24. miejsce. Lepiej wypadł podczas odbywających się w 2014 roku igrzysk olimpijskich w Soczi, na których uplasował się na dwunastym miejscu w slalomie i czternastym w slalomie gigancie. Podczas rozgrywanych w 2015 roku mistrzostw świata w Vail/Beaver Creek nie ukończył slalomu giganta, jedynej konkurencji w której startował.
W 2017 roku wziął udział w mistrzostwach świata w Sankt Moritz, na których zajął 15. miejsce w slalomie, 5. w zawodach drużynowych, a także wywalczył brązowy medal w slalomie gigancie, w którym wyprzedzili go tylko dwaj Austriacy: Marcel Hirscher i Roland Leitinger. W tym samym roku, 4 marca zaliczył pierwsze podium w Pucharze Świata, kiedy to na przeprowadzonych w Kranjskiej Gorze zawodach sezonu 2016/2017 zajął 2. miejsce w slalomie gigancie. W zawodach tych uplasował się za Austriakiem Marcelem Hirscherem oraz przed Szwedem Mattsem Olssonem. W 2018 roku, na igrzyskach olimpijskich w Piongczangu zajął 13. miejsce w slalomie i 8. w slalomie gigancie, zdobył również brązowy medal w zawodach drużynowych, w których startował z Sebastianem Fossem Solevågiem, Jonathanem Nordbottenem, Maren Skjøld, Kristin Lysdahl i Niną Haver-Løseth. W następnym roku pojawił się na mistrzostwach świata w Åre, na których zajął 5. miejsce w zawodach drużynowych, 7. w slalomie gigancie i 40. w slalomie. 

</doc>
<doc id="3159408" url="https://pl.wikipedia.org/wiki?curid=3159408" title="Kościół Świętego Krzyża w Witnicy">
Kościół Świętego Krzyża w Witnicy

Kościół pw. Świętego Krzyża w Witnicy – rzymskokatolicki kościół filialny w mieście Witnica, w województwie lubuskim. Należy do dekanatu Kostrzyn diecezji zielonogórsko-gorzowskiej.
Historia.
Został wzniesiony w 1930 roku w stylu modernistycznym dla niewielkiej społeczności katolickiej, która przebywała w diasporze, pracując w miejscowych fabrykach. Nabożeństwa były odprawiane przez duchownych katolickich z Dębna lub Gorzowa Wielkopolskiego. 
Po II wojnie światowej.
W 1945 roku został przejęty przez polskie duchowieństwo. Poświęcono go w dniu 15 maja 1947 roku i ustanowiono kościołem filialnym. W latach 1997-1999 świątynia została wyremontowana, m.in.: zostało wymienione całe pokrycie dachu i wieży, zostały założone nowe rynny i rury spustowe, zostały uzupełnione stare ubytki tynku, została założona nowa instalacja elektryczna.

</doc>
<doc id="3159414" url="https://pl.wikipedia.org/wiki?curid=3159414" title="Arts Vision">
Arts Vision

 – jedna z największych agencji zarządzania talentami głosowymi seiyū w Japonii. Firma została założona w 1984 roku przez Sakumi Matsuda byłego menedżera Tokyo Actor’s Consumer’s Cooperative Society jako niezależna korporacja. Studio stało się bardzo popularne w 1990 r. w czasie, wielkiego boomu popularności aktorów głosowych. Przez długi okres utrzymywała się na szczycie popularności, studio zatrudniało wielu znanych aktorów w Japonii, którzy bardzo szybko zostawali idolami. W 1997 roku, jednak wiele z tych znakomitych młodych wykonawców przeniosło się do agencji I’m Enterprise, firmy zarządzanej również przez Sakumi Matsuda. Od tego czasu kilka nowych wykonawców dołączyło do Arts Vision. 
W 2003 r. Chihiro Suzuki i Masumi Asano przenieśli się z I’m Enterprise do Arts Vision. Chihiro Suzuki od 2010 r. jest aktorem niezależnym, natomiast Masumi Asano od 2007 pracuje dla Aoni Production.
Anime z którymi firma była zaangażowana:

</doc>
<doc id="3159415" url="https://pl.wikipedia.org/wiki?curid=3159415" title="Diecezja Nord-Hålogaland">
Diecezja Nord-Hålogaland

Diecezja Nord-Hålogaland (nor. "Nord-Hålogaland bispedømme") – luterańska diecezja w Kościele Norwegii. Diecezja obejmuje Kościół Norwegii znajdujący się w okręgu Troms, Finnmark oraz Svalbard. Biskupem diecezjalnym od 2014 roku jest Olav Øygard, a swoją siedzibę ma w katedrze w Tromsø.
Historia.
W 1804 roku północna Norwegia wydzieliła diecezję Hålogaland z diecezji Nidaros. Kiedy w 1920 roku Svalbard został oddany pod zarząd Norwegii, stał się częścią tej diecezji. W 1952 diecezja Hålogaland (która obejmowała północną Norwegię) podzieliła się na dwie: Sør-Hålogaland (Nordland) oraz na Nord-Hålogaland (Troms, Finnmark, Svalbard).
Katedra.
Katedra w Tromsø została wybudowana w 1861 roku. Została zaprojektowana przez Christiana Heinrich Groscha. Katedra została wybudowana w drewnie w stylu neogotyckim. Wewnątrz nad ołtarzem znajduje się obraz przedstawiający zmartwychwstałego Jezusa.
Struktura.
Diecezja Nord-Hålogaland dzieli się na 9 dekanatów (nor. "prosti"). W każdym dekanacie znajduje się kilka miejscowości. W każdej miejscowości znajduje się jedna lub kilka parafii.

</doc>
<doc id="3159419" url="https://pl.wikipedia.org/wiki?curid=3159419" title="Nick Holten">
Nick Holten

Nick Holten (ur. 10 marca 1973 w Hamilton) – urodzony w Nowej Zelandii rugbysta holenderskiego pochodzenia grający w drugiej i trzeciej linii młyna, reprezentant Holandii, następnie trener.
Urodził się jako dwunaste z czternaściorga dzieci holenderskich emigrantów i wychowywał na farmie w okolicach Hamilton. W młodości grał w piłkę nożną, rugby poznał zaś podczas nauki w "Fairfield High School".
W 1994 roku miał szansę grać po raz pierwszy dla regionalnego zespołu Waikato, w wypadku w pracy zmiażdżył jednak cztery palce prawej ręki uratowane następnie przez lekarzy. Jego debiut odwlekł się zatem o rok, choć i tak większość sezonu zawodnik stracił z powodu rekonstrukcji kolana. Również w kolejnych latach Holten trapiony był kontuzjami – w 1998 roku cierpiał na dyskopatię, na przełomie 1999/2000 poddał się natomiast rekonstrukcji ramienia. W 1997 roku spróbował swoich sił w rugby league w klubie Canterbury Bankstown z Sydney, jednak uznał, iż nie ma predyspozycji do tego sportu. Powrócił zatem do Waikato i występował w nim do roku 2000 zaliczając łącznie trzydzieści pięć występów i czterdzieści punktów z przyłożeń biorąc udział w finale National Provincial Championship 1998 oraz obronach Ranfurly Shield. Na poziomie Super 12 zawodnik grał dla Chiefs.
W holenderskiej reprezentacji wystąpił w listopadzie 1998 roku w dwóch testmeczach rozegranych w ramach eliminacji do Pucharu Świata 1999.
W 2000 roku wyjechał do Japonii, gdzie związał się z klubem Toshiba Brave Lupus. Z sukcesami obejmującymi mistrzostwa kraju spędził tam osiem sezonów.
Po zakończeniu kariery zawodniczej w 2008 roku pozostał w tym klubie jako trener formacji młyna. W tej samej roli od 2012 roku pracował w Kobe Steel Kobelco Steelers. W 2009 roku objął też funkcję trenera "Fraser Tech Rugby Club" występującego w regionalnych rozgrywkach Waikato Rugby Union, która przyniosła mu nominację do lokalnych nagród.

</doc>
<doc id="3159421" url="https://pl.wikipedia.org/wiki?curid=3159421" title="George Isaak">
George Isaak

George Richard Isaak (ur. 7 marca 1933 w Pilicy, Polska, zm. 5 czerwca 2005 w Birmingham, Anglia) – polsko-australijski fizyk i astronom (spektroskopia astronomiczna), jeden z pionierów asterosejsmologii, heliosejsmologii, związany z University of Birmingham.
Życiorys.
Urodził się w Pilicy przy ulicy Markowskiej, w ewangelickiej rodzinie od pokoleń mieszkającej w tym mieście (zob. luteranie w Polsce). Jego ojciec był leśnikiem. Po II wojnie światowej rodzina, pokonując wiele trudności, przedostała się do Niemiec i zamieszkała w okolicach Kolonii, gdzie George Isaak uczęszczał do gimnazjum (1945–1950). W roku 1950 wyjechał, wraz z rodziną, do Australii. Ojciec został tam szefem farmy, a syn zaczął swoje amatorskie obserwacje nieba. W wieku kilkunastu lat otrzymał obywatelstwo australijskie. Został członkiem American Association of Variable Star Observers i studiował w University of Melbourne. W tym uniwersytecie uzyskał stopień Bachelor of Science fizyki (1955), a w roku 1958 tytuł Master of Science (według innych źródeł MSc otrzymał w University of Birmingham). W latach 1954–1956 był zatrudniony w Imperial Chemical Industries.
Po ukończeniu uniwersytetu pracował początkowo w "ICI Research Labs" (1959–1960), a następnie (od roku 1961) prowadził badania naukowe pod kierownictwem P.B. Moona w University of Birmingham, gdzie otrzymał doktorat fizyki w roku 1966. W tej samej uczelni zajmował w latach 1966–1969 stanowisko wykładowcy i 1969–1984 – starszego wykładowcy (od 1982 jako "Reader in Physics"), a w latach 1984–1996 – profesora fizyki. 
Po przejściu w roku 1996 na emeryturę przeniósł się do University of Minnesota, dysponującego obserwatorium uniwersyteckim w pobliżu Tucson (Arizona). Pracował tam do roku 2005 jako "Adjunct Professor" w "School of Physics and Astronomy".
Zakres badań.
W "ICI Research Labs" (Australia) G. Isaak zainicjował prace dotyczące rezonansowej spektroskopii Ramana (zob. też Efekt Ramana, rozpraszanie Rayleigha). W tym czasie opatentował konstrukcję spektrofotometru optycznego wysokiej rozdzielczości, umożliwiającego badania rezonansu promieniowania rozproszonego przez atomy (rozpraszanie ramanowskie). Projektowane przez niego urządzenia, wykorzystujące efekt Dopplera, były w kolejnych latach – po udoskonaleniach – stosowane przez inne zespoły astrofizyków do badań „oscylacji słonecznych” – ruchów materii w otoczce Słońca, nazywanych wówczas „oscylacjami pola prędkości” plazmy. Zostały one zaobserwowane w roku 1960 przez Roberta B. Leightona, a po 10 latach zinterpretowane przez Roberta K. Ulricha jako płynące z wnętrza Słońca fale akustyczne, związane z turbulentną konwekcją, zachodzącą w otoczce (mody typu "p", wywołane fluktuacjami ciśnienia, spowodowanymi drganiami Słońca w jego częstotliwościach własnych). Stosując opracowaną przez siebie technikę spektroskopii astronomicznej, umożliwiającą obserwowanie przesunięć linii Fraunhofera, Isaak odkrył w roku 1979 5-minutowe oscylacje "p" w fotosferze Słońca (korzystał z urządzeń zainstalowanych latem 1973 roku na dachu Wydziału Fizyki Uniwersytetu w Birmingham). Wykazał również, że analogiczne techniki pozwalają określać wcześniej niewykrywalne zmiany orbit gwiazd i planet – jest uważany za jednego z pionierów heliosejsmologii i asterosejsmologii oraz współtwórców "Birmingham Solar Oscillation Network" (BiSON) – sieci sześciu automatycznych obserwatoriów do monitoringu oscylacji słonecznych, obsługiwanej przez "High Resolution Optical Spectroscopy group" (HIROS) w "School of Physics and Astronomy" (Birmingham).
Do znanych naukowych osiągnięć G. Isaaka należy również potwierdzenie, wspólnie z Johnem Broadhurstem, einsteinowskiej hipotezy o stałości prędkości światła.
Jest autorem ponad 150 artykułów naukowych na temat sejsmologii Słońca i gwiazd. 
Wyróżnienia, odznaczenia, upamiętnienie.
Był członkiem Royal Astronomical Society. Otrzymał w latach:
Dla jego upamiętnienia w University of Birmingham jest przyznawana "George Isaak Prize" – nagroda za wyróżniający się studencki projekt badawczy. Jest wspominany jako człowiek przyjazny i skromny, zarażający młodzież entuzjazmem do czystej nauki. 
Życie osobiste.
Ożenił się w roku 1964 z fizyczką, Umit Isaak. Mieli dwie córki: Erykę i Katherinę („Kate”). Pierwsza z nich została artystką plastyczką (szkło ozdobne), druga – astrofizyczką. Przyczyną jego śmierci był nowotwór.

</doc>
<doc id="3159423" url="https://pl.wikipedia.org/wiki?curid=3159423" title="Halowe Mistrzostwa Holandii w Lekkoatletyce 2014">
Halowe Mistrzostwa Holandii w Lekkoatletyce 2014

Halowe Mistrzostwa Holandii w Lekkoatletyce 2014 – zawody lekkoatletyczne, które odbywały się 22 i 23 lutego 2014 roku w hali Omnisport Apeldoorn w Apeldoorn. Wcześniej – 15 i 16 lutego odbyła się rywalizacja w wielobojach.
Konkurs trójskoku mężczyzn wygrał Brytyjczyk Nathan Douglas (15,49), a w biegu na 60 metrów przez płotki drugie miejsce zajęła jego rodaczka Tiffany Porter (8,14) – obydwoje startowali poza konkursem. Podczas siedmioboju mężczyzn 2. miejsce zajął Belg Thomas Van der Plaetsen, a na trzeciej pozycji uplasował się Amerykanin Trey Hardee, jednak oni także startowali poza konkursem.

</doc>
<doc id="3159427" url="https://pl.wikipedia.org/wiki?curid=3159427" title="Lista burmistrzów Chrzanowa">
Lista burmistrzów Chrzanowa



</doc>
<doc id="3159430" url="https://pl.wikipedia.org/wiki?curid=3159430" title="Gábor Staudt">
Gábor Staudt

Gábor Staudt (ur. 10 maja 1983 w Budapeszcie) – węgierski polityk, prawnik i samorządowiec, działacz partii Jobbik, deputowany krajowy.
Życiorys.
W 2007 ukończył studia prawnicze na Uniwersytecie im. Loránda Eötvösa w Budapeszcie. W 2012 zdał egzaminy zawodowe. Jeszcze w trakcie studiów dołączył do Ruchu na rzecz Lepszych Węgier (Jobbik). W 2006 kandydował do parlamentu z listy koalicji zorganizowanej przez jego ugrupowanie oraz Węgierską Partię Sprawiedliwości i Życia. Był radnym samorządu dzielnicowego w Budapeszcie, a w 2010 ubiegał się o stanowisko burmistrza.
W wyborach w 2010 uzyskał mandat posła do Zgromadzenia Narodowego z listy krajowej swojego ugrupowania. W 2014 i 2018 z powodzeniem ubiegał się o reelekcję. W 2018 zrezygnował jednak z mandatu.

</doc>
<doc id="3159431" url="https://pl.wikipedia.org/wiki?curid=3159431" title="Lista burmistrzów Hobart">
Lista burmistrzów Hobart



</doc>
<doc id="3159432" url="https://pl.wikipedia.org/wiki?curid=3159432" title="Karl Meiler">
Karl Meiler

Karl Meiler (ur. 30 kwietnia 1949 w Erlangen, zm. 17 kwietnia 2014) – niemiecki tenisista, zwycięzca turniejów zawodowych w grze pojedynczej i podwójnej, reprezentant w Pucharze Davisa. W historii polskiego tenisa zapisał się jako partner deblowy Wojciecha Fibaka (w latach 1975–1976), z którym wygrał m.in. prestiżowy turniej World Doubles World Championship Tennis w 1976, uważany za mistrzostwa świata w grze podwójnej.
Życiorys.
W 1967 był mistrzem juniorów RFN, rok później osiągnął półfinał juniorskiego Orange Bowl. W 1971 był już klasyfikowany jako piąta rakieta Niemiec, by niebawem rozpocząć marsz w górę rankingu światowego. W 1972 był wśród założycieli stowarzyszenia tenisistów zawodowych ATP. W 1972 wygrał swój pierwszy turniej w grze pojedynczej – mistrzostwa Ameryki Południowej w Buenos Aires, pokonując w finale Vilasa w pięciu setach (po odrobieniu stanu 0:2 w setach). W tym samym roku był jeszcze w półfinale międzynarodowych mistrzostw Niemiec w Hamburgu, a znaczący sukces osiągnął w rozgrywanym na przełomie 1972 i 1973 wielkoszlemowym turnieju Australian Open. Już w drugiej rundzie wyeliminował w trzech setach obrońcę tytułu, niemal 40-letniego, ale wciąż groźnego przedstawiciela gospodarzy Kena Rosewalla, co uznano za wielką niespodziankę; przegrał dopiero w półfinale z Nowozelandczykiem Parunem. W 1973 dotarł Meiler do trzech finałów turniejowych, ale wszystkie przegrał – w Salisbury z Connorsem, w Berlinie z rodakiem Pohmannem, a w Hamburgu z Dibbsem. Ponadto był w półfinałach w Des Moines, Waszyngtonie (w hali), Gstaad i Paryżu (w hali), a na Wimbledonie przegrał w trzeciej rundzie z Borgiem po pięciosetowej walce. W 1974 ugruntował swoją pozycję w szerokiej czołówce wygranymi turniejami w Omaha (w finale jedyne w karierze zwycięstwo nad Connorsem) i Calgary (w finale z Bertramem z Afryki Południowej) oraz finałami w Roanoke (porażka z Connorsem), Little Rock (w finale rewanż Connorsa po Omaha), Jackson (porażka z Sandym Mayerem), Waszyngtonie (porażka z Amritrajem) i pod koniec sezonu w Oslo (przegrana do Borowiaka), ale już w Wielkim Szlemie nie błyszczał (na Wimbledonie wyeliminował Gerulaitisa, by w drugiej rundzie ulec Tannerowi). W 1975 rozpoczął rok finałem w Nassau na Bahamach (uległ po raz kolejno Connorsowi), później zaliczył kilka półfinałów, ale także dłuższą nieobecność na korcie z powodu kontuzji; w drugiej części sezonu był w finałach w Monachium (przegrana z Vilasem) i Gstaad (przegrana z Rosewallem), a 1/8 finału US Open (wygrane m.in. z Gottfriedem i Tannerem, porażka z Fillolem) okazała się jego drugim najlepszym wynikiem w historii startów w Wielkim Szlemie. W 1976 najlepszym wynikiem Meilera w grze pojedynczej okazał się finał w Monachium, przegrany do Orantesa. Rok później ten sam Orantes nie przystąpił do decydującego meczu turnieju w Manili, otwierając Meilerowi drogę do czwartego, ostatniego triumfu singlowego. W 1977 był ponadto Niemiec w finale w Brukseli, ulegając Amerykaninowi Solomonowi w pięciu setach. W 1978 grał Meiler dużo słabiej i nie zdołał w żadnym turnieju osiągnąć nawet półfinału, a w 1979 grał po raz ostatni w finale, ale przegrał we Florencji – znów w pięciu setach – z Meksykaninem Ramirezem. W kolejnych latach coraz niższy ranking zmuszał Meilera do rozpoczynania turniejów od eliminacji, a wreszcie do startów w imprezach niższej kategorii (np. w 1982 wygrał on challenger w Neu Ulm). W 1983 po raz ostatni zaliczył występ wielkoszlemowy, ale już w pierwszym meczu na kortach Rolanda Garrosa uległ rodakowi Maurerowi. W 1985 zagrał tylko w dwóch turniejach, a w 1986 zakończył karierę występem w challengerze w Neu Ulm.
Gra podwójna przyniosła Meilerowi więcej sukcesów. Wygrał siedemnaście turniejów, a w dalszych trzynastu dochodził do finałów. Partnerowali mu przede wszystkim Niemiec Jürgen Fassbender i Polak Wojciech Fibak, ale pojedyncze triumfy odnosił także z Pakistańczykiem Rahimem, Niemcem Eberhardem oraz słynnymi Południowoafrykańczykami McMillanem i Hewittem. Przy dwóch finałowych występach towarzyszyli mu reprezentanci Czechosłowacji Jan Pisecky i Milan Holecek. Z Fassbenderem, któremu partnerował już w 1967 w meczu Pucharu Króla przeciwko Brytyjczykom, był Meiler w półfinale Wimbledonu 1973 (porażka z Connorsem i Nastase), ćwierćfinale Wimbledonu 1974 i ćwierćfinale French Open 1977. Ćwierćfinał Wimbledonu zaliczył ponadto w 1976 w parze z Fibakiem (przegrali z późniejszymi triumfatorami Gottfriedem i Ramirezem), a z Nowozelandczykiem Fairlie był w ćwierćfinale grudniowej edycji Australian Open 1977. Największy sukces deblowy Meilera to wygrana z Fibakiem mistrzostw cyklu World Championship Tennis w Kansas City na przełomie kwietnia i maja 1976. W turnieju, uważanym za mistrzostwa świata (odpowiednik późniejszego Masters), niemiecko-polska para pokonała kolejno Australijczyków Case'a i Mastersa, Amerykanina Gottfrieda i Meksykanina Ramireza, a w finale w pięciu setach Amerykanów Lutza i Smitha 6:3, 2:6, 3:6, 6:3, 6:4. W parze z Fibakiem Meiler wygrał ponadto w 1975 turnieje halowe w Paryżu (finał z Nastase i Okkerem) i Londynie (finał z Connorsem i Nastase), a w 1976 turnieje w Monte Carlo (przeciwko Borgowi i Vilasowi) i Düsseldorfie (w finale z Carmichaelem i Moore'em).
W ciągu kilkunastu lat kariery Meiler miał okazję zmierzyć się na korcie z większością znakomitości tenisowych swojej epoki. W ramach rywalizacji w turniejach zawodowych z żadnym z ówczesnych triumfatorów Wielkiego Szlema w singlu nie osiągnął pozytywnego bilansu, a szczególnie dotkliwie wygląda jego rywalizacja z Connorsem: dziesięć porażek przy jednej wygranej. Niemiec przegrał swoje jedyne mecze z Björnem Borgiem i Johnem Newcombe'em, nie zdołał też pokonać m.in. Johna McEnroe (dwie porażki), Adriano Panatty (trzy porażki) czy Stana Smitha (trzy porażki, w tym jedna walkowerem). Remisowe bilanse zanotował w rywalizacji z Ilie Nastase (po dwie wygrane i przegrane), Manuelem Orantesem (chociaż jedyna wygrana przez wspomniany walkower w finale w Manili), Markiem Edmondsonem (jeden mecz wygrany, jeden przegrany). Z Roscoe Tannerem Meiler dwa razy wygrał, a przegrał trzykrotnie, z Guillermo Vilasem wygrał dwa razy i przegrał czterokrotnie, natomiast z Janem Kodesem również wygrał dwa razy, ale przegrał aż siedem razy. Nie miał okazji zagrać z Arthurem Ashe'em, Andresem Gimeno czy mistrzem kolejnej epoki – Ivanem Lendlem. Z Wojciechem Fibakiem zdołał wygrać Meiler raz – w Rzymie w 1975; był to ich pierwszy pojedynek, pozostałe cztery rozstrzygnął na swoją korzyść Polak.
W reprezentacji Niemiec Zachodnich w Pucharze Davisa debiutował Meiler w 1968. W meczu przeciwko Szwajcarom wystąpił bez powodzenia w grze podwójnej, w parze z Jurgenem Fassbenderem. Porażką zakończył się również ostatni występ Meilera w zespole narodowym, kiedy w 1980 partnerował Rolfowi Gehringowi przeciwko Hiszpanom. Łączny bilans ma jednak Meiler pozytywny, w grze pojedynczej wygrał bowiem 10 spotkań przy 7 przegranych, a w deblu miał udział w 2 wygranych i 3 przegranych (poza wspomnianymi porażkami na początku i końcu reprezentacyjnej przygody przegrał w parze z Fassbenderem w 1977 z Polakami Fibakiem i Nowickim). Za najbardziej wartościowe jego wyniki singlowe w Pucharze Davisa uznać należy wygrane nad Hiszpanami Orantesem (co nie udało się Niemcowi na korcie zawodowym) i Higuerasem w 1974 oraz Brytyjczykiem Taylorem w 1973. W 1977 w singlu uległ Meiler wysoko Fibakowi 0:6, 1:6, 1:6.
Najwyższe miejsca rankingowe, jakie w ciągu kariery osiągnął Meiler, to numer 20 w grze pojedynczej (23 sierpnia 1973) i numer 25 w grze podwójnej (23 sierpnia 1977), a zarobki zawodowe nieznacznie przekroczyły dwa tysiące dolarów. Uwzględniać przy tym należy wysokość ówczesnych zarobków tenisistów zawodowych, a także odmienny sposób tworzenia rankingu ATP. Swój tenis opierał Meiler na dobrym serwisie i agresywnej grze wolejowej, ale przy niewątpliwym talencie wskazywano na jego nieprzewidywalność i chimeryczność, czy wręcz tendencję do wahania się na korcie. Charakterystyczny dla tych cech pozostaje negatywny bilans spotkań finałowych Meilera w turniejach najwyższej rangi (cztery wygrane, czternaście przegranych). W grze podwójnej wiele pewności siebie dodała mu natomiast osobowość Fibaka, który w ich duecie był postacią wiodącą, pozwalającą partnerowi na rozwinięcie umiejętności. Współpraca ich nie przetrwała jednak próby czasu z uwagi na coraz lepsze wyniki singlowe Polaka, który koncentrował się bardziej na karierze w grze pojedynczej, a jednocześnie ranking Meilera nie pozwalał mu uczestniczyć w tych samych turniejach co Fibak.
Po zakończeniu kariery zawodniczej Meiler zajął się pracą trenerską. Prowadził m.in. przez długi czas (do 1997) niemiecką kadrę "B" u boku Chorwata Pilicia, opiekując się takimi graczami, jak Carl-Uwe Steeb, Michael Stich, Rainer Schüttler, Bernd Karbacher, David Prinosil, Jens Knippschild. Po zakończeniu współpracy z niemiecką federacją był prywatnym trenerem, prowadził m.in. popularne obozy tenisowe wspólnie z Evą Pfaff i Claudią Kohde-Kilsch. Zmarł 17 kwietnia 2014 w wyniku komplikacji po upadku, jakiego doznał w listopadzie 2013 we własnym domu (pozostawał przez ostatnie pół roku życia w śpiączce). Pozostawił żonę Giselę i dwoje dzieci.

</doc>
<doc id="3159434" url="https://pl.wikipedia.org/wiki?curid=3159434" title="Lista burmistrzów Launceston">
Lista burmistrzów Launceston



</doc>
<doc id="3159435" url="https://pl.wikipedia.org/wiki?curid=3159435" title="Lista burmistrzów Los Angeles">
Lista burmistrzów Los Angeles



</doc>
<doc id="3159436" url="https://pl.wikipedia.org/wiki?curid=3159436" title="Lista burmistrzów Pittsburgha">
Lista burmistrzów Pittsburgha



</doc>
<doc id="3159437" url="https://pl.wikipedia.org/wiki?curid=3159437" title="Lista burmistrzów Wiednia">
Lista burmistrzów Wiednia



</doc>
<doc id="3159439" url="https://pl.wikipedia.org/wiki?curid=3159439" title="I’m Enterprise">
I’m Enterprise

 – japońska agencja zarządzająca talentami głosowymi.
Firma uczestniczyła w produkcji następujących anime:

</doc>
<doc id="3159440" url="https://pl.wikipedia.org/wiki?curid=3159440" title="Maasplassen">
Maasplassen

Maasplassen – obszar (region) położony na terytorium Belgii i Holandii. Jest to miejsce po dawnych żwirowniach, zalanych następnie wodą. Obecnie jest to miejsce rekreacyjne, popularny ośrodek sportów wodnych.
Maassplassen leży wzdłuż rzeki Mozy. Zaczyna się w okolicach belgijskiej miejscowości Maaseik, a kończy w holenderskim Neer. W okolicach tego obszaru znajdują się także miejscowości Roermond, Maasbracht, Heel, Wessem czy Horn. Wzdłuż południowego zachodu regionu przebiega autostrada A73, a od południa przez środek, a następnie na północny zachód autostrada A2. W całym Maasplassen jest duża ilość jezior powstałych po zalaniu wodą wyrobisk naziemnych po żwirowniach.

</doc>
<doc id="3159442" url="https://pl.wikipedia.org/wiki?curid=3159442" title="Mistrzostwa Świata Juniorów w Narciarstwie Alpejskim 2015">
Mistrzostwa Świata Juniorów w Narciarstwie Alpejskim 2015

34. Mistrzostwa świata juniorów w narciarstwie alpejskim – zawody w narciarstwie alpejskim, które odbyły się w dniach 6–13 marca 2015 roku w norweskim ośrodku narciarskim Hafjell, leżącym niedaleko Lillehammer. Rozegranych zostało po 5 konkurencje dla kobiet i mężczyzn, a także zawody drużynowe. W klasyfikacji medalowej zwyciężyła reprezentacja gospodarzy zdobywając 9 medali, w tym 4 złote, 3 srebrne i 2 brązowe.

</doc>
<doc id="3159443" url="https://pl.wikipedia.org/wiki?curid=3159443" title="Skyrunning">
Skyrunning

Skyrunning – biegi wysokogórskie w przeważającej mierze po ścieżkach, skale, śniegu, lodowcach (po asfalcie poniżej 15% długości trasy). Mogą przebiegać nawet powyżej 4000 m n.p.m. Sportem zarządza Międzynarodowa Federacja Skyrunningu (ISF).
Rodzaje.
Zawody w skyrunningu dzielą się na 3 kategorie:
Trasy o długości od 20 do 50 km i/lub z czasem zwycięzcy do 5 godzin (5% tolerancji).
Z zasady trasa powinna posiadać odcinki powyżej 2000 m n.p.m., jednak w niższych państwach dopuszcza się pewne odstępstwo od tej reguły: trasa musi mieć średnie nachylenie co najmniej 13% i osiągać najwyższy punkt.
Trasy o długości powyżej 50km i z czasem zwycięzcy ponad 5 godzin.
Trasy o średnim nachyleniu co najmniej 25% z odcinkami powyżej 33%.
Pozostałe kategorie zawodów Skyrunning:
Historia.
Skyrunning zapoczątkował włoski biegacz Marino Giacometti z grupą zaprzyjaźnionych wspinaczy. Byli oni pionierami Alpejskich biegu Mont Blanc, oraz Monte Rosa na początku lat 90. XX wieku. Kilka miesięcy później nastąpił szybki wzrost zainteresowania skyrunningiem, który swoim zasięgiem objął największe łańcuchy górskie Alpy, Himalaje, góra Kenia a nawet wulkany w Meksyku.
W roku 1995 Międzynarodowa Federacja Skyrunningu dostrzegła potrzebę stworzenia regulaminu i ujednolicenia zasad tego szybko rozwijającego się sportu. Stworzono dokument regulujący i szczegółowo opisujący sport skyrunningu, który zawiera ogólne zasady oraz definicję wszystkich biegów zaliczanych do skyrunningu. Obecnie, co roku, na świecie jest organizowanych 200 różnych biegów skyrunningowych w których bierze udział około 30 tys. biegaczy z 54 krajów.
Biegacze.
Do czołowych skyrunnerów należą: Kilian Jornet Burgada, Ionut Alan Zinca, Marco De Gasperi.

</doc>
<doc id="3159445" url="https://pl.wikipedia.org/wiki?curid=3159445" title="Rhizopogon">
Rhizopogon

Rhizopogon Fr. (piestrówka) – rodzaj grzybów z rodziny piestrówkowatych ("Rhizopogonaceae"). 
Charakterystyka.
Grzyby podziemne o mięsistym, kulistym, podłużnym lub nieregularnym owocniku bez trzonu. Wnętrze owocnika wypełnia gleba, podglebia zazwyczaj brak. Zarodniki jasnej barwy. Należące do tego rodzaju gatunki występują w Ameryce Północnej i Środkowej, Europie, Azji i w Australii.
Systematyka i nazewnictwo.
Pozycja w klasyfikacji według Index Fungorum: "Rhizopogonaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Synonimy: "Anthracophlous" Mattir. ex Lloyd, "Hymenangium" Klotzsch, in Dietrich, "Hysteromyces" Vittad., "Splanchnomyces" Corda. 
Polską nazwę nadał Stanisław Chełchowski w 1898 r. 

</doc>
<doc id="3159446" url="https://pl.wikipedia.org/wiki?curid=3159446" title="Jan Czarnkowski (zm. 1618/1619)">
Jan Czarnkowski (zm. 1618/1619)

Jan Czarnkowski (zm. 1618/1619) – kasztelan santocki i międzyrzecki.
Rodzina.
Syn Wojciecha, kasztelana rogozińskiego i śremskiego oraz Barbary Górki. Brat: Andrzeja (zm. 1618), kasztelana kamieńskiego, nasielskiego, rogozińskiego i kaliskiego, Piotra (zm. 1609), podkomorzego poznańskiego i Stanisława (zm. po 1633 roku).
Dwukrotnie żonaty. Pierwszą żonę Katarzynę Łazińską, poślubił przed 1595 roku. Druga żona Zofia Herburt (1570-1631). Z małżeństw urodziła się Anna, po mężu Padniewska, Sędziwój, starosta drahimski, pyzdrski i międzyrzecki i Stanisław (zm. 1637), dworzanin królewski. 
Pełnione urzędy.
Pełnił urząd kasztelana santockiego od 1597 roku. Od 1602 roku piastował stanowisko kasztelana międzyrzeckiego. Dostarczył oddział zbrojny do króla Szwecji Zygmunta III Wazy w 1592 roku. Był starostą drahimskim.

</doc>
<doc id="3159447" url="https://pl.wikipedia.org/wiki?curid=3159447" title="Heltah Skeltah">
Heltah Skeltah

Heltah Skeltah - duet tworzący muzykę hip-hop, w którego skład wchodzą Rock (Jahmal Bush) oraz Sean Price, znany również jako Ruck. Wraz z Buckshotem, Smif-n-Wessun oraz O.G.C. tworzą nowojorską supergrupę Boot Camp Clik. 
Życiorys.
Heltah Skeltah zadebiutowali oficjalnie na płycie Smif-n-Wessun pt. Dah Shinin' z roku 1995, gdzie pojawili się w takich nagraniach jak „Wontime”, „Cession at da Doghillee” oraz „Let's Git It On”. W tym samym roku wraz ze składem O.G.C. utworzyli efemeryczną grupę The Fab 5, która wydała tylko jeden, ale dobrze przyjęty w środowisku hip-hopowym singiel „Leflaur Leflah Eshkoshka”. Rok później grupa wydała swój debiutancki album „Nocturnal”, który został sprzedany w 250,000 egzemplarzy i odniósł sukces w środowisku undergroundowym hip-hopu, ze względu na mroczne podkłady oraz silne i bezkompromisowe teksty. W roku 1997 Rock i Ruck brali udział w nagraniu płyty „For The People” Boot Camp Clik, a w roku 1998 ukazał się ich drugi album „Magnum Force”, promowany przez singiel „I Ain't Havin' That”. Płyta nie odniosła sukcesu porównywalnego do „Nocturnal”. W roku 2000 na skutek problemów z wytwórnią Duck Down Records, grupa zawiesiła swoją aktywność do roku 2005, kiedy to Rock wystąpił na płycie Seana Price’a „Monkey Barz” oraz na płycie . Ostatni jak na razie album w dyskografii grupy to „D.I.R.T.” (Da Incredible Rap Team), z roku 2008, promowany przez single „Everything Is Heltah Skeltah” oraz „Ruck N Roll”. 

</doc>
<doc id="3159448" url="https://pl.wikipedia.org/wiki?curid=3159448" title="Samuel Hübinette">
Samuel Hübinette

Samuel Hübinette (ur. 15 września 1971 w Jokkmokk) – szwedzki kierowca driftingowy i rallycrossowy. Znany pod pseudonimem „Crazy Swede”.
Motosport.
Hübinette już w wieku 8 lat jeździł samochodem ojca po zamarzniętych jeziorach. Gdy skończył 16 lat, rozpoczął starty w zawodach rallycrossowych w Szwecji. 7 lat później został kierowcą testowym Volvo. W tym czasie pełnił rolę kaskadera podczas kręcenia reklam Volvo. W latach 1996-2000 brał udział w wyścigach samochodów turystycznych w zespole Team TDR. Po 9 latach pracy dla Volvo wyjechał do Newport Beach w Stanach Zjednoczonych. W USA Hübinette startował za kierownicą BMW. Później został instruktorem jazdy w Skip Barber Racing School.
W 2004 dołączył do nowo powstałej serii – Formuły Drift. Startował on samochodem Mopar Viper Competition Coupe. Szwed wygrał inauguracyjne zawody na torze Road Atlanta, a następnie jeszcze dwie z trzech pozostałych rund. Dzięki temu został pierwszym mistrzem Formuły Drift. W kolejnym sezonie przegrał tytuł z Rhysem Millenem. W roku 2006 zdobył drugi mistrzowski tytuł tej serii. Rok później był piąty. W 2008 był drugi, przegrywając o 55 punktów z Tannerem Foustem. W 2009 zajął czwartą pozycję. W kolejnym sezonie był 10. W 2011 odpuścił dwie rundy i został sklasyfikowany na 31 pozycji.
W latach 2007-2008 wziął także udział w Szwedzkich zawodach Camaro Cup Racing Series. Zajął on w nich drugą oraz trzecią pozycję.
W 2012 porzucił starty w Formule Drift i zadebiutował w Global RallyCross. Dołączył on do zespołu Scott-Eklund Racing wystawiającego Saaby 9-3. Sezon rozpoczął od 5 miejsca na Charlotte Motor Speedway. W Teksasie był 7. X Games zakończył na 9 pozycji. Na New Hampshire Motor Speedway zajął drugie miejsce. Podczas dwóch ostatnich eliminacji w Las Vegas był 12 oraz 4. Sezon zakończył na 3 pozycji w klasyfikacji generalnej z dorobkiem 63 punktów.
Hübinette jest członkiem LAMotorsports, która zrzesza kierowców kaskaderów. Pracował on podczas kręcenie filmów "Za szybcy, za wściekli", "Szybko i wściekle", "Szybcy i wściekli 5", "Adrenalina 2. Pod napięciem", "Wybuchowa para" oraz w kilku reklamach samochodów.
Życie osobiste.
W 2006 roku zdobył obywatelstwo Stanów Zjednoczonych.
W grudniu 2006 poślubił swoją narzeczoną, Stinę.

</doc>
<doc id="3159450" url="https://pl.wikipedia.org/wiki?curid=3159450" title="Parafia Union">
Parafia Union

Parafia Union (ang. "Union Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 905,403 mil2 (2 344,99 km2). Według danych z 2010 r. parafia miała 22 721 mieszkańców. Parafia powstała w 1839 roku.

</doc>
<doc id="3159451" url="https://pl.wikipedia.org/wiki?curid=3159451" title="Piestrówka">
Piestrówka



</doc>
<doc id="3159452" url="https://pl.wikipedia.org/wiki?curid=3159452" title="Across Entertainment">
Across Entertainment

 – japońska agencja talentów seiyū, powstała w kwietniu 2008 przez menedżera Tokyo Actor's Consumer's Cooperative Society, Juna Fujisakiego.

</doc>
<doc id="3159453" url="https://pl.wikipedia.org/wiki?curid=3159453" title="PG Silesia">
PG Silesia



</doc>
<doc id="3159459" url="https://pl.wikipedia.org/wiki?curid=3159459" title="Dekanat Dońskiej Ikony Matki Bożej">
Dekanat Dońskiej Ikony Matki Bożej

Dekanat Dońskiej Ikony Matki Bożej – jeden z dekanatów eparchii moskiewskiej miejskiej. Obejmuje swoim zasięgiem osiem rejonów w południowym okręgu administracyjnym Moskwy: Biriulowo Zapadnoje, Caricyno, Czertanowo Centralnoje, Czertanowo Jużnoje, Czertanowo Siewiernoje, Donskoj, Nagornyj oraz Nagatino-Sadowniki. Funkcję dziekana pełni ks. Aleksandr Farkowiec.

</doc>
<doc id="3159460" url="https://pl.wikipedia.org/wiki?curid=3159460" title="Rhizomarasmius">
Rhizomarasmius

Rhizomarasmius R.H. Petersen – rodzaj grzybów z rodziny obrzękowcowatych ("Physalacriaceae"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Physalacriaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".

</doc>
<doc id="3159462" url="https://pl.wikipedia.org/wiki?curid=3159462" title="Raman Ananjeu">
Raman Ananjeu

Raman Uładzisławawicz Ananjeu (, , "Roman Władisławowicz Ananjew"; ur. 19 kwietnia 1964 w Czerniowcach) – radziecki i białoruski wojskowy, przedsiębiorca i polityk, w latach 1995–1996 prezes zarządu spółki „Biełnieftiegaz”; deputowany do Rady Najwyższej Republiki Białorusi XIII kadencji, w latach 1996–2004 deputowany do Izby Reprezentantów Zgromadzenia Narodowego Republiki Białorusi I i II kadencji.
Życiorys.
Młodość i praca.
Urodził się 19 kwietnia 1964 roku w mieście Czerniowce, w obwodzie czerniowieckim Ukraińskiej SRR, ZSRR. Ukończył Czerniowieckie Technikum Budowlane, uzyskując zawód technika mechanika (według innego źródła ukończył Białoruski Uniwersytet Humanistyczno-Ekonomiczny). W latach 1983–1992 pracował jako instruktor komsomołu w wydziale politycznym jednostki wojskowej w Siłach Zbrojnych ZSRR i Siłach Zbrojnych Republiki Białorusi. W latach 1992–1995 był wiceprezesem spółki „Konwersja”. W latach 1995–1996 pełnił funkcję prezesa zarządu zamkniętej spółki akcyjnej „Biełnaftahaz”. Był współprzewodniczącym Narodowego Stowarzyszenia Przemysłowców i Przedsiębiorców i członkiem zarządu Białoruskiej Fundacji Ochrony Socjalnej Byłych Wojskowych.
Działalność parlamentarna.
W drugiej turze wyborów parlamentarnych 28 maja 1995 roku został wybrany na deputowanego do Rady Najwyższej Republiki Białorusi XIII kadencji z Bieszenkowickiego Okręgu Wyborczego Nr 39. 9 stycznia 1996 roku został zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Polityki Ekonomicznej i Reform. Był bezpartyjny, należał do popierającej prezydenta Alaksandra Łukaszenkę frakcji „Zgoda”. Od 3 czerwca był członkiem grupy roboczej Rady Najwyższej ds. współpracy z parlamentem Rzeczypospolitej Polskiej. Wykazał się aktywnością w czasie kryzysu konstytucyjnego w 1996 roku, opowiadając się po stronie prezydenta. Poparł dokonaną przez niego kontrowersyjną i częściowo nieuznaną międzynarodowo zmianę konstytucji. 27 listopada 1996 roku przestał uczestniczyć w pracach Rady Najwyższej i wszedł w skład utworzonej przez prezydenta Izby Reprezentantów Zgromadzenia Narodowego Republiki Białorusi I kadencji. Pełnił w niej funkcję zastępcy przewodniczącego Komisji ds. Pracy, Spraw Socjalnych, Ochrony Zdrowia, Kultury Fizycznej i Sportu. Zgodnie z Konstytucją Białorusi z 1994 roku jego mandat deputowanego do Rady Najwyższej formalnie zakończył się 9 stycznia 2001 roku; kolejne wybory do tego organu jednak nigdy się nie odbyły.
21 listopada 2000 roku został deputowanym do Izby Reprezentantów II kadencji z Lepelskiego Okręgu Wyborczego Nr 23. Pełnił w niej funkcję członka Stałej Komisji ds. Pracy, Ochrony Socjalnej, Weteranów i Inwalidów. Wchodził w skład zjednoczenia deputowanych „Za Związek Ukrainy, Białorusi i Rosji” oraz grupy deputackiej „Deputowany Ludowy”. Jego kadencja w Izbie Reprezentantów zakończyła się 16 listopada 2004 roku.
Życie prywatne.
Raman Ananjeu jest żonaty, ma córkę. W 1995 roku mieszkał w Mińsku.

</doc>
<doc id="3159464" url="https://pl.wikipedia.org/wiki?curid=3159464" title="Parafia Miłosierdzia Bożego w Kamieńcu Wrocławskim">
Parafia Miłosierdzia Bożego w Kamieńcu Wrocławskim

Parafia Miłosierdzia Bożego w Kamieńcu Wrocławskim – znajduje się w dekanacie Wrocław północ II (Sępolno) w archidiecezji wrocławskiej. Erygowana w 2000 roku.
Obsługiwana przez księży archidiecezjalnych. Jej proboszczem jest Ks. mgr Ryszard MARCZYCKI  .

</doc>
<doc id="3159466" url="https://pl.wikipedia.org/wiki?curid=3159466" title="Zmago Jelinčič Plemeniti">
Zmago Jelinčič Plemeniti

Zmago Jelinčič Plemeniti (ur. 7 stycznia 1948 w Mariborze) – słoweński polityk i przedsiębiorca, długoletni poseł do Zgromadzenia Państwowego, założyciel i przewodniczący Słoweńskiej Partii Narodowej.
Życiorys.
Studiował farmację na Uniwersytecie Lublańskim. W trakcie studiów występował w teatrze i operze narodowej jako tancerz baletowy. Zajmował się prowadzeniem własnej działalności gospodarczej. W 1991 współtworzył i stanął na czele Słoweńskiej Partii Narodowej. W 2011 uzyskał magisterium w belgradzkiej akademii dyplomacji i bezpieczeństwa.
W 1992 po raz pierwszy został wybrany do słoweńskiego parlamentu, reelekcję uzyskiwał w 1996, 2000, 2004 i 2008, zasiadając w Zgromadzeniu Państwowym nieprzerwanie do 2011, kiedy to narodowcy nie przekroczyli wyborczego progu. Dwukrotnie kandydował również w wyborach prezydenckich, przegrywając w 1. turze. W 2002 otrzymał około 8,5% głosów (3. miejsce wśród 9 kandydatów), w 2007 poparło go około 19,2% głosujących (4. miejsce przy 7 pretendentach).
W 2018 narodowcy ponownie przekroczyli próg wyborczy, a ich lider powrócił do Zgromadzenia Państwowego; w 2022 jego ugrupowanie ponownie znalazło się poza parlamentem.

</doc>
<doc id="3159474" url="https://pl.wikipedia.org/wiki?curid=3159474" title="Sztuka dorastania">
Sztuka dorastania

Sztuka dorastania (ang. "The Art of Getting By") – amerykański dramat komediowy z 2011 roku, pierwszy autorstwa i w reżyserii Gavina Wiesena. Film miał premierę na Festiwalu Filmowym Sundance pod tytułem "Praca domowa" (ang. "Homework"). W filmie występują m.in. Freddie Highmore, Emma Roberts, Michael Angarano, Elizabeth Reaser, Sam Robards, Rita Wilson i Blair Underwood.
Opis fabuły.
George Zinavoy (Freddie Highmore) jest fatalistycznym uczniem maturalnej klasy liceum i utalentowanym artystą. Postanawia on zaprzestać odrabiania pracy domowej, gdyż czuje, że wszystko jest bezsensowne. Przez swoją decyzję zostaje zawieszony w prawach ucznia. Następnego dnia na dachu szkoły spotyka Sally Howe (Emma Roberts) palącą papierosa. Gdy pojawia się Pani Dougherty (Ann Harada) George szybko wyciąga papierosa i bierze winę na siebie. Sally czeka na George'a przed szkołą by mu podziękować i pomimo tego, że na początku niechętnie z nią rozmawia bardzo szybko zmienia zdanie i odprowadza ją do domu. W Dniu Kariery poznaje on młodego artystę, Dustina Mjakoona, i czuje się zainspirowany jego przemyśleniami na temat życia. Gdy George idzie go odwiedzić zabiera ze sobą Sally i szybko okazuje się, że podoba się ona młodemu artyście. Sally zaprasza George'a na imprezę sylwestrową, gdzie tańczy ze swoim byłym chłopakiem. George upija się i wymiotuje przed wejściem do klubu, a następnie zasypia. Tam znajduje go Sally - przeprasza i zabiera do siebie do domu.
W Walentynki wychodzą razem na kolację i Sally pyta się George'a czy chciałby uprawiać z nią seks. George, wyraźnie wstrząśnięty, nie odpowiada. Po krótkiej ciszy nastolatka mówi, iż nie powinni tego robić, gdyż jest on jej jedynym prawdziwym przyjacielem. George nie odzywa się przez resztę wieczoru i wraca do domu wcześnie. Nie odbiera połączeń od Sally i nie chce z nią rozmawiać. Postanawia ona zamiast niego zaprosić Dustina i flirtuje z nim. Po tym jak Dustin ją pocałował zaczynają się spotykać. George nie oddaje swojego referatu o Hardym przez co ląduje w gabinecie dyrektora. Dostaje on dwie opcje do wyboru: wydalenie lub zrobienie wszystkich prac od początku roku. W domu George w końcu konfrontuje swojego ojczyma odnośnie do jego kłamstw na temat pracy i dochodzi do bójki pomiędzy nimi. Chłopak wybiega z domu i udaje się do Sally, która nie wpuszcza go do domu. George zaczyna całować ją na korytarzu i Sally odwzajemnia pocałunek, jednak uchyla drzwi i pokazuje George'owi Dustina i swoją matkę w pokoju. Wściekły i urażony wychodzi.
Następnego ranka spotyka swoją matkę na ławce w parku. Wyjaśnia mu, że jego ojczym okłamał ją na temat swojej pracy i się rozwodzą. George pociesza ją i stara się na nowo przemyśleć swoją sytuację z Sally. Postanawia zrobić wszystkie brakujące prace i oddać je do szkoły. Jego jedynym projektem na zajęcia ze sztuki jest wykonanie obrazu, który jest szczery, prawdziwy. Sally nadal spotyka się z Dustinem. Spotyka się ona z George'em w barze i mówi mu o swoim planie podróży przez Europę z Dustinem i opuszczeniu ceremonii zakończenia szkoły średniej. George mówi jej, że ją kocha i wracają razem do jej mieszkania, gdzie się całują. Sally mówi, że odwzajemnia jego uczucie i obiecuje, że pewnego dnia będą razem. George triumfalnie oddaje wszystkie zaległe prace i swój projekt, którym wręcz zachwyca swojego nauczyciela sztuki. Podczas ceremonii zostaje wywołany i otrzymuje świadectwo, a jego matka jest z niego dumna. Postanawia pójść do pracowni artystycznej, by popatrzyć na swój projekt: uśmiechniętą Sally. Postanowiła ona nie jechać z Dustinem do Europy i pojawia się w drzwiach pracowni, podchodzi do George'a i razem patrzą na obraz.
Ścieżka dźwiękowa.
Muzyka z filmu została wydana przez Rhino Records w dniu 14 czerwca jako płyta CD zawierająca 12 piosenek.
Recenzje.
"Sztuka dorastania" otrzymała wiele negatywnych recenzji. Na Metacritic, który używa średniej wyliczanej z oceny różnych profesjonalnych krytyków, film na 100 punktów uzyskał tylko 36, co oznacza "Główne negatywne opinie". Użytkownicy portalu ocenili go na 5.9 w dziesięciopunktowej skali, co przekłada się na "Zróżnicowana lub średnia ocena". Agregator recenzji filmowych Rotten Tomatoes podał, że 17% z 103 krytyków dało "Sztuce dorastania" pozytywną ocenę, co przekłada się na 4.2 punktów na dziesięć możliwych Film był krytykowany za to, iż opowiada historię "typową dla wieku dorastania". Krytycy bardzo źle oceniali scenariusz, jednak występujący w filmie Freddie Highmore i Emma Roberts byli zachwalani za swoje występy. Edward Douglas z ComingSoon.net napisał, że "Historia z Nowego Jorku w stylu chłopak poznaje dziewczynę to nic nowego... ale Wiesen wniósł coś unikalnego do tej mieszanki".

</doc>
<doc id="3159475" url="https://pl.wikipedia.org/wiki?curid=3159475" title="Piotr Czarnkowski (kasztelan śremski)">
Piotr Czarnkowski (kasztelan śremski)

Piotr Czarnkowski herbu Nałęcz III (ur. ok. 1560, zm. przed 3 marca 1620 roku) – kasztelan śremski, starosta kłecki w 1611 roku.
Syn Stanisława (zm. 1569/1573), starosty kleckiego i Zofii Zbąskiej. Wnuk Macieja Czarnkowskiego, kasztelana bydgoskiego.
Poślubił Annę Zebrzydowską z Więcborka, córkę Andrzeja Zebrzydowskiego, kasztelana śremskiego.
Z małżeństwa urodziły się 3 córki: Zofia, późniejsza żona Zygmunta Grudzińskiego, kasztelana nakielskiego, 
Leonora, późniejsza żona Jana Smoszewskiego, kasztelana santockiego oraz Dorota, żona Franciszka Dembińskiego (wnuka Walentego), chorążego i podkomorzego krakowskiego.
Pełnił urząd kasztelana śremskiego od 1611 roku. Był też starostą kcyńskim.

</doc>
<doc id="3159476" url="https://pl.wikipedia.org/wiki?curid=3159476" title="Rhodocybe">
Rhodocybe

Rhodocybe Maire (rumieniak) – rodzaj grzybów z rodziny dzwonkówkowatych ("Entolomataceae").
Systematyka i nazewnictwo.
Pozycja w klasyfikacji według Index Fungorum: "Entolomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy: "Clitopilopsis" Maire, "Hirneola" Velen., "Rhodophana" Kühner.
Polską nazwę nadał Franciszek Błoński w 1890 r.
Gatunki występujące w Polsce.
Na terenie Polski występowało 8 gatunków "Rhodocybe", jednak według Index Fungorum obecnie należą one do innych rodzajów: "Clitopilus", "Clitocella", "Clitopilopsis", "Rhodophana".

</doc>
<doc id="3159477" url="https://pl.wikipedia.org/wiki?curid=3159477" title="Wołodymyr Kostewycz">
Wołodymyr Kostewycz

Wołodymyr Jewhenowycz Kostewycz, ukr. Володимир Євгенович Костевич (ur. 23 października 1992 w Derewni) – ukraiński piłkarz występujący na pozycji obrońcy w polskim klubie Warta Poznań.
Kariera klubowa.
Wychowanek Szkoły Piłkarskiej Myrona Markewicza Ruch Winniki, gdzie jego trenerem był Ołeh Wojtiuk. W 2005 został uczniem UFK Lwów, barwy którego bronił w juniorskich mistrzostwach Ukrainy (DJuFL). W 2010 rozpoczął karierę piłkarską w drugiej drużynie Karpat Lwów, już 19 listopada 2011 debiutował w pierwszym składzie Karpat. 10 stycznia 2017 podpisał kontrakt z Lechem Poznań, który obowiązuje do 31 grudnia 2020.

</doc>
<doc id="3159478" url="https://pl.wikipedia.org/wiki?curid=3159478" title="Rumieniak">
Rumieniak



</doc>
<doc id="3159483" url="https://pl.wikipedia.org/wiki?curid=3159483" title="Zalew Balaton">
Zalew Balaton



</doc>
<doc id="3159488" url="https://pl.wikipedia.org/wiki?curid=3159488" title="Osiedle Śródmieście">
Osiedle Śródmieście



</doc>
<doc id="3159489" url="https://pl.wikipedia.org/wiki?curid=3159489" title="Włodzimierz Wojciechowski (historyk)">
Włodzimierz Wojciechowski (historyk)

Włodzimierz Stanisław Wojciechowski (ur. 11 sierpnia 1945 w Gdyni, zm. 22 marca 1993 w Kopenhadze) – polski historyk emigracyjny. 
Życiorys.
W 1970 ukończył Studium Nauczycielskie w Gdańsku. Następnie ukończył studia historyczne i pedagogiczne na Polskim Uniwersytecie na Obczyźnie, w 1985 – doktorat. W latach 1987–1993 docent historii najnowszej Polskiego Uniwersytetu na Obczyźnie. Autor prac poświęconych polskiej emigracji w Danii. Odznaczony Srebrnym Krzyżem Zasługi.

</doc>
<doc id="3159490" url="https://pl.wikipedia.org/wiki?curid=3159490" title="Chabib Nurmagomiedow">
Chabib Nurmagomiedow

Chabib Abdułmanapowicz Nurmagomiedow (, , "Ḣabdulmanapil Ħabib Nurmuħamadov"; ur. 20 września 1988 w Machaczkale) – rosyjski zawodnik mieszanych sztuk walk pochodzenia awarskiego, dwukrotny mistrz świata w sambo bojowym z 2010 roku oraz były mistrz UFC w wadze lekkiej. 24 października 2020 roku zakończył swoją karierę zawodową w MMA.
Życiorys.
Nurmagomiedow jest Awarem - członkiem najliczniejszego narodu zamieszkującego Republikę Dagestanu. Już od dziecka miał styczność ze sportem, pod okiem ojca Abdułmanapa (mającego czarny pas w judo) trenował popularne w kaukaskich republikach zapasy, lecz bez sukcesów. Po 5 latach postanowił tak jak jego ojciec uprawiać judo. Następnie startował w sambo bojowym, w której to dyscyplinie zdobył m.in. dwukrotnie tytuł mistrza świata oraz wielokrotnie zwyciężał w krajowych zawodach. Ma brata Abubakara Nurmagomiedowa, który również jest zawodnikiem MMA.
Kariera MMA.
Wczesna kariera.
W wieku 19 lat Nurmagomiedow zadebiutował w MMA na zawodach organizowanych w Połtawie, wygrywając z Azerem Wiusałem Bajramowem przez poddanie. Miesiąc później zwyciężył w turnieju Pankration Atrium w Moskwie, pokonując jednego wieczora trzech rywali. 
W sierpniu 2009 w swoim rodzinnym Dagestanie, w Agwali wygrał miniturniej, gdzie pokonał dwóch rywali, obu przez techniczny nokaut.
M-1 Global / ProFC.
W listopadzie 2009 wygrał pojedynek na M-1 Selection z Szachbułatem Szamchałajewem (dźwignia na rękę tzw. kimura). 
W latach 2010-2011 walczył w dwóch czołowych rosyjskich organizacjach MMA – M-1 Global i ProFC. W tej drugiej stoczył sześć walk w 2011, wszystkie wygrane i wszystkie przed czasem.
UFC.
Miesiąc po ostatniej walce dla ProFC, która miała miejsce w październiku 2011, w mediach ukazała się informacja o podpisaniu kontraktu przez Nurmagomiedowa z największą organizacją promującą MMA na świecie, czyli Ultimate Fighting Championship (UFC). Niepokonany w 16 zawodowych walkach, na początku 2012, w debiucie w UFC zmierzył się z byłym zawodnikiem WEC Irańczykiem Kamalem Shalorusem. Nurmagomiedow zwyciężył w ostatniej rundzie pojedynku, zmuszając rywala do poddania. 
W dwóch kolejnych pojedynkach w UFC pokonywał doświadczonych Brazylijczyków – Gleisona Tibau i Thiago Tavaresa, tego drugiego przez ciężki nokaut na początku 1. rundy.
W maju 2013 wygrał z Abelem Trujillo na punkty, ustalając przy tym rekord udanych sprowadzeń do parteru w ciągu jednego pojedynku do 21 (na 27 prób) w UFC. Otrzymał również karę finansową, musiał oddać 20% swojej wypłaty rywalowi z powodu przekroczenia ustalonej wagi na oficjalnym ważeniu. 
We wrześniu tego samego roku zdominował Amerykanina Pata Healego w 15-minutowym pojedynku. 
19 kwietnia 2014 odniósł największe zwycięstwo w dotychczasowej karierze, pewnie pokonując na punkty Brazylijczyka Rafaela dos Anjosa. Zwycięstwo to sprawiło, że Dana White zapowiedział, iż Nurmagomiedow dostanie szansę walki o pas mistrzowski. Walkę o tytuł uniemożliwiły mu jednak kontuzje i problemy ze zbijaniem wagi, które wyeliminowały go z zaplanowanych walk z innymi pretendentami − Donaldem Cerrone oraz Tonym Fergusonem. 
Ostatecznie Nurmagomiedow powrócił do oktagonu 16 kwietnia 2016 roku, gdy znokautował Darrella Horchera. 
W kolejnych pojedynkach pewnie pokonał czołowych zawodników swojej kategorii wagowej – Michaela Johnsona na gali "UFC 205" oraz Edsona Barbozę na gali "UFC 219". Obu zdominował zapaśniczo, pierwszego zmuszając do poddania w trzeciej rundzie, a drugiego wysoko wypunktowując (30-25, 30-25, 30-24).
Seria zwycięstw sprawiła, iż Dagestańczyk stał się jednym z głównych pretendentów do mistrzostwa UFC w wadze lekkiej, które dzierżył ówcześnie Conor McGregor. Irlandczyk zwlekał jednak tak długo z przystąpieniem do obrony pasa, że UFC podjęło decyzję o pozbawieniu go mistrzostwa. Nowego mistrza miała wyłonić 7 kwietnia 2018, podczas "UFC 223", walka pomiędzy Nurmagomiedowem a tymczasowym mistrzem Tonym Fergusonem. Amerykanin na pięć dni przed galą doznał jednak kontuzji. Ogłoszono, iż zastąpi go mistrz wagi piórkowej Max Holloway. I do tej walki również jednak nie doszło, gdyż Holloway w przeddzień pojedynku nie został do niego dopuszczony przez stanową komisję sportową z powodów medycznych. Po kilku godzinach nowym rywalem Nurmagomiedowa został ogłoszony Anthony Pettis, jednak również i on ostatecznie wycofał się z rywalizacji. UFC było zmuszone zorganizować więc w trybie natychmiastowym kolejne już zastępstwo, tym razem w osobie znacznie niżej notowanego w rankingach Ala Iaquinty. Ostatecznie Nurmagomiedow pokonał Iaquintę jednogłośnie na punkty, zdobywając mistrzostwo UFC w wadze lekkiej. Nurmagomiedow został tym samym pierwszym zawodnikiem z Rosji, który zdobył mistrzostwo tej organizacji (nie licząc Olega Taktarowa, mistrza turniejowego z 1995 roku, kiedy to nie istniał jeszcze podział na poszczególne kategorie wagowe).
6 października 2018 w Las Vegas na gali "UFC 229" Nurmagomiedow w swojej pierwszej obronie tytułu zmierzył się z Conorem McGregorem, którego pokonał w czwartej rundzie przez poddanie. Według szacunków gala ta pobiła rekord UFC pod względem liczby sprzedaży subskrypcji pay-per-view, będąc pierwszą w historii, która przekroczyła próg 2 milionów nabywców.
Po gali "UFC 254" i wygranej walce z Justinem Geathje ogłosił zakończenie sportowej kariery. 19 marca 2021 roku prezydent organizacji UFC - Dana White poinformował, że odbył kolejną rozmowę z Rosjaninem po której zwakował on pas mistrzowski w wadze lekkiej.

</doc>
<doc id="3159492" url="https://pl.wikipedia.org/wiki?curid=3159492" title="Parafia Najświętszej Maryi Panny Różańcowej w Radwanicach">
Parafia Najświętszej Maryi Panny Różańcowej w Radwanicach

Parafia Najświętszej Maryi Panny Różańcowej w Radwanicach – znajduje się w dekanacie Wrocław wschód w archidiecezji wrocławskiej. Erygowana w 1965 roku.
Obsługiwana przez księży archidiecezjalnych. Jej proboszczem jest ks. mgr lic. Ludwik Grudziński Kan. hon. ex. num. Kap. Koleg.

</doc>
<doc id="3159495" url="https://pl.wikipedia.org/wiki?curid=3159495" title="Tramwaje w Katowicach">
Tramwaje w Katowicach

Tramwaje w Katowicach – część systemu komunikacji tramwajowej konurbacji górnośląskiej, który funkcjonuje na terenie Katowic od 1896 (początkowo jako sieć wąskotorowa, a od 1912 otwarto pierwsze połączenie normalnotorowe). Sieć tramwajowa znajduje się głównie w północnej części miasta i łączy dzielnice: Brynów-Osiedle Zgrzebnioka, Dąb, Koszutka, Osiedle Tysiąclecia, Piotrowice-Ochojec (pętla Brynów), Szopienice-Burowiec, Śródmieście, Wełnowiec-Józefowiec, Załęże i Zawodzie.
Stanowi ona najdłuższy fragment sieci tramwajów konurbacji górnośląskiej, która liczyła w 2007 – 62,167 km toru pojedynczego. Sieć ta należy do Tramwajów Śląskich. Ma ona charakter promienisty z koncentracją na Rynku, skąd linie biegną w czterech kierunkach. Na terenie Katowic zlokalizowana jest zajezdnia Zawodzie, która należy do Rejonu Komunikacyjnego numer 2 Tramwajów Śląskich.
Historia.
Okres przedwojenny.
Początki komunikacji tramwajowej na terenie Katowic sięgają końca XIX w. Wtedy to o koncesję na budowę wąskotorowej linii tramwaju parowego Królewska Huta – Dąb – Katowice – Wełnowiec – Huta Laura (ob. Siemianowice Śląskie) wystąpiła berlińska spółka Kramer &amp; Co. Wkrótce po uzyskaniu koncesji (23 marca 1896) zrealizowano pierwszy odcinek, tj. Huta Marta (na wysokości obecnego ronda gen. Ziętka) – Wełnowiec – Huta Laura oddano do użytku 30 grudnia 1896. Wkrótce linię zelektryfikowano. Od 1 października 1898 regularne kursy rozpoczęły czteroosiowe wagony Hoffmann z wyposażeniem elektrycznym amerykańskiej firmy Walker (tak nazywano je potocznie), które były pierwszymi w Europie tramwajami z nadwoziem na wózkach skrętnych, z indywidualnym napędem wszystkich osi. Relacja, którą kursuje obecnie linia 13 (Katowice - Siemianowice Śląskie) rozpoczęła epokę tramwajów elektrycznych na Górnym Śląsku.
W tym czasie podjęto budowę linii tramwajowej Katowice (Rynek) – Dąb – Królewska Huta (obecnie fragment linii 6, 11 i 19), którą ukończono w sierpniu, a uruchomiono - od początku w trakcji elektrycznej - 25 listopada 1898. W 1903 Spółka Kramer &amp; Co. ogłosiła bankructwo i linie tramwajowe przeszły w zarząd spółki Schlesiche Kleinbahn AG. Ona, a także spółka Schikora &amp; Wolff planowała budowę linii Katowice – Załęże – Hajduki. Ostatecznie koncesję na całą, wąskotorową linię Mysłowice – Katowice – Załęże – Świętochłowice – Bytom (dawna trasa linii nr 7) uzyskała do 1899 spółka Oberschlesische Dampfstrassenbahnen AG (ODS). Całą linię Hajduki Górne – Katowice – Załęże – Zawodzie – Szopienice – Mysłowice uruchomiono 31 października 1900. Wybudowano wtedy też zajezdnię w Roździeniu. Pierwsze linie tramwajowe zbudowano jako jednotorowe z mijankami, a rozstaw toru wynosił 785 mm.
W 1912 w Katowicach uruchomiono pierwszy na terenie konurbacji górnośląskiej normalnotorowy tramwaj (1435 mm), który łączył Rynek w Katowicach z Parkiem Kościuszki. Na końcu tej linii powstała zajezdnia normalnotorowa. Odcinek ten był częścią niezrealizowanej linii do Ligoty.
Lata międzywojenne.
Po I wojnie światowej i powstaniach śląskich, w 1925 powstała spółka Śląsko-Dąbrowskie Kolejowe Towarzystwo Eksploatacyjne z siedzibą w Katowicach, która rozpoczęła eksploatację sieci tramwajowej po stronie Polski. W latach międzywojennych wzmogły się procesy przekształcenia sieci na terenie Katowic w sieć normalnotorową. Tory na ul. 3 Maja przebudowano w 1926, a dwa lata później (tj. 14 lipca 1928) uruchomiono linię z Szopienic do Sosnowca. Odcinek Szopienice – Mysłowice przebudowano 12 października 1929, natomiast trasę Katowice – Załęże po przebudowie uruchomiono 21 września 1929, a także w tym samym roku (27 listopada) otwarto odcinek Załęże – Hajduki. W 1937 wąskotorowe linie na terenie Katowic pozostawały odcinek Chorzów – Dąb – Wełnowiec – pl. Alfreda – Siemianowice Śląskie/Chorzów Stary.
Sieć tramwajowa po agresji Niemiec na Polskę we wrześniu 1939 przeszła w zarząd spółki Schlesische Kleinbahn Aktiengesellschaft. W tym czasie trzykrotnie wzrosła liczba osób korzystających z komunikacji tramwajowej. W 1940 uruchomiono normalnotorowy odcinek Katowice Rynek – Dąb – Chorzów Rynek, a trasę Katowice – Siemianowice rok później. W 1942 na placu Alfreda wybudowano pierwszą na terenie konurbacji pętlę tramwajową.
Okres 1945-1989.
Po II wojnie światowej, w 1945 sieć tramwajową przymusowo przyporządkowano spółce Koleje Elektryczne Zagłębia Śląsko-Dąbrowskiego, a w 1948 r. związkowi komunalnemu Śląsko-Dąbrowskie Linie Komunikacyjne, przekształcone w 1951 w Wojewódzkie Przedsiębiorstwo Komunikacyjne w Katowicach, które organizowały komunikację tramwajową i autobusową na terenie konurbacji górnośląskiej.
Jedyne nowe linie, które powstały w okresie PRL-u, to przedłużenie linii z Parku Kościuszki do Brynowa, oddane do użytku 18 września 1947, a także pętla przez obecną ul. św. Jana, uruchomiona 18 września 1949. Na odcinku Katowice – Szopienice w latach 1950–1955 wybudowano drugi tor, a w 1962 zakończono przebudowę linii Katowice – Chorzów i oddano do użytku nową zajezdnię w Zawodziu, która przejęła funkcję zajezdni Park Kościuszki i Szopienice. Na odcinku Katowice Rondo – pętla Słoneczna wraz z pętlą w 1964 dobudowano drugi tor.
Okres po 1989.
Po 1989 wraz z przemianami ustrojowymi nastąpiły przekształcenia w organizacji komunikacji miejskiej na terenie konurbacji górnośląskiej. W 1991 rozdzielono WPK na kilkanaście przedsiębiorstw, w tym Przedsiębiorstwo Komunikacji Tramwajowej w Katowicach, które w 2003 przekształcono w spółkę Tramwaje Śląskie, Miasto Katowice są obecnie największym udziałowcem nowej spółki (4 053 327, tj. 34,1% akcji).
Mimo niedofinansowania, sieć tramwajową na terenie Katowic systematycznie modernizowano. W latach 90. i na początku XXI w. często towarzyszyła ona przebudowie dróg. Na początku lat 90. XX w., w związku z budową Drogowej Trasy Średnicowej przebudowano linię tramwajową w zakresie od ul. Brackiej do ul. Wiśniowej poza ulicę Gliwicką na wydzielone torowisko. Nowy, dwutorowy odcinek o długości 960 m oddano do użytku 5 września 1994. W latach 2000-2001 częściowo zmodernizowano trasę Katowice – Chorzów Rynek – Bytom, a także wprowadzono do ruchy nowe, niskopodłogowe tramwaje Konstal 116Nd.
W lutym 2011 włodarze miast konurbacji górnośląskiej podjęli decyzję o rozpoczęciu projektu "„Modernizacja infrastruktury tramwajowej i trolejbusowej w Aglomeracji Górnośląskiej wraz z infrastrukturą towarzyszącą”", w ramach którego ma zostać zmodernizowanych 48 kilometrów torowisk. Na terenie Katowic zaplanowano modernizację następujących odcinków:
Dodatkowo, w ramach przebudowy strefy Rondo-Rynek od 2012 rozpoczęto przebudowę sieci tramwajowej w Śródmieściu – zlikwidowano tory na ul. Pocztowej, dobudowano drugi tor na ul. św. Jana i skręt z tej ulicy w stronę Zawodzia, zlikwidowano skręt z Zawodzia do al. Korfantego i zmodernizowano tory na al. Korfantego na odcinku Rynek – Rondo Ziętka.
13 maja 2014 na terenie zajezdni Zawodzie odbyło się uroczyste oddanie do użytku nowych, niskopodłogowych tramwajów Pesa Twist Step 2012N. Wraz z uroczystością odbył się przejazd specjalny dwóch tramwajów do Placu Wolności. Dzień później nowe tramwaje zadebiutowały liniowo na linii 35 Zawodzie Zajezdnia – Katowice Plac Wolności.
W listopadzie 2017 miast Katowice podpisało z konsorcjum firm ZUE i Unibep umowę na budowę centrum przesiadkowego przy pętli Zawodzie, a miesiąc później z konsorcjum firm Warbud i Stor na budowę centrum przesiadkowego przy pętli Brynów.
Linie tramwajowe.
Według stanu z 13 listopada 2019 przez Katowice przebiegało 13 linii tramwajowych. Są to&lt;ref name="oficjalnaStrona/Rozklad"&gt;&lt;/ref&gt;:
Plany rozbudowy sieci.
Trasa na osiedle Odrodzenia.
26 stycznia 2014 prezydent Katowic Marcin Krupa ogłosił decyzję o budowie przedłużenia linii tramwajowej z pętli Brynów przez Ochojec do osiedla Odrodzenia (do skrzyżowania ul. Bażantów z Armii Krajowej, do planowanej pętli Kostuchna). Inicjatywę powstania tej linii zainicjowano w 2013 wraz z udziałem lokalnych mediów. Według pierwotnych założeń trasa dwutorowej linii ma liczyć 5 kilometrów, a czas przejazdu 10 minut.
13 marca 2015 Tramwaje Śląskie ogłosiły przetarg na opracowanie studium przedprojektowego dla budowy omawianej linii tramwajowej wraz z utworzeniem centrum przesiadkowego w Kostuchnie. Opracowanie te ma m.in. przedstawić charakterystykę każdego z proponowanych wariantów trasy, w tym przewidywaną długości linii, lokalizację i liczbę przystanków, orientacyjną liczbę pasażerów oraz przewidywany czas przejazdu na tle uwarunkowań geograficznych, zagospodarowania terenu i infrastruktury technicznej. Termin wykonania studium to koniec lipca 2015.
10 czerwca 2015 prezydent Katowic Marcin Krupa zaprezentował wyniki kampanii informacyjnej w sprawie budowy nowej linii, które trwały od 13 do 24 kwietnia. Spośród osób biorących udział w badaniach 29% respondentów było przeciwnych budowie omawianej linii tramwajowej, przede wszystkim ze względu na brak zgody na naruszenie istniejącej infrastruktury drogowej, a także możliwe obniżenie komfortu życia. Większość osób głosujących w ankiecie wykazała zainteresowanie budową linii tramwajowej, wskazując poszczególne warianty przebiegu linii, lecz głosy te rozłożyły się w miarę równomiernie.
2 września 2015 ogłoszono wybrany do realizacji wariant trasy. Trasę wybrano w oparciu o wyniki konsultacji z mieszkańcami, a także studium przedprojektowe, w którym przeanalizowano poszczególne warianty tras m.in. pod względem analizy ruchu (w tym szacunkowej liczbie pasażerów) czy kwestii technicznych i finansowych powstania trasy. Niestety wskutek presji lobby deweloperskiego odstąpiono od optymalnego wariantu wskazanego w studium przedprojektowym. Trasę wytyczoną wzdłuż ul. Radockiego zmieniono na przebieg wzdłuż ul. Bażantów co w znaczny sposób obniży efektywność linii.
Przebieg proponowanej trasy: Centrum przesiadkowe Brynów – Brynów Kolejowa – Ochojec Prusa – Ochojec Szpital – Ochojec Kryniczna – Osiedle Odrodzenia – Centrum przesiadkowe Kostuchna
Planowana trasa ma mieć 5,2 km długości, szacunkowy czas przejazdu na trasie Rynek-Kostuchna ma wynieść do 22 minut, a łączny koszt inwestycji ma wynieść ok. 110 mln złotych, z czego część ma zostać sfinansowana z funduszy unijnych. W planowanym wariancie w bliskim zasięgu linii mieszka około 10 tys. osób, a może obsłużyć średnio 4000 pasażerów na dobę. Ponadto poprzez poprowadzenie jej poza ścisłą zabudowę nie zachodzi konieczność większych wyburzeń. Linia ta ma zostać wybudowana w formie specustawy drogowej, co skróci czas realizacji inwestycji o około 1-2 lata.
13 listopada 2015 Urząd Miasta poinformował, że wzdłuż torów tramwajowych zostanie zaprojektowana droga oraz ścieżka rowerowa. Miasto w pierwszej kolejności planuje budowę ścieżki rowerowej wzdłuż torowiska tramwajowego, natomiast budowa drogi rozpocznie się w perspektywie kilkunastu lat, gdy będzie taka potrzeba. Planowana budowa trasy drogowej spotkała się ze sprzeciwem mieszkańców południowej części miasta. Mieszkańcy argumentują swój protest m.in. koniecznością wycinki dużej części Lasu Ochojeckiego (w tym w rezerwacie), a obawą przed odcięciem mieszkańców Ochojca i Osiedla Odrodzenia od terenów leśnych, a także wzrostem zanieczyszczenia powietrza i hałasu z powodu wzrostu natężenia samochodów.
6 kwietnia 2016 władze Katowic poinformowały o korekcie i zatwierdzeniu docelowego przebiegu linii tramwajowej. Zdecydowano się o przesunięciu toru przy ul. Glebowej, Jagodowej i Jarzębinowej dalej od zabudowy mieszkaniowej, wzdłuż torów kolejowych ze względu na protesty pobliskich mieszkańców. Dodatkowo zapewniono, że nowa linia nie przekroczy terenów rezerwatu Ochojec, a dodatkowo ma być ona jednym z elementów planowanych inwestycji komunikacyjnych w południowej części Katowic.
20 września 2016 Miasto Katowice wraz z Tramwajami Śląskimi ogłosiło przetarg na opracowanie dokumentacji projektowej dla planowanej linii tramwajowej od Pętli Brynów do Pętli Kostuchna wraz z infrastrukturą towarzyszącą, ścieżką rowerową i węzłem przesiadkowym Kostuchna. W przetargu wpłynęło łącznie 8 ofert, a 1 grudnia wygrała go firma Sweco, która na wykonanie prac projektowych ma 22 miesięcy.

</doc>
<doc id="3159497" url="https://pl.wikipedia.org/wiki?curid=3159497" title="Tokyo Actor’s Consumer’s Cooperative Society">
Tokyo Actor’s Consumer’s Cooperative Society

, znana również jako – japońska agencja zarządzania talentami głosowymi, która reprezentuje sporą liczbę aktorów dubbingowych. Firma znajduje się w Sendagaya, Shibuya.

</doc>
<doc id="3159500" url="https://pl.wikipedia.org/wiki?curid=3159500" title="Zygmunt Wygocki">
Zygmunt Wygocki

Zygmunt Wygocki (ur. 21 kwietnia 1911 w Berlinie, zm. 7 kwietnia 1995 w Chicago) – polski historyk emigracyjny. 
Życiorys.
Absolwent historii na Uniwersytecie Poznańskim w 1935. Uczestnik kampanii wrześniowej. Następnie w Oflagu VII A w Murnau. Po 1945 pozostał na emigracji, pracując w Niemczech. Od 1950 w USA. Doktorat z historii ("Gniezno i powiat gnieźnieński w powstaniu wielkopolskim 1918–1919") obronił w 1979 na Polskim Uniwersytecie na Obczyźnie w filii w Chicago pod kierunkiem Wacława Jędrzejewicza. W latach 1978–1983 wykładowca historii nowożytnej, 1983–1985 historii gospodarczej na Polskim Uniwersytecie na Obczyźnie w filii w Chicago. W latach 1970–1974 był prezesem Prezes Polskiego Związku Ziem Zachodnich w Ameryce. 

</doc>
<doc id="3159502" url="https://pl.wikipedia.org/wiki?curid=3159502" title="Holandia na Zimowych Igrzyskach Paraolimpijskich 1992">
Holandia na Zimowych Igrzyskach Paraolimpijskich 1992

Holenderska reprezentacja na Zimowych Igrzyskach Paraolimpijskich 1992 liczyła 7 sportowców (5 mężczyzn i 2 kobiety) występujących w trzech rozgrywanych dyscyplin. 
Medale.
Na tych igrzyskach paraolimpijskich żadnemu zawodnikowi nie udało się zdobyć medalu.

</doc>
<doc id="3159506" url="https://pl.wikipedia.org/wiki?curid=3159506" title="Roman Ananjew">
Roman Ananjew



</doc>
<doc id="3159508" url="https://pl.wikipedia.org/wiki?curid=3159508" title="Parafia św. Katarzyny Aleksandryjskiej w Świętej Katarzynie">
Parafia św. Katarzyny Aleksandryjskiej w Świętej Katarzynie

Parafia św. Katarzyny Aleksandryjskiej w Świętej Katarzynie – rzymskokatolicka parafia znajdująca się w dekanacie Wrocław wschód archidiecezji wrocławskiej. Erygowana w XIII wieku. 
Od 1958 do 1974 roku posługę duszpasterską w parafii sprawował ks. Henryk Smoluk (1913–1974), były administrator parafii w Wełdzirzu w archidiecezji lwowskiej i były więzień sowieckich łagrów na Syberii. 
Obsługiwana przez księży archidiecezjalnych. Jej proboszczem jest ks. dr Bogdan Kania.

</doc>
<doc id="3159510" url="https://pl.wikipedia.org/wiki?curid=3159510" title="Haikyo">
Haikyo



</doc>
<doc id="3159511" url="https://pl.wikipedia.org/wiki?curid=3159511" title="Wina holenderskie">
Wina holenderskie

Wina holenderskie mają niewielki udział w światowej produkcji, jednak w 2005 w kraju było ponad 100 winogrodników, a powierzchnia winnic sięgała 50 ha. Winnice skupiają się w południowej części kraju, na wschód od Maastricht. Uprawiane są szczepy typowe dla sąsiednich krajów i dostosowane do chłodniejszego klimatu: riesling, müller-thurgau, auxerrois oraz odmiany hybrydowe.
Od 2009 roku w kraju obowiązują uregulowania prawne dotyczące produkcji, handlu i zasad etykietowania win. Minimalna zawartość naturalnego alkoholu została ustalona na 6,5%. Do uprawy jest dopuszczonych 80 odmian.
Holendrzy odegrali ważną rolę w zakładaniu winnic w innych krajach: już w 1647 próbowali nasadzić winorośl na Manhattanie, inne źródło wspomina rok 1642, kiedy Nowy Jork był jeszcze nazywany Nowym Amsterdamem, ale krzewy nie przetrwały zimy. Holendrzy rozwinęli także produkcję brandy we Francji, z winnic nad ujściem Loary i w Gaskonii (armaniak) oraz zapoczątkowali produkcję wina w Republice Południowej Afryki. Zajmowali się również samym handlem, m.in. winami francuskimi i porto.
Winiarstwo w Holandii.
Na terenie południowej Holandii winnice były obecne już w czasach rzymskich "Imperium Romanum" w pierwszych wiekach po Chrystusie. Wino produkowano głównie dla rzymskich żołnierzy, którym przysługiwał jeden litr wina dziennie. Po wycofaniu się rzymskich żołnierzy uprawę winorośli i produkcję wina kontynuowały jedynie klasztory.
Około 1000 roku produkcja wina w Europie ponownie rozkwitła. Na terenie Holandii produkcja wina stała się największa ponownie około 1500 roku. Po 1600 roku zmiany klimatyczne (oziębienie) utrudniły uprawę winorośli. Ostatecznie winnice przetrwały do czasów napoleońskich. Wysoki podatek nałożony około 1800 roku na wina niefrancuskie przez Napoleona oraz wzrost popularności piwa doprowadziły do upadku ostatnie holenderskie winnice. W 1860 uprawa winorośli zanikła całkowicie.
Przez ponad wiek zaprzestano uprawiania winorośli i produkowania win. Dopiero w 1967 w Maastricht powstała mała winnica „Slavante” o powierzchni 800 metrów kwadratowych. W następnych latach po 1970 roku zaczęto otwierać kolejne nowe winnice w okolicach Maastricht, pozostałych częściach prowincji Limburgii i w prowincji Brabancji.
Nowe odmiany winorośli, odporne na zakażenia grzybicze, wymagające mniejszego nasłonecznienia i dojrzewające wcześniej od odmian klasycznych, które pojawiły się na początku lat 90. XX wieku, zainspirowały Holendrów do zakładania winnic w innych częściach kraju, także tych bardziej zlokalizowanych na północ. Najbardziej wysunięte na północ winnice można znaleźć na terenie prowincji Fryzji i na wyspie Texel.
W Holandii częściej uprawia się białe niż czerwone odmiany winogron. Z odmian białych występują: johanniter, solaris, riesel, cabernet blanc, merzling i helios. Z odmian czerwonych występują: regent, rondo, cabernet cortis, cabertin, pinotin i baron.
Na terenie Holandii znajduje się około 90 dużych i nieco więcej małych winnic produkujących wino na sprzedaż. Ogółem liczba komercyjnych winnic wynosi około 180. Produkcja wina w Holandii to młody i rozwijający się sektor, który nie posiada własnych wielowiekowych tradycji ani wiedzy przekazywanej z pokolenia na pokolenie i znajduje się na etapie zdobywania know-how. Holenderskie wina są głównie dostępne jako produkty lokalne w specjalistycznych sklepach alkoholowych i winiarskich, oferowane w lokalnych restauracjach lub sprzedawane klientom bezpośrednio od producenta w winnicy.
W Holandii winorośl jest także uprawiana do hobbistycznej produkcji wina. W związku winiarzy „Wijngaardeniersgilde Nederland” zarejestrowanych było 300 osób. Co roku organizowana jest degustacja i ocena krajowych win amatorskich.
Lokalnie jest produkowane i sprzedawane także wino z czarnej porzeczki (j. nid. "zwarte bessenwijn").

</doc>
<doc id="3159514" url="https://pl.wikipedia.org/wiki?curid=3159514" title="Holandia na Zimowych Igrzyskach Paraolimpijskich 1988">
Holandia na Zimowych Igrzyskach Paraolimpijskich 1988

Holenderska reprezentacja na Zimowych Igrzyskach Paraolimpijskich 1988 liczyła 8 sportowców (6 mężczyzn i 2 kobiety) występujących w trzech rozgrywanych dyscyplinach.
Medale.
Na tych igrzyskach paraolimpijskich żadnemu zawodnikowi nie udało się zdobyć medalu.

</doc>
<doc id="3159520" url="https://pl.wikipedia.org/wiki?curid=3159520" title="Holandia na Zimowych Igrzyskach Paraolimpijskich 1984">
Holandia na Zimowych Igrzyskach Paraolimpijskich 1984

Holenderska reprezentacja na Zimowych Igrzyskach Paraolimpijskich 1984 liczyła 6 sportowców (5 mężczyzn i 1 kobieta) występujących w trzech rozgrywanych dyscyplinach.
Medale.
Na tych igrzyskach paraolimpijskich żadnemu zawodnikowi nie udało się zdobyć medalu.

</doc>
<doc id="3159524" url="https://pl.wikipedia.org/wiki?curid=3159524" title="Świat-tabernakulum">
Świat-tabernakulum

Świat-tabernakulum – starożytna, chrześcijańska koncepcja świata w kształcie tabernakulum bądź Przybytku Przymierza, z płaską Ziemią pod kopułą nieba. Wcześniej mało znana, odegrała ona rolę w dziewiętnastowiecznej dyskusji na temat ewolucjonizmu.
Laktancjusz.
Dowody na kulistość Ziemi istniały od starożytności, jednakże nie wszyscy byli skłonni je uznać. Odmienny pogląd prezentował m.in. Laktancjusz, chrześcijański autor żyjący w IV wieku. Napisał on dzieło pod tytułem "Divine institutiones". Nie zgadzał się z poglądami na kulistość Ziemi, jako że były one stworzone przez pogan. Jako argument podawał fakt, że kulistość Ziemi pociąga za sobą istnienie antypodów. Laktancjusz nie potrafił przyjąć myśli, że mogłyby one istnieć, gdyż zamieszkujący je ludzie musieliby żyć głową do dołu. Źródła wiedzy na kształt Ziemi upatrywał natomiast w Biblii. W jego opinii księga ta opisuje świat na podobieństwo tabernakulum albo Przybytku Przymierza. W obu przypadkach chodzi o przedmiot prostopadłościenny.
Kosmas Indikopleustes.
Świat do Przybytku Przymierza porównywał także Kosmas Indikopleustes. Żył on w VI wieku. Był to geograf bizantyjski. Napisał on po grecku tekst pod tytułem "Kosmografia chrześcijańska", w którym wyłożył swoje poglądy na omawiany temat. Uczony ten uznał, że ludzkość zaczęła obserwować gwiazdy po potopie, gdy wieża Babel osiągnęła już znaczną wysokość. Pisał:
Widział on świat w kształcie prostopadłościanu zwieńczonego kopułą niebios. Kopuły tej jednak nie widać, zakrywa ją bowiem zasłona firnamentu ("stereoma"). Pod nieboskłonem leży płaska powierzchnia Ziemi, "oikoumene", na której żyją ludzie, a poniżej której znajdują się wody oceanu. Powierzchnia ta nie jest jednak do końca płaska. Autor uważał, że wznosi się ona nieznacznie ku północnemu wschodowi, jednakże w stopniu tak nieznacznym, że trudno to człowiekowi zauważyć. Tam, na północnym wschodzie, znajdować się ma bardzo wysoka góra, której wierzchołka, gubiącego się gdzieś wśród chmur, nie może dostrzec ludzkie oko. Kosmas Indikopleustes pisał też o ciałach niebieskich poruszanych przez aniołów.
Geograf porównywał taki obraz świata do Przybytku Przymierza. Uważał, że Bóg nakazał Mojżeszowi zbudować Przybytek zgodnie z modelem, który ukazał mu na górze Synaj. Tak więc dzieło miało przedstawiać cały świat. Zewnętrzna jego część miała symbolizować widzialny świat. Na brzegu miał znajdować się warkocz symbolizujący ocean, a zewnętrzna w stosunku doń listwa była z kolei odpowiednikiem lądu po drugiej stronie morza, gdzie opierałaby się niebo. Świecznik siedmioramienny ustawiony po południowej stronie uznał Kosmas za odpowiednik ciał niebieskich.
Skutki.
Koncepcja świata-tabernakulum odegrała rolę w dziewiętnastowiecznych dyskusjach pomiędzy zwolennikami a przeciwnikami chrześcijaństwa. Owocem sporu było nieuznawanie przez Kościoły chrześcijańskie zjawiska ewolucji. W rezultacie w środowiskach świeckich do Kościołów przylgnęło przekonanie o niskiej jakości myśli chrześcijańskiej. Zrodziło się twierdzenie, jakoby w przeszłości Kościół propagował tezę, że Ziemia jest płaska. Uznawano, że w średniowieczu wiodący był pogląd Kosmasa o świecie w kształcie Przybytku, a system geocentryczny Ptolemeusza popadł w zapomnienie. W rzeczywistości było zupełnie inaczej. Wykształceni ludzie, w tym ludzie Kościoła, dysponowali dowodami na kulistość Ziemi i uznawali ją. Natomiast "Kosmografia chrześcijańska" pozostawała mało znana aż do 1706. Z kolei w 1897 pojawiło się jej angielskie tłumaczenie. Z pominięciem tych faktów wykazywano, że tak samo jak wcześniej chrześcijanie tkwili w błędzie co do kształtu Ziemi, tak próbują bronić swych poglądów w przypadku ewolucji.

</doc>
<doc id="3159525" url="https://pl.wikipedia.org/wiki?curid=3159525" title="Parafia Narodzenia Najświętszej Maryi Panny w Turowie">
Parafia Narodzenia Najświętszej Maryi Panny w Turowie

Parafia Narodzenia Najświętszej Maryi Panny w Turowie – rzymskokatolicka parafia znajdująca się w dekanacie Wrocław wschód w archidiecezji wrocławskiej. Erygowana w 1971 roku.
Obsługiwana przez księży archidiecezjalnych. Jej proboszczem jest ks. mgr lic. Henryk Rój RM, wicedziekan.

</doc>
<doc id="3159527" url="https://pl.wikipedia.org/wiki?curid=3159527" title="Benjamin Sulimani">
Benjamin Sulimani

Benjamin Sulimani (ur. 26 września 1988 roku w Wels) – austriacki piłkarz pochodzenia albańsko-kosowskiego występujący na pozycji napastnika. Wychowanek zespołu Hertha Wels, od 2015 jest zawodnikiem austriackiego klubu SV Grödig. Jego starszy brat, Emin również jest piłkarzem.

</doc>
<doc id="3159528" url="https://pl.wikipedia.org/wiki?curid=3159528" title="Virgilio do Nascimento Antunes">
Virgilio do Nascimento Antunes



</doc>
<doc id="3159529" url="https://pl.wikipedia.org/wiki?curid=3159529" title="Sólo quiero caminar">
Sólo quiero caminar

Sólo quiero caminar (Chcę jedynie chodzić) – dziesiąty album studyjny w dorobku hiszpańskiego muzyka Paco de Lucii.
Wydanie tego krążka było krokiem milowym w historii stylu flamenco. To ta płyta zaprezentowała światu peruwiański bęben cajón, którego używał Rubem Dantas podczas jednego z koncertów z Paco. Gra Dantasa na tym instrumencie, stała się powszechnie utożsamiana z flamenco. Obecnie album ten jest jedną z najbardziej pożądanych pozycji w dyskografii artysty.

</doc>
<doc id="3159530" url="https://pl.wikipedia.org/wiki?curid=3159530" title="Strażnica WOP Wygoda">
Strażnica WOP Wygoda

Strażnica WOP Wygoda – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 30 komendy odcinka jako 138 strażnica WOP (Wygoda) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
24 stycznia 1946 roku objęła służbę w ochronie granicy państwowej 138 strażnica WOP Wygoda.
W związku z reorganizacją oddziałów WOP w 1948 roku, strażnica podporządkowana została dowódcy 21 batalionu OP. Od stycznia 1951 roku strażnica podlegała dowódcy 231 batalionu WOP.

</doc>
<doc id="3159531" url="https://pl.wikipedia.org/wiki?curid=3159531" title="Tadeusz Buczek">
Tadeusz Buczek

Tadeusz Karol Buczek (ur. 7 lipca 1904 w Jedliczach, zm. wiosną 1940 w Charkowie) – doktor medycyny, lekarz, kapitan lekarz rezerwy Wojska Polskiego, ofiara zbrodni katyńskiej.
Życiorys.
Urodził się jako syn Stanisława i Franciszki z Rejowskich. Po wybuchu wojny polsko-bolszewickiej ochotniczo zgłosił się do Wojska Polskiego w 1920. Walczył w szeregach 17 pułku piechoty. Został absolwentem Centrum Wyszkolenia Sanitarnego. Ukończył studia medycyny na Wydziale Lekarskim Uniwersytetu Warszawskiego z tytułem doktora w 1933.
Został awansowany do stopnia podporucznika w korpusie oficerów sanitarnych w 1933. W 1934 został przydzielony jako lekarz do Szpitala Okręgowego nr 2.
Po wybuchu II wojny światowej, po kampanii wrześniowej i agresji ZSRR na Polskę został aresztowany przez Sowietów. Był przetrzymywany w obozie w Starobielsku. W 1940 wraz z jeńcami osadzonymi w Starobielsku został przewiezieni do Charkowa i rozstrzelany przez funkcjonariuszy Obwodowego Zarządu NKWD w Charkowie oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940 (część zbrodni katyńskiej). Zamordowani jeńcy są pochowani na Cmentarzu Ofiar Totalitaryzmu w Charkowie w Piatichatkach.
Upamiętnienie.
W 2007 pośmiertnie został awansowany do stopnia majora.

</doc>
<doc id="3159535" url="https://pl.wikipedia.org/wiki?curid=3159535" title="Strażnica WOP Krzyczew">
Strażnica WOP Krzyczew

Strażnica WOP Krzyczew – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 30 komendy odcinka jako 139 strażnica WOP (Krzyczew) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
24 stycznia 1946 roku objęła służbę w ochronie granicy państwowej 139 strażnica WOP Cieleśnica.
W związku z reorganizacją oddziałów WOP w 1948 roku, strażnica podporządkowana została dowódcy 21 batalionu OP. Od stycznia 1951 roku strażnica podlegała dowódcy 231 batalionu WOP.

</doc>
<doc id="3159536" url="https://pl.wikipedia.org/wiki?curid=3159536" title="Rhodocybe truncata">
Rhodocybe truncata

Rhodocybe truncata (Schaeff.) Singer – gatunek grzybów z rodziny dzwonkówkowatych ("Entolomataceae").
Systematyka i nazewnictwo.
Pozycja w klasyfikacji według Index Fungorum: "Rhodocybe, Entolomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1774 r. Schaeffer nadając mu nazwę "Agaricus truncatus". Obecną, uznaną przez Index Fungorum nazwę nadał mu w 1947 r. Rolf Singer, przenosząc go do rodzaju "Rhodocybe". Synonimy nazwy naukowej:
W 2003 r. Władysław Wojewoda zaproponował polską nazwę włośnianka kakaowa dla gatunku "Hebeloma truncatum" (Schaeff.) P. Kumm., który według Index Fungorum jest synonimem "Rhodocybe truncata" (Schaeff.) Singer, nazwa W. Wojewody jest więc niespójna z nazwą naukową. W atlasach grzybów występujących w Polsce podawana jest nazwa rumieniak gromadny dla "Rhodocybe gemina" (Paulet) Kuyper &amp; Noordel. 1987, synonimizowanym z "Rhodocybe truncata" sensu auct.. Jednakże według checklist W. Wojewody w Polsce "Rhodocybe gemina" nie występuje, prawdopodobnie więc opisany w tych atlasach grzybów (również w innych) rumieniak gromadny to w istocie "Rhodocybe truncata" (Schaeff.) Singer., choć nie można wykluczyć również pomyłki Wojewody.
Występowanie i siedlisko.
Występowanie tego gatunku stwierdzono tylko w Europie oraz w Maroku w północnej Afryce. Rośnie głównie w iglastych lasach, szczególnie pod sosnami na piaszczystej ziemi, wśród mchów, rzadziej w lasach mieszanych pod brzozam. Owocniki wytwarza w sierpniu.
Znaczenie.
Grzyb mikoryzowy. Jest smacznym grzybem jadalnym, rzadko jednak jest zbierany, gdyż jest dość rzadki i trudny do rozpoznania.

</doc>
<doc id="3159537" url="https://pl.wikipedia.org/wiki?curid=3159537" title="Włośnianka kakaowa">
Włośnianka kakaowa



</doc>
<doc id="3159538" url="https://pl.wikipedia.org/wiki?curid=3159538" title="António José da Rocha Couto">
António José da Rocha Couto



</doc>
<doc id="3159539" url="https://pl.wikipedia.org/wiki?curid=3159539" title="Rumieniak gromadny">
Rumieniak gromadny



</doc>
<doc id="3159541" url="https://pl.wikipedia.org/wiki?curid=3159541" title="Strażnica WOP Terespol">
Strażnica WOP Terespol

Strażnica Wojsk Ochrony Pogranicza Terespol – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Strażnica Straży Granicznej w Terespolu – zlikwidowana graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Republiką Białorusi.
Formowanie i zmiany organizacyjne.
Strażnica została sformowana w 1945 roku w strukturze 30 komendy odcinka w Terespolu jako 140 strażnica WOP (Terespol) (w skali kraju) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
23 grudnia 1945 roku 140 strażnica WOP Terespol objęła ochronę wyznaczonego odcinka granicy państwowej.
W związku z reorganizacją oddziałów WOP, 24 kwietnia 1948 roku 140 strażnica OP Terespol (w skali kraju) została włączona w struktury 21 batalionu OP w Terespolu, a 1 stycznia 1951 roku 231 batalionu WOP we Włodawie.
W 1952 roku była jako 140 strażnica WOP terespol (w skali kraju), w strukturach 231 batalionu WOP w Terespolu
15 marca 1954 roku wprowadzono nową numerację strażnic, a Strażnica WOP Terespol otrzymała nr 134 w skali kraju i była w strukturach 231 batalionu WOP w Terespolu.
Reorganizacja, jaką przechodziły Wojska Ochrony Pogranicza w czerwcu 1956 roku, doprowadziły do likwidacji 23 Brygady i podległych jej pododdziałów. W miejsce zniesionej jednostki utworzono dwie samodzielne: Grupę Manewrową Wojsk Ochrony Pogranicza Tomaszów (Chełm) Lubelski i Samodzielny Oddział Zwiadowczy WOP Chełm do którego została włączona Placówka WOP Terespol. 1 maja 1957 roku, na bazie Grupy Manewrowej i Samodzielnego Oddziału Zwiadowczego WOP zorganizowano 23 Chełmski Oddział WOP a od 1959 roku nadano 23 Oddziałowi nazwę regionalną: 23 Chełmski Oddział WOP.
1 stycznia 1960 roku w Terespolu stacjonowała Placówka WOP nr 7 w strukturach 23 Chełmskiego Oddziału WOP
1 stycznia 1964 roku w Terespolu stacjonowała Placówka WOP nr 7 w strukturach 23 Chełmskiego Oddziału WOP, który funkcjonował do 30 maja 1976 roku.
1 czerwca 1976 roku w związku ze zmianą ochranianego odcinka, dyktowaną przez reformę administracyjną kraju i nowy podział na województwa odtwarzano brygady na granicy ze Związkiem Radzieckim. Na bazie 23 Chełmskiego Oddziału WOP sformowano Nadbużańską Brygadę WOP. W jej strukturach 1 czerwca 1976 roku, na bazie Placówki WOP Terespol zorganizowano Strażnicę WOP Terespol.
1 października 1989 roku rozformowana została Nadbużańska Brygada WOP, na jej bazie powstał Nadbużański Batalion WOP, a Strażnica WOP Terespol została włączona w struktury Podlasko-Mazurskiej Brygady WOP w Białymstoku i tak funkcjonowała do 15 maja 1991 roku.
16 maja 1991 roku ochronę granicy państwowej przejęła nowo sformowana Straż Graniczna. Strażnica w Terespolu została włączona w struktury Nadbużańskiego Oddziału Straży Granicznej w Chełmie i przyjęła nazwę Strażnica Straży Granicznej w Terespolu (Strażnica SG w Terespolu)&lt;ref group=uwaga name="Zarządzenie 019/Org"&gt;Zarządzenie nr "019/Org". Komendanta Głównego Straży Granicznej z 30 kwietnia 1991 roku : Archiwum Straży Granicznej w Szczecinie, sygn. KGSG 666/2, s. 104–105 (.)&lt;/ref&gt;.
W 2000 roku w ramach drugiego etapu począwszy od Komendy Głównej SG, Oddziałów SG i na końcu strażnic SG oraz GPK SG, rozpoczęła się reorganizacja struktur Straży Granicznej związana z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 15 października 2002 roku, nastąpiło zniesie Strażnicy SG w Terespolu). Ochraniany przez strażnicę odcinek granicy, wraz z obiektami i obsadą etatową przejęła Graniczna Placówka Kontrolna Straży Granicznej w Terespolu (GPK SG w Terespolu).
Ochrona granicy.
W październiku 1945 roku w ramach tworzących się Wojsk Ochrony Pogranicza na odcinku strażnicy zostały utworzone Przejściowe Punkty Kontrolne Terespol:
W 1960 roku 7 placówka WOP Terespol ochraniała odcinek granicy państwowej o długości 63 750 m:
30 lipca 1984 roku na odcinku strażnicy została sformowana Graniczna Placówka Kontrolna Kukuryki będąca w strukturze organizacyjnej GPK Terespol, którego załoga wykonywała kontrolę graniczną osób, towarów oraz środków transportu w przejściu granicznym:
Strażnica SG w Terespolu ochrania wyłącznie odcinek granicy rzecznej z Republiką Białorusi przebiegającą środkiem koryta rzeki granicznej Bug

</doc>
<doc id="3159542" url="https://pl.wikipedia.org/wiki?curid=3159542" title="Strażnica WOP Kodeń">
Strażnica WOP Kodeń

Strażnica Wojsk Ochrony Pogranicza Kodeń – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 30 komendy odcinka jako 141 strażnica WOP (Kodeń) (w skali kraju) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
26 grudnia 1945 roku 141 strażnica WOP Kodeń przystąpiła do ochrony wyznaczonego odcinka granicy państwowej.
W związku z reorganizacją oddziałów WOP, 24 kwietnia 1948 roku 141 strażnica OP Kodeń (w skali kraju) została włączona w struktury 21 batalionu OP w Terespolu, a 1 stycznia 1951 roku 231 batalionu WOP w Terespolu.
W 1952 roku była jako 141 strażnica WOP Kodeń (w skali kraju), w strukturach 231 batalionu WOP w Terespolu
15 marca 1954 roku wprowadzono nową numerację strażnic, a Strażnica WOP Kodęń otrzymała nr 135 w skali kraju i była w strukturach 231 batalionu WOP w Terespolu.
Reorganizacja, jaką przechodziły Wojska Ochrony Pogranicza w czerwcu 1956 roku, doprowadziły do likwidacji 23 Brygady i podległych jej pododdziałów.

</doc>
<doc id="3159543" url="https://pl.wikipedia.org/wiki?curid=3159543" title="Nocturnal">
Nocturnal



</doc>
<doc id="3159544" url="https://pl.wikipedia.org/wiki?curid=3159544" title="Antonino Eugénio Fernandes Dias">
Antonino Eugénio Fernandes Dias



</doc>
<doc id="3159545" url="https://pl.wikipedia.org/wiki?curid=3159545" title="Myxine hubbsi">
Myxine hubbsi

Myxine hubbsi – gatunek bezszczękowca z rodziny śluzicowatych ("Myxinidae"). 
Zasięg występowania.
Płd-wsch. Pacyfik- wybrzeża obu Ameryk.
Cechy morfologiczne.
Osiąga max. 52,2 cm długości całkowitej.
Biologia i ekologia.
Gatunek występuje na głębokości około 1100-2440 m.
Wśród 150 schwytanych osobników 76% stanowiły samice, 23% hermafrodyty oraz 6% samce.

</doc>
<doc id="3159549" url="https://pl.wikipedia.org/wiki?curid=3159549" title="Strażnica WOP Jabłeczna">
Strażnica WOP Jabłeczna

Strażnica WOP Jabłeczna – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana po 1945 roku jako strażnica WOP nr 141a.
Od stycznia 1951 roku strażnica podlegała dowódcy 231 batalionu WOP.

</doc>
<doc id="3159550" url="https://pl.wikipedia.org/wiki?curid=3159550" title="Sigma Seven">
Sigma Seven

 – japońska agencja zarządzająca talentami głosowymi, stanowi sporą liczbę Seiyū. Założona 3 marca 1988 roku, jej siedziba główna mieści się na trzecim piętrze budynku Haga w Minato.

</doc>
<doc id="3159551" url="https://pl.wikipedia.org/wiki?curid=3159551" title="Manuel Pelino Domingues">
Manuel Pelino Domingues



</doc>
<doc id="3159553" url="https://pl.wikipedia.org/wiki?curid=3159553" title="Gilberto Délio Gonçalves Canavarro dos Reis">
Gilberto Délio Gonçalves Canavarro dos Reis



</doc>
<doc id="3159554" url="https://pl.wikipedia.org/wiki?curid=3159554" title="Strażnica WOP Dołhobrody">
Strażnica WOP Dołhobrody

Strażnica Wojsk Ochrony Pogranicza Dołhobrody – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 31 komendy odcinka we Włodawie jako 142 strażnica WOP (Długobrody) (w skali kraju) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
17 listopada 1945 roku obsada 31 komendy odcinka, w tym 142 strażnica, wyjechała z Lublina do Włodawy. We Włodawie poszczególne strażnice przygotowywały się do objęcia ochroną wyznaczonego odcinka granicy państwowej. W 1946 roku w 31 komendzie odcinka zaszły zmiany dyslokacyjne i 25 stycznia 1946 roku na wyznaczony odcinek granicy państwowej wyszły pierwsze patrole ze 142 strażnicy Dołhobrody.
W związku z reorganizacją oddziałów WOP, 24 kwietnia 1948 roku 142 strażnica OP Dołhobrody (w skali kraju) została włączona w struktury 23 batalionu OP we Włodawie, a 1 stycznia 1951 roku 232 batalionu WOP we Włodawie.
W 1952 roku była jako 142 strażnica WOP Dołhobrody (w skali kraju), w strukturach 232 batalionu WOP we Włodawie
15 marca 1954 roku wprowadzono nową numerację strażnic, a Strażnica WOP Dołhobrody otrzymała nr 137 w skali kraju i była w strukturach 232 batalionu WOP we Włodawie.
Reorganizacja, jaką przechodziły Wojska Ochrony Pogranicza w czerwcu 1956 roku, doprowadziły do likwidacji 23 Brygady i podległych jej pododdziałów.

</doc>
<doc id="3159556" url="https://pl.wikipedia.org/wiki?curid=3159556" title="Strażnica WOP Sobibór">
Strażnica WOP Sobibór

Strażnica WOP Sobibór – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 31 komendy odcinka jako 143 strażnica WOP (Sobibór) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
17 listopada 1945 roku obsada 31 komendy odcinka, w tym 143 strażnica (?), wyjechała z Lublina do Włodawy. We Włodawie poszczególne strażnice przygotowywały się do objęcia ochrony granicy.
18 listopada 1945 roku z Lublina do Chełma wyjechała grupa operacyjna sztabu i 143 strażnica WOP
W 1946 roku w 31 komendzie odcinka zaszły zmiany dyslokacyjne. 25 stycznia 1946 roku nad granicę wyszły pierwsze patrole ze 143 strażnicy Sobibor.
W związku z reorganizacją oddziałów WOP w 1948 roku, strażnica podporządkowana została dowódcy 23 batalionu OP. Od stycznia 1951 roku strażnica podlegała dowódcy 232 batalionu WOP.
Ochrona granicy.
9-22 grudnia 1945 roku, w okolicach Włodawy 143 strażnica brała udział w walkach ze zbrojnym podziemiem. Ujęto 4 osoby.

</doc>
<doc id="3159557" url="https://pl.wikipedia.org/wiki?curid=3159557" title="Cerkiew Ikony Matki Bożej „Wszystkich Strapionych Radość” w Moskwie (Donskoj)">
Cerkiew Ikony Matki Bożej „Wszystkich Strapionych Radość” w Moskwie (Donskoj)

Cerkiew Ikony Matki Bożej „Wszystkich Strapionych Radość” – prawosławna cerkiew w Moskwie, w dekanacie Dońskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego. Jedna z dwóch – obok cerkwi św. Jana Rylskiego – przy szpitalu psychiatrycznym im. N. Aleksiejewa.
Historia.
Cerkiew została urządzona w kompleksie szpitala psychiatrycznego im. N. Aleksiejewa natychmiast po jego otwarciu w 1896. Budynek, podobnie jak cały kompleks szpitalny, zaprojektował L. Wasiljew w stylu modernistycznym. Cerkiew była świątynią domową i jej istnienia sygnalizowała na zewnątrz jedynie niewielka cebulasta kopułka z krzyżem.
Świątynia pozostała czynna do lat 20. XX wieku, gdy została zamknięta, podobnie jak druga szpitalna cerkiew św. Jana Rylskiego, w której odbywały się pogrzeby chorych zmarłych w szpitalu. Całe wyposażenie budynku zostało zniszczone.
Cerkiew przywrócono do użytku liturgicznego w 1994, w kolejnych latach wykonano dla niego nowe wyposażenie. Budynek powtórnie poświęcił patriarcha moskiewski i całej Rusi Aleksy II. Cerkiew jest świątynią parafii przeznaczonej zarówno dla pacjentów szpitala, jak i dla osób spoza placówki.
Związani z cerkwią.
Ceremonię poświęcenia świątyni poprowadził biskup możajski Tichon, w 2000 kanonizowany jako święty nowomęczennik. W świątyni jako psalmista służył również inny późniejszy święty nowomęczennik, rozstrzelany w 1937 – Fiodor Palszkow.

</doc>
<doc id="3159558" url="https://pl.wikipedia.org/wiki?curid=3159558" title="Anacleto Cordeiro Gonçalves de Oliveira">
Anacleto Cordeiro Gonçalves de Oliveira



</doc>
<doc id="3159559" url="https://pl.wikipedia.org/wiki?curid=3159559" title="Strażnica WOP Włodawa">
Strażnica WOP Włodawa

Strażnica Wojsk Ochrony Pogranicza Włodawa – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Strażnica Straży Granicznej we Włodawie imienia gen. bryg. Nikodema Sulika – zlikwidowana graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Republiką Białorusi i Ukrainą.
Formowanie i zmiany organizacyjne.
Strażnica została sformowana po 1948 roku jako Strażnica WOP nr 143a (Włodawa} – w skali kraju.
1 stycznia 1951 roku Strażnica WOP nr 143a Włodawa była w strukturach 232 batalionu WOP we Włodawie, a w 1954 roku już nie istniała.
Reorganizacja, jaką przechodziły Wojska Ochrony Pogranicza 1 czerwca 1956 roku, doprowadziły do likwidacji 23 Brygady i podległych jej pododdziałów. W miejsce zniesionej jednostki utworzono dwie samodzielne: Grupę Manewrową Wojsk Ochrony Pogranicza Tomaszów (Chełm) Lubelski i Samodzielny Oddział Zwiadowczy WOP Chełm do którego została włączona Placówka WOP Włodawa. 1 maja 1957 roku, na bazie Grupy Manewrowej i Samodzielnego Oddziału Zwiadowczego WOP zorganizowano 23 Chełmski Oddział WOP a od 1959 roku nadano 23 Oddziałowi nazwę regionalną: 23 Chełmski Oddział WOP.
1 stycznia 1960 roku we Włodawie stacjonowała Placówka WOP nr 5 w strukturach 23 Chełmskiego Oddziału WOP
1 stycznia 1964 roku we Włodawie stacjonowała Placówka WOP nr 5 w strukturach 23 Chełmskiego Oddziału WOP.
1 czerwca 1976 roku w związku ze zmianą ochranianego odcinka, dyktowaną przez reformę administracyjną kraju i nowy podział na województwa odtwarzano brygady na granicy ze Związkiem Radzieckim. Na bazie 23 Chełmskiego Oddziału WOP sformowano Nadbużańską Brygadę WOP. W jej strukturach 1 czerwca 1976 roku, na bazie Placówki WOP Włodawa została zorganizowana Strażnica WOP Włodawa.
1 października 1989 roku rozformowana została Nadbużańska Brygada WOP, na jej bazie powstał Nadbużański Batalion WOP, a Strażnica WOP Włodawa wraz z batalionem została włączona w struktury Bieszczadzkiej Brygady WOP w Przemyślu i tak funkcjonowała do 15 maja 1991 roku.
16 maja 1991 roku ochronę granicy państwowej przejęła nowo sformowana Straż Graniczna. Strażnica we Włodawie została włączona w struktury Nadbużańskiego Oddziału Straży Granicznej w Chełmie i przyjęła nazwę Strażnica Straży Granicznej we Włodawie (Strażnica SG we Włodawie)&lt;ref group=uwaga name="Zarzadzenie 019/Org"&gt;Zarządzenie nr 019/Org. Komendanta Głównego Straży Granicznej z 30 kwietnia 1991 roku : Archiwum Straży Granicznej w Szczecinie, sygn. KGSG 666/2, s. 104–105 (.)&lt;/ref&gt;.
22 grudnia 1994 roku otwarto nową siedzibę Strażnicy SG we Włodawie.
W 2002 roku, strażnica miała status strażnicy SG I kategorii.
Jako Strażnica Straży Granicznej we Włodawie funkcjonowała do 23 sierpnia 2005 roku i 24 sierpnia 2005 roku, Ustawą z 22 kwietnia 2005 roku O zmianie ustawy o Straży Granicznej..., została przekształcona na Placówkę Straży Granicznej we Włodawie im. gen. bryg. Nikodema Sulika (PSG we Włodawie) w strukturach Nadbużańskiego Oddziału Straży Granicznej.
Ochrona granicy.
1 stycznia 1964 roku na ochranianym odcinku funkcjonowało przejście graniczne uproszczonego ruchu granicznego (urg), w którym kontrolę graniczną i celną osób, towarów oraz środków transportu wykonywała 5 placówka WOP Włodawa:
Nadanie imienia strażnicy.
W połowie lat 90. XX wieku Stowarzyszenie Weteranów Polskich Formacji Granicznych (SWPFG), na którego czele stał płk w st. spocz. Jan Sadowski, emerytowany oficer Korpusu Ochrony Pogranicza, a w ścisłym kierownictwie – jako jeden z trzech wiceprzewodniczących – istotną˛ rolę odgrywał por. rez. inż. Mirosław Jan Rubas, syn st. sierż. Jana Rubasa, podoficera KOP, który w czasie II wojny światowej został zamordowany na Ukrainie. Przedstawiciele SWPFG, wystąpili inicjatywą nadania Strażnicy SG we Włodawie imienia gen. Nikodema Sulika, oficera kadry dowódczej Korpusu Ochrony Pogranicza, który był związany z Polesiem. Komendant NOSG płk SG Józef Biedroń, mając poparcie włodawskiej społeczności wystąpił z oficjalnym wnioskiem do płk. SG dr. Jana Wojcieszczuka komendanta głównego SG. Komendant główny SG 1 grudnia 1995 roku nadał Strażnicy SG we Włodawie imię „Generała Nikodema Sulika”. Uroczystości związane z nadaniem patronatu odbyły się 3 grudnia 1995 roku. Udział wzięli przedstawiciele Straży Granicznej, na czele z zastępcą komendanta głównego SG – ppłk. Wojciechem Brochwiczem, reprezentanci terenowej administracji rządowej i samorządowej, członkowie środowisk kombatanckich, uczniowie, harcerze i społeczeństwo Włodawy. Honorowym gościem uroczystości był syn patrona – Bolesław Sulik, który wspominając ojca, powiedział: „Generał Nikodem Sulik znów stanął na straży ochrony granicy”. W tym dniu została odsłonięta tablica pamiątkowa na murach strażnicy, ufundowana przez funkcjonariuszy NOSG i lokalne społeczeństwo (Na pamiątkowej tablicy wyryto m.in. motto – słowa Jana Długosza – „By czas nie zaćmił i niepamieć...”. W strażnicy została utworzona również izba pamięci, w której zgromadzono liczne pamiątki związane z patronem. 

</doc>
<doc id="3159561" url="https://pl.wikipedia.org/wiki?curid=3159561" title="Strażnica WOP Zbereże">
Strażnica WOP Zbereże

Strażnica Wojsk Ochrony Pogranicza Zbereże/Uhrusk – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 31 komendy odcinka we Włodawie jako 144 strażnica WOP (Zbereże) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
2 listopada 1945 roku obsada strażnicy nr 144 wyjechała z Lublina do Włodawy. W 1946 roku w 31 komendzie odcinka zaszły zmiany dyslokacyjne, 25 stycznia 1946 roku do ochrony granicy państwowej wyszły pierwsze patrole ze 144 strażnicy WOP Zbereże.
W czerwcu 1946 roku strażnica nr 144 została przeniesiona ze Zbereża do Uhrusk.
W związku z reorganizacją oddziałów WOP, 24 kwietnia 1948 roku 144 strażnica OP Uhrusk (w skali kraju) została włączona w struktury 23 batalionu OP we Włodawie, a 1 stycznia 1951 roku 232 batalionu WOP we Włodawie .
15 marca 1954 roku wprowadzono nową numerację strażnic, a Strażnica WOP Zbereże otrzymała nr 139 w skali kraju i była w strukturach 232 batalionu WOP we Włodawie.
Reorganizacja, jaką przechodziły Wojska Ochrony Pogranicza w czerwcu 1956 roku, doprowadziły do likwidacji 23 Brygady i podległych jej pododdziałów.

</doc>
<doc id="3159563" url="https://pl.wikipedia.org/wiki?curid=3159563" title="Manuel da Silva Rodrigues Linda">
Manuel da Silva Rodrigues Linda



</doc>
<doc id="3159564" url="https://pl.wikipedia.org/wiki?curid=3159564" title="Strażnica WOP Świerże">
Strażnica WOP Świerże

Strażnica WOP Świerże – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 31 komendy odcinka jako 145 strażnica WOP (Świerże) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
17 listopada 1945 roku obsada 31 komendy odcinka, w tym 145 strażnica, wyjechała z Lublina do Włodawy. We Włodawie poszczególne strażnice przygotowywały się do objęcia ochrony granicy. W 1946 roku w 31 komendzie odcinka zaszły zmiany dyslokacyjne. 26 stycznia 1946 roku nad granicę wyszły pierwsze patrole ze 145 strażnicy Świerże.
W związku z reorganizacją oddziałów WOP w 1948 roku, strażnica podporządkowana została dowódcy 23 batalionu OP. Od stycznia 1951 roku strażnica podlegała dowódcy 232 batalionu WOP.
Ochrona granicy.
Sąsiednie strażnice:

</doc>
<doc id="3159565" url="https://pl.wikipedia.org/wiki?curid=3159565" title="Czartowskie Skały">
Czartowskie Skały



</doc>
<doc id="3159567" url="https://pl.wikipedia.org/wiki?curid=3159567" title="Strażnica WOP Dubienka">
Strażnica WOP Dubienka

Strażnica WOP Dubienka – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 32 komendy odcinka jako 146 strażnica WOP (Dubienka) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
21 grudnia 1945 z Lublina wyjechała do Hrubieszowa 146 strażnica WOP.
W związku z reorganizacją oddziałów WOP w 1948 roku, strażnica podporządkowana została dowódcy 25 batalionu OP. Od stycznia 1951 roku strażnica podlegała dowódcy 233 batalionu WOP.
Ochrona granicy.
Strażnice sąsiednie:

</doc>
<doc id="3159568" url="https://pl.wikipedia.org/wiki?curid=3159568" title="Leopold Marcin Karasiński">
Leopold Marcin Karasiński

Leopold Marcin Karasiński (ur. 6 października 1886 w Leżajsku, zm. 27 września 1952 we Wrocławiu) – polski architekt.
Życiorys.
W 1902 ukończył Szkołę Rzemieślniczo-Przemysłową, a następnie przez pięć lat studiował na Politechnice Lwowskiej. Po dwuletniej praktyce w biurach architektonicznych założył własną pracownię architektoniczną. Do 1914 projektował budynki mieszkalne, po wybuchu I wojny światowej wstąpił na ochotnika do wojska. Po zakończeniu działań wojennych powrócił do Lwowa i kontynuował pracę architekta, jego projekty z tego okresu powstały w stylu funkcjonalizmu. W 1928 wspólnie z Tadeuszem Stanisławem Wróblem założyli spółkę, w swoich projektach często stosowali konstrukcje betonowe. Siedzibą spółki architektonicznej był dom przy ulicy Tadeusza Romanowicza 8 (Panasa Saksahańskiego). W wyborach samorządowych z maja 1939 ubiegał się o mandat radnego Rady Miasta Lwowa startując z Listy Chrześcijańsko-Narodowej i został zastępcą radnego Jerzego Kuryłowicza.
Po wysiedleniu Polaków ze Lwowa zamieszkał we Wrocławiu, gdzie zmarł 27 września 1952.
W latach 1948-1949 prezes wrocławskiego oddziału SARP.

</doc>
<doc id="3159569" url="https://pl.wikipedia.org/wiki?curid=3159569" title="António Vitalino Dantas">
António Vitalino Dantas

António Vitalino Fernandes Dantas O. Carm. (ur. 3 listopada 1941 w Barros de Vila Verde) – portugalski duchowny rzymskokatolicki, biskup Beja w latach 1999–2016.
Święcenia kapłańskie otrzymał 3 sierpnia 1968. 
3 lipca 1996 papież Jan Paweł II mianował go biskupem pomocniczym Lizbony, ze stolicą tytularną "Tlos". Sakry biskupiej udzielił mu 29 września 1996 kardynał António Ribeiro.
22 stycznia 1999 został mianowany biskupem diecezji Beja.

</doc>
<doc id="3159570" url="https://pl.wikipedia.org/wiki?curid=3159570" title="António Vitalino Fernandes Dantas">
António Vitalino Fernandes Dantas



</doc>
<doc id="3159571" url="https://pl.wikipedia.org/wiki?curid=3159571" title="Urwista">
Urwista



</doc>
<doc id="3159572" url="https://pl.wikipedia.org/wiki?curid=3159572" title="Cerkiew św. Jana Rylskiego w Moskwie (Donskoj)">
Cerkiew św. Jana Rylskiego w Moskwie (Donskoj)

Cerkiew św. Jana Rylskiego – cerkiew w Moskwie, na terenie dekanatu Dońskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego. Jedna z dwóch – obok cerkwi Ikony Matki Bożej „Wszystkich Strapionych Radość” – cerkwi przy szpitalu psychiatrycznym im. N. Aleksiejewa.
Historia.
Cerkiew została otwarta w 1900 jako druga prawosławna świątynia przy szpitalu psychiatrycznym im. N. Aleksiejewa, cztery lata po wyświęceniu pierwszej szpitalnej cerkwi Ikony Matki Bożej „Wszystkich Strapionych Radość”. Była przeznaczona wyłącznie do odprawiania ceremonii pogrzebowych. Autorem projektu budynku był L. Wasiljew, który projektował cały kompleks zabudowań szpitalnych.
Nietypowe wezwanie cerkwi prawdopodobnie odwołuje się do postaci powszechnie szanowanego w Rosji duchownego Jana Kronsztadzkiego, którego świętym patronem był właśnie Jan Rylski.
Cerkiew została zamknięta w latach 20. XX wieku. Pozostawała własnością szpitala, ale nie pełniła dotychczasowych funkcji. Jej wyposażenie uległo całkowitemu zniszczeniu.
Świątynię ponownie otwarto w 1998. Budynek powrócił do pierwotnych funkcji, odbywają się w nim nabożeństwa pogrzebowe. Cerkiew jest niedostępna dla osób spoza szpitala.

</doc>
<doc id="3159573" url="https://pl.wikipedia.org/wiki?curid=3159573" title="Strażnica WOP Matcze">
Strażnica WOP Matcze

Strażnica WOP Matcze – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 32 komendy odcinka jako 147 strażnica WOP (Matcze) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1945 i na początku 1946 roku 32 komenda odcinka wraz ze strażnicami stacjonowała w Hrubieszowie. 15 stycznia 1946 roku 147 strażnica WOP wystawiła ze swojego składu pierwsze patrole.
5 lipca 1946 roku 147 strażnica WOP zakwaterowała się w cerkwi w Matczu. Konie trzymano u gospodarzy w pomieszczeniach prywatnych. W 1948 stacjonowała w Skryhiczynie.
W związku z reorganizacją oddziałów WOP w 1948 roku, strażnica podporządkowana została dowódcy 25 batalionu OP. Od stycznia 1951 roku strażnica podlegała dowódcy 233 batalionu WOP.
Ochrona granicy.
Sąsiednie strażnice:

</doc>
<doc id="3159578" url="https://pl.wikipedia.org/wiki?curid=3159578" title="Adam Orlik">
Adam Orlik

Adam Orlik (ur. 8 stycznia 1902 w Kozłówce, powiat nowogródzki; zm. wiosną 1940 w Katyniu) – nauczyciel, podporucznik rezerwy piechoty Wojska Polskiego, ofiara zbrodni katyńskiej.
Życiorys.
Urodził się w jako syn Michała i Anny. Brał udział w wojnie polsko-bolszewickiej w 1920, walczył w szeregach 23 pułku piechoty i 22 pułku piechoty.
Ukończył Wyższy Kurs Nauczycielski w Wilnie i Szkołę Podchorążych Rezerwy Piechoty w 1929. Został awansowany do stopnia podporucznika w korpusie oficerów piechoty ze starszeństwem z dniem 1 września 1929 (lok. 724). Został przydzielony do 78 pułku piechoty w garnizonie Baranowicze. Zawodowo pracował jako nauczyciel i kierownik szkoły powszechnej w Niechniewiczach w rodzinnym powiecie nowogródzkim.
Jego żoną była Janina, z domu Małek, pochodząca z Zarszyna, która pracowała w szkole w Niechniewiczach jako nauczycielka. Mieli dwoje dzieci.
Po wybuchu II wojny światowej, kampanii wrześniowej i agresji ZSRR na Polskę z 17 września 1939 został aresztowany przez Sowietów. Był przetrzymywany w obozie w Kozielsku. Na wiosnę 1940 został zabrany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940, gdzie został pochowany na terenie obecnego Polskiego Cmentarza Wojennego w Katyniu.
Żona Adama Orlika z dwójką ich dzieci podczas wojny została deportowana do Kazachstanu i przebywała w Prieobrażance, skąd powróciła do Polski po wojnie.
Upamiętnienie.
W 2007 pośmiertnie został awansowany do stopnia porucznika.
10 września 2010, w ramach akcji „Katyń... pamiętamy” / „Katyń... Ocalić od zapomnienia” przy Szkole Podstawowej im. Marii Konopnickiej w Pisarowcach (mieszczącej się w tamtejszym byłym dworze) niedaleko Zarszyna został zasadzony Dąb Pamięci poświęcony Adamowi Orlikowi.

</doc>
<doc id="3159579" url="https://pl.wikipedia.org/wiki?curid=3159579" title="Leon Kowalski (malarz)">
Leon Kowalski (malarz)

Leon Kowalski (ur. 11 kwietnia 1870 w Kijowie, zm. 17 listopada 1937 w Krakowie) – polski malarz i grafik.
Życiorys.
Był synem Mariana, powstańca z 1863 i Domiceli z Szutkowskich. Nauki rysunku i malarstwa rozpoczął w Kijowskiej Szkole Malarskiej Mikołaja Iwanowicza Muraszki, gdzie uczył się m.in. u Michaiła Wrubla. W latach 1889-1895 studiował w krakowskiej Szkole Sztuk Pięknych, gdzie nauczycielami jego byli W. Łuszczkiewicz, F.Cynk, J. Unierzyski, I. Jabłoński, L. Löfler, A Daun, J Łepkowski, K. Górski.
Studia pejzażowe jakie Kowalski przywiózł z wakacji zwróciły uwagę ówczesnego dyrektora szkoły, Jana Matejki, który uznał go za wyjątkowego studenta na tyle, by przyznać mu prywatne stypendium. Wypłacane one było do roku 1893, czyli śmierci Matejki.
Ukończywszy studia ze srebrnym medalem uzyskał Kowalski cesarską dotację na studia zagraniczne, po czym przez rok kształcił się w pracowni Karla Rauppa w Monachium. Następnie wyjechał do Paryża, gdzie uczył się u Jeana Paula Laurensa, Beniamina Constanta i Augusta Girardota. Podróżował po Francji, Włoszech i Niemczech, następnie wrócił do Krakowa z zamiarem przedłużenia stypendium, jednak nowy dyrektor szkoły, Julian Fałat, skierował go na kilkumiesięczny staż w pracowni Leona Wyczółkowskiego. Potem Kowalski wrócił do Paryża.
Ponownie przyjechał do Krakowa w 1905 roku z żoną, Marią z Kubickich-Piotruch. Odtąd brał czynny udział w polskim życiu artystycznym, m.in. był jednym z założycieli "Grupy Zero" w 1908 a w 1911 jednym z założycieli i pierwszym prezesem Związku Artystów Plastyków, organizatorem wystaw. Lata I wojny światowej spędził w Kijowie tworząc m.in. "Polską Szkołę Sztuk Pięknych". Po roku 1920 wrócił do Krakowa i ponownie wybrany został prezesem Związku Artystów Plastyków a w 1929 roku prezesem Towarzystwa Artystów Grafików. Uczestniczył w licznych wystawach – tak w kraju, jak i za granicą.
Malował olejno, akwarelą i pastelem, tworząc pejzaże, widoki miejskie, studia kwiatów a także portrety, sceny rodzajowe i religijne. Pozostawił około dwustu obrazów. Jako grafik uprawiał drzeworyt, litografię, miękki werniks oraz akwafortę i suchą igłę. Do najwyżej ocenianych grafik należy album z litografiami "Malowniczy Kraków".
W roku 1937 wydał tomik wspomnień "Pendzlem i piórem", pisywał też artykuły, m.in. do „Głosu Plastyków”.
Pochowany został na Cmentarzu Rakowickim w Krakowie, w kwaterze XXVIIIb.

</doc>
<doc id="3159581" url="https://pl.wikipedia.org/wiki?curid=3159581" title="Janinów (osada leśna w powiecie brzezińskim)">
Janinów (osada leśna w powiecie brzezińskim)

Janinów – osada leśna w Polsce położona w województwie łódzkim, w powiecie brzezińskim, w gminie Brzeziny.
W latach 1975–1998 miejscowość należała administracyjnie do województwa skierniewickiego.
Zobacz też: Janinów

</doc>
<doc id="3159583" url="https://pl.wikipedia.org/wiki?curid=3159583" title="Strażnica WOP Strzyżów">
Strażnica WOP Strzyżów

Strażnica Wojsk Ochrony Pogranicza Strzyżów – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 32 komendy odcinka jako 148 strażnica WOP (Strzyżów) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1945 na początku 1946 roku 32 komenda odcinka wraz ze strażnicami stacjonowała w Hrubieszowie. 15 stycznia 1946 roku 148 strażnica WOP wystawiła ze swojego składu pierwsze patrole.
22 maja 1946 roku wyjechała na granicę obsada 148 strażnicy WOP i objęła służbę na przejściu granicznym zorganizowanym pod Uściługiem.
W związku z reorganizacją oddziałów WOP, 24 kwietnia 1948 roku 148 strażnica OP została włączona w struktury 25 batalionu OP w Hrubieszowie, a 1 stycznia 1951 roku 233 batalionu WOP w Hrubieszowie.
15 marca 1954 roku wprowadzono nową numerację strażnic, a Strażnica WOP Strzyżów otrzymała nr 144 w skali kraju i była w strukturach 233 batalionu WOP w Hrubieszowie.
Reorganizacja, jaką przechodziły Wojska Ochrony Pogranicza w czerwcu 1956 roku, doprowadziły do likwidacji 23 Brygady i podległych jej pododdziałów. W miejsce zniesionej jednostki utworzono dwie samodzielne: Grupę Manewrową Wojsk Ochrony Pogranicza Tomaszów (Chełm) Lubelski i Samodzielny Oddział Zwiadowczy WOP Chełm do którego została włączona Placówka WOP Strzyżów. 1 maja 1957 roku, na bazie Grupy Manewrowej i Samodzielnego Oddziału Zwiadowczego WOP zorganizowano 23 Chełmski Oddział WOP a od 1959 roku nadano 23 Oddziałowi nazwę regionalną: 23 Chełmski Oddział WOP.
W 1961 roku Placówkę Wojsk Ochrony Pogranicza Strzyżów przeniesiono do Hrubieszowa i na jej bazie utworzona została Placówka WOP Hrubieszów.
Ochrona granicy.
W 1960 roku 3 placówka WOP Strzyżów ochraniała odcinek 8755 m granicy państwowej:

</doc>
<doc id="3159584" url="https://pl.wikipedia.org/wiki?curid=3159584" title="Strażnica WOP Czumów">
Strażnica WOP Czumów

Strażnica WOP Czumów – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana po 1945 roku jako strażnica WOP nr 148a.
Od stycznia 1951 roku strażnica podlegała dowódcy 233 batalionu WOP.

</doc>
<doc id="3159585" url="https://pl.wikipedia.org/wiki?curid=3159585" title="Leon Kowalski">
Leon Kowalski



</doc>
<doc id="3159589" url="https://pl.wikipedia.org/wiki?curid=3159589" title="Czwarta edycja Seiyū Awards">
Czwarta edycja Seiyū Awards

Czwarta edycja Seiyū Awards – ceremonia wręczenia nagród japońskim aktorom głosowym, która odbyła się w dniu 6 marca 2010 r. w Teatrze UDX w Akihabara (Tokio). Głosowanie trwało od 1 października 2009 do 1 stycznia 2010.

</doc>
<doc id="3159590" url="https://pl.wikipedia.org/wiki?curid=3159590" title="Strażnica WOP Kryłów">
Strażnica WOP Kryłów

Strażnica Wojsk Ochrony Pogranicza Kosmów/Kryłów – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 32 komendy odcinka jako 149 strażnica WOP (Kosmów) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1945 na początku 1946 roku 32 komenda odcinka wraz ze strażnicami stacjonowała w Hrubieszowie. 15 stycznia 1946 roku 149 strażnica WOP wystawiła ze swojego składu pierwsze patrole. W międzyczasie strażnica została przeniesiona z miejscowości Kosmów do Kryłowa (Budynek, w którym się znajdowała strażnica zachował się do dziś naprzeciw bramy kościoła parafialnego).
W związku z reorganizacją oddziałów WOP, 24 kwietnia 1948 roku 149 strażnica OP Kryłów (w skali kraju) została włączona w struktury 25 batalionu OP w Hrubieszowie, a 1 stycznia 1951 roku 233 batalionu WOP w Hrubieszowie.
15 marca 1954 roku wprowadzono nową numerację strażnic, a Strażnica WOP Kryłów otrzymała nr 146 w skali kraju i była w strukturach 233 batalionu WOP w Hrubieszowie.
Reorganizacja, jaką przechodziły Wojska Ochrony Pogranicza w czerwcu 1956 roku, doprowadziły do likwidacji 23 Brygady i podległych jej pododdziałów.

</doc>
<doc id="3159592" url="https://pl.wikipedia.org/wiki?curid=3159592" title="Nummulites">
Nummulites

Nummulites (numulity) – rodzaj wymarłych dużych otwornic o skorupce wapiennej, występujący od późnego paleocenu do wczesnego oligocenu.
Mają spłaszczoną dyskowatą skorupkę zwiniętą spiralnie (ostatni skręt zakrywa starsze), podzieloną wewnątrz na liczne komory. Przedstawiciele rodzaju osiągają do 16 cm średnicy. Znanych jest około 300 gatunków tego rodzaju. Prowadziły bentoniczny tryb życia w płytkich wodach ciepłych mórz tetydzkich. W Polsce tworzą wapienie i dolomity numulitowe wzdłuż północnej granicy Tatr. Szczególnie licznie występowały w eocenie, tworząc grube zespoły ławic wapieni numulitowych. Skały te były wykorzystywane w różnych rejonach Europy i Afryki przez człowieka do celów budowlanych, m.in. wykonywano z nich bloki skalne wielkich piramid w Egipcie, korzystając z pobliskich złóż tych wapieni.

</doc>
<doc id="3159593" url="https://pl.wikipedia.org/wiki?curid=3159593" title="A-57">
A-57

A-57 – niezrealizowany projekt radzieckiego bombowca strategicznego, latającej łodzi w układzie konstrukcyjnym latającego skrzydła. Projektantem samolotu był radziecki konstruktor włoskiego pochodzenia Roberto Bartini.
Historia.
W latach 50. XX wieku trwał intensywny wyścig zbrojeń pomiędzy obydwoma supermocarstwami. Głównym narzędziem ataku w przypadku pełnoskalowego konfliktu miały być bomby atomowe, a ich nosicielami strategiczne bombowce. W przypadku Związku Radzieckiego, nie dysponującego flotą latających cystern, akcent w konstrukcji nowych maszyn projektanci kładli na zasięg, umożliwiający dotarcie nad kontynent amerykański. Obok klasycznych rozwiązań pojawiły się również rozwiązania alternatywne. Jednym z nich był zrealizowany w 1957 roku przez Roberto Bartiniego projekt latającej łodzi. W zamierzeniu jej twórcy, maszyna miała lecąc w kierunku Ameryki wodować na oceanie, gdzie mogłaby pobrać paliwo od oczekującego na nią okrętu podwodnego, a po uzupełnieniu paliwa kontynuować lot w kierunku celu. Projektowany samolot otrzymał oznaczenie A-57, litera „A” oznaczała Amerykę (ros. "Америка"). Bartini zaprojektował latającą łódź w układzie latającego skrzydła. Maszyna miała być napędzana pięcioma silnikami turboodrzutowymi NK-10B. Cała piątka miała być umieszczona w jednym przedziale pomiędzy statecznikami pionowymi. Podobny układ rozmieszczenia silników zastosowano w amerykańskiej konstrukcji North American XB-70 Valkyrie. Radziecki bombowiec miał być uzbrojony w pojedynczą, ważącą 3000 kg bombę termojądrową przenoszoną w komorze bombowej. Maszyna w zamyśle swojego konstruktora przenosić miała również pojedynczy pocisk manewrujący RSS-40 Buran. Pocisk miał być umieszczany na grzbiecie A-57 i tak transportowany do miejsca odpalenia. Bombowiec miał posiadać bogate wyposażenie, między innymi dwa systemy zakłóceń aktywnych "Roza" i "Wienik", jeden system zakłóceń pasywnych TRS-45, radar SWR-1, system łączności "Płanieta", system nawigacyjny "Wietier" oraz system hydroakustyczny "Ochock", służący do lokalizacji czekającego z paliwem okrętu podwodnego. Planowana była również wersja rozpoznawcza samolotu różniąca się wyposażeniem oznaczona jako R-57. A-57 nigdy nie wyszedł poza stadium projektu, a w 1960 roku, w biurze OKB-23 Miasiszczewa w Moskwie, gdzie dano do dyspozycji Bartiniemu niewielki zespół konstruktorów, wszelkie prowadzone nad bombowcem prace zostały wstrzymane.

</doc>
<doc id="3159594" url="https://pl.wikipedia.org/wiki?curid=3159594" title="Maminsynek">
Maminsynek

Maminsynek (ang. "Mama's Boy") – amerykański film komediowy z 2007 roku w reżyserii Tima Hamiltona. Wyprodukowany przez wytwórnię Warner Bros.
Premiera filmu miała miejsce 30 listopada 2007 roku w Stanach Zjednoczonych.
Opis fabuły.
29-letni Jeffrey (Jon Heder), miłośnik komiksów i gier na konsoli, wciąż mieszka z matką, Jan (Diane Keaton). Gdy ta poznaje specjalistę od technik motywacyjnych, Merta (Jeff Daniels), duży chłopiec chce się go jak najszybciej pozbyć. Pomaga mu zbuntowana, początkująca piosenkarka Nora Flannagan (Anna Faris).
Obsada.
Źródło: Filmweb
i inni

</doc>
<doc id="3159596" url="https://pl.wikipedia.org/wiki?curid=3159596" title="Patricija Šulin">
Patricija Šulin

Patricija Šulin (ur. 25 listopada 1965 w Šempeterze pri Gorici, zm. 2 listopada 2021) – słoweńska polityk, działaczka samorządowa i urzędniczka, posłanka do Zgromadzenia Państwowego, posłanka do Parlamentu Europejskiego VIII kadencji.
Życiorys.
Ukończyła studia na wydziale nauk o organizacji w Kranju Uniwersytetu w Mariborze. Pracowała jako referentka, prowadziła własną działalność handlową, następnie była dyrektorem handlowym prywatnego przedsiębiorstwa. W 1997 została inspektorem podatkowym w ministerstwie finansów. W 2010 objęła stanowisko zastępczyni burmistrza Novej Goricy. Wybrano ją również na przewodniczącą lokalnych struktur Słoweńskiej Partii Demokratycznej.
W wyborach parlamentarnych w 2011 kandydowała z listy SDS do Zgromadzenia Państwowego. Mandat poselski objęła w 2012, kiedy to z zasiadania w parlamencie czasowo zrezygnował powołany w skład rządu Zvone Černač. Funkcję deputowanej pełniła do 2013. W wyborach europejskich w 2014 z ramienia swojego ugrupowania została wybrana na eurodeputowaną VIII kadencji; mandat sprawowała przez jedną kadencję do 2019. Od 2020 zatrudniona w administracji gminy miejskiej Nova Gorica, gdzie zajmowała się sprawami organizacyjnymi i majątkowymi.

</doc>
<doc id="3159597" url="https://pl.wikipedia.org/wiki?curid=3159597" title="Widecombe in the Moor">
Widecombe in the Moor

Widecombe in the Moor – wieś i civil parish w Anglii, w Devon, w dystrykcie Teignbridge. W 2011 civil parish liczyła 545 mieszkańców.
W miejscowości znajduje się XIV-wieczny kościół św. Pankracego z wieżą o wysokości 120 stóp (36,58 m), przebudowany w XVII wieku po zniszczeniach których w 1638 roku dokonała silna burza. Zawaleniu uległa wówczas jedna z iglic wieży. Jej szczątki przebijając dach wpadły do wnętrza świątyni zabijając 4 osoby i raniąc ok. 60. Według miejscowej legendy to sam diabeł dokonał zniszczeń, przychodząc po dusze 4 osób które grały w kościele w karty, iglicę natomiast zburzył przywiązany do niej diabelski koń. Mur kościoła tworzy jedną ze ścian wiejskiego rynku, naprzeciwko natomiast znajduje się XV-wieczny budynek, używany obecnie jako siedziba rady oraz centrum informacji turystycznej. Za kościołem znajduje się teren zielony zwany Butte Park, w średniowieczu trenowali tam swoje umiejętności łucznicy.
Widecombe znane jest z dorocznego festynu, organizowanego co najmniej od 1850 roku w drugą sobotę września. Przyciąga on gości z okolicy i został uwieczniony w piosence "Widecombe Fair", opowiadającej o tym jak grupa przyjaciół udała się na festyn w Widecombe jadąc na pożyczonym koniu. Refren tej piosenki, w którym wymienia się jeźdźców ("Bill Brewer, Jan Stewer, Peter Gurney,Peter Davy, Dan'l Whiddon, Harry Hawke, Old Uncle Tom Cobley and all") jest używany w brytyjskich pubach jako test: osoba, która zaśpiewa go bez pomyłki jest uważana za na tyle trzeźwą, że może pić dalej. Płaskorzeźba, przedstawiająca konia a na nim sześciu jeźdźców znajduje się na przydrożnym witaczu z nazwą wsi.

</doc>
<doc id="3159598" url="https://pl.wikipedia.org/wiki?curid=3159598" title="Widecombe-in-the-Moor">
Widecombe-in-the-Moor



</doc>
<doc id="3159600" url="https://pl.wikipedia.org/wiki?curid=3159600" title="Tedburn St. Mary">
Tedburn St. Mary

Tedburn St. Mary – wieś i civil parish w Anglii, w Devon, w dystrykcie Teignbridge. W 2011 civil parish liczyła 1472 mieszkańców. Tedburn St. Mary jest wspomniana w Domesday Book (1086) jako "Teteborne"/"Teteburne"/"Teteborna".

</doc>
<doc id="3159601" url="https://pl.wikipedia.org/wiki?curid=3159601" title="Tedburn St Mary">
Tedburn St Mary



</doc>
<doc id="3159602" url="https://pl.wikipedia.org/wiki?curid=3159602" title="Ide">
Ide

Ide – wieś i civil parish w Anglii, w Devon, w dystrykcie Teignbridge. W 2011 civil parish liczyła 526 mieszkańców. Ide jest wspomniana w Domesday Book (1086) jako "Ide"/"Ida".
Zobacz też.
• IDE

</doc>
<doc id="3159603" url="https://pl.wikipedia.org/wiki?curid=3159603" title="Ilsington">
Ilsington

Ilsington – wieś i civil parish w Anglii, w Devon, w dystrykcie Teignbridge. W 2011 civil parish liczyła 2526 mieszkańców. Ilsington jest wspomniana w Domesday Book (1086) jako "Lestintone"/"Ilestintona".

</doc>
<doc id="3159604" url="https://pl.wikipedia.org/wiki?curid=3159604" title="Piąta edycja Seiyū Awards">
Piąta edycja Seiyū Awards

Piąta edycja Seiyū Awards – ceremonia wręczenia nagród japońskim aktorom głosowym, która odbyła się w dniu 5 marca 2011 r. w Tokio. Głosowanie trwało od 22 października 2010 do 1 stycznia 2011. W przeciwieństwie do poprzednich edycji w piątej Seiyū Awards nie została przyznana nagroda dla najlepszego aktora roli pierwszoplanowej.

</doc>
<doc id="3159605" url="https://pl.wikipedia.org/wiki?curid=3159605" title="Bridford">
Bridford

Bridford – wieś i civil parish w Anglii, w Devon, w dystrykcie Teignbridge. W 2011 civil parish liczyła 503 mieszkańców. Bridford jest wspomniana w Domesday Book (1086) jako "Bredford"/"Bredfort"/"Brideford"/"Brideforda".

</doc>
<doc id="3159607" url="https://pl.wikipedia.org/wiki?curid=3159607" title="Ipplepen">
Ipplepen

Ipplepen – wieś i civil parish w Anglii, w Devon, w dystrykcie Teignbridge. W 2011 civil parish liczyła 2469 mieszkańców. Ipplepen jest wspomniana w Domesday Book (1086) jako "Iplepene"/"Iplepena".

</doc>
<doc id="3159608" url="https://pl.wikipedia.org/wiki?curid=3159608" title="Shillingford St. George">
Shillingford St. George

Shillingford St. George – wieś i civil parish w Anglii, w Devon, w dystrykcie Teignbridge. W 2011 civil parish liczyła 382 mieszkańców. Shillingford St. George jest wspomniana w Domesday Book (1086) jako "Esselingeforde"/"Esselingaforda"/"Selingeforde"/"Selingeforda".

</doc>
<doc id="3159609" url="https://pl.wikipedia.org/wiki?curid=3159609" title="Shillingford St George">
Shillingford St George



</doc>
<doc id="3159611" url="https://pl.wikipedia.org/wiki?curid=3159611" title="Christow">
Christow

Christow – wieś i civil parish w Anglii, w Devon, w dystrykcie Teignbridge. W 2011 civil parish liczyła 820 mieszkańców.

</doc>
<doc id="3159612" url="https://pl.wikipedia.org/wiki?curid=3159612" title="Rubem Dantas">
Rubem Dantas

Rubem Dantas Rodrigues (ur. w 1954 w Salvador de Bahía) – brazylijski perkusista. Studiował grę na fortepianie i perkusji w Salvadorze. Rubem jest jednym z pierwszych, którzy zastosowali instrument perkusyjny w muzyce flamenco.
Początki kariery.
Dantas pochodzi z zamiłowanej do muzyki rodziny. Grę na pianinie rozpoczął, dzięki swojej mamie, która namawiała go także do słuchania takich tuz muzycznych jak Maysa Matarazzo, Agostinho dos Santos, Jackson do Pandeiro, Pixinguinha, czy Elzy Soares. Po kilku latach spędzonych przy pianinie, Rubem postanowił zmienić instrument na perkusję. Jego opiekunem został Vadinho do Cantois, którego muzyk uznaje za prawdziwego maestro. Vadinho nauczył go podstaw i uczynił go jednym z najbardziej obiecujących bębniarzy na świecie, którzy brali udział na najważniejszych festiwalach w Brazylii. Wspólnie z "Sangue y Raça" odniósł spory sukces adaptując musical "Opera za trzy grosze" Bertolta Brechta.
Paryż i Madryt.
Po kilku latach spędzonych w Paryżu, w 1976 roku Rubem przybywa do Madrytu, współpracując tam z Eddym Louissem i Christianem Escoudé. W Hiszpanii spotyka Jean Luc Vallet, Jaime Marques, Manolo Heredia Bonilla z Malagi, Kubańczykiem Tito Duarte, Richardem Krullem i Pepe Pererą, z którymi kolaboruje. W tym czasie spotyka Pedro Ruy-Blasa, który proponuje mu dołączenie do zespołu "Dolores", założonego przez Jorge Pardo, Jesúsa Pardo i Alvaro Yébenesa. Grupa nieodwracalnie zmienia pogląd na muzykę flamenco.
Udział w projekcie Paco de Lucii.
W 1981 roku Paco de Lucía proponuje Rubemowi udział w jego nowym przedsięwzięciu – Paco de Lucía Sextet. To było wtedy, gdy Rubem wprowadził w świat flamenco perkusję. Jego rytmy uzupełnione były dźwiękami bongosów, darbuki, Kongi oraz chimes po raz pierwszy w historii. Zespół po latach stał się jednym z najlepiej rozpoznawalnych w muzyce tego gatunku. Dantas występował na największych scenach świata przez ponad 25 lat, będąc pozytywnie przyjętym przez krytyków.
Wprowadzenie nowego instrumentu.
Podczas jednego z koncertów z Paco de Lucią w Stanach Zjednoczonych, Rubem odkrył peruwiański bęben cajón. Artysta użył go również podczas nagrań opublikowanych na albumie "Sólo quiero caminar" (1981), autorstwa de Lucii. Od tego momentu „skrzynka” jest utożsamiana ze stylem flamenco.

</doc>
<doc id="3159614" url="https://pl.wikipedia.org/wiki?curid=3159614" title="High Resolution Imaging Science Experiment">
High Resolution Imaging Science Experiment



</doc>
<doc id="3159615" url="https://pl.wikipedia.org/wiki?curid=3159615" title="LaKeisha Lawson">
LaKeisha Lawson

LaKeisha Lawson (ur. 3 czerwca 1987) – amerykańska lekkoatletka specjalizująca się w biegach sprinterskich.
W 2014 dotarła do półfinału biegu na 60 metrów podczas halowych mistrzostw świata w Sopocie. W tym samym roku weszła w skład amerykańskiej sztafety 4 × 100 metrów, która zdobyła złoto IAAF World Relays. Złota medalistka igrzysk panamerykańskich w Toronto w biegu rozstawnym 4 × 100 metrów (2015).
Medalistka mistrzostw Stanów Zjednoczonych.

</doc>
<doc id="3159617" url="https://pl.wikipedia.org/wiki?curid=3159617" title="Lakeisha Lawson">
Lakeisha Lawson



</doc>
<doc id="3159618" url="https://pl.wikipedia.org/wiki?curid=3159618" title="LeKeisha Lawson">
LeKeisha Lawson



</doc>
<doc id="3159619" url="https://pl.wikipedia.org/wiki?curid=3159619" title="Lekeisha Lawson">
Lekeisha Lawson



</doc>
<doc id="3159620" url="https://pl.wikipedia.org/wiki?curid=3159620" title="Adam Wątor">
Adam Wątor

Adam Wątor (ur. 1957 w Szczecinie) – polski historyk, profesor nauk humanistycznych.
Życiorys.
Studia historyczne na Uniwersytecie Jagiellońskim ukończył w 1980. Doktorat obronił w 1988 na Uniwersytecie im. Adama Mickiewicza w Poznaniu, a habilitację w 1994 na tej samej uczelni. W 2001 Prezydent RP nadał tytuł profesora nauk humanistycznych. Od 1995 roku profesor nadzwyczajny na Uniwersytecie Szczecińskim, a w 2002 uzyskał stanowisko profesora zwyczajnego.
Specjalizuje się w historii myśli politycznej, historii Polski XIX-XX wieku i historii wojskowości. Pełni funkcje kierownika Ośrodka Badań Biograficznych na Wydziale Humanistycznym Uniwersytetu Szczecińskiego oraz kierownika Zakładu Historii Polski XIX i XX wieku w Instytucie Historii i Stosunków Międzynarodowych US. Wcześniej był zastępcą dyrektora tego instytutu (1991-1999), a także prodziekanem ds. dydaktyki (1999-2002) oraz dziekanem Wydziału Humanistycznego US (2002-2008).

</doc>
<doc id="3159623" url="https://pl.wikipedia.org/wiki?curid=3159623" title="Bradley Manning">
Bradley Manning



</doc>
<doc id="3159627" url="https://pl.wikipedia.org/wiki?curid=3159627" title="Heartbleed">
Heartbleed

Heartbleed (CVE-2014-0160) – błąd bezpieczeństwa w popularnej bibliotece kryptograficznej OpenSSL, obecny w jej wersjach wydanych między 14 marca 2012 a kwietniem 2014, który pozwalał na nieautoryzowany zdalny odczyt danych z pamięci operacyjnej dowolnego programu używającego tej biblioteki do obsługi szyfrowanych połączeń sieciowych. Był błędem implementacji rozszerzenia protokołu TLS/DTLS „Heartbeat”.
Umożliwiając kradzież obecnych często w pamięci programów, i krytycznie ważnych dla bezpieczeństwa, prywatnych kluczy kryptograficznych i danych dostępowych (haseł czy kluczy sesji), błąd narażał systemy na łatwe wtórne ataki typu przechwytywanie sesji czy "man in the middle" – podszywanie się pod usługi i użytkowników lub podsłuchiwanie ich, a tym samym na dostęp także do szyfrowanej komunikacji, prywatnych kont, usług i danych zapisanych w pamięci zewnętrznej. 
Ze względu na powszechność stosowania OpenSSL i skalę zagrożenia, błąd określono jako bardzo poważny. Po czasie okazało się jednak, że nie wykorzystano go do wielu publicznie opisanych nadużyć.
Mechanizm działania.
Kontekst.
Protokoły SSL i TLS definiują powszechnie używane standardy kryptograficznej ochrony poufności i spójności danych w komunikacji sieciowej – sposób realizacji szyfrowanych połączeń w Internecie. Do 2012 standard TLS nie uwzględniał własnych funkcji związanych z długoterminowym utrzymywaniem połączeń. Komunikacja pozbawiona tej funkcjonalności może być wolniejsza, mniej płynna i bardziej wymagająca dla aplikacji – po zerwaniu lub zakończeniu jednej transmisji konieczna jest ponowna, pełna renegocjacja kolejnej. Nie dotyczyło to połączeń TLS opartych na samodzielnie rozwiązującym ten problem TCP, ale dotykało wariantu DTLS korzystającego z UDP. W lutym 2012 w dokumencie zaproponowano rozszerzenie protokołu o funkcjonalność „Heartbeat” (pol. „puls serca”) – wymiany próbnych komunikatów, podobnej do "ping" (na zasadzie „wezwanie – odzew”), wspomagających monitorowanie i podtrzymywanie połączenia, oraz przy okazji odświeżających tablice trasowania i translacji adresów na jego drodze. 
Definicja Heartbeat wymaga, aby w wezwaniu określono odrębnie treść (maksymalnie formula_1 bajtów) i długość żądanego odzewu w bajtach (jako "uint16", czyli szesnastobitowa liczba naturalna, maksymalnie formula_2) – w związku z możliwością stosowania zmiennego "paddingu" (dodatkowych bitów wydłużających pakiet). Zgodnie ze standardem, wezwania niespójne lub w inny sposób błędne muszą być ignorowane. Rozszerzenie zezwala też na korzystanie z mechanizmu Heartbeat na prawie każdym etapie połączenia (w tym przed próbą autoryzacji, która może być zapisana w logu).
Rozszerzenie Heartbeat zaimplementowano w programach korzystających z szyfrowanej komunikacji, oraz w bibliotekach programistycznych z gotowymi funkcjami kryptograficznymi udostępnianymi innym programom. Jedną z takich bibliotek rozwija nieodpłatnie, w modelu wolnego i otwartego oprogramowania, projekt OpenSSL. Korzystają lub korzystały z niej m.in. bardzo popularne serwery HTTP (Apache, nginx, Lighttpd, Tomcat), poczty elektronicznej (Sendmail, Postfix, Qmail, Exim, Dovecot, Zimbra), baz danych (MySQL, PostgreSQL, MongoDB), czy OpenVPN, OpenLDAP, a także program Bitcoin.
Błąd implementacji.
Implementacja w bibliotece OpenSSL, niezgodnie ze standardem, nie weryfikowała czy żądana treść i długość odzewu są zgodne – programista pominął konieczność sprawdzania zakresu. Wskutek tego, odpowiadała także na błędne wezwania do odesłania danego tekstu z długością przekraczającą jego faktyczny rozmiar. W takim przypadku nadal odsyłała zawartość nieprawidłowo określonego bufora – cały fragment pamięci operacyjnej o żądanej długości (do 64 KB), zaczynający się od praktycznie losowego adresu pod którym zapisano wyznaczoną odpowiedź, oraz znajdujące się po niej dowolne inne dane przechowywane tam aktualnie przez program – w tym potencjalnie wrażliwe informacje. Przy każdym żądaniu możliwy był wyciek ok. formula_3 bajtów (64 KB) pamięci.
Choć mechanizm błędu nie pozwalał na celowy wybór adresu ujawnianej pamięci, wezwanie można było wysyłać wielokrotnie i do skutku. Ponieważ nie trzeba było przy tym zaczynać prób autoryzacji, ataki nie zostawiały z reguły śladu w standardowych logach. W praktyce, wykradana zawartość pamięci okazywała się różna w zależności od systemu – niektóre ujawniały natychmiast hasła, inne głównie nieprzydatne dane. W eksperymentach CERT Polska, badacze wysyłający żądania „Heartbleed” do różnych usług internetowych uzyskali w odpowiedzi fragmenty m.in. wiadomości e-mail, ciasteczek z kluczami sesji, danych dostępowych do VPN, konfiguracji serwerów sieci Tor (w tym ich ukrywanych adresów IP), czy logów serwera. Relacjonowali też, że inne osoby zdobyły tym sposobem inne dane dostępowe, czy fragmenty konfiguracji serwerów WWW, w tym plików .htaccess mogących zawierać dane autoryzacyjne.
Umożliwiona przez błąd kradzież kluczy prywatnych pozwalała na podszywanie się i odszyfrowanie zapisów starych transmisji (o ile nie podlegały technice utajniania z wyprzedzeniem). Kradzież ciasteczek sesyjnych pozwalała z reguły na bezhasłowe wejście na konto. Dzięki szybkiej dostępności gotowych skryptów po ujawnieniu podatności, wykonanie takich ataków było w ocenie ekspertów banalnie proste.
Historia.
Definicję rozszerzenia Heartbeat opublikowano oficjalnie w lutym 2012 w dokumencie . Już pod koniec 2011 jeden z autorów RFC, Robin Seggelmann, wówczas doktorant w Fachhochschule Münster (Uniwersytet Nauk Stosowanych w Münsterze), przygotował implementację funkcji w rozwijanej w modelu wolnego i otwartego oprogramowania bibliotece OpenSSL. Po złożeniu przez Seggelmanna wniosku o dodanie wyniku jego pracy do kodu biblioteki, jego zmiany zostały sprawdzone przez Stephena N. Hensona, jednego z czterech głównych programistów i jedynego pełnoetatowego pracownika projektu. Henson nie zauważył błędu w implementacji i krótko przed północą 31 grudnia 2011 przyjął wadliwy kod do oficjalnego repozytorium. Błąd rozprzestrzenił się wraz z włączeniem rozszerzenia do wydania 1.0.1 OpenSSL 14 marca 2012. Funkcja „pulsu” była domyślnie włączona i nie podlegała konfiguracji, narażając na zagrożenie większość użytkowników wersji dotkniętych zmianą. Na błąd podatne były wersje od 1.0.1 do 1.0.1f oraz 1.0.2-beta i 1.0.2-beta1. 
Po ujawnieniu błędu w kwietniu 2014, Seggelman przyznał się do jego autorstwa, tłumacząc to jako nieszczęśliwą programistyczną pomyłkę, i wspominał, że w tym czasie poprawiał wiele błędów i dodawał liczne nowe funkcjonalności do kodu. Likwidujące problem poprawki zostały uwzględnione we wszystkich wersjach biblioteki począwszy od 1.0.1g wydanej 7 kwietnia 2014.
Jak zwracali później uwagę komentatorzy, projekt OpenSSL był w tym czasie utrzymywany przez bardzo małą grupę wolontariuszy, spośród nielicznych ekspertów w niszowym i specjalistycznym temacie – dlatego kontrola jakości kodu była trudna. Przykładowo, Dan Kaminsky wskazywał, że projektowanie i implementacja bezpiecznych protokołów jest bardzo żmudną i niewdzięczną pracą, która przyciąga mało chętnych, choć to krytyczny element infrastruktury telekomunikacyjnej. Strona projektu wymieniała w tym czasie 15 aktywnych oficjalnych członków, z których jedynie Henson był zatrudniony na pełen etat. Wskazywano na relatywnie niski budżet projektu, nieproporcjonalny do ogromnej popularności biblioteki. OpenSSL otrzymywało wówczas ok. $2000 charytatywnych wpłat rocznie. Deweloperzy dorabiali dodatkowo do ok. $1 miliona łącznie jako konsultanci, jednak służyło to głównie ich prywatnemu utrzymaniu. Po ujawnieniu błędu inicjatywa Linux Foundation, z udziałem m.in. Facebooka, Google, IBM i Microsoftu, zdecydowała się zapewnić większe finansowanie dla podstawowej otwartoźródłowej „infrastruktury”, poczynając od OpenSSL. 
Wykrycie.
Błąd pozostał prawdopodobnie niewykryty przez dwa lata. Pod koniec marca 2014 dwie niezależne grupy badaczy poświęcały uwagę jakości kodu OpenSSL. Neel Mehta z Google Security zajmował się, jak wspominał, żmudnym audytem tej biblioteki, zaniepokojony mniej poważnymi błędami w podobnych programach ujawnionymi wcześniej w 2014. Antti Karjalainen, Riku Hietamäki i Matti Kamunen z fińskiej firmy Codenomicon wykorzystywali OpenSSL do testów nowego fuzzera protokołów. Mehta odkrył błąd 21 marca lub wcześniej; od tego dnia Google zaczęło wprowadzać poprawki w swoich systemach. Zespół Codenomicon odkrył podatność 3 kwietnia (czasu fińskiego).
Początkowo dwa zespoły nie wiedziały wzajemnie o swoich pracach i podejmowały odrębne działania, aby odpowiedzialnie ujawnić podatność. Przed oficjalnym ogłoszeniem doszło też rzekomo do pojedynczych wycieków plotek i informacji, poprzez prywatne znajomości pracowników Google, Codenomicon i innych firm. Przedstawiciele CloudFlare twierdzili na przykład, że otrzymali 31 marca jakąś drogą ostrzeżenie (według niektórych źródeł, przez rozmowę zaprzyjaźnionych inżynierów). Jak relacjonuje m.in. szczegółowy przegląd „The Sydney Morning Herald”, 1 kwietnia Google Security skontaktowało się z projektem OpenSSL, którego członkowie zaczęli przygotowania do ogłoszenia i wydania poprawek w pierwotnie planowanym terminie 9 kwietnia. Wiadomość Google wspominała też, że „powiadomiono niektórych dostawców infrastruktury pod warunkiem tajności”. 3 kwietnia (czasu fińskiego) Codenomicon odkryło niezależnie podatność, i tego samego dnia powiadomiło fińską organizację typu CERT (NCSC-FI). Firma odmówiła odpowiedzi na pytania, czy poinformowała kogoś jeszcze. 4 kwietnia łaty na błąd wprowadziła firma Akamai (podając później sprzeczne wyjaśnienia, m.in. że otrzymała informację od kogoś z projektu OpenSSL). W tym czasie w społeczności open source zaczęły już krążyć plotki o nieznanym, poważnym błędzie w bibliotece. 5 kwietnia Codenomicon kupiło domenę Heartbleed.com, którą wykorzystało później do kampanii informacyjnej. 6 kwietnia NCSC-FI zaczęło uzgadniać z amerykańskim CERT/CC nadanie podatności opisu i numeru CVE. Wieczorem 6 kwietnia członek OpenSSL pracujący dla Red Hat zawiadomił o podatności główny zespół tej dystrybucji Linuxa i autoryzował dalsze przekazywanie tej informacji wśród głównych programistów innych systemów operacyjnych. Inny pracownik Red Hat wysłał następnie ogólnikową informację na listę mailingową deweloperów OS, prosząc programistów dużych projektów o kontakt, i deklarując że udzieli dokładniejszych informacji pod warunkiem tajności. Po fakcie podał, kto zdążył się z nim skontaktować i uzyskał odpowiedź – m.in. przedstawiciele projektów SuSE, Debian, FreeBSD i ALT Linux. Kontaktowy pracownik RH udał się jednak na odpoczynek, i nie odpowiedział na wiadomości od projektów Ubuntu, Gentoo i Chromium do momentu publicznego ogłoszenia podatności. 7 kwietnia informację zdobył z wyprzedzeniem rzekomo także Facebook (dzięki rozmowie znajomych inżynierów). Tego dnia NCSC-FI skontaktowało się bezpośrednio z OpenSSL. Odkrycie, że na błąd trafił drugi zespół wzbudziło w członkach projektu konsternację. Zdecydowali się zaniechać pozostałe kroki koordynowanego z Red Hat procesu ujawniania podatności, jak najszybciej wydać poprawki i ogłosić jej istnienie. Dokonano tego w ciągu następnych godzin – załatana wersja ukazała się ok. 19:49, a publiczne zawiadomienie o błędzie ok. 22:37 (czasu polskiego). Własne ogłoszenia w tym czasie wstawiło też m.in. Cloudflare, Mehta i Codenomicon (na Heartbleed.com).
Komentatorzy, np. eksperci cytowani przez „The Sydney Morning Herald”, przedstawiali różne oceny procesu ujawnienia błędu. Część branży IT czuła się pominięta w obiegu ostrzeżeń z wyprzedzeniem, i wzięta przez problem z zaskoczenia. Inne osoby chwaliły odkrywców za wykazaną ostrożność, wstrzemięźliwość, odpowiedzialność, i uniknięcie szerokich wycieków. 
Mehta otrzymał w kolejnych dniach za odkrycie błędu nagrodę w wysokości $15000, od finansowanego przez Facebook i Microsoft programu "bug bounty" HackerOne, którą przekazał Freedom of the Press Foundation.
Wykreowanie marki.
Po ogłoszeniu podatności, Codenomicon upubliczniło przygotowaną wcześniej, prostą i przyjazną dla laików, stronę Heartbleed.com z opisem problemu – nadając mu w ten sposób obiegową nazwę. Nawiązujące do mechanizmu Heartbeat hasło „Heartbleed” wymyślił Ossi Herrala, administrator systemów z Codenomicon. Stronie towarzyszyło też logo, które zaprojektowała pracująca w Codenomicon graficzka Leena Snidate. Według cytowanego przez ABC News specjalisty, Heartbleed był pierwszym błędem czy wirusem, który zdobył taki „branding” – do tej pory okazjonalnie wymyślano im tylko nazwy. Codenomicon przedstawiło w tekście wagę problemu, informując że w eksperymentach badaczom udało się wydobyć z testowych systemów klucze, certyfikaty, loginy i hasła, wiadomości, e-maile i dokumenty, nie pozostawiając po tym śladu. Według komentarzy, m.in. Mehty, ten marketing był zaskakująco skuteczny i pomógł sprawnie poinformować publikę. Pochwały zdobyła też sama „niestandardowa, ewokująca emocjonalnie” nazwa i logo. W ciągu dwóch pierwszych dni po publikacji liczba odwiedzin strony sięgnęła 1,4 miliona.
Diagnoza podatności.
W pierwszych dniach po ogłoszeniu błędu zarówno popularne media, jak i specjaliści IT alarmowali o jego powadze, dzieląc się potwierdzonymi i niepotwierdzonymi informacjami. Bruce Schneier określił błąd jako „katastrofalny”, „na skali od 1 do 10, to jest 11”; eksperci wskazywali na niepozostawiającą śladów w logach podatność całej pamięci masowo używanego oprogramowania. Autor piszący dla firmy Kaspersky stwierdził, że błąd jest potencjalnie „apokaliptyczny”. Brian Krebs opisywał problem jako bardzo poważny. Reporter TechCrunch relacjonował, że „wielu znajomych specjalistów od bezpieczeństwa sieci jest dziś w panice”. Materiał z NPR określił problem jako „druzgocący”, a autor „The Washington Post” pisał, że to „najpoważniejszy błąd w ostatnich latach, który powinien niepokoić każdego użytkownika Internetu”, Po czasie Mehta, jeden z odkrywców błędu, stwierdził, że wiele wczesnych komentarzy jakie widział było jego zdaniem hiperbolicznych.
Media podawały początkowo, że luka „może być wykorzystana do ataku na większość serwerów”. Wiele relacji odnosiło się do faktu, że udział oprogramowania Apache i nginx wynosił w tym czasie 2/3 liczby popularnych serwisów WWW – co miało określać skalę potencjalnych ataków. Dokładne testy ujawniły, że było to przeszacowanie – nie wszystkie z tych systemów korzystały z OpenSSL w podatnej wersji, albo z SSL w ogóle. Badacze firmy Netcraft skanujący różne zakresy przestrzeni adresów IPv4 szacowali, że luka może występować na 17,5% serwerów WWW (ok. 500 tys. certyfikatów SSL). Według innego źródła 9 kwietnia podatnych było 47 z 1000 i 628 z 10 tys. najpopularniejszych stron. Jeszcze inna relacja podała 9 kwietnia wartość 11%, a 13 kwietnia 6,2% z najpopularniejszego miliona witryn według Alexy. Według badania opartego o wielokrotny skan całej przestrzeni adresów IPv4, z miliona najpopularniejszych domen wg Alexy, reprezentujących ok. 629 tys. certyfikatów, ok. 123 tys. było potencjalnie podatnych. Badanie Durumerica i in. oszacowało w oparciu o przegląd publikacji i własne analizy, że w momencie ujawnienia błędu podatnych było 24–55% serwisów WWW używających HTTPS. Popularne strony szybko wprowadzały poprawki – w ciągu dwóch dób wszystkie 500 stron z czołówki rankingu Alexy było już zabezpieczonych.
W Polsce, według komentarza CERT Polska z 11 kwietnia 2014, po kilkudziesięciu godzinach od ogłoszenia z 13490 najpopularniejszych adresów WWW w domenie .pl, 765 (5,7%) pozostawało podatnych na błąd, „w tym kilkanaście dużych sklepów internetowych”. Specjalista cytowany przez „Komputer Świat” wskazywał, że na liście wyników skanu podatności znajdowała się m.in. strona ING Banku Śląskiego. Niebezpiecznik.pl zasugerował też, że 10 kwietnia podatny był nadal polski serwis obsługi studiów USOSweb. Przez 6 dni po ogłoszeniu błędu nieaktualizowane pozostawały serwisy płatności mPay i Cardmobile. Według Niebezpiecznika, badacze wydobyli z nich dane osobowe, numery kart kredytowych, i ciasteczka sesyjne.
Na różnych listach potencjalnie podatnych serwisów na świecie wymieniano takie firmy lub organizacje, jak Yahoo, Intuit, Dropbox, Netflix, Instagram, Pinterest, Etsy, GoDaddy, SoundCloud, Venmo, Box, Dropbox, GitHub, OKCupid, Wikipedia, WordPress, Imgur, Eventbrite, FBI, HypoVereinsbank, Regents Bank, Commonwealth Bank of Australia, Ars Technica, DuckDuckGo i RedTube, Reddit, oraz stronę projektu OpenSSL. Nie we wszystkich przypadkach kryteria uwzględnienia w spisie były pewne; pojawiały się na nich także Google i Facebook, które według innych informacji miały zabezpieczyć się przed atakami z wyprzedzeniem. Akamai ("content delivery network" obsługujące „30% ruchu w Internecie”) miało być zabezpieczone, ale okazało się to niekompletne. Serwisy Yahoo (w tym Flickr i Tumblr) były zaktualizowane z opóźnieniem, przez co firma przyciągnęła szczególnie wiele krytyki. Zademonstrowano wycieki danych dostępowych z jej usług. Anonimowa osoba wykorzystała błąd na Steam do przechwycenia sesji jednego z partnerów serwisu i zastąpienia jego profilu prośbą o załatanie podatności. Błąd wykryto też w grze Minecraft, która wyłączyła serwery na czas naprawy.
Oprócz systemów HTTP, z OpenSSL z błędem korzystały też – zależnie od wersji – serwery poczty elektronicznej (Sendmail, Postfix, Qmail, Exim, Dovecot, Zimbra), baz danych (MySQL, PostgreSQL, MongoDB), czy OpenVPN, OpenLDAP, a także Tor i program Bitcoin. Według eksperymentów Durumerica i in., 10 kwietnia w losowej próbie adresów IP 7,5% serwerów pocztowych obsługujących szyfrowanie, i aż 48% węzłów Tor było podatnych na Heartbleed. Poza serwerami WWW, podatne mogły być też aplikacje klienckie. Taką lukę miał system Android 4.1.1 (Jelly Bean), czy niektóre kompilacje CURL.
Jako podatne wymieniano również oprogramowanie sprzętowe niektórych produktów takich firm jak IBM, Cisco, VMware, Dell, Intel, NetApp, QNAP, D-Link, Synology, pfSense, Fortinet, Lexmark, Brother i Hewlett-Packard. OpenSSL w wadliwej wersji było też standardową częścią stabilnych wydań takich systemów operacyjnych jak Debian Wheezy, Ubuntu 12.04.4 LTS, CentOS 6.5, Fedora 18, OpenBSD 5.3, FreeBSD 8.4, NetBSD 5.0.2 i OpenSUSE 12.2.
Przez krótki czas podatne były popularne systemy infrastruktury sieciowej Amazon AWS ELB i Cloudfront SSL. Według wspomnień głównego inżyniera AWS ELB, naprawa problemu przyjęła najwyższy priorytet; zdecydowano się na zatrzymanie niektórych usług, i zalecenie unieważnienia starych kluczy. Zespół szybko przygotował łatę do dystrybucji, oraz uruchomił reguły filtrujące ataki na poziomie zapory sieciowej dla ochrony klientów, którzy nie byli w stanie dokonać aktualizacji.
Cloudflare ogłosiło, że dostało ostrzeżenie 31 marca i załatało podatność z wyprzedzeniem. Korzystając z publicznej uwagi, firma podała też, że zdaniem jej specjalistów kradzież kluczy prywatnych do certyfikatów jest nieprawdopodobna, i wskazała jako publiczne wyzwanie adresy serwerów do testowania tej tezy. Komentatorzy, np. Schneier, przyjęli to twierdzenie jako źródło nadziei, że sytuacja nie jest tak zła, jak się początkowo wydawała. Dwie osoby zdobyły jednak w krótkim czasie klucze z serwerów Cloudflare, które przyznało się do błędu.
Działania zaradcze.
Projekt OpenSSL opublikował łatę na błąd, i poprawioną wersję biblioteki, 7 kwietnia 2014 razem z ogłoszeniem podatności. W pierwszych dniach powstały też liczne narzędzia testowe i rozszerzenia do przeglądarek sprawdzające bezpieczeństwo; dzielono się również definicjami filtrów do zapór sieciowych i systemów IPS/IDS. Wśród rad dla użytkowników, i głównie pracowników IT, wymieniano przede wszystkim aktualizację OpenSSL, a także „wymianę certyfikatów, zmianę haseł, skasowanie aktywnych tokenów sesyjnych”. Podawane w mediach zalecenia dotyczące zmiany haseł były niespójne – niektóre źródła sugerowały, aby je jak najszybciej zmienić, według innych najlepiej było nie logować się w ogóle. Niektóre źródła, m.in. Tor Project, zalecały aby na kilka dni całkiem zrezygnować z używania Internetu, lub przynajmniej nie logować się do ważnych systemów. Autor Kaspersky Blog sugerował, aby użytkownicy włączyli w przeglądarkach wymuszenie sprawdzania unieważnienia certyfikatów. Reporter CNet proponował zaś, aby przez kilka dni po 7 kwietnia monitorować konta bankowe, i szukać podejrzanych transakcji.
Firmom i pracownikom IT zalecano uczciwe powiadomienie użytkowników o sytuacji. W ciągu następnych dni masowo instalowano aktualizacje i łaty na serwerach. Imgur zresetowało dla ostrożności wszystkie ciasteczka i identyfikatory sesji. Szybko opublikowano też aktualizacje firmware sprzętu sieciowego. Według zespołu Zhanga i in., w ciągu pierwszych trzech tygodni szacunkowo 73% certyfikatów nie zostało odnowionych, a 87% starych nie unieważniono. Według badania Durumerica i in., w ciągu pierwszego miesiąca tylko 10% stron używających HTTPS wymieniło certyfikat, a z nich 14% wygenerowało go przy pomocy starego klucza.
W Polsce, w ocenie redakcji serwisu Niebezpiecznik, popularne serwisy internetowe zareagowały na problem generalnie szybko, ale nie zdecydowały się od razu na wymuszenie zmiany haseł czy odnowienie certyfikatów.
Potwierdzone wykorzystania błędu.
W pierwszych dniach po ogłoszeniu podatności opublikowano narzędzia do jej wykorzystywania, „które [umożliwiały] przeprowadzenie ataku nawet gimnazjalistom”. Wg komentarza z „The Economist”, pomimo obaw że będzie to największy kryzys zabezpieczeń komputerowych w historii, nie stało się tak „być może bardziej dzięki szczęściu niż mądrości”.
Ze względu na mechanizm podatności, próby włamań nie zostawiały z reguły śladów w logach. Jest niejasne, czy ktokolwiek wiedział o podatności i korzystał z niej w czasie dwóch lat jej istnienia przed odkryciem. Według „The Economist” w ocenie ekspertów było to mało prawdopodobne, bo bardzo niewiele osób jest wystarczającymi specjalistami co do programowania i kryptografii – co samo w sobie było jedną z przyczyn wprowadzenia błędu. W mediach pojawiały się spekulacje, czy np. NSA, oraz chińskie i rosyjskie agencje wywiadu, wiedziały o podatności wcześniej – jak twierdziły anonimowe źródła rzekomo związane z NSA cytowane przez „Bloomberg”. Według Piotra Koniecznego z Niebezpiecznik.pl, nie przedstawiono na to dowodów. Oficjalne wypowiedzi, w tym oświadczenie prezydenta Obamy, odcinały się od takiej możliwości. Konieczny zapytał retorycznie, czy jakikolwiek rząd mógłby utrzymywać tak poważny błąd, pozwalając na jego wykorzystywanie również obcym wywiadom we własnym kraju? Według oświadczenia Białego Domu, nikt z rządu amerykańskiego nie został ostrzeżony z wyprzedzeniem. Także jeden z odkrywców podatności, Mehta wątpił, by używali jej wcześniej szpiedzy. Według przeglądu Durumerica i in., w kompletnych zapisach pakietów odebranych przez badawcze serwery honeypot z projektów LBNL, ICSI, NERSC, oraz prywatnego serwera członka zespołu, J. Alexa Haldermana, obejmujących wiele miesięcy z okresu 2012–2014, nie wykryto prób korzystania z błędu przed 7 kwietnia 2014. Po tym czasie rejestrowano tysiące masowych „sond”, które mogły być atakami lub eksperymentami.
Po ujawnieniu błędu, według raportu amerykańskiego Departamentu Bezpieczeństwa Krajowego z 11 kwietnia 2014, nie zgłoszono do wtedy poważnych nadużyć. W późniejszych dniach media doniosły jednak o kilku zdarzeniach.
Kanadyjski urząd skarbowy zgłosił kradzież danych 900 podatników i poinformował, że dostęp do nich był możliwy dzięki wykorzystaniu błędu w okresie 6 godzin 8 kwietnia 2014 r. Pracownicy urzędu sami zdecydowali się wyłączyć wtedy usługi, pomimo przeciwnego zalecenia od rządowych ekspertów IT, co przerwało atak. Po odkryciu włamania agencja przedłużyła termin złożenia zeznań podatkowych, oraz anulowała kary za opóźnienia. 16 kwietnia kanadyjska policja ogłosiła, że oskarżyła dziewiętnastoletniego Kanadyjczyka o kradzież danych. CBC News podało też, że w Kanadzie stwierdzono inne ataki, ale ich szczegóły nie były znane.
Serwis handlu Bitcoinami, BTCJam, ogłosił, że dzięki Heartbleed włamywacze dostali się na kilka kont użytkowników i ukradli im 28 BTC (o ówczesnej wartości ok. 25 tys. PLN); administracja strony zrekompensowała tę stratę z własnych funduszy. 
Amerykański zarządca szpitali Community Health Services ogłosiła w sierpniu 2014 odkrycie, że w kwietniu doszło do opartego o Heartbleed ataku, w którym mogło dojść do kradzieży danych osobowych 4,5 miliona pacjentów. Odpowiedzialność za włamanie przypisywano APT1.
Na popularnej brytyjskiej witrynie dla rodziców Mumsnet przejęto 14 kwietnia kilka kont użytkowników, w tym konto administracyjne. Strona opublikowała później oświadczenie, że incydent był spowodowany przez Heartbleed i został rozwiązany szybko przez personel techniczny.
Jak opisało BBC, pojedynczy badacze wykorzystali Heartbleed aby uzyskać dostęp do tajnych forów używanych przez cyberprzestępców.
Następstwa.
Jak zwracali uwagę komentatorzy, m.in. Dan Kaminsky, do Heartbleed przyczyniło się zjawisko ekonomiczne: efekt gapowicza. Darmowe OpenSSL, i inne powszechnie używane projekty rozwijane w modelu wolnego i otwartego oprogramowania, wymagały jego zdaniem poważniejszego wsparcia finansowego jako infrastruktura teleinformatyczna, i w coraz większym stopniu podstawa nowoczesnej gospodarki. Apelowano o inwestycje ze strony rządów, korporacji i fundacji, w celu zachęcenia do „żmudnych” prac przy rozwoju nieodpłatnych programów. To zadanie podjęło Core Infrastructure Initiative – z udziałem takich firm jak m.in. IBM, Intel, Microsoft, Facebook, Google, Amazon, Cisco, Dell, Fujitsu, Qualcomm czy VMware, które zadeklarowały przeznaczenie po $100 tys. (łącznie $3,9 miliona) na finansowanie krytycznie ważnych projektów open source, z OpenSSL w pierwszej kolejności. Jak powiedział w rozmowie z „Ars Technica” dyrektor inicjatywy, „mówiąc szczerze powinniśmy byli zrobić to trzy lata temu”. Według przeglądu Waldena, w kolejnych latach zaobserwowano znaczny wzrost aktywności w projekcie, oraz poprawę standardów i jakości kodu; w tym, udało się wykryć i załatać wiele mniej poważnych błędów w starym kodzie.
W reakcji na Heartbleed krytykowano też poziom projektu OpenSSL i rozpoczęto rozwój kilku alternatywnych bibliotek; w kwietniu 2014 Theo de Raadt, twórca i główny prowadzącego OpenBSD i OpenSSH, napisał, że „OpenSSL nie jest zarządzane przez odpowiedzialne osoby”. OpenBSD wyłoniło własny fork, LibreSSL; inny zespół zainicjował projekt BoringSSL. Także Amazon Web Services opracowało i wprowadziło własną, wewnętrzną implementację TLS/SSL.
Apelowano również o powszechniejsze stosowanie audytów i testów kodu. Promowany był m.in. "fuzz testing", dzięki któremu Codenomicon odkryło Heartbleed. Michał Zalewski, w tym czasie pracownik Google i autor popularnego "fuzzera", zachęcał jednak do powściągliwości w stawaniu silnych tez o skuteczności jednego rozwiązania. 

</doc>
<doc id="3159629" url="https://pl.wikipedia.org/wiki?curid=3159629" title="Putnizyt">
Putnizyt

Putnizyt – minerał odkryty w 2007 r. na półwyspie Polar Bear leżącym na jeziorze Cowan w Australii Zachodniej. Nie jest spokrewniony z żadnym innym znanym minerałem. Nazwa pochodzi od nazwiska australijskich mineralogów Andrew i Christine Putnis.
Charakterystyka.
Nazwa.
Nazwa putnizyt () pochodzi od nazwiska australijskich mineralogów Andrew i Christine Putnis.
Właściwości.
Putnizyt jest związkiem strontu, wapnia, chromu, siarki, węgla, tlenu i wodoru, jego wzór chemiczny to .
Minerał ma formę małych pseudosześciennych kryształków o średnicy poniżej pół milimetra i występuje w skałach wulkanicznych. Kryształy są kruche, półprzezroczyste i mają barwę od bladego do ciemnego fioletu z różowymi smugami.
Jego twardość wynosi 1,5–2, a gęstość 2,20-2,23 g/cm3. Nie jest spokrewniony z żadnym innym znanym minerałem.
Występowanie.
Minerał odkryty na półwyspie Polar Bear leżącym na jeziorze Cowan w Australii Zachodniej. Występuje w matrycy złożonej z kwarcu i amorficznego krzemianu chromu.
Zastosowanie.
Nie są jeszcze znane żadne sposoby praktycznego zastosowania tego minerału.

</doc>
<doc id="3159631" url="https://pl.wikipedia.org/wiki?curid=3159631" title="Trybuna Ludów">
Trybuna Ludów



</doc>
<doc id="3159645" url="https://pl.wikipedia.org/wiki?curid=3159645" title="Janiszewo (osada w województwie wielkopolskim)">
Janiszewo (osada w województwie wielkopolskim)

Janiszewo – osada w Polsce położona w województwie wielkopolskim, w powiecie gostyńskim, w gminie Poniec.
W latach 1975–1998 miejscowość administracyjnie należała do województwa leszczyńskiego.

</doc>
<doc id="3159647" url="https://pl.wikipedia.org/wiki?curid=3159647" title="Janów (osada leśna w powiecie koneckim)">
Janów (osada leśna w powiecie koneckim)

Janów – osada leśna w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość należała administracyjnie do województwa kieleckiego.

</doc>
<doc id="3159649" url="https://pl.wikipedia.org/wiki?curid=3159649" title="Muzeum Miasta Zgierza">
Muzeum Miasta Zgierza

Muzeum Miasta Zgierza – muzeum położone w Zgierzu. Placówka jest instytucją kultury, dla której organizatorem jest Gmina Miasto Zgierz.
Muzeum mieści się w pochodzącym z pierwszej połowy XIX wieku "Domu pod Lwami", który jest jego siedzibą od 1977 roku.
Aktualnie w muzeum prezentowane są następujące wystawy stałe:
Muzeum jest obiektem całorocznym, czynnym codziennie, z wyjątkiem poniedziałków i sobót, oraz dni świątecznych.

</doc>
<doc id="3159652" url="https://pl.wikipedia.org/wiki?curid=3159652" title="Zadole (Dębowy Gaj)">
Zadole (Dębowy Gaj)

Zadole (niem. "Höllau") – kolonia wsi Dębowy Gaj w Polsce, położona w województwie dolnośląskim, w powiecie lwóweckim, w gminie Lwówek Śląski.
W latach 1975–1998 kolonia należała administracyjnie do województwa jeleniogórskiego.
Zadole jest liczącą kilka zabudowań osadą na Pogórzu Izerskim. Działa tu stadnina koni islandzkich.
Położenie.
Zadole położone jest we Wzniesieniach Gradowskich nad potokiem będącym prawym dopływem Srebrnej, pomiędzy Dębowym Gajem a Pławną Dolną. Osadę otaczają użytki rolne i zagajniki. Do Zadola dochodzi droga od szosy z Pławnej do Dębowego Gaju. Osada leży na zlepieńcach i piaskowcach z dolnego permu z wylewami trachybazaltów. Przez Zadole przechodzi szlak konny ze Stankowic do Włodzic Wielkich.
Historia.
Data powstania Zadola jest nieznana. Kolonia zawsze należała do majątku w Dębowym Gaju i jego właścicieli. Pierwsze wzmianki o niej pojawiły się po zakończeniu wojny trzydziestoletniej. Osada największy rozrost osiągnęła w drugiej połowie XIX w., gdy liczyła piętnaście zagród. Po 1945 r. pozostały jedynie 4 gospodarstwa. W 2002 r. w Zadolu powstała stadnina koni islandzkich.

</doc>
<doc id="3159655" url="https://pl.wikipedia.org/wiki?curid=3159655" title="Faza ruchoma">
Faza ruchoma



</doc>
<doc id="3159656" url="https://pl.wikipedia.org/wiki?curid=3159656" title="Kolumna chromatograficzna">
Kolumna chromatograficzna



</doc>
<doc id="3159657" url="https://pl.wikipedia.org/wiki?curid=3159657" title="Marcello Trotta">
Marcello Trotta

Marcello Trotta (ur. 29 września 1992 w Santa Maria Capua Vetere) – włoski piłkarz występujący na pozycji napastnika we włoskim klubie Frosinone Calcio. Były młodzieżowy reprezentant Włoch.
Wychowanek Fulham F.C., w swojej karierze grał także w takich zespołach jak Wycombe Wanderers F.C., Watford F.C., Brentford F.C., Barnsley F.C., US Avellino 1912, US Sassuolo Calcio oraz FC Crotone. 25 stycznia 2019 podpisał kontrakt z włoskim klubem Frosinone Calcio.

</doc>
<doc id="3159658" url="https://pl.wikipedia.org/wiki?curid=3159658" title="Faza stacjonarna">
Faza stacjonarna



</doc>
<doc id="3159663" url="https://pl.wikipedia.org/wiki?curid=3159663" title="Sigla">
Sigla



</doc>
<doc id="3159664" url="https://pl.wikipedia.org/wiki?curid=3159664" title="Mikołaj Kossakowski (zm. 1718)">
Mikołaj Kossakowski (zm. 1718)

Mikołaj Kossakowski herbu Ślepowron (zm. w 1718 roku) – chorąży lubelski w latach 1709-1718, łowczy wiski w 1680 roku, miecznik wiski w 1677 roku, chorąży żytomierski w latach 1695-1709.
Jako deputat do "pacta conventa" był elektorem Augusta II Mocnego z województwa lubelskiego w 1697 roku.. Poseł na sejm 1701 roku i sejm z limity 1701-1702 roku. W styczniu 1702 roku podpisał akt pacyfikacji Wielkiego Księstwa Litewskiego. Był marszałkiem województwa lubelskiego i konsyliarzem województwa sandomierskiego w konfederacji tarnogrodzkiej 1715 roku.

</doc>
<doc id="3159666" url="https://pl.wikipedia.org/wiki?curid=3159666" title="Gustav Heinrich Wiedemann">
Gustav Heinrich Wiedemann



</doc>
<doc id="3159668" url="https://pl.wikipedia.org/wiki?curid=3159668" title="Richard Brendan Higgins">
Richard Brendan Higgins



</doc>
<doc id="3159671" url="https://pl.wikipedia.org/wiki?curid=3159671" title="William Keith Weigand">
William Keith Weigand



</doc>
<doc id="3159672" url="https://pl.wikipedia.org/wiki?curid=3159672" title="Benjamin Bok">
Benjamin Bok

Benjamin Bok (ur. 25 stycznia 1995 w Lelystad) – holenderski szachista, arcymistrz od 2014 roku.
Kariera szachowa.
Wielokrotnie reprezentował Holandię na mistrzostwach świata i Europy juniorów w różnych kategoriach wiekowych (najlepszy wynik: Pórto Cárras 2010 – IX miejsce w MŚ do 16 lat). W 2010 r. zadebiutował w rozegranym w Eindhoven finale indywidualnych mistrzostw Holandii, zajmując VIII miejsce. W 2011 r. zajął III m. (za Romainem Édouardem i Janem Timmanem) w turnieju "InventiChess" w Antwerpii oraz zdobył pierwszą normę na tytuł arcymistrza, podczas Klubowego Pucharu Europy w Rogaškiej Slatinie. W 2013 r. podzielił II m. (za Dennisem Wagnerem, wspólnie z Tigranem Nalbandianem) w turnieju "Helmut-Kohls-Turnier" w Dortmundzie oraz wypełnił dwie kolejne normy arcymistrzowskie, w otwartych turniejach w Groningen (dz. I m. wspólnie z Sipke Ernstem, Erwinem l'Amim i Zawenem Andriasjanem) oraz Oslo. 
Najwyższy ranking w dotychczasowej karierze osiągnął 1 lipca 2019 r., z wynikiem 2645 punktów.

</doc>
<doc id="3159673" url="https://pl.wikipedia.org/wiki?curid=3159673" title="Muzeum Sanktuaryjne w Piekarach Śląskich">
Muzeum Sanktuaryjne w Piekarach Śląskich

Muzeum Sanktuaryjne w Piekarach Śląskich – muzeum położone w Piekarach Śląskich. Placówka działa w ramach sanktuarium Matki Sprawiedliwości i Miłości Społecznej.
Muzeum powstało w 2009. W ramach ekspozycji prezentowana jest historia obrazu Matki Boskiej Piekarskiejj i jego 350-letniego kultu. Wśród zbiorów znajdują się m.in. chrzcielnica kamienna z 1303, repliki koron, nałożonych obrazowi w 1925 oraz dary, złożone m.in. przez króla Jana III Sobieskiego, Lecha Wałęsę oraz proboszczów bazyliki: ks. Jakuba Roczkowskiego, ks. Jana Ficka oraz ks. Władysława Nieszporka – inicjatora utworzenia placówki.
Jedna z sal poświęcona jest osobie papieża Jana Pawła II i jego związkom z piekarskim sanktuarium. Prezentowane są tu wota, złożone przez niego: złoty różaniec, stuła i świeca z herbem papieskim. Natomiast w kolejnej prezentowane są drewniane rzeźby, zdobiące dawniej kaplicę piekarskiej Kalwarii.
Muzeum jest czynne w godzinach otwarcia Centrum Pielgrzymkowego, zwiedzanie odbywa się pod opieką przewodnika.

</doc>
<doc id="3159674" url="https://pl.wikipedia.org/wiki?curid=3159674" title="Henri Baruk">
Henri Baruk

Henri-Marc Baruk (ur. 15 sierpnia 1897 w Saint-Avé, zm. 14 czerwca 1999 w Saint-Maurice) – francuski lekarz psychiatra, profesor psychiatrii na Uniwersytecie w Paryżu.
Syn psychiatry Jacques′a Baruka (1872–1975). Ukończył studia w Paryżu, jego nauczycielem był Henri Claude. Od 1932 był ordynatorem szpitala w Saint-Maurice. Jego uczniem był m.in. Henri Ellenberger.

</doc>
<doc id="3159675" url="https://pl.wikipedia.org/wiki?curid=3159675" title="Cináed I Ciarrge">
Cináed I Ciarrge

Cináed I Ciarrge mac Cathussaig (zm. 776 r.) – król ludu Cruithni oraz Dál nAraidi od 774 r. do swej śmierci, syn Cathassacha III mac Ailella (zm. 749 r.), króla Dál nAraidi oraz Ulaidu (Ulsteru).
Cináed należał do bocznej linii rodu zamieszkałej w Mag nEinli lub Eilne („Równina Nieczysta”), równinie między rzekami Bann a Bush w hr. Antrim. Według "Księgi z Leinsteru" objął tron Dál nAraidi po Flaithróe mac Fiachrach, zmarłym w 774 r. Królestwo Dál nAraidi było zaangażowane w wojnę domową podczas jego panowania. W 776 r. doszło do bitwy pod Sliab Mi (w baronii Lower Antrim), w której poległ Nia, syn Cú Allaida. Tego samego roku doszło do kolejnego starcia. Tym razem przeciwne strony uzyskały pomoc swych sąsiadów. W bitwie pod Drong polegli Cináed i jego sprzymierzeniec Dúngal król Uí Tuirtri (plemię Airgialla na zachód od jeziora Lough Neagh). Natomiast zwycięzcami zostali Tommaltach mac Indrechtaig (zm. 790 r.) i jego sprzymierzeniec Eochaid mac Fíachnai (zm. 810 r.) z Dál Fiatach. Tenże Tommaltach zajął po swym kuzynie Cináedzie tron Dál nAraidi.

</doc>
<doc id="3159677" url="https://pl.wikipedia.org/wiki?curid=3159677" title="Joseph Anthony Pepe">
Joseph Anthony Pepe



</doc>
<doc id="3159678" url="https://pl.wikipedia.org/wiki?curid=3159678" title="Tommaltach mac Indrechtaig">
Tommaltach mac Indrechtaig

Tommaltach mac Indrechtaig (zm. 790 r.) – król Dál nAraidi jako Tommaltach I mac Indrechtaig od 776 r. oraz król Ulaidu (Ulsteru) od 789 r. do swej śmierci, syn Indrechtacha mac Lethlobair (zm. 741 r.), króla Dál nAraidi.
Tommaltach należał do głównej panującej dynastii Dál nAraidi, znanej jako Uí Chóelbad w Mag Line, na wschód od miasta Antrim w obecnym hrabstwie Antrim. W 776 r. postanowił zdobyć władzę nad Dál nAraidi. Uzyskał pomoc Eochaida mac Fíachnai (zm. 810 r.) z Dál Fiatach, syna króla Ulaidu Fiachny IV mac Áeda Róin. Ci odnieśli zwycięstwo w bitwie pod Drong, w której zginęli król Cináed I Ciarrge i jego sprzymierzeniec, Dúngal król Uí Tuirtri (plemię Airgialla na zachód od jeziora Lough Neagh). 
W 783 r. Tommaltach musiał bronić swą pozycję. W bitwie pod Dumae Achaid (Dunaughey, ob. hr. Antrim) pokonał swych wrogów. Zginął między innymi Fócartae, potomek Cú Allaida. Gdy w r. 789 zmarł Fiachna IV mac Áeda Róin, król Ulaidu, Tommaltach zaangażował się w zwycięską dla siebie wojnę o schedę po nim. Jednak niezbyt długo cieszył się władzą, bowiem zmarł w 790 r. wraz z innymi osobami. "Roczniki Ulsteru" podają pod tym rokiem wielką rzeź mieszkańców Ulsteru z rąk Dál nAraidi. Zaś według „Roczników z Clonmacnoise” dokonali tego mieszkańcy Dál Riaty. Ta druga wersja jest bardziej prawdopodobna. W wyniku obcego najazdu królestwo Dál nAraidi zaczęło tracić na znaczeniu. Tron Dál nAraidi przeszedł na Bressala mac Flaithrí, syna króla Flaithróe mac Fiachrach (zm. 774 r.). Natomiast Ulaid objął w posiadanie Eochaid VI mac Fíachnai, syn Fiachny IV. Wnukiem Tommaltacha był Lethlobar II mac Loingsig (zm. 873 r.), przyszły król Dál nAraidi i Ulsteru. Ten podniósł na znaczeniu Dál nAraidi, ale nie na długo.

</doc>
<doc id="3159679" url="https://pl.wikipedia.org/wiki?curid=3159679" title="Catharina Roodzant">
Catharina Roodzant

Catharina Roodzant-Glimmerveen (ur. 21 października 1896 w Rotterdamie, zm. 24 lutego 1999) – holenderska szachistka.
Kariera szachowa.
Pod koniec lat 30. XX wieku należała do ścisłej światowej czołówki. Dwukrotnie uczestniczyła w finałach mistrzostw świata kobiet: w 1937 r. w Sztokholmie zajęła XII miejsce, natomiast w 1939 r. w Buenos Aires – VII miejsce. W latach 1935, 1936 i 1938 trzykrotnie zdobyła złote medale indywidualnych mistrzostw Holandii kobiet.

</doc>
<doc id="3159680" url="https://pl.wikipedia.org/wiki?curid=3159680" title="Lethlobar II mac Loingsig">
Lethlobar II mac Loingsig

Lethlobar II mac Loingsig (zm. 873 r.) – król Dál nAraidi oraz król Ulaidu (Ulsteru) jako Lethlobar mac Loingsig od 857 r. do swej śmierci, eponim rodu Ua Lethlobair, syn Loingsecha, syna Tommaltacha mac Indrechtaig (zm. 790 r.), króla Dál nAraidi oraz Ulaidu.
Lethlobar pochodził z głównej panującej dynastii Dál nAraidi, znanej jako Uí Chóelbad w Mag Line, na wschód od miasta Antrim w obecnym hrabstwie Antrim. Pierwszy raz pojawił się w źródłach z tytułem króla Dál Araidi w „Rocznikach Ulsteru” pod rokiem 828, gdy rozgromił wikingów w bitwie. To oznacza, że objął tron po Eochaidzie VI mac Bressail (zm. 824 r.). Ta informacja jest zgodna z listą królewską znajdującą się w "Księdze z Leinsteru". Jednak dwaj inni królowie Dál Araidi pojawiają się w „Rocznikach Ulsteru”, Cináed II mac Eochada (zm. 832 r.) i Flannacán mac Eochada (zm. 849 r.). Dwaj poprzedni królowie, jak również ich ojciec, Eochaid VI mac Bressail, w źródłach oznaczeni zostali jako królowie Północnego Dál Araidi. Ci byli potomkami Fiachry II Cossalacha (zm. 710 r.), który mógł być związany z boczną linią rodu osiedloną w Mag nEinli lub Eilne („Równina Nieczysta”), równinie między rzekami Bann a Bush w hr. Antrim. Zapewne królestwo Dál Araidi, które było podzielone na dwie części, zostało zjednoczone przez Lethlobara w 849 r.
W 857 r. król Ulaidu, Matudán I mac Muiredaig, zmarł. Na jego miejsce zostani wybrani Lethlobar oraz Cathalán mac Indrechtaig, w szóstym stopniu potomek Máel Coby mac Fíachnai. Tenże był zdradziecko zabity za namową arcykróla Áeda VII Findliatha w 871 r. Lethlobar stał się w ten sposób jedynym królem. Zmarł dwa lata później, w 873 r., w podeszłym wieku. Jego synem i następcą Dál nAraidi był Cenn Étig mac Lethlobair (zm. 900 r.). Miał także córkę Barrdub, żonę Áeda III mac Eochocáin (zm. 919 r.), króla Ulaidu z Dál Fiatach. Królestwo Ulaidu zaś objął Ainbíth mac Áeda, wnuk Eochaida VI mac Fíachnai z Dál Fiatach oraz stryj tegoż Áeda III mac Eochocáin.

</doc>
<doc id="3159682" url="https://pl.wikipedia.org/wiki?curid=3159682" title="John Charles Wester">
John Charles Wester



</doc>
<doc id="3159683" url="https://pl.wikipedia.org/wiki?curid=3159683" title="Vransko jezero (Dalmacja)">
Vransko jezero (Dalmacja)

Vransko jezero – jezioro w Chorwacji, w Dalmacji.
Opis.
Jest położone w północnej części Dalmacji, koło miasta Pakoštane w żupanii zadarskiej. Jego wody wypełniają kryptodepresję. Jezioro zajmuje powierzchnię 30,7 km². Jego wymiary to 13,6 × 3,5 km, a maksymalna głębokość to 3,9 m. Z Morzem Adriatyckim połączone jest kanałem Prosika, który uchodzi do Zatoki Pirovackiej.
Wody jeziora są słonawe. Żyją w nich następujące gatunki ryb: sum pospolity, karp, węgorz europejski, barwena i wzdręga. Jezioro jest objęte ochroną ekologiczną, w tym ornitologiczną (od 1983 roku). Występuje tu 241 gatunków ptaków.

</doc>
<doc id="3159684" url="https://pl.wikipedia.org/wiki?curid=3159684" title="Gatunki wskaźnikowe">
Gatunki wskaźnikowe



</doc>
<doc id="3159685" url="https://pl.wikipedia.org/wiki?curid=3159685" title="Robert Walter McElroy">
Robert Walter McElroy



</doc>
<doc id="3159690" url="https://pl.wikipedia.org/wiki?curid=3159690" title="Denis James Madden">
Denis James Madden



</doc>
<doc id="3159691" url="https://pl.wikipedia.org/wiki?curid=3159691" title="Józef Drzewiecki (żołnierz)">
Józef Drzewiecki (żołnierz)



</doc>
<doc id="3159692" url="https://pl.wikipedia.org/wiki?curid=3159692" title="Józef Drzewiecki">
Józef Drzewiecki



</doc>
<doc id="3159699" url="https://pl.wikipedia.org/wiki?curid=3159699" title="Aleksander Tomasz Kiełczewski">
Aleksander Tomasz Kiełczewski

Aleksander Tomasz Kiełczewski herbu Abdank (zm. w 1726 roku) – chorąży lubelski w latach 1725-1726, stolnik lubelski w latach 1709-1725, cześnik lubelski w latach 1684-1709.
Był konsyliarzem województwa sandomierskiego w konfederacji tarnogrodzkiej 1715 roku.

</doc>
<doc id="3159704" url="https://pl.wikipedia.org/wiki?curid=3159704" title="Tomasz Wojda">
Tomasz Wojda

Tomasz Wojda (ur. 7 marca 1993 w Warszawie) – polski zawodnik sumo, reprezentant Polski młodzieżowców i seniorów, wielokrotny medalista mistrzostw Polski i Europy. Brat bliźniak Pawła Wojdy.

</doc>
<doc id="3159705" url="https://pl.wikipedia.org/wiki?curid=3159705" title="William Stephen Skylstad">
William Stephen Skylstad



</doc>
<doc id="3159707" url="https://pl.wikipedia.org/wiki?curid=3159707" title="Joseph Jude Tyson">
Joseph Jude Tyson



</doc>
<doc id="3159708" url="https://pl.wikipedia.org/wiki?curid=3159708" title="Der Giftpilz">
Der Giftpilz

Der Giftpilz (pol. "Trujący Grzyb") – książka napisana przez Ernsta Hiemera, z ilustracjami autorstwa Philippa Rupprechta (podpisanego na okładce jako "Fips") o tematyce antysemickiej, adresowana do niemieckich dzieci, wydana w 1938 przez należące do Juliusa Streichera wydawnictwo Sturmverlag, będąca lekturą w niemieckich szkołach w okresie III Rzeszy.
Treść.
Licząca 64 strony książka jest zbiorem opowiadań, których bohaterami są dzieci. Każda z kolejnych historii prezentuje jako prawdziwe stereotypowe wizerunki Żydów i związane z nimi uprzedzenia, często popierając je elementami ideologii narodowego socjalizmu. Otwierająca książkę opowieść, od której pochodzi także i tytuł, przedstawia matkę z dzieckiem zbierających grzyby w lesie. W pewnym momencie synek pokazuje mamie muchomory. Ta tłumaczy mu zaś, że tak jak istnieją grzyby jadalne i trujące, tak istnieją rasy ludzi dobrych i rasy ludzi gorszych.
W kolejnych opowiadaniach Żydzi przedstawiani są jako pedofile, chciwi kapitaliści, oszuści, okrutni wobec zwierząt i przebiegli prawnicy. Inne rozdziały poświęcone są temu, co rzekomo Jezus miał twierdzić na temat Żydów, a także temu, jak niemieckie dzieci w szkołach powinny się uczyć rozpoznawać Żyda. Na ostatniej stronie znalazł się portret przedstawiający samego Streichera, opatrzony komentarzem "Kto walczy z Żydami, ten walczy z diabłem".
Odbiór.
Książka została wydana w nakładzie 60 000 egzemplarzy; była szeroko wykorzystywana – zalecano ją podczas kursów dla młodzieży, a także wprowadzono do szkół jako podręcznik. Ze względu na skrajny, miejscami wręcz groteskowy antysemityzm, spotykała się z krytyką także wśród nazistów; pojawiały się głosy, że jest szkodliwa dla nieletnich. Niepochlebną opinię o książce wydał Joseph Goebbels, zapisując w swoim dzienniku 29 maja 1938 słowa 
Przekłady.
"Der Giftpilz" ukazało się w 1938 w Anglii, wydane nakładem stowarzyszenia "Friends of Europe". Po inwazji na Związek Radziecki okładka książki była wykorzystywana jako plakat z napisem w języku ukraińskim. Współczesnego, angielskiego przekładu dokonał amerykański działacz ruchu neonazistowskiego Gary Lauck, który odpowiada także za tłumaczenie "Der Giftpilz" na język estoński. Tamtejsze władze bezskutecznie usiłowały zapobiec tej publikacji. 
Inne.
Jeden z egzemplarzy "Der Giftpilz" znajduje się w muzeum holocaustu United States Holocaust Memorial Museum w Waszyngtonie. Kolejny jest w Muzeum II Wojny Światowej w Gdańsku. "Der Giftpilz" wykorzystano także jako dowód przeciwko Streicherowi podczas procesów norymberskich.

</doc>
<doc id="3159709" url="https://pl.wikipedia.org/wiki?curid=3159709" title="Cerkiew świętego Wacława w Brnie">
Cerkiew świętego Wacława w Brnie



</doc>
<doc id="3159716" url="https://pl.wikipedia.org/wiki?curid=3159716" title="Raymond Gerhardt Hunthausen">
Raymond Gerhardt Hunthausen



</doc>
<doc id="3159719" url="https://pl.wikipedia.org/wiki?curid=3159719" title="Jean Pucelle">
Jean Pucelle

Jean Pucelle (ur. ?, zm. 1334 w Paryżu lub ur. 1300?, zm. 1355?) – francuski malarz iluminator. Jego uczniem był Jean Le Noir.
Jean Pucelle w źródłach.
Pierwsze wzmianki na temat Pucelle’a pojawiają się w rachunkach z lat 1319-1324, pochodzących z bractwa Saint Jacques-aux-Pèlerins, dla którego artysta zaprojektował pieczęcie instytucji. Jego imię wymienione jest w notach końcowych i na marginesie "Brewiarza z Belleville", wykonanego w latach 1323-1326; pierwszy napis wymienia go obok trzech innych malarzy o nazwiskach: Mahiet, Ancelet i J. Chevrier, drugi znajduje się w pierwszym tomie na karcie 33: „MAHIET J. Pucelle a Baillie i XX IIIS Vid”. Notatka informuje o zapłacie 23 sousów i 6 denierów, co świadczy o obecności artysty przy pracach nad brewiarzem, ale nie potwierdza wykonania którejkolwiek z siedemdziesięciu dziewięciu zachowanych miniatur. Mimo to uznaje się, iż brewiarz jest wykonany w stylu Pucelle’a.
W 1327 roku Pucelle został ponownie wymieniony – w "Biblii Roberta de Billynga", obok dwóch innych artystów: Anciau de Censa i Jacqueta Maci. Autorstwo iluminacji ostrożnie przypisywane jest Pucelle’owi, który miał wykonać siedemdziesiąt cztery inicjały. Obie prace w dwóch wymienionych rękopisach ("Brewiarzu Belleville" i "Biblii Billynga") mają odmienny charakter, mimo iż powstały w tym samym czasie.
W latach 1325-1328 powstało największe dzieło Pucelle’a: "Godzinki Joanny z Évreux". Styl wykonania miniatur w godzinkach odbiega od stylu znanego z dwóch poprzednich manuskryptów. Został on wykonany dla Joanny z Évreux, trzeciej żony króla francuskiego Karola IV Pięknego.
Określenie "pucelle" oznaczało w języku starofrancuskim pannę, dziewicę ("damsel", "demoiselle"). W "Brewiarzu Belleville" artysta umieścił swoją prawdopodobną sygnaturę, zakodowaną w formie rebusu. Znakiem Pucelle’a była łątka (ważka), nazywana wówczas owadem dziewicy.
Charakterystyka stylu.
Styl Pucelle’a można zaobserwować w kilku znanych dziełach XIV wiecznych, m.in. wymienia się: "Godzinki Joanny z Nawarry" (po 1336), "Psałterz Bonny Luksemburskiej" (1348/1349), "Godzinki Jolanty Flandryjskiej" (1353), "Brewiarz Karola V" (1358-1380), "Petites Heures du Duc de Berry". Charakteryzował się on delikatnymi postaciami wykonanymi metodą grisaille, akcentowanymi delikatnymi kolorami. Jako pierwszy w malarstwie francuskim wprowadził światłocieniowy modelunek postaci i trójwymiarową konstrukcję przestrzenną wnętrza. Jego styl nawiązywał do mistrzów toskańskiego Trecenta, głównie Duccia, od którego przejął sposób kompozycji obrazu "transponując je na język drobnych delikatnych form i giętkich przerafinowanych linii". Z wpływem sztuki włoskiej na Pucelle’a nie zgadza się historyk Antoni Ziemba, który raczej skłania się do określenia stylu artysty jako podobnego do lokalnej sztuki toskańskiej, bez wskazywania konkretnych źródeł tych podobieństw.

</doc>
<doc id="3159721" url="https://pl.wikipedia.org/wiki?curid=3159721" title="E-Informatica Software Engineering Journal">
E-Informatica Software Engineering Journal

e-Informatica Software Engineering Journal jest angielskojęzycznym czasopismem naukowym o międzynarodowym zasięgu wydawanym przez Politechnikę Wrocławską od 2007 roku. Redaktorzy czasopisma są pracownikami Katedry Inżynierii Oprogramowania, Wydziału Informatyki i Zarządzania PWr.
Cel i zakres.
W czasopiśmie prezentowane są wyniki badań naukowych we wszystkich dziedzinach dotyczących inżynierii oprogramowania. Zakres prezentowanych zagadnień obejmuje metodyki, praktyki, architektury, technologie i narzędzia wykorzystywane w procesie wytwarzania oprogramowania, ze szczególnym naciskiem na ich ocenę empiryczną.
Dostęp do numerów.
Wszystkie wydania w wersji elektronicznej są dostępne publicznie (Open Access) na stronie czasopisma lub w repozytorium ePrints Zakładu Inżynierii Oprogramowania PWr.
Egzemplarze drukowane można zamówić w Oficynie Wydawniczej Politechniki Wrocławskiej.

</doc>
<doc id="3159722" url="https://pl.wikipedia.org/wiki?curid=3159722" title="Jezioro Vransko (Dalmacja)">
Jezioro Vransko (Dalmacja)



</doc>
<doc id="3159723" url="https://pl.wikipedia.org/wiki?curid=3159723" title="Jezioro Vransko (Wyspa Cres)">
Jezioro Vransko (Wyspa Cres)



</doc>
<doc id="3159725" url="https://pl.wikipedia.org/wiki?curid=3159725" title="Jeziora Bacińskie">
Jeziora Bacińskie



</doc>
<doc id="3159727" url="https://pl.wikipedia.org/wiki?curid=3159727" title="Muzeum Archidiecezji Częstochowskiej">
Muzeum Archidiecezji Częstochowskiej

Muzeum Archidiecezji Częstochowskiej im. bpa Teodora Kubiny w Częstochowie – muzeum położone w Częstochowie. Jego siedzibą jest gmach Wyższego Seminarium Duchownego Archidiecezji Częstochowskiej.
Historia.
Muzeum powstało w 1997 roku, a jego poświęcenia dokonał abp Stanisław Nowak. Powstanie placówki było możliwe m.in. dzięki działalności biskupa Teodora Kubiny, który rozpoczął zbieranie zabytków sztuki sakralnej. 
Zbiory.
W zbiorach muzeum znajdują się eksponaty pochodzące z Częstochowy i okolic: rzeźby (m.in. Matka Boża z Dzieciątkiem, datowana na 1430 rok, św. Marcin z Mstowa z ok. 1500 roku, św. Joachim z połowy XVIII wieku) oraz obrazy przedstawiające sceny z życia Chrystusa oraz wizerunki Matki Bożej (w tym jeden najprawdopodobniej autorstwa Stanisława Wyspiańskiego, pochodzący z kościoła św. Marii Magdaleny we Lwowie) i świętych, naczynia oraz szaty liturgiczne. Ponadto eksponowane są okolicznościowe numizmaty i medale.&lt;br&gt;
Placówka organizuje również wystawy współczesnych twórców religijnych.
Muzeum jest czynne od wtorku do soboty.

</doc>
<doc id="3159729" url="https://pl.wikipedia.org/wiki?curid=3159729" title="HMS Canopus (1798)">
HMS Canopus (1798)

HMS Canopus − brytyjski liniowiec żaglowy, zbudowany we Francji jako "Franklin", zdobyty w 1798 roku i wcielony do Royal Navy.
"Franklin".
Dwupokładowy okręt liniowy "Franklin" został zwodowany w Tulonie w 1797 roku, jako jeden z ośmiu bliźniaczych 80-działowców typu "Tonnant" projektu inżyniera Jacques-Noëla Sané. Nazwę swą otrzymał na cześć Benjamina Franklina. Od 1798 roku służył we flocie śródziemnomorskiej marynarki francuskiej, w składzie której wspierał egipską wyprawę Bonapartego. W czasie bitwy pod Abukirem w nocy z 1 na 2 sierpnia 1798 roku został zmuszony do poddania się flocie wiceadmirała Nelsona, tracąc około 2/3 załogi. Zdobyty okręt został przeprowadzony do Gibraltaru, a następnie do Anglii i po remoncie włączony w skład Royal Navy jako HMS "Canopus".
Wojny napoleońskie.
Remont i częściowe przezbrojenie okrętu w stoczni w Plymouth trwało od 1799 do 1803 roku. Następnie "Canopus", pod rozkazami komandora Johna Conna, włączono do floty Nelsona, prowadzącej blokadę Tulonu. Liniowiec pełnił wtedy rolę okrętu flagowego kontradmirała George Campbella. Od 1805 roku zastąpił go Thomas Louis, zaś kapitanem okrętu został Francis Austen, brat pisarki Jane Austen. Pod ich dowództwem "Canopus" wziął udział w pościgu za okrętami admirała Pierre'a de Villeneuve na Karaiby, a później w blokadzie Kadyksu.
2 października 1805 roku eskadra kontradmirała Louisa została odesłana do Gibraltaru, w celu uzupełnienia zapasów wody i żywności. Dlatego "Canopus" nie uczestniczył w bitwie pod Trafalgarem 21 października. Po połączeniu z flotą wiceadmirała Cuthberta Collingwooda, który zastąpił poległego pod Trafalgarem Nelsona, eskadra z "Canopus" w składzie przejęła zadania blokady ocalałych okrętów francusko-hiszpańskiej Połączonej Floty. Od listopada 1805 roku dowództwo nad eskadrą objął wiceadmirał John Thomas Duckworth, zaś Thomas Louis został jego zastępcą.
W grudniu 1805 roku okręty dowodzone przez Johna Duckwortha rozpoczęły pościg za francuską eskadrą zauważoną w pobliżu Madery i zmierzającą na Karaiby. Dogoniły ją 6 lutego 1806 roku w okolicy wyspy San Domingo. W efekcie stoczonej bitwy zatopione zostały dwa francuskie okręty liniowe, a trzy kolejne zmuszono do poddania się. Na "Canopus" zginęło ośmiu marynarzy, 22 zostało rannych.
Po powrocie na wody europejskie "Canopus" (z nowym dowódcą Thomasem Shortlandem), wraz z 18-działowym brygiem "Dispatch" zdobyły 27 września 1806 roku w Zatoce Biskajskiej francuską fregatę "Présidente". Następnie liniowiec został przebazowany na Morze Śródziemne.
Od listopada 1806 roku do stycznia 1807 roku żaglowiec pełnił rolę okrętu flagowego kontradmirała Louisa w wyprawie na Dardanele. Była to misja rozpoznawcza przed kolejną wyprawą, przedsięwziętą w 1807 roku pod dowództwem wiceadmirała Duckwortha. Miała na celu zmianę stanowiska Turcji w jej stosunkach z Rosją i Wielką Brytanią we wschodniej części Morza Śródziemnego.
Wiceadmirał Duckworth wyruszył z eskadrą okrętów wydzielonych z floty admirała Collingwooda w styczniu 1807 roku. Towarzyszył mu również "Canopus" z kontradmirałem Louisem jako zastępcą Duckwortha na pokładzie. Eskadra podjęła dwie próby sforsowania Dardaneli: 19 lutego i 3 marca. Jednak w efekcie popełnionych błędów i nieudolnego dowodzenia misja skończyła się niepowodzeniem i odwrotem okrętów brytyjskich. Załoga "Canopus" straciła wskutek tureckiego ostrzału sześciu zabitych (m.in. dowódcę okrętowej piechoty morskiej, kapitana Kenta) i 26 rannych. W efekcie porażki wyprawy wiceadmirał Duckworth został odwołany do Wielkiej Brytanii, zaś dowództwo eskadry, stacjonującej w pobliżu wybrzeża Egiptu, objął Thomas Louis. Zmarł on jednak nagle na pokładzie "Canopus" 17 maja 1807 roku.
Nowym dowódcą liniowca został komandor Charles Inglis, dowódcą eskadry, której przewodził "Canopus" mianowano kontradmirała George'a Martina. Pod ich dowództwem okręt wziął m.in. udział w udanych desantach na wyspy Ischia i Procida w pobliżu Neapolu (czerwiec 1809) oraz pościgu za eskadrą francuskich żaglowców w Zatoce Lwiej, zakończonym 23 października 1809 roku zwycięską potyczką w pobliżu ujścia Rodanu. W jej wyniku zniszczone zostały dwa liniowce francuskie i osłaniany przez nie konwój.
Okres powojenny.
Po zakończeniu wojen napoleońskich "Canopus" był okrętem mocno zużytym. Pomimo to, z uwagi na jego bardzo dobre właściwości morskie, nie został skreślony z listy floty, lecz skierowany do remontu. Wykonano go w stoczni w Plymouth w latach 1814–1816. W jego trakcie wymieniono poszycie okrętu, zużyte i uszkodzone elementy szkieletu oraz dokonano wzmocnienia całości konstrukcji zgodnie z nowymi trendami w budownictwie okrętowym. Jednocześnie dokonano przeklasyfikowania okrętu zgodnie z nowym systemem klasyfikacyjnym obowiązującym w Royal Navy. Od tej pory "Canopus" był 84-działowym (rzeczywista liczba dział na okręcie) liniowcem drugiej rangi (do pierwszej zaliczano okręty o trzech ciągłych pokładach bateryjnych).
W późniejszym okresie "Canopus" nie brał czynnego udziału w działaniach wojennych prowadzonych przez Royal Navy. Mając opinię doskonałego żaglowca, służył do badań porównawczych nowo budowanych liniowców. Na liniach jego kadłuba oparto konstrukcję dziesięciu podobnych 84-działowych okrętów, nazywanych typem "Canopus" lub "Ganges" (od pierwszego zwodowanego okrętu), budowanych w latach 20. i 30. XIX wieku. Należała do niego m.in. "Asia", okręt flagowy wiceadmirała Edwarda Codringtona w bitwie pod Navarino.
"Canopus" przeszedł w latach 1839 - 1841 jeszcze jeden poważny remont, połączony z modernizacją. Był następnie intensywnie wykorzystywany w ćwiczeniach floty. Pod koniec lat 40. XIX wieku, w związku z rozwojem nowych technologii w budownictwie okrętowym (jak na przykład napęd parowy), jego wartość bojowa była niewielka. Pomimo to liniowiec był wykazywany na listach floty do 1859 roku. W 1863 roku został hulkiem w Devonport. W 1887 roku został sprzedany do rozbiórki.

</doc>
<doc id="3159730" url="https://pl.wikipedia.org/wiki?curid=3159730" title="Eusebio Elizondo Almaguer">
Eusebio Elizondo Almaguer



</doc>
<doc id="3159735" url="https://pl.wikipedia.org/wiki?curid=3159735" title="Góra Partenion">
Góra Partenion



</doc>
<doc id="3159737" url="https://pl.wikipedia.org/wiki?curid=3159737" title="Cerkiew Kazańskiej Ikony Matki Bożej w Moskwie (Kołomieńskie)">
Cerkiew Kazańskiej Ikony Matki Bożej w Moskwie (Kołomieńskie)

Cerkiew Kazańskiej Ikony Matki Bożej – cerkiew w Moskwie, w dekanacie św. Daniela Słupnika eparchii moskiewskiej miejskiej Rosyjskiego Kościoła Prawosławnego. Dawna cerkiew domowa przy pałacu carskim w Kołomienskoje, obecnie część muzeum-rezerwatu „Kołomieńskie”.
Historia.
Drewniana cerkiew Kazańskiej Ikony Matki Bożej została zbudowana na terenie carskiej posiadłości w Kołomienskim w latach 30. XVII w. Plan budowy obiektu istniał jednak już wcześniej, w 1612, gdyż car Michał pragnął w ten sposób upamiętnić zwycięstwo nad armią polsko-litewską. W 1651 zastąpiono ją świątynią murowaną, wzniesioną z cegły. Budowla była połączona z carskim pałacem w Kołomienskim i pełniła funkcje cerkwi domowej dla przebywających w posiadłości członków rodziny panującej. Dostęp do cerkwi bezpośrednio z pałacu umożliwiła kryta galeria. Patronką obiektu sakralnego była Kazańska Ikona Matki Bożej, uważana za opiekunkę rodziny Romanowów.
W latach 60. XVIII w. rezydencja carska w Kołomienskim została przeniesiona na nowe miejsce. W związku z tym dawna prywatna świątynia carska stała się cerkwią parafialną. Od tego czasu była nieprzerwanie czynna, z wyjątkiem lat 1941–1942.
Szczególną czcią otaczana jest przechowywana w cerkwi Ikona Matki Bożej „Władająca”, uznana za cudotwórczą w 1917, zwrócona do świątyni w 1990.
Architektura.
Cerkiew została wzniesiona w stylu typowym dla moskiewskiej architektury sakralnej XVII stulecia. Zaprojektowano ją na planie prostokąta z dwoma skrzydłami mieszczącymi wejścia do świątyni, prowadzącymi do cerkwi górnej. Nad północnym skrzydłem znajduje się unikalna w architekturze siedemnastowiecznej dzwonnica na planie kwadratu kryta dachem namiotowym. W ścianach zachodniej, północnej i południowej wybito po cztery okna. Budynek posiada pięć cebulastych kopuł.
Pierwotny wystrój wnętrza cerkwi nie zachował się; freski znajdujące się w niej powstały po 1991. Nowoczesny jest również pięciorzędowy ikonostas przed głównym ołtarzem. Znacznie skromniejsza konstrukcja tego typu, wykonana w stylu empire, znajduje się przed bocznym ołtarzem św. Awerkiusza.
Nietypowym elementem wyposażenia świątyni jest figura Chrystusa w więzieniu, która może być zarówno dziełem twórcy rosyjskiego, jak i rzeźbiarza pochodzenia zachodniego (być może polskiego).

</doc>
<doc id="3159738" url="https://pl.wikipedia.org/wiki?curid=3159738" title="Thomas Joseph Tobin">
Thomas Joseph Tobin



</doc>
<doc id="3159739" url="https://pl.wikipedia.org/wiki?curid=3159739" title="Leonard Paul Blair">
Leonard Paul Blair



</doc>
<doc id="3159741" url="https://pl.wikipedia.org/wiki?curid=3159741" title="Henry Joseph Mansell">
Henry Joseph Mansell



</doc>
<doc id="3159745" url="https://pl.wikipedia.org/wiki?curid=3159745" title="Coleman Francis Carroll">
Coleman Francis Carroll



</doc>
<doc id="3159748" url="https://pl.wikipedia.org/wiki?curid=3159748" title="Centrum zarządzania kryzysowego">
Centrum zarządzania kryzysowego

Centrum zarządzania kryzysowego – całodobowa dyżurna służba operacyjna ustanowiona z celem utrzymania szybkiego i sprawnego obiegu informacji w razie sytuacji kryzysowej.
CZK w Polsce.
W Polsce istnieje 16 Centrów Zarządzania Kryzysowego, jeden dla każdego województwa:

</doc>
<doc id="3159750" url="https://pl.wikipedia.org/wiki?curid=3159750" title="Wykształcenie gimnazjalne">
Wykształcenie gimnazjalne

Wykształcenie gimnazjalne – wykształcenie, które uzyskuje się po ukończeniu gimnazjum.
Osoba, która ukończyła gimnazjum i zdała egzamin gimnazjalny może podjąć naukę w szkole ponadgimnazjalnej, po której uzyska wykształcenie zasadnicze branżowe lub wykształcenie średnie.

</doc>
<doc id="3159758" url="https://pl.wikipedia.org/wiki?curid=3159758" title="Robert Nugent Lynch">
Robert Nugent Lynch



</doc>
<doc id="3159760" url="https://pl.wikipedia.org/wiki?curid=3159760" title="Łódź Marysin">
Łódź Marysin

Łódź Marysin – łódzki przystanek kolejowy położony na terenie osiedla Marysin przy ulicy Inflanckiej, blisko ulicy Strykowskiej w pobliżu nieczynnej stacji-muzeum Łódź Radogoszcz.
W roku 2017 przystanek obsługiwał 50–99 pasażerów na dobę.
Uruchomiony został 1 września 2014 w ramach Łódzkiej Kolei Aglomeracyjnej. Obsługuje jedynie połączenia ŁKA. Na jego terenie działa winda dla niepełnosprawnych.
W latach 2019–2020 przystanek został przebudowany na mijankę. Nowy peron oddano do użytku 30 sierpnia 2020.

</doc>
<doc id="3159765" url="https://pl.wikipedia.org/wiki?curid=3159765" title="Joseph Anthony Fiorenza">
Joseph Anthony Fiorenza



</doc>
<doc id="3159766" url="https://pl.wikipedia.org/wiki?curid=3159766" title="Veere (gmina)">
Veere (gmina)

Veere – gmina w prowincji Zelandia w Holandii. Według spisu ludności ze stycznia 2014 roku gmina liczy 21 882 osób. Siedzibą władz jest Veere. Zarządzającym jest Rob van der Zwaag.

</doc>
<doc id="3159767" url="https://pl.wikipedia.org/wiki?curid=3159767" title="Reimerswaal (gmina)">
Reimerswaal (gmina)

Reimerswaal – gmina w prowincji Zelandia w Holandii. Według spisu ludności z 2016 roku gmina liczy 22 337 osób. Siedzibą władz jest wieś Kruiningen. Burmistrzem jest Piet Zoon.

</doc>
<doc id="3159773" url="https://pl.wikipedia.org/wiki?curid=3159773" title="Vincent Michael Rizzotto">
Vincent Michael Rizzotto



</doc>
<doc id="3159775" url="https://pl.wikipedia.org/wiki?curid=3159775" title="Kościół Świętych Apostołów Piotra i Pawła w Zabłudowie">
Kościół Świętych Apostołów Piotra i Pawła w Zabłudowie

Kościół pw. Świętych Apostołów Piotra i Pawła w Zabłudowie – rzymskokatolicki kościół parafialny w mieście Zabłudów, w województwie podlaskim. Należy do dekanatu Białystok - Dojlidy archidiecezji białostockiej.
Historia.
Obecna świątynia została wzniesiona w latach 1805-1840 w stylu klasycystycznym. Prace budowlane trwały dość długo. Ostatecznie ufundowała ją hrabina Demblińska. W dniu 29 czerwca 1840 roku, w święto patronów kościoła: świętych Apostołów Piotra i Pawła, budowlę poświęcił ksiądz Franciszek Piotrowski, natomiast w dniu 21 września 1856 roku świątynia została konsekrowana przez biskupa wileńskiego Wacława Żylińskiego. Nabożeństwa zaczęto odprawiać w kościele w 1850 roku.
Wyposażenie.
W ołtarzu głównym jest umieszczony obraz Apostołów Piotra i Pawła, dzieło Antoniego Kollberga, powstałe w Berlinie w 1840 roku. W ołtarzach bocznych znajdują się obrazy św. Michała Archanioła i Zwiastowania Najświętszej Maryi Panny. W 1913 roku kościół otrzymał pneumatyczne organy o 14 głosach, wykonane przez warszawską firmę A. Szymańskiego oraz nowe stacje Drogi Krzyżowej.

</doc>
<doc id="3159776" url="https://pl.wikipedia.org/wiki?curid=3159776" title="Jan Czarnkowski (starosta inowrocławski)">
Jan Czarnkowski (starosta inowrocławski)

Jan Czarnkowski herbu Nałęcz III (zm. 1613) – starosta inowrocławski.
Syn Andrzeja, kasztelana nakielskiego, rogozińskiego, kamienieckiego i kaliskiego oraz Marianny Latalskiej.
Brat: Katarzyny, żony Stefana Grudzińskiego, dworzanina królewskiego i starosty śrędzkiego i Zofii, żony Stanisława Niemojewskiego, kasztelana chełmińskiego.
Od 1608 roku pełnił obowiązki starosty inowrocławskiego.

</doc>
<doc id="3159780" url="https://pl.wikipedia.org/wiki?curid=3159780" title="Patrick Fernández Flores">
Patrick Fernández Flores



</doc>
<doc id="3159791" url="https://pl.wikipedia.org/wiki?curid=3159791" title="Bernard Ferdinand Popp">
Bernard Ferdinand Popp



</doc>
<doc id="3159793" url="https://pl.wikipedia.org/wiki?curid=3159793" title="Centrum Zarządzania Kryzysowego">
Centrum Zarządzania Kryzysowego



</doc>
<doc id="3159794" url="https://pl.wikipedia.org/wiki?curid=3159794" title="Thomas Joseph Flanagan">
Thomas Joseph Flanagan



</doc>
<doc id="3159796" url="https://pl.wikipedia.org/wiki?curid=3159796" title="John Walter Yanta">
John Walter Yanta



</doc>
<doc id="3159797" url="https://pl.wikipedia.org/wiki?curid=3159797" title="Noord-Beveland">
Noord-Beveland

Noord-Beveland – gmina w prowincji Zelandia w Holandii. Według spisu ludności z 2016 roku gmina liczy 7435 osób. Burmistrzem jest Marcel Delhez. Siedzibą gminy jest wieś Wissenkerke.

</doc>
<doc id="3159799" url="https://pl.wikipedia.org/wiki?curid=3159799" title="Roland Pierre DuMaine">
Roland Pierre DuMaine



</doc>
<doc id="3159800" url="https://pl.wikipedia.org/wiki?curid=3159800" title="Muzeum Nożyczek w Tarnogrodzie">
Muzeum Nożyczek w Tarnogrodzie

Muzeum Nożyczek w Tarnogrodzie – muzeum położone w Tarnogrodzie, działające przy Miejskiej Bibliotece Publicznej, mieszczącej się w budynku dawnej synagogi.
Muzeum powstało w 2012 roku, a inspiracją do jego powstania był herb Tarnogrodu - gryf trzymający nożyczki. Jego założycielką była dyrektor biblioteki, Joanna Puchacz. Początki kolekcji dały nożyczki przekazane przez Witolda Tchórzewskiego, dyrektora Europejskiego Centrum Bajki im. Koziołka Matołka w Pacanowie.
W kolekcji muzeum znajduje się ok. 150 nożyczek, w tym nożyce krawieckie, techniczne, chirurgiczne, kosmetyczne, fryzjerskie, nożyczki do bonsai, do jajek czy służące do obcinania kocich paznokci. Eksponaty pochodzą w większości z darowizn osób prywatnych.

</doc>
<doc id="3159801" url="https://pl.wikipedia.org/wiki?curid=3159801" title="Einsatzgruppe IV">
Einsatzgruppe IV

Einsatzgruppe IV (niem. "Einsatzgruppe IV der Sicherheitspolizei und des SD", w skrócie "EG IV") – jedna z sześciu niemieckich grup operacyjnych działających na terenie okupowanej Polski jesienią 1939. Podstawowym zadaniem tych grup była praktyczna realizacja założeń operacji „Tannenberg”, zwalczanie potencjalnych wrogów III Rzeszy, a także prewencyjne aresztowanie osób „niepewnych pod względem politycznym” na podstawie list proskrypcyjnych, tzw. "Sonderfahndungsbuch Polen" oraz ich eliminację w ramach tzw. Intelligenzaktion. Funkcjonariusze tych grup stanowili zalążek nazistowskiego aparatu terroru na terenie okupowanej Polski – niemieckiej policji, Gestapo oraz Sicherheitspolizei i Sicherheitsdienstu.
Historia.
Einsatzgruppe IV sformowana została w rejonie Złocieńca i do 4 września funkcjonowała jako "Einsatzgruppe Damburg". Od 1 września, momentu wybuchu II wojny światowej, grupa ta kierowała się wraz z frontem w kierunku południowo-wschodnim. W kampanii wrześniowej przyporządkowana była niemieckiej 4 Armii pod dowództwem gen. Günthera von Kluge, której przypadło zadanie opanowania tzw. „polskiego korytarza” na Pomorzu. W trakcie postępu działań wojennych teren działalności Einsatzgruppe IV zmieniał się.
W początku września Einsatzgruppe 2/IV dotarła do pierwszej okupowanej polskiej miejscowości Chojnic. W mieście tym pozostał jeden oddział Sonderkommando, który dwie doby później skierowany został do Chełmży. Dnia 7 września 1939 roku Einsatzgruppe 2/IV dotarło do Koronowa przejmując od Wehrmachtu zarząd miejscowego miejskiego więzienia. Jednak już kolejnego dnia 8 września Lothar Beutel otrzymał rozkaz przeniesienia do Bydgoszczy i koronowskie więzienie przejął z kolei oddział Einsatzkommando 16.
Drugi oddział Einsatzgruppe IV dołączył do pierwszego pododdziału (Einsatzkommando 1/IV) uczestniczącego od 5 września 1939 pod dowództwem SS-Sturmbannführera Helmuta Bischoffa w krwawej niedzieli w Bydgoszczy.
Po zakończeniu działań represyjnych w Bydgoszczy 19 września Einsatzgruppe IV znalazła się w Białymstoku skąd 24 godziny przed oddaniem miasta w zarząd radziecki skierowała się przez Ełk do Wystrucia. W końcu września ponownie skierowała się w kierunku Mazowsza i przez Pułtusk, Zatory oraz Jabłonnę dotarła wraz z niemiecką 8 armią 1 października 1939 roku do Warszawy. Część członków tej grupy oddelegowano także do Łodzi w celu nawiązania kontaktu z Einsatzgruppe III. Równocześnie dziesięcioosobowy oddział wydzielony skierowano także do Lublina gdzie zasilił Einsatzgruppe II.
W Warszawie Einsatzgruppe IV zajęła wówczas gmach Ministerstwa Wyznań Religijnych i Oświecenia Publicznego przy al. Szucha nr 25. Od pierwszych chwil przybycia do Warszawy funkcjonariusze Einsatzgruppe IV przystąpili do realizacji swoich zadań operacyjnych, dokonując licznych rewizji i masowych aresztowań. Celem byli przedstawiciele szeroko rozumianej „polskiej warstwy przywódczej” przeznaczeni do eliminacji w ramach akcji Intelligenzaktion. Część aresztantów rozstrzelano, część więziono, a resztę wysyłano do obozów koncentracyjnych.
Już 2 października EG IV aresztowało kilkuset Polaków z kręgów inteligencji, których w charakterze zakładników jako pierwszych więźniów osadzono na Pawiaku. Historycy przypisują EG IV m.in. aresztowanie ostatniego przedwojennego prezydenta miasta Warszawy Stefana Starzyńskiego. 8 października funkcjonariusze tej grupy operacyjnej aresztowali również 354 warszawskich księży i nauczycieli. EG IV aresztowała wówczas m.in. czołowych przedstawicieli kościoła ewangelickiego w Polsce, trzech braci Edmunda, Alfreda oraz Teodora Bursche.
Zakładników rekrutujących się z „polskiej warstwy przywódczej” Niemcy rozstrzeliwali w tajemnicy w różnych lokalizacjach miasta. Pierwsze potajemne egzekucje w czystkach etnicznych przeprowadzano od października do kwietnia 1940 roku na terenie tzw. ogrodu sejmowego – położonego na tyłach budynków sejmowych, na stokach skarpy wiślanej. Największe nasilenie akcji miało miejsce jesienią 1939. Jednorazowo rozstrzeliwano od kilku do kilkunastu aresztowanych. Aresztantów zmuszano najpierw do uklęknięcia pod ścianą, po czym rozstrzeliwano ich ogniem broni maszynowej. Ciała ofiar początkowo zakopywano na terenie ogrodów sejmowych, a później w ramach akcji zacierania śladów zbrodni palono lub wywożono w inne lokalizacje. Egzekucji dokonywali członkowie EG IV oraz policjanci niemieccy z 301. batalionu Schutzpolizei, zakwaterowanego w budynkach przedwojennego polskiego Sejmu. Przebiegiem akcji eksterminacyjnej dowodził SS-Standartenführer Josef Meisinger, pełniący od połowy listopada 1939 funkcję komendanta policji bezpieczeństwa i służby bezpieczeństwa (IdS) w dystrykcie warszawskim Generalnego Gubernatorstwa. Pierwszy dowódca IV grupy operacyjnej Lothar Beutel otrzymał natomiast awans na SS-Brigadeführera oraz nominację na zwierzchnika Policji Bezpieczeństwa i Sicherheitsdienstu w okupowanej stolicy Polski (nominacja nie doszła ostatecznie do skutku ze względu skandal korupcyjny, w który zamieszany był Beutel).
Einsatzgruppe IV, podobnie jak pozostałe grupy organizacyjne, została oficjalnie rozwiązana w dniu 20 listopada 1939 (w polskich źródłach można znaleźć informację, iż nastąpiło to wiosną 1940). Funkcjonariusze EG IV przeszli do nowo utworzonego Urzędu Komendanta Policji Bezpieczeństwa i Służby Bezpieczeństwa na dystrykt warszawski (niem. "Kommandeur der Sicherheitspolizei und des Sicherheitsdienstes für den Distrikt Warschau – KdSW"). Siedzibę urzędu stanowił zajęty uprzednio przez EG IV gmach przy al. Szucha 25. W jego podziemiach zorganizowano areszt śledczy Gestapo.
Struktura i nazewnictwo.
Początkowo Einsatzgruppe IV nosiła nazwę "Einsatzgruppe Dramburg", pochodzącą od niemieckiej nazwy Drawska Pomorskiego. Grupa ta liczyła dwa oddziały: Einsatzkommando 9 oraz Einsatzkommando 10. Jednak w czasie ataku na Polskę 4 września 1939 roku zwierzchnik SS Reinhard Heydrich w dalekopisie do dowódców wydał rozkaz reorganizacji oraz zmiany nazewnictwa. Od tego momentu grupa ta była jedną z sześciu grup operacyjnych tego typu działających w okupowanej Polsce i nosiła nazwę Einsatzgruppe IV, a podporządkowane jej Einsatzkommanda nosiły numerację Einsatzkommando 1/IV oraz Einsatzkommando 2/IV. Nazwa "Einsatzgruppe IV der Sicherheitspolizei und des SD" w języku polskim brzmi "IV Grupa Operacyjna Policji Bezpieczeństwa". Każde komando EG IV liczyło od 200 do 250 ludzi. Jej struktura wyglądała następująco:
Zbrodnie Einsatzgruppe IV.
Einstazgruppe IV dokonała w czasie kampanii wrześniowej wielu zbrodni na ludności polskiej, które największą skalę przybrały na terenie Bydgoszczy oraz Warszawy:
Odpowiedzialność sprawców.
Po wojnie działalność oraz zbrodnie Einsatzgruppen dokonane w kampanii wrześniowej nie były przedmiotem żadnej osobnej rozprawy sądowej. Proces w Norymberdze dedykowany działalności Einsatzgruppen poświęcony był zbrodniom dokonanym na Żydach oraz obywatelach ZSRR na terenie Rosji jakie miały miejsce od 1941 roku po ataku III Rzeszy na ten kraj. Zbrodnie dokonane w 1939 roku przez Einsatzgruppe na terenie II RP nie były przedmiotem tej rozprawy. Część nazistowskich niemieckich zbrodniarzy osądzona została za inne zbrodnie wojenne jednak duża grupa funkcjonariuszy Einsatzgruppe IV podobnie jak kolegów z innych grup operacyjnych nigdy nie stanęła po wojnie przed wymiarem sprawiedliwości.

</doc>
<doc id="3159807" url="https://pl.wikipedia.org/wiki?curid=3159807" title="Toyota TS040 Hybrid">
Toyota TS040 Hybrid

Toyota TS040 Hybrid – hybrydowy samochód wyścigowy fabrycznego zespołu Toyoty (firmy Toyota Motorsport GmbH), który od 2014 roku startuje w wyścigach FIA World Endurance Championship. Samochód zastąpił w nich model Toyota TS030 Hybrid, który startował w latach 2012 i 2013.
Debiut bolidu nastąpił w 6-godzinnym wyścigu Silverstone 20 kwietnia 2014 roku. Toyota Racing zajęła w nim dwa pierwsze miejsca. Pierwszy był zespół z nr 8: Sébastien Buemi, Anthony Davidson, Nicolas Lapierre. Wyprzedzili oni o pełne okrążenie drugi bolid Toyoty prowadzony przez Alexandra Wurza, Kazuki Nakajimę i Stéphane'a Sarrazina.
Charakterystyka.
W czasie sezonu FIA WEC 2013 Toyota ogłosiła, że będzie kontynuować starty w FIA World Endurance Championship w sezonie 2014 i że zaprojektuje nowy bolid spełniający nowe wymagania dla prototypów Le Mans. Oficjalna premiera nastąpiła 27 marca 2014 roku. Samochód został przygotowany do startów w klasie LMP1 według zasad dla prototypów Le Mans na 2014 rok.
Zespół Toyota Racing opracował nowy napęd hybrydowy według wytycznych FIA WEC obowiązujących od 2014 roku, dotyczących obniżenia zużycia paliwa o 25% w stosunku do sezonu 2013. Zespół Toyoty osiągnął założony cel poprzez zwiększenie wydajności silników oraz poprawienie aerodynamiki. Do mierzenia zużycia paliwa służą czujniki zamontowane w każdym bolidzie.
Jak twierdzi Toyota: „zwiększono docisk aerodynamiczny, co zapewnia większą przyczepność bolidu przy węższych niż w 2013 roku oponach (o 5 cm). [...] Nowe, bardziej otwarte regulacje serii FIA WEC pozwoliły zespołowi wyraźnie zwiększyć moc napędu hybrydowego. Na przedniej osi bolidu został dodany silnik elektryczny Aisin AW. Na osi tylnej pracuje tak jak w modelu TS030 silnik elektryczny Denso. [...] W trakcie wytracania prędkości, silniki elektryczne pełnią funkcję prądnic i wspierają układ hamulcowy, akumulując energię, która jest przekazywana do superkondensatorów Nisshinbo. Oba silniki zapewniają wzrost mocy o 480 KM.
Zarówno napęd na cztery koła, jak i jednostka benzynowa V8 bolidu TS040, powstały w oddziale Motor Sports Unit Development centrum technicznego Higashifuji. Zawieszenie jest projektowane i wytwarzane w Toyota Motorsport GmbH (TMG) w Kolonii, będąc ewolucją rozwiązań znanych z poprzedniego bolidu Toyota Racing – TS030”.
Łączna moc bolidu wynosi 986KM. Silnik spalinowy V8 ma moc 513 KM, zaś oba silniki elektryczne dają łączną moc 473 KM. Silniki elektryczne służą do napędzania obu osi i do wspierania układu hamulcowego dzięki instalacji do odzyskiwania energii podczas hamowania.
Udział w wyścigach.
2014.
Sezon rozpoczął się 6-godzinnym wyścigiem na torze w Silverstone, po raz pierwszy według nowych reguł dla prototypów Le Mans. Nowe bolidy hybrydowe Toyoty i Audi otrzymały kolejnego rywala – Porsche. W kwalifikacjach Toyota z nr. 7 objęła pozycję lidera z czasem 1 m 44.774 s, wyprzedzając Audi o 0.005 s. W głównym wyścigu Toyota z nr. 8 zajęła 1. miejsce, a Toyota z nr. 7 zajęła 2 pozycję. Sześciogodzinny wyścig został skrócony o 26 minut z powodu intensywnego deszczu. To było pierwsze podwójne zwycięstwo zespołu Toyota Racing w FIA WEC.
W 6-godzinnym wyścigu w Spa-Francorchamps bolid nr 8 Toyoty ponownie zajął pierwsze miejsce po przejechaniu 171 okrążeń w 6:01'31.675. Samochód startował na drugiej pozycji. Anthony Davidson przejechał najszybsze okrążenie wyścigu w czasie 2'01.327. Bolid nr 7 zajął trzecie miejsce po starcie z pozycji czwartej. Przejechał 171 okrążeń w czasie 6:02'52.536, ustępując pola bolidowi Audi. W kwalifikacjach do 24h Le Mans 2014 Toyota numer 7 zdobyła pole position, lecz nie ukończyła wyścigu, a Toyota numer 8 zajęła 3 miejsce.
W 24-godzinnym wyścigu w Le Mans załoga bolidu nr 8 zajęła 3. miejsce, po tym, jak wróciła na tor po groźnym wypadku, i utrzymała prowadzenie w klasyfikacji generalnej. Do kolizji doszło półtorej godziny po starcie, gdy rozpadał się deszcz. Zderzyły się Audi nr 3, Toyota nr 8 i Ferrari nr 81.
Od początku wyścigu aż do piątej rano nieprzerwanie prowadził zespół bolidu nr 7, jednak wyeliminowała go z wyścigu awaria w wiązce elektrycznej, której nie udało się zlokalizować.
W następnej rundzie na Circuit of the Americas w Austin, USA Kazukiego Nakajimę zastąpił Mike Conway, kierowca rezerwowy zespołu Toyota Racing.
W 6-godzinnym wyścigu Circuit of the Americas bolid nr 8 wystartował z pole position i zajął 3. miejsce oraz zaliczył najszybsze okrążenie w czasie 1’50.390 min. Bolid nr 7 zajął 6. miejsce. Obie hybrydowe Toyoty rozpoczęły wyścig na prowadzeniu, lecz po godzinie spadł rzęsisty deszcz, który spowodował chaos na torze. Samochody wypadły z toru i straciły po okrążeniu, zaś nr 8 utknął na żwirze. Podobny los spotkał wiele innych kierowców, dlatego przerwano wyścig ze względów bezpieczeństwa. Po godzinie wznowiono zawody. Nicolas Lapierre (nr 8) wystartował na 4. pozycji, zaś Mike Conway (nr 7) na 7. pozycji. Anthony Davidson (nr 8) zaczął intensywnie zmniejszać dystans do liderów. Sébastien Buemi serią bardzo szybkich okrążeń, w tym najszybszego okrążenia wyścigu, zdobył trzecie miejsce. Po tym wyścigu Toyota Racing spadła na 2. miejsce w klasyfikacji producentów, ustępując zespołowi Audi.
W 6-godzinnym wyścigu Fuji zespół nr 8 Toyota Racing okazał się najszybszy zarówno w kwalifikacjach, czym wywalczył pole position, jak i w głównym wyścigu. Bolid nr 8 przejechał także najszybsze okrążenie wyścigu w czasie 1'27.815. Na japońskim torze wystartowali Anthony Davidson i Sébastien Buemi. Nicolas Lapierre zrezygnował z wyścigu z przyczyn osobistych. Drugie miejsce przypadło bolidowi nr 7 startującemu z 4. pozycji.
Dzięki podwójnemu zwycięstwu zespół Toyota Racing odzyskał prowadzenie w klasyfikacji producentów. Wśród kierowców prowadzą ex aequo Davidson i Buemi. Lapierre stracił do nich 26 punktów z powodu nieobecności w Fuji i tym samym znalazł się na 2. miejscu.
Podczas 6-godzinnego wyścigu w Szanghaju zespół #8 zajął pierwsze miejsce, zaś zespół #7 drugie, wjeżdżając na metę z przewagą okrążenia przed Porsche i Audi. Był to drugi wyścig z rzędu i trzeci w serii, w którym hybrydowe Toyoty zajęły dwa najwyższe miejsca podium. Po wyścigu w Chinach przewaga Toyoty nad drugim w klasyfikacji producentów Audi sięgnęła 29 punktów. Sébastien Buemi wykonał najszybsze okrążenie wyścigu w 1 min 48.694 s. Oba zespoły przejechały po 188 okrążeń.
6-godzinny wyścig w Bahrajnie wygrał zespół #7: Alex Wurz, Stéphane Sarrazin i Mike Conway po przejechaniu 195 okrążeń. Zespół #8 ukończył wyścig na 11. pozycji, przejechawszy 177 okrążeń, co i tak zagwarantowało Anthony'emu Davidsonowi i Sébastienowi Buemi zwycięstwo w kategorii kierowców, jeszcze przed zakończeniem serii. Bolid #8 musiał zatrzymać się na pół godziny na wymianę alternatora. Gdy powrócił na tor, zajmował 26. miejsce. Do końca wyścigu kierowcom udało się poprawić ten wynik o 15 pozycji. Najszybsze okrążenie przejechał bolid #8 w czasie 1 min 45.989 s.
Po wyścigu w Bahrajnie zespół Toyota Racing umocnił swoją przewagę w kategorii producentów nad drugim w klasyfikacji zespołem Audi do 40 punktów.
Ostatni wyścig serii, 6-godzinny w San Paulo, zakończył się dla Toyoty Racing zajęciem 2. miejsca przez zespół #8 i 4. miejsca przez zespół #7. Walkę Davidsona o zwycięstwo przerwał wyjazd na tor samochodu bezpieczeństwa z powodu złej pogody. To jednak wystarczyło, aby Toyota Racing została mistrzem świata wyścigów FIA World Endurance Championship. W klasyfikacji generalnej kierowców Davidson i Buemi zajęli 1. pozycję, zaś Wurz i Sarrazin 5. pozycję.
2015.
Toyota Racing zmieniła nazwę na Toyota GAZOO Racing. 9 kwietnia Toyota ogłosiła, że zespoły Toyota Racing, Lexus Racing i Gazoo Racing będą występowały pod wspólną nazwą GAZOO Racing.
W pierwszym wyścigu sezonu w Silverstone bolid TS040 Hybrid # 1 prowadzony przez Anthony’ego Davidsona, Sébastiena Buemiego i Kazuki Nakajimę zajął trzecie miejsce ze stratą 14.816 s do zajmującego pierwsze miejsce Audi. Bolid #2 zajął 4. miejsce. Prowadzili go Alex Wurz, Stéphane Sarrazin i Mike Conway.
Wyścig rozpoczęli Buemi (#1) i Wurz (#2). Po pół godziny #1 był trzeci, zaś #2 szósty. Następnie bolid #1 spadł na 5. miejsce z powodu problemów z przyczepnością, ale Porsche #17 i Audi #8 musiały zjechać do boksów na usunięcie awarii. Wówczas obie Toyoty przesunęły się na 3. i 4. pozycję.
Po jednej czwartej wyścigu za kierownicami zasiedli Davidson (#1) i Conway (#2). Davidson skrócił dystans do czołówki i wkrótce nawiązał walkę. Po następnym zjeździe do boksów bolid #1 objął prowadzenie. Dla zaoszczędzenia czasu Davidson nie zdecydował się na zmianę opon, w przeciwieństwie do Porsche i Audi.
W połowie rajdu kierowców zmienili Nakajima i Sarrazin. Na tym etapie Audi #7 uzyskało wyraźną przewagę, Porsche #18 i Toyota #1 walczyły o drugie miejsce, a Toyota #2 jechała jako czwarta.
Na ostatnią godzinę stery przejęli znów Buemi #1 i Wurz #2, jednak nie przyniosło to poprawy sytuacji. Toyota #1 pozwoliła się wyprzedzić Porsche #18 i zajęła ostatecznie trzecie miejsce.
Drugi wyścig odbył się 2 maja w Spa-Francorchamps w Belgii. W 6-godzinnym wyścigu Toyota TS040 #2 zajęła 5. miejsce, zaś #1 8. miejsce. Problemy z instalacją elektryczną bolidu #1 spowodowały dwa nieplanowane zjazdy do boksu, które zajęły łącznie ponad 20 minut. Gdy Sébastien Buemi wrócił na tor, zajmował 14. miejsce. Po tym wyścigu Toyota Gazoo zajmuowała trzecie miejsce w klasyfikacji generalnej producentów z 47 punktami łącznie. Alex Wurz, Stéphane Sarrazin i Mike Conway zajęli po wyścigu Spa-Francorchamps 3. miejsce w klasyfikacji kierowców, obrońcy tytułu mistrzów Anthony Davidson i Sébastien Buemi zajęli 4. miejsce, zaś Kazuki Nakajima zajął 7. miejsce.
Najważniejszy wyścig serii, 24-godzinny wyścig Le Mans oba bolidy ukończyły z rozczarowującym wynikiem. TS040 #1 zajął 8. miejsce, a #2 zajął 6. miejsce. Oba samochody jechały konsekwentnie i bez większych problemów technicznych, mimo to nie zdołały zagrozić rywalom. Jedynym większym incydentem było zderzenie Anthony'ego Davidsona z samochodem klasy GT, w wyniku którego uszkodzony został przedni prawy róg samochodu. Naprawa spowodowała stratę 13 minut i powrót na tor 5 okrążeń za liderem.
Tor Nürburgring wrócił do serii wyścigów długodystansowych FIA po raz pierwszy od 2009 roku. W 6-godzinnym wyścigu Nürburgring bolid #1 zajął 5. miejsce po przejechaniu 200 okrążeń, zaś bolid #2 zajął 6. miejsce, pokonując 199 okrążeń. Po czwartym wyścigu sezonu Toyota zajmuje 3. miejsce w klasyfikacji konstruktorów. Wurz, Conway i Sarrazin zajmują 7. miejsce, Davidson i Buemi zajmują 8. miejsce, zaś na 9. pozycji znalazł się Kazuki Nakajima.
Podczas 6-godzinnego wyścigu na torze Circuit of the Americas w Teksasie bolid #1 zajął 4. miejsce. Bolid #2 nie ukończył wyścigu z powodu wypadku. Mike Conway stracił kontrolę nad samochodem w czasie wyprzedzania wolniejszych pojazdów i uderzył w bandę. Zespół Toyota GAZOO Racing zajmuje po tym wyścigu 3. miejsce w klasyfikacji generalnej producentów.
6-godzinny wyścig na torze Fuji zakończył się 5. miejscem dla TS040 #1 i 6. miejscem dla bolidu #2. Przez pierwsze 40 minut zawodnicy jechali za samochodem bezpieczeństwa z powodu intensywnego deszczu - Kazuki Nakajima w #1 na piątej pozycji, zaś Alex Wurz w #2 na szóstym miejscu. Kiedy wyścig się zaczął, Kazuki ostro przyspieszył, docierając na 3. pozycję, przed końcem pierwszej godziny stoczył zaciętą walkę z Porsche #17, po czym spadł na 4. miejsce. Stéphane Sarrazin w #2 został potrącony przez samochód GT. W wypadku został uszkodzony system chłodzenia, co skończyło się 13-minutową naprawą. Samochód kierowany przez Mike'a Conwaya wrócił na tor na 19 miejsce ze stratą 12 okrążeń. Po tej stracie Conway wywalczył 8. pozycję, zaś po zamianie Alex Wurz zdobył ostatecznie 6. miejsce. Kazuki Nakajima dojechał na metę jako piąty.
Podczas 6-godzinnego wyścigu w Szanghaju Bolid #1 zajął 6. miejsce, natomiast #2 5. miejsce, tracąc odpowiednio 4 i 5 okrążeń do lidera.
W 6-godzinnym wyścigu w Bahrajnie bolid #2 zajął 3 miejsce, a Stéphane Sarrazin, Alex Wurz i Mike Conway po raz pierwszy w tym sezonie stanęli na podium. Było to drugie podium Toyota Gazoo Racing w 2015 roku. Bolid #1 zakończył wyścig na 4. pozycji. Ostatni wyścig serii FIA WEC 2015 zakończył się 3. miejscem w klasyfikacji generalnej dla zespołu Toyoty. Był to też ostatni występ bolidu TS040 Hybrid. W przyszłym roku Toyota wystawi 2 lub 3 samochody następnej generacji.
10 listopada Alex Wurz ogłosił odejście z zespołu po wyścigu w Bahrajnie. Wurz był pierwszym kierowcą, który potwierdził dołączenie do zespołu Toyoty w serii FIA WEC w 2011 roku. Za jego sprawą zespół zdobył pierwsze pole position oraz pierwsze zwycięstwo w Brazylii w 2012 roku. Wurz wystartował z Toyotą w 28 wyścigach FIA WEC, wygrał 5 z nich, a w 11 stanął na podium .
Od pierwszego wyścigu na torze Silverstone w kwietniu 2014 roku bolidy TS040 HYBRID wygrały 5 wyścigów, w tym trzy razy zajęły 1. i 2. miejsce, 13 razy znalazły się na podium, 4 razy wystartowały z pole position, w tym w 24-godzinnym wyścigu Le Mans w 2014 roku.
W klasyfikacji generalnej kierowców Davidson i Buemi zajęli w 2015 roku 5. miejsce z liczbą 79 punktów. Wurz, Conway i Sarrazin zajęli 6. miejsce także z liczbą 79 punktów. Nakajima zajął 7. miejsce z liczbą 75 punktów.

</doc>
<doc id="3159808" url="https://pl.wikipedia.org/wiki?curid=3159808" title="Lekkie Podwozie Gąsienicowe">
Lekkie Podwozie Gąsienicowe

Lekkie Podwozie Gąsienicowe (LPG), również: Uniwersalny Nośnik Gąsienicowy – polski lekki transporter opancerzony i podwozie systemów uzbrojenia opracowane przez Centrum Produkcji Wojskowej HSW.
Historia.
Pojazd został skonstruowany w odpowiedzi na potrzebę wozu dowodzenia dla Dywizjonowego Modułu Ogniowego Regina samobieżnych armatohaubic Krab. Początkowo w 2004 roku wóz dowodzenia systemu kierowania ogniem Azalia zabudowano na kołowym transporterze Ryś, który jednak nie został przyjęty w szerszym zakresie na uzbrojenie Wojska Polskiego. W 2008 roku Wojska Lądowe zdecydowały wykorzystać na potrzeby wozów dowodzenia przebudowane podwozia wycofywanych haubic samobieżnych 2S1 Goździk z rodziny transporterów MT-LB, produkowanych wcześniej przez Hutę Stalowa Wola (HSW) na licencji radzieckiej. Głęboka przebudowa pojazdów została opracowana przez Centrum Produkcji Wojskowej HSW we współpracy z niemiecką firmą FFG (Flensburger Fahrzugbau GmbH), która opracowała nowoczesny zespół napędowy G4 typu powerpack (silnik ze skrzynią biegów i osprzętem), hydrostatyczny układ przeniesienia napędu i stanowisko kierowcy. W ten sposób powstał pojazd nazwany przez producenta Lekkie Podwozie Gąsienicowe (LPG), określany też od pierwszego zastosowania jako WD/WDSz. Wykorzystano w nim między innymi układ jezdny i elementy dolnej i przedniej płyty haubicy 2S1, a wyższa przednia płyta i nadbudówka zostały wykonane na nowo w HSW z blach pancernych grubości 10 mm. Do wytworzenia jednego LPG potrzebne były elementy dwóch podwozi 2S1.
Pierwszy prototyp LPG został ukończony w 2009 roku i zaprezentowany na salonie MSPO we wrześniu tego roku. W kolejnym roku zamontowano na nim wyposażenie wersji dowódczo-sztabowej, z którym pomyślnie ukończył badania typu w 2011 roku. Pierwsze trzy wozy dowodzenia (prototyp WDSz i dwa WD) zostały przekazane armii 30 listopada 2012 roku, w składzie pierwszego modułu dywizjonowego haubic Krab. Do 2017 roku 11 Mazurski Pułk Artylerii otrzymał etatowe 11 pojazdów (2 WDSz dowódcy i szefa sztabu dywizjonu i 9 WD dowódców baterii i plutonów ogniowych). Do 2024 roku mają być dostarczone dalsze 44 pojazdy, w tym 4 WDSz. Do końca 2021 roku dostarczono ogółem 37 pojazdów. 
Kilka pojazdów przekazano Siłom Zbrojnym Ukrainy wraz z haubicami Krab podczas inwazji Rosji wiosną 2022 roku.
W 2019 roku zaprezentowano dla moździerza samobieżnego M120G demonstrator pojazdu z zawieszeniem hydropneumatycznym firmy Horstman. Dalszy rozwój zakłada zastosowanie ulepszonego układu jezdnego z sześcioma kołami nośnymi w miejsce siedmiu i trzema kołami podtrzymującymi na każdej z burt i rezygnację z elementów podwozia 2S1 na rzecz nowo wykonanych. Pozwoli to na zwiększenie masy pojazdu z 18 do 21 ton, a przy tym zmniejszenie pracochłonności wykonania.
Opis.
Konstrukcja pojazdu opiera się na podwoziu produkowanych w HSW licencyjnych haubic samobieżnych 2S1 Goździk. Podwozie posiada 7 par kół jezdnych.
Największą różnicą, w stosunku do protoplasty, poza wyglądem kadłuba, jest zastosowany system napędowy. Napęd stanowi chłodzony cieczą, 6-cylindrowy silnik wysokoprężny MTU 6V199 TE20 o mocy 260 kW i maksymalnym momencie obrotowym 1730 Nm.
Jednostka napędowa sprzężona jest z automatyczną przekładnią LSG-1000 marki ZF Friedrichshafen AG.
Inaczej niż w MT-LB, zespół napędowy w postaci power-packa umieszczony jest z przodu pojazdu, co poprawia bezpieczeństwo załogi oraz usprawnia serwisowanie. Pokrewny z MT-LB jest natomiast gąsienicowy układ bieżny oraz zawieszenie, tj. przednie koła napędowe i siedem kół nośnych po każdej stronie. Zawieszenie indywidualne na wałkach skrętnych. Pomimo stosunkowo niewielkiej masy (16-17 t.) pojazd nie posiada zdolności pływania. Podwozie posiada możliwość zainstalowania systemu wieżowego, osadzonego w tylnej części kadłuba.
Wersje.
Artyleryjski Wóz Dowodzenia WD – wóz dowódczy na podwoziu gąsienicowym. Artyleryjskie wozy dowodzenia przeznaczone są do realizacji przedsięwzięć w zakresie przygotowania i kierowania ogniem, rozwijania punktów dowodzenia, pozyskiwania i opracowywania danych o warunkach strzelania oraz informacji rozpoznawczych, niezbędnych do rażenia obiektów przeciwnika. Wozy te zapewniają samodzielne działanie plutonów ogniowych w systemie dowodzenia i kierowania ogniem. W przypadku zniszczenia Wozu dowodzenia dowódcy kompanii wsparcia, Wozy dowodzenia dowódców plutonów ogniowych przejmują jego zadania. Wóz wyposażony jest w:
Pojazd wchodzi w skład Dywizjonowego Modułu Ogniowego (DMO) Regina dla armatohaubic AHS Krab. Kadłub pojazdu zapewnia ochronę balistyczną na poziomie I wg STANAG 4569.
Wóz Dowódczo-sztabowy WDSz – wóz dowódczo-sztabowy. Wozy dowódczo-sztabowe i dowódcze przeznaczone są do zapewnienia miejsc pracy dowódcy dywizjonu, szefowi sztabu, dowódcy baterii i dowódcy plutonu ogniowego oraz współpracujących z nimi osób funkcyjnych, wspomagania informatycznego procesów planistyczno-decyzyjnych w systemie dowodzenia i kierowania ogniem dywizjonu, oraz utrzymywania łączności. Wóz wyposażony jest w:
Pojazd wchodzi w skład Dywizjonowego Modułu Ogniowego (DMO) Regina dla armatohaubic AHS Krab. Kadłub pojazdu zapewnia ochronę balistyczną na poziomie I wg STANAG 4569.
SMG 120/M120G Rak – nośnik gąsienicowy automatycznie ładowanego moździerza kalibru 120 mm. Nośnik ten pozwala na pokonywanie wzniesień o nachyleniu do 60% i przechyle bocznym wynoszącym 30%. Możliwe jest także pokonywanie przeszkód pionowych o wysokości do 0,4 metra, rowów o szerokości 2 metrów oraz brodzenia do głębokości 1,5 metra. Opancerzenie zapewnia odporność balistyczną zgodną z poziomem I wg STANAG 4569. 
Prototyp został wykonany w 2012 roku i ukończył badania kwalifikacyjne w 2015 roku, a w kwietniu 2021 roku został przekazany do eksploatacji w Centrum Szkolenia Artylerii i Uzbrojenia w Toruniu. Dalsze moździerze Rak na podwoziu gąsienicowym do tej pory nie były zamawiane (stan na 2021 rok), natomiast zamawiano moździerze na podwoziu kołowym.

</doc>
<doc id="3159810" url="https://pl.wikipedia.org/wiki?curid=3159810" title="Historia świętej Rity">
Historia świętej Rity

Historia świętej Rity – włoski film biograficzny z 2004 roku, przedstawiający życiorys św. Rity. Był kręcony we Florencji, Giove, Rzymie oraz Viterbo.
Fabuła.
Film opowiada o losach świętej Rity Lotti, która jako młoda dziewczyna, chciała iść do zakonu, została wbrew swojej woli wydana za mąż za rycerza Paola. Wkrótce kobieta rodzi bliźnięta. Początkowe szczęście nie trwa jednak długo, ponieważ okazuje się, że mąż Rity jest mordercą. Pod wpływem dobroci żony Paolo zmienia swoje dotychczasowe życie. Niestety, niedługo po przemianie wewnętrznej, ginie zdradzony przez swych przyjaciół. Rok później umierają także jej synowie i Rita decyduje się wstąpić do zakonu.
Obsada.
i inni

</doc>
<doc id="3159812" url="https://pl.wikipedia.org/wiki?curid=3159812" title="Roger Kolo">
Roger Kolo

Christopher Laurent Roger Kolo (ur. 3 września 1943 roku w Belon'i Tsiribihina) – madagaskarski polityk i lekarz, od 16 kwietnia 2014 do 17 stycznia 2015 sprawował urząd premiera Madagaskaru.
Roger Kolo urodził się Belon'i Tsiribihina na południowo-zachodnim wybrzeżu Madagaskaru. Jego ojciec pracował w urzędzie pocztowym i sprawował urząd wiceburmistrza. Jego młodszy brat – Roland – był posłem do Parlamentu Madagaskaru.
Studiował na Uniwersytecie w Antananarywie w latach 1970–1977, gdzie uzyskał dyplom z medycyny. Po studiach wyjechał do Francji, gdzie zdobył specjalizację w zakresie chirurgii. Następnie rozpoczął naukę w zakresie radiologii w Genewie. W Szwajcarii – już jako radiolog – w latach 1997–2003 otworzył trzy prywatne ośrodki, specjalizujące się w radiologii.
Kolo wrócił do kraju na czas wyborów prezydenckich w 2010 roku, w których miał zamiar kandydować. Nie spełnił jednak kryterium stałego pobytu w kraju, co uniemożliwiło mu zarejestrowanie swojej kandydatury. W czasie kampanii popierał i współpracował z późniejszym zwycięzcą wyborów – Herym Rajaonarimampianiną. 16 kwietnia nowo wybrany prezydent powierzył mu sprawowanie funkcji premiera. Członków nowego rządu Kolo zaprezentował dwa dni po wybraniu go na to stanowisko. W skład gabinetu wchodzi 31 polityków z różnych opcji politycznych.
Kolo jest żonaty, ma troje dzieci.

</doc>
<doc id="3159816" url="https://pl.wikipedia.org/wiki?curid=3159816" title="Calm After the Storm">
Calm After the Storm

Calm After the Storm – singiel holenderskiego duetu The Common Linnets wydany w 2014 i umieszczony na albumie, również zatytułowanym "The Common Linnets" (2014). Utwór został napisany przez Ilse DeLange, Jana Barta Meijersa, Robiego Crosby'ego, Matthew Crosby'ego i Jake'a Etheridge'a.
W 2014 utwór reprezentował Holandię podczas 59. Konkursu Piosenki Eurowizji i zajął drugie miejsce w finale.
W 2015 utwór został uznany jednym z pięciu utworów stworzonych przez holenderskich autorów, które odniosły największy sukces komercyjny w poprzednim roku.
Historia utworu.
Nagrywanie.
W 2014 Ilse DeLange postanowiła rozpocząć nowy projekt muzyczny, do którego zaprosiła różnych muzyków, w tym Waylona, z którym nawiązała współpracę. Wokaliści poznali się już w czasach młodzieńczych, oboje popularyzowali muzykę country w kraju. Ostatecznie, nadali sobie nazwę The Common Linnets oraz zaczęli pracę nad materiałem na swój debiutancki album "The Common Linnets", inspirowany muzyką Emmylou Harris, Johnny'ego Casha, projektu Crosby, Stills, Nash and Young i Jamesa Taylora. Debiutanckim utworem DeLange i Waylona został kawałek „Calm After the Storm”, natomiast krajowa premiera całego albumu odbędzie się 9 maja 2014 roku.
Utwór został skomponowany i napisany przez wokalistkę duetu, Ilse DeLange, a także przez Jana Barta Meijersa, Roba Crosby'ego, Matthew Crosby'ego i Jake'a Etheridge'a. Numer nagrali Meijers, Fieke van den Hurk, Felix Tournier i Ronald Prent. Singiel został wydany 21 marca 2014, kilka dni po premierze utworu w programie "De wereld draait door". Za miks utworu odpowiedzialni byli Ronald Prent, Felix Tournier, natomiast za mastering – Darcy Proper.
Nagranie.
W sesji nagraniowej wzięli udział:
Teledysk.
Teledysk do piosenki opublikowano 18 marca 2014.
Konkurs Piosenki Eurowizji 2014.
25 listopada 2013 holenderski nadawca publiczny AVROTROS poinformował, że duet The Common Linnets został wybrany wewnętrznie na reprezentanta Holandii podczas 59. Konkursu Piosenki Eurowizji w 2014. 12 marca w programie "De wereld draait door" artyści ogłosili tytuł singla oraz zaprezentowali przedpremierowo całą piosenkę. Dzień później odbyła się radiowa premiera singla. 6 maja duet wystąpił podczas pierwszego półfinału Eurowizji i zakwalifikował się do finału, w którym zajął ostatecznie drugie miejsce.
Lista utworów.
Holandia (CD Single)

</doc>
<doc id="3159820" url="https://pl.wikipedia.org/wiki?curid=3159820" title="Fanes">
Fanes

Fanes (gr. Φανης "wydobywać światło, świecić", łac. "Phanes"), nazywany także Protogonos (gr. Πρωτογόνος "pierworodny") - w mitologii greckiej pierwotne bóstwo, jedno z Protogenoi związane z siłą napędzającą cały wszechświat czczone przede wszystkim w tradycji orfickiej. 
Fanes wykluł się z jaja świata (pierwotnej mieszaniny pierwiastków), kiedy zostało ono podzielone na części przez pierwotnych bogów Chronosa (Czas) oraz Ananke (Konieczność). Fanes był pierwszym królem wszechświata, władzę oddał swojej córce Nyks (Noc, według innej wersji nie miała rodziców tylko zrodziła się z Chaosu). Ona przekazała berło władzy Uranosowi (Niebo). Następnymi władcami byli Kronos i Zeus. Niektórzy twierdzili, że Zeus wchłonął kosmiczną siłę życiową Fanesa i dał ją bogom olimpijskim, nowej generacji bogów rządzących. 
Fanesa utożsamiano z Erosem opisanym w "Teogonii" Hezjoda. Było to możliwe, ponieważ wcześniej Eros nie kojarzył się tylko z miłością, ale także z siłą napędową do tworzenia nowego życia. Fanes posiada także cechy, które upodabniają go do innych pierwotnych bogów opisywanych przez starożytnych pisarzy takich jak Thesis, Physis (obie bogini kojarzone były z tworzeniem), Ofion, Chronos oraz Ananke.
Uznaje się, że wynikiem jego wieloletniej walki z Chaosem było powstanie ptaków.
Fanes jest przedstawiany jako męsko-żeńskie bóstwo z pięknymi, złotymi skrzydłami. Na głowie ma hełm, jego ciało owinięte jest w węże. Poeci pisali, że jest niewidzialny nawet dla innych bogów.

</doc>
<doc id="3159822" url="https://pl.wikipedia.org/wiki?curid=3159822" title="Strefa zamieszkiwalna">
Strefa zamieszkiwalna



</doc>
<doc id="3159830" url="https://pl.wikipedia.org/wiki?curid=3159830" title="Marcel Moyse">
Marcel Moyse

Marcel Moyse (ur. 17 maja 1889 w Saint-Amour, Francja, zm. 1 listopada 1984 w Brattleboro (Vermont), Stany Zjednoczone) – flecista francuski oraz nauczyciel tego instrumentu.
Kariera muzyka.
Jako młodzieniec studiował grę na flecie w paryskim konserwatorium muzycznym. Jego nauczycielami byli: Philippe Gaubert, Paul Taffanel, Adolphe Hennebains.
W wieku lat 14 grał w orkiestrze dyrygowanej przez Rimskiego-Korsakowa, był też członkiem orkiestry Pasdeolup – najstarszej francuskiej orkiestry symfonicznej, w której grał solo na flecie, oraz orkiestr Société des Concerts du Conservatoire, Opéra-Comique oraz Concerts Straram. W wieku 24 lat wyjechał na tournée do Stanów Zjednoczonych z australijską śpiewaczką operową – sopranistką Nellie Melbą.
W czasie swej europejskiej kariery (1910-1949) był rozchwytywany jako flecista orkiestrowy i grywał pod batutami takich dyrygentów jak Siergiej Prokofiew, Igor Strawiński, Richard Strauss, Walther Straram, Siergiej Kusewicki i Arturo Toscanini. Grał jako solowy flecista z większością najważniejszych europejskich orkiestr. Był prawykonawcą pierwszego dwudziestowiecznego koncertu fletowego, który Jacques Ibert napisał specjalnie dla niego. Wygrał wiele Grand Prix du Disques. Był też odznaczony najwyższym odznaczeniem nadawanym przez państwo francuskie – Legią Honorową.
W późnym okresie często występował ze swoim synem, Louis Moyse’em (1912-2007).
Wypracowane przez niego brzmienie charakteryzowało się niezwykłą czystością, było miękkie i przejmujące, o charakterystycznej, gęstej wibracji. Są to cechy właściwe dla tzw. szkoły francuskiej, która wywarła ogromny wpływ na standardy brzmieniowe fletu na całym świecie.
Nauczyciel.
Pomiędzy rokiem 1930 a drugą wojną światową był profesorem fletu w paryskim i genewskim konserwatorium muzycznym. Napisał i opublikował wiele książek uczących grać na flecie, które są używane po dziś dzień.
W 1951 roku wraz z Rudolfem Serkinem i Adolfem Buschem założył Marlboro School of Music w Vermont, w której spędził ostatnie trzydzieści lat swojego życia, ucząc gry na flecie na całym świecie.
Jako nauczyciel starał się nie tyle nauczyć swoich uczniów jak grać na flecie, ile zainspirować ich do stwarzania muzyki. Do jego uczniów należą: James Galway, Paula Robison, Michel Debost, Trevor Wye, William Bennett, Carol Wincenc, Bernard Goldberg, Robert Aitken i Julia Bogorad.
Zmarł w USA, w wieku 95 lat.

</doc>
<doc id="3159841" url="https://pl.wikipedia.org/wiki?curid=3159841" title="Metoda cieniowa Foucaulta">
Metoda cieniowa Foucaulta

Metoda cieniowa Foucaulta – metoda oceny kształtu powierzchni wklęsłych zwierciadeł stosowanych w teleskopach astronomicznych, opisana po raz pierwszy w 1858 roku przez francuskiego fizyka Léona Foucaulta. Pozwala ona na dokonanie pomiaru krzywizny zwierciadła z dokładnością do ułamków długości fali światła (w praktyce kilkudziesięciu nanometrów). Ze względu na prostotę i dużą dokładność jest szczególnie chętnie stosowana przez amatorskich wykonawców optyki astronomicznej.
Zestaw do metody cieniowej składa się ze „sztucznej gwiazdy”, którą najczęściej jest niewielki (0,05-0,10 mm) otworek w cienkiej folii aluminiowej umieszczonej tuż przed matową żarówką, oraz tzw. „noża Foucaulta”, czyli płaskiego ostrza, umocowanego w uchwycie umożliwiającym poruszanie nim w osi podłużnej i poprzecznej, z możliwością odczytu położenia w każdej z osi z dokładnością co najmniej 0,1 mm (w praktyce często używa się do tego celu dwóch śrub mikrometrycznych).
Badanie odbywa się w zaciemnionym pomieszczeniu. Badane zwierciadło unieruchamia się w pozycji pionowej (jak na rysunku). Sztuczną gwiazdę umieszcza się jak najbliżej środka krzywizny zwierciadła (czyli w odległości podwójnej ogniskowej od niego). Wówczas obraz rzeczywisty sztucznej gwiazdy po odbiciu od zwierciadła powstaje w jej bezpośrednim sąsiedztwie. Pomiar polega na przesuwaniu noża w taki sposób, aby przeciął on wiązkę odbitego światła w pobliżu tego obrazu i obserwacji oświetlonej powierzchni zwierciadła, patrząc z tyłu noża.
W przypadku zwierciadła sferycznego wszystkie promienie odbite od jego powierzchni skupią się ponownie w pobliżu środka krzywizny i podczas przecinania nożem tak skupionej wiązki zaobserwowane zostanie równomierne wygaszanie oświetlonej powierzchni zwierciadła. Jeśli natomiast kształt zwierciadła odbiega od sferycznego, wówczas odstępstwa te staną się widoczne w postaci charakterystycznej gry cieni, zmieniającej się podczas zmiany położenia noża.
Metoda Foucaulta może być również wykorzystana do oceny dokładności wykonania wklęsłych zwierciadeł paraboloidalnych, elipsoidalnych lub hiperboloidalnych. Wówczas przed zwierciadłem umieszcza się specjalną maskę dzielącą powierzchnię odbijającą na koncentryczne strefy i dokonuje pomiaru dla każdej z tych stref z osobna, zmieniając położenie noża w osi podłużnej.

</doc>
<doc id="3159843" url="https://pl.wikipedia.org/wiki?curid=3159843" title="Mistrzostwa Holandii w Lekkoatletyce 2013">
Mistrzostwa Holandii w Lekkoatletyce 2013

Mistrzostwa Holandii w Lekkoatletyce 2013 – zawody lekkoatletyczne, które odbywały się 20 i 21 lipca 2013 roku na Stadionie Olimpijskim w Amsterdamie. Wcześniej – 19 i 20 maja odbyła się rywalizacja w wielobojach.
Zwycięzcą biegu na 110 metrów przez płotki został Amerykanin Chris Thomas; trójskok mężczyzn wygrał Samyr Laine z Haiti, a trzecie miejsce zajął Namibijczyk Roger Haitengi; w chodzie na 20 kilometrów na drugiej pozycji uplasował się Niemiec Matthias Holterman – wszyscy startowali poza konkursem.
13 października w Eindhoven zawodnicy rywalizowali w maratonie – wśród mężczyzn wygrał Etiopczyk Yemane Adhane, który startował poza zawodami, a mistrzem Holandii został Patrick Stitzinger. W konkurencji kobiet wygrała Kenijka Ruth Wanjiru, która także startowała poza zawodami, a mistrzynią została Andrea Deelstra.
Zawodnicy rywalizowali także w biegach na 100 kilometrów (14 września) oraz biegach 24 godzinnych (11 maja). Mistrzem Holandii w biegu na 100 km został Dave Boonen (bieg wygrał Francuz Mickaël Boch), zaś mistrzynią została Esther Devilee (bieg wygrała Niemka Simone Stöppler). Bieg 24 godzinne wygrali: Jeroen Renes oraz Wilma Dierx.
29 września odbyły się biegi na 10 kilometrów w Utrechcie, a 24 marca w Venlo półmaraton – oba mające rangę mistrzostw Holandii. Bieg na 10 km wygrał Kenijczyk Timothy Kiptoo, a mistrzem Holandii został Khalid Choukoud. Wśród kobiet triumfowała także Kenijka Joyce Chepkirui, zaś mistrzynią została Miranda Boonstra. Mistrzem w półmaratonie został Khalid Choukoud (bieg wygrał Kenijczyk Philemon Yator), a zwyciężczynią wśród kobiet okazała się Ruth van der Meijden (bieg wygrała Kenijka Jane Moraa).

</doc>
<doc id="3159845" url="https://pl.wikipedia.org/wiki?curid=3159845" title="Gregor Traber">
Gregor Traber

Gregor Traber (ur. 2 grudnia 1992 w Tettnang) – niemiecki lekkoatleta specjalizujący się w sprinterskich biegach płotkarskich.
Na początku kariery uprawiał również trójskok, zajmując 7. miejsce podczas mistrzostw świata juniorów młodszych w Bressanone (2009). W trakcie trwania tej imprezy został sklasyfikowany na piątej pozycji w biegu na 110 metrów przez płotki. W 2012 dotarł do półfinału mistrzostw Europy w Helsinkach oraz bez powodzenia startował na halowym czempionacie globu. Brązowy medalista młodzieżowych mistrzostw Europy (2013). W marcu 2014 zajął 5. miejsce podczas halowych mistrzostw świata w Sopocie.
Złoty medalista mistrzostw Niemiec.
Rekordy życiowe: bieg na 60 metrów przez płotki (hala) – 7,56 (9 marca 2014, Sopot); bieg na 110 metrów przez płotki – 13,21 (29 lipca 2016, Mannheim).

</doc>
<doc id="3159851" url="https://pl.wikipedia.org/wiki?curid=3159851" title="Strażnica WOP Gołdap">
Strażnica WOP Gołdap

Strażnica/placówka w Gołdapi:
Formowanie i zmiany organizacyjne.
Strażnica została sformowana w 1945 roku w strukturze 25 komendy odcinka jako 118 strażnica WOP (Gołdap) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W kwietniu 1954 roku wprowadzono nową numerację strażnic. Strażnica otrzymała numer 112.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę. Na jej bazie powstała 4 placówka WOP Gołdap kategorii "B".
W 1964 roku w Gołdapi stacjonowała placówka WOP nr 8 22 Białostockiego Oddziału Wojsk Ochrony Pogranicza.
W 1976 roku rozformowało 19 Kętrzyński Oddział WOP, a placówkę przekazano do 22 Białostockiego Oddziału WOP.
W 1976 roku, w strukturze Podlasko-Mazurskiej Brygady WOP, odtworzono strażnicę w Gołdapi.
Po rozwiązaniu w 1991 roku Wojsk Ochrony Pogranicza, strażnica w Gołdapi weszła w podporządkowanie Warmińsko-Mazurskiego Oddziału Straży Granicznej
W ramach realizacji III etapu programu przystosowania Straży Granicznej do standardów Schengen z dniem 2.01.2003 strażnicę SG w Gołdapi włączono do struktury GPK SG w Goldapi.
Ochrona granicy.
W 1960 roku 1 placówka WOP Gołdap ochraniała odcinek 36000 m granicy państwowej od znaku granicznego 1987 do zn. gr. 2076.
Będąc w strukturach SG od maja 1991 do 9 lipca 1993 ochraniała odcinek granicy państwowej [wył.] od znaku granicznego 1988 do znaku granicznego 2083 o długości 37,03 km. Od 10 lipca 1993 ochraniany odcinek wydłużył się do znaku granicznego 1987 do 37,48 km. 1 września 1995, wraz z włączeniem do struktury W-MOSG Strażnicy SG w Dubeninkach, nastąpiło skróceni odcinka granicy do [wył.] znaku granicznego 2031, a długość ochranianej granicy wynosiła 17,59 km
Wydarzenia:
W maju 1946 roku, w czasie wykonywania obowiązków służbowych, został zabity wybuchem miny szer. Leonard Mazurkiewicz. W sierpniu udaremniono przekroczenie granicy 8 osobom.
Sąsiednie strażnice:

</doc>
<doc id="3159853" url="https://pl.wikipedia.org/wiki?curid=3159853" title="Strażnica WOP Dubeninki">
Strażnica WOP Dubeninki

Strażnica w Dubeninkach:
Formowanie i zmiany organizacyjne.
Strażnica została sformowana w 1945 roku w strukturze 25 komendy odcinka jako 119 strażnica WOP (Dubeninki) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1951 roku strażnica stacjonowała w m. Bludzie. W kwietniu 1954 roku wprowadzono nową numerację strażnic. Strażnica otrzymała numer 113.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.
Strażnicę SG w Dubeninkach odtworzono w I półroczu 1992.
W latach 1994 – 1995 trwały prace adaptacyjne nieruchomości przejętej od Wójta Gminy Dubeninki, którą wcześniej użytkowało Państwowe Gospodarstwo Rolne w Dubeninkach. Siedziba Placówki mieści się przy ul. Osiedlowej 10.
W wyniku realizacji kolejnego etapu zmian organizacyjnych w Straży Granicznej w 2002 roku, strażnica uzyskała status strażnicy SG I kategorii.
24 sierpnia 2005 roku funkcjonującą dotychczas strażnicę SG w Dubeninkach przemianowano na placówkę Straży Granicznej w Dubeninkach.
Ochrona granicy.
W czerwcu 1946 roku patrol strażnicy znalazł w zamieszkałym domu trzy karabiny z amunicją.
W 1995 ochraniała odcinek granicy państwowej [wył.] od znaku granicznego 1987 do znaku granicznego 2031 o długości 19,90 km.
W 1995 roku strażnica ochraniała odcinek granicy od znaku granicznego 1987 (wylł) do znaku granicznego 2031 o długości 19,90 km.
Sąsiednie strażnice:

</doc>
<doc id="3159855" url="https://pl.wikipedia.org/wiki?curid=3159855" title="Strażnica WOP Sortowo">
Strażnica WOP Sortowo

Strażnica Wojsk Ochrony Pogranicza Wiżajny/Sortowo – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 25 komendy odcinka jako 120 strażnica WOP (Wiżajny) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W latach 24 kwietnia 1948–31 grudnia 1950, 120 strażnica OP Wiżajny była w strukturach 11 batalionu Ochrony Pogranicza i w 1948 stacjonowała, w miejscowości Stankuny.
1 stycznia 1951 roku 120 strażnica WOP Sortowo była w strukturach 194 batalionu WOP w Kowalach Oleckich i w 1951 roku stacjonowała w miejscowości Sortowo, a następnie 221 batalionu WOP w Gołdapi. Wiosną 1954 roku wprowadzono nową numerację strażnic. Strażnica otrzymała numer 114.
15 listopada 1955 roku zlikwidowano sztab 221 batalionu WOP w Gołdapi. Strażnica podporządkowana została bezpośrednio pod sztab 19 Brygady WOP w Kętrzynie. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
Opracowany w maju 1956 roku przez Dowództwo WOP kolejny plan reorganizacji formacji przewidywał rozformowanie kilku brygad, sztabów, batalionów i strażnic. Ta reforma miała przede wszystkim korzyści finansowe. W wyniku tej reformy, w czerwcu 1956 roku strażnicę rozwiązano.

</doc>
<doc id="3159857" url="https://pl.wikipedia.org/wiki?curid=3159857" title="Strażnica WOP Rutka Tartak">
Strażnica WOP Rutka Tartak

Strażnica Wojsk Ochrony Pogranicza Rutka-Tartak – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Strażnica Straży Granicznej w Rutce-Tartak – nieistniejąca obecnie graniczna jednostka organizacyjna polskiej straży granicznej realizująca zadania bezpośrednio w ochronie granicy państwowej z Republiką Litewską.
Formowanie i zmiany organizacyjne.
Strażnica została sformowana w 1945 roku w strukturze 25 komendy odcinka jako 121 strażnica WOP (Rutka-Tartak) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W latach 1948–31 grudnia 1950, 121 strażnica OP Rutka-Tartak była w strukturach 11 batalionu Ochrony Pogranicza i w 1948 stacjonowała, w miejscowości Rutka-Tartak.
1 stycznia 1951 roku 121 strażnica WOP Rutka-Tartak była w strukturach 194 batalionu WOP w Kowalach Oleckich i w 1951 roku stacjonowała w miejscowości Rutka-Tartak, a następnie 221 batalionu WOP w Gołdapi. Wiosną 1954 roku wprowadzono nową numerację strażnic. Strażnica otrzymała numer 115.
15 listopada 1955 roku zlikwidowano sztab 221 batalionu WOP w Gołdapi. Strażnica podporządkowana została bezpośrednio pod sztab 19 Brygady WOP w Kętrzynie. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
Opracowany w maju 1956 roku przez Dowództwo WOP kolejny plan reorganizacji formacji przewidywał rozformowanie kilku brygad, sztabów, batalionów i strażnic. Ta reforma miała przede wszystkim korzyści finansowe. W wyniku tej reformy, w czerwcu 1956 roku strażnicę rozwiązano. W jej miejsce zorganizowano placówkę graniczną WOP kategorii „B” Rutka-Tartak.
W 1964 roku w Rutce-Tartak stacjonowała placówka WOP nr 7 22 Białostockiego Oddziału Wojsk Ochrony Pogranicza.
W 1976 roku, w strukturze Podlasko-Mazurskiej Brygady WOP, odtworzono strażnicę w Rutce-Tartak.
Strażnica WOP Rutka-Tartak do 15 maja 1991 roku była w strukturach Podlasko-Mazurskiej Brygady WOP w Białymstoku.
Straż Graniczna:
15 maja 1991 roku po rozwiązaniu Wojsk Ochrony Pogranicza, 16 maja 1991 roku strażnica Rutka-Tartak weszła w podporządkowanie Podlaskiego Oddziału Straży Granicznej i przyjęła nazwę Strażnica Straży Granicznej w Rutce-Tartak.
W 1995 roku na stan etatowy 20 funkcjonariuszy SG, stan ewidencyjny wynosił 12 osób.
Jako Strażnica Straży Granicznej w Rutce-Tartak funkcjonowała do 23 sierpnia 2005 roku i 24 sierpnia 2005 roku, Ustawą z 22 kwietnia 2005 roku O zmianie ustawy o Straży Granicznej..., została przekształcona na placówkę Straży Granicznej w Rutce-Tartak (PSG w Rutce-Tartak) w strukturach Podlaskiego Oddziału Straży Granicznej.
Budynek strażnicy został wybudowany w 1936 roku na potrzeby strażnicy batalionu KOP „Sejny” jako pomnik poświęcony Józefowi Piłsudskiemu. Posiada kształt połączonych liter "JP".
Ochrona granicy.
W lipcu 1956 roku Placówka WOP kategorii „B” Rutka-Tartak swoim zasięgiem obejmowała powiat suwalski.
W 1960 roku 7 placówka WOP Rutka-Tartak ochraniała odcinek 45000 m granicy państwowej od znaku granicznego nr "1987" do znaku gran. nr "1900".
W 1990 roku Strażnica WOP Rutka-Tartak sąsiadowała ze strażnicą WOP Gołdap – znak gran. nr "2083" i strażnicą WOP Sejny (Trompole – znak gran. nr "1915"), a od południa ze strażnicą odwodową WOP Augustów.
Wydarzenia.
Straż Graniczna:
Sąsiednie strażnice/placówki.
Straż Graniczna:
Dowódcy/komendanci strażnicy.
Komendanci strażnicy SG:

</doc>
<doc id="3159860" url="https://pl.wikipedia.org/wiki?curid=3159860" title="Strażnica WOP Puńsk">
Strażnica WOP Puńsk

Strażnica Wojsk Ochrony Pogranicza Wołyńce/Puńsk – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 26 komendy odcinka jako 122 strażnica WOP (Wołyńce) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W latach 1948–31 grudnia 1950, 122 strażnica OP Puńsk była w strukturach 13 batalionu Ochrony Pogranicza.
W latach 1 stycznia 1951–15 listopada 1955, 122 strażnica WOP Puńsk była w strukturach 222 batalionu WOP i w 1951 roku stacjonowała w Puńsku. Wiosną 1954 roku wprowadzono nową numerację strażnic. Strażnica otrzymała numer 116.
15 listopada 1955 roku zlikwidowano sztab 22 batalionu WOP w Sejnach i strażnica została podporządkowana bezpośrednio pod sztab 22 Brygady WOP w Białymstoku. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic . Na początku 1956 roku ponownie przejściowo sformowano batalion graniczny w Sejnach i włączono w jego struktury strażnicę nr 116.
Opracowany w maju 1956 roku przez Dowództwo WOP kolejny plan reorganizacji formacji przewidywał rozformowanie kilku brygad, sztabów, batalionów i strażnic. Ta reforma miała przede wszystkim korzyści finansowe. W wyniku tej reformy, w lipcu 1956 roku rozformowany został 222 Batalion WOP, a także Strażnica WOP Puńsk.
Ochrona granicy.
Faktyczną ochronę powierzonego odcinka granicy państwowej, strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159863" url="https://pl.wikipedia.org/wiki?curid=3159863" title="Strażnica WOP Poluńce">
Strażnica WOP Poluńce

Strażnica Wojsk Ochrony Pogranicza Sankury/Poluńce – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 26 komendy odcinka jako 123 strażnica WOP (Sankury) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W latach 1948–31 grudnia 1950, 122 strażnica OP Połuńce była w strukturach 13 batalionu Ochrony Pogranicza.
W latach 1 stycznia 1951–15 listopada 1955, 123 strażnica WOP Poluńce była w strukturach 222 batalionu WOP i w 1951 roku stacjonowała w Poluńcach. Wiosną 1954 roku wprowadzono nową numerację strażnic. Strażnica otrzymała numer 117.
15 listopada 1955 roku został zlikwidowano sztab 222 batalionu WOP w Sejnach i strażnica została podporządkowana bezpośrednio pod sztab 22 Brygady WOP. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic. Na początku 1956 roku ponownie przejściowo sformowano batalion graniczny w Sejnach i podporządkowano mu strażnicę nr 117.
Opracowany w maju 1956 roku przez Dowództwo WOP kolejny plan reorganizacji formacji przewidywał rozformowanie kilku brygad, sztabów, batalionów i strażnic. Ta reforma miała przede wszystkim korzyści finansowe. W wyniku tej reformy, w lipcu 1956 roku rozformowany został 222 Batalion WOP, a także Strażnica WOP Poluńce. Natomiast budynki zaadaptowano na szkołę.
Ochrona granicy.
Faktyczną ochronę powierzonego odcinka granicy państwowej, strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159864" url="https://pl.wikipedia.org/wiki?curid=3159864" title="Aspirant (stopień podoficerski)">
Aspirant (stopień podoficerski)

Aspirant – stopień podoficerski w Wojsku Polskim we Francji ustanowiony dekretem Prezydenta Rzeczypospolitej z dnia 6 marca 1940 roku w sprawie zmiany i zawieszenia mocy obowiązującej niektórych przepisów rozporządzenia Prezydenta Rzeczypospolitej z dnia 7 października 1932 r. o służbie wojskowej podoficerów i szeregowców”.
Aspirantem mógł być mianowany tylko żołnierz, który ukończył z pomyślnym wynikiem szkołę podchorążych. Warunki przyjęcia do szkoły podchorążych jak również mianowania aspirantem określał Minister Spraw Wojskowych. Podoficerów na stopnie aspirantów mianował Minister Spraw Wojskowych. Stopień aspiranta został ustanowiony na czas wojny. W hierachii służbowej żołnierz posiadający aspiranta był młodszym stopniem od chorążego i starszym stopniem od starszego sierżanta.

</doc>
<doc id="3159866" url="https://pl.wikipedia.org/wiki?curid=3159866" title="Strażnica WOP Hołny Wolmera">
Strażnica WOP Hołny Wolmera

Strażnica Wojsk Ochrony Pogranicza Hołny Wolmera – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 26 komendy odcinka jako 124 strażnica WOP (Hołny Wolmera) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego. Strażnica przejęła budynki po przedwojennej strażnicy KOP.
W latach 1948–31 grudnia 1950, 124 strażnica OP Hołyn Wolmera była w strukturach 13 batalionu Ochrony Pogranicza w Sejnach. Na dzień 21 kwietnia 1948 roku strażnica liczyła 40 żołnierzy.
W latach 1 stycznia 1951–15 listopada 1955, 124 strażnica WOP Hołny Wolmera była w strukturach 222 batalionu WOP w Sejnach i w 1951 roku stacjonowała w Hołny Wolmera. Wiosną 1954 roku wprowadzono nową numerację strażnic. Strażnica otrzymała numer 118.
15 listopada 1955 roku zlikwidowano sztab 222 batalionu WOP. Strażnica podporządkowana została bezpośrednio pod sztab 22 brygady WOP w Białymstoku. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic . Na początku 1956 roku ponownie przejściowo sformowano batalion graniczny w Sejnach i podporządkowano mu strażnicę nr 118'.
Opracowany w maju 1956 roku przez Dowództwo WOP kolejny plan reorganizacji formacji przewidywał rozformowanie kilku brygad, sztabów, batalionów i strażnic. Ta reforma miała przede wszystkim korzyści finansowe. W wyniku tej reformy, w lipcu 1956 roku rozformowany został 222 Batalion WOP, a także Strażnica WOP Hołny Wolmera. W jej miejsce zorganizowano placówkę graniczną WOP kategorii „B” Hołny Wolmera.
W 1964 roku w Hołnach Wolmera stacjonowała placówka WOP nr 6 22 Białostockiego Oddziału Wojsk Ochrony Pogranicza. Następnie została przekształcona w odwodową strażnicę WOP Hołny Wolmera.
Strażnica odwodowa funkcjonowała do roku 1984 w strukturach Podlasko-Mazurskiej Brygady WOP i wówczas strażnicę rozformowano, a budynek przekazano Lasom Państwowym. 
W Hołnach Wolmera służbę pełnił m.in.: Tadeusz Kowalski (szef strażnicy), sierż. Witold Likszo, chor. Andrzej Osiecki, plut. Wacław Rzepnicki (przewodnik psa służbowego), chor. Ryszard Waśkowiak oraz żołnierze służby czynnej i w każdą sobotę żołnierze przyjeżdżali do łaźni miejskiej na kąpiel. Łaźnia była umiejscowiona w długim budynku parterowym, obok Placu Dominikańskiego w Sejnach.
Ochrona granicy.
Faktyczną ochronę powierzonego odcinka granicy państwowej, strażnica rozpoczęła w czerwcu 1946 roku.
W 1956 roku rejon służbowej odpowiedzialności placówki WOP kategorii „B” Hołny Wolmera obejmował powiat sejneński.
W 1960 roku 6 placówka WOP Hołny Wolmera ochraniała odcinek granicy państwowej o długości 52 km:
Straż Graniczna:
W 1993 roku czerwiec–koniec września, w związku z dużym nasileniem się przestępczości granicznej na odcinku strażnicy SG w Sejnach, wyznaczona została strażnica polowa w Hołny Wolmera, liczyła średnio ok. 30 funkcjonariuszy SG i 4 pojazdy osobowo-terenowe. Dowódcami strażnicy byli d-cy pododdziałów 1 ko i 2 ko Podlaskiego Oddziału SG: kpt. SG Włodzimierz Leszczyński i por. SG Jacek Dederko, por. SG Mariusz Tomaszewski, por. SG Janusz Wojciuk, por. SG Józef Strakszys oraz st. sierż. SG Bogusław Różański).

</doc>
<doc id="3159867" url="https://pl.wikipedia.org/wiki?curid=3159867" title="Maria Vierdag">
Maria Vierdag

Maria Vierdag (ur. 22 września 1905 w Amersfoort, zm. 17 lipca 2005 w Amsterdamie) – holenderska pływaczka.
Kariera.
Pływać zaczęła w 1921 roku w lokalnym klubie AZ &amp; PC Amersfoort, początkowo wyłącznie na długich dystansach, jednakże rok później zaczęła starty także na krótkich dystansach. W 1924 wystartowała na igrzyskach olimpijskich, na których wystartowała na 100 i 400 m stylem dowolnym oraz w sztafecie 4 × 100 m tym samym stylem. Na 100 m stylem dowolnym odpadła w półfinale, zajmując 4. miejsce w swoim wyścigu z czasem 1:21,2 s. W swoim wyścigu eliminacyjnym na tym dystansie była trzecia z czasem 1:22,0 s. Na 400 m tym samym stylem odpadła w eliminacjach, plasując się na ostatniej, 4. pozycji w swoim wyścigu z czasem 7:02,4 s. Sztafeta 4 × 100 m stylem dowolnym z Vierdag w składzie zajęła 6. miejsce z czasem 5:45,8 s. W 1927 została mistrzynią Europy na 100 m stylem dowolnym z czasem 1:15,0 s (taki sam czas uzyskała druga Joyce Cooper, dlatego w celu wyłonienia zwyciężczyni zorganizowano dodatkowy wyścig, jednakże Angielka z powodu zmęczenia nie wzięła w nim udziału) oraz wicemistrzynią kontynentu w sztafecie 4 × 100 m tym samym stylem z czasem 5:11,6 s. W 1928 ponownie wystąpiła na igrzyskach olimpijskich, na których wzięła udział w zawodach na 100 m stylem dowolnym oraz w sztafecie 4 × 100 m tym samym stylem. Na 100 m odpadła w półfinale, zajmując 5. miejsce w swoim wyścigu. W swoim wyścigu eliminacyjnym na tym dystansie była trzecia z czasem 1:14,4 s. Sztafeta 4 × 100 m z Vierdag w składzie została zdyskwalifikowana w finale, wcześniej przechodząc eliminacje z 2. pozycji w swoim wyścigu z czasem 5:08,8 s. W 1929 została mistrzynią Holandii na 100 m stylem dowolnym z czasem 1:14,0 s. W 1931 została mistrzynią Europy w sztafecie 4 × 100 m stylem dowolnym z czasem 4:55,0 s. W 1932 po raz ostatni wystartowała na igrzyskach olimpijskich, na których wystąpiła w zawodach na 100 m stylem dowolnym oraz sztafecie 4 × 100 m tym samym stylem. Na 100 m odpadła w eliminacjach, zajmując 4. miejsce w swoim wyścigu z czasem 1:13,3 s, z kolei sztafeta z Vierdag w składzie zdobyła srebrny medal z czasem 4:47,5 s (rekord Europy).
Dwukrotnie ustanawiała rekord Holandii na 100 m stylem dowolnym na krótkim basenie: 15 czerwca 1924 w Amsterdamie uzyskała czas 1:21,0 s, a 4 września 1927 w Bolonii (podczas mistrzostw Europy) – 1:14,80 s. Trzykrotnie ustanawiała rekord kraju na 200 m stylem dowolnym: 18 czerwca 1922 w Almelo uzyskała czas 3:36,20 s, 19 sierpnia 1923 w Amsterdamie – 3:21,60 s, a 17 sierpnia 1924 w Goudzie – 3:05,00 s. Ustanowiła także trzy rekordy Holandii na długim basenie: 4 września 1927 w Bolonii (ME) uzyskała czas 1:14,80 s na 100 m stylem dowolnym, 19 sierpnia 1922 w Amsterdamie przepłynęła 1500 m tym samym stylem w czasie 31:18,20 s, a 12 sierpnia 1932 w Los Angeles (podczas igrzysk olimpijskich) pobiła rekord w sztafecie 4 × 100 m stylem dowolnym z czasem 4:47,5 s.
Reprezentowała kluby AZ&amp;PC Amersfoort oraz het IJ.
Losy po zakończeniu kariery.
W latach 1950–1970 zajmowała się prowadzeniem lekcji pływania dla uczniów amsterdamskich szkół podstawowych, po czym przeszła na emeryturę. Zmarła 17 lipca 2005 w Amsterdamie, a cztery dni później została skremowana.
Życie prywatne.
Miała dwie siostry i trzech braci; była najstarsza. 16 grudnia 1935 w Amsterdamie poślubiła piłkarza wodnego Everta Frederika Johannesa "Fritsa" Smita, z którym miała córkę Marjorie, urodzoną w kwietniu 1945. Po śmierci Smita (1951) ponownie wyszła za mąż za Dicka.

</doc>
<doc id="3159869" url="https://pl.wikipedia.org/wiki?curid=3159869" title="Strażnica WOP Stanowisko">
Strażnica WOP Stanowisko

Strażnica Wojsk Ochrony Pogranicza Stanowisko – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 26 komendy odcinka jako 125 strażnica WOP (Zelwa, Stanowisko) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W latach 1948–31 grudnia 1950, 122 strażnica OP Stanowisko była w strukturach 13 batalionu Ochrony Pogranicza.
W latach 1 stycznia 1951–15 listopada 1955, 123 strażnica WOP Stanowisko była w strukturach 222 batalionu WOP i w 1951 roku stacjonowała w Stanowisku. Wiosną 1954 roku wprowadzono nową numerację strażnic. Strażnica otrzymała numer 119.
15 listopada 1955 roku zlikwidowano sztab 22 batalionu WOP w Sejnach. Strażnica podporządkowana została bezpośrednio pod sztab 22 Brygady WOP. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic. Na początku 1956 roku ponownie przejściowo sformowano batalion graniczny w Sejnach i podporządkowano mu strażnicę nr 119.
Opracowany w maju 1956 roku przez Dowództwo WOP kolejny plan reorganizacji formacji przewidywał rozformowanie kilku brygad, sztabów, batalionów i strażnic. Ta reforma miała przede wszystkim korzyści finansowe. W wyniku tej reformy, w lipcu 1956 roku rozformowany został 222 Batalion WOP, a także Strażnica WOP Stanowisko. Natomiast budynki zaadaptowano na leśniczówkę.
Ochrona granicy.
Faktyczną ochronę powierzonego odcinka granicy państwowej, strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159870" url="https://pl.wikipedia.org/wiki?curid=3159870" title="Staniewska">
Staniewska



</doc>
<doc id="3159871" url="https://pl.wikipedia.org/wiki?curid=3159871" title="Staniewscy">
Staniewscy



</doc>
<doc id="3159873" url="https://pl.wikipedia.org/wiki?curid=3159873" title="Strażnica WOP Lubinowo">
Strażnica WOP Lubinowo

Strażnica Wojsk Ochrony Pogranicza Markowice/Lubinowo – podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 27 komendy odcinka jako 126 strażnica WOP (Markowice) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W latach 1948–31 grudnia 1950, 126 strażnica WOP Markowice weszła w skład samodzielnego batalionu Ochrony Pogranicza nr 15.
W latach 1 stycznia 1951–30 maja 1952, 126 strażnica WOP Lubinowo była w strukturach 223 batalionu WOP i 1 czerwca 1952 roku strażnicę włączono do 222 batalionu WOP. Wiosną 1954 roku wprowadzono nową numerację strażnic. Strażnica otrzymała numer 120.
15 listopada 1955 roku zlikwidowano sztab 22 batalionu w Sejnach. Strażnica podporządkowana została bezpośrednio pod sztab 22 Brygady WOP w Białymstoku. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic . Na początku 1956 roku ponownie przejściowo sformowano batalion graniczny w Sejnach i podporządkowano mu strażnicę nr 120.
Opracowany w maju 1956 roku przez Dowództwo WOP kolejny plan reorganizacji formacji przewidywał rozformowanie kilku brygad, sztabów, batalionów i strażnic. Ta reforma miała przede wszystkim korzyści finansowe. W wyniku tej reformy, w lipcu 1956 roku rozformowany został 222 Batalion WOP, a także Strażnica WOP Lubinow. Natomiast budynki zaadaptowano na leśniczówkę.
Służba graniczna.
Faktyczną ochronę powierzonego odcinka granicy państwowej, strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159875" url="https://pl.wikipedia.org/wiki?curid=3159875" title="Strażnica WOP Bobra Wielka">
Strażnica WOP Bobra Wielka

Strażnica WOP Chworościany/Bobra Wielka – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 27 komendy odcinka jako 127 strażnica WOP (Chworościany) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
24 kwietnia 1948 roku w miejsce komend odcinków zorganizowano bataliony ochrony pogranicza. Strażnica weszła w skład samodzielnego batalionu Ochrony Pogranicza nr 15.
1 stycznia 1951 roku 127 strażnica WOP stacjonowała w miejscowości Bobra Wielka. Wiosną 1954 roku wprowadzono nową numerację strażnic. Strażnica otrzymała numer 121.
15 listopada 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . Budynki koszarowe zaadaptowano na ośrodek kolonijny WZGS Białystok.
1 maja 1957 roku zorganizowano 7 placówkę graniczną w miejscowości Bobra Wielka. W 1964 roku w Bobrze Wielkiej stacjonowała placówka WOP nr 5 22 Białostockiego Oddziału Wojsk Ochrony Pogranicza.
Na bazie placówki WOP Bobra Wielka, w 1970 roku utworzono placówkę WOP Lipsk w strukturach 22 Oddziału WOP.
Ochrona granicy.
Faktyczną ochronę granicy strażnica rozpoczęła w czerwcu 1946 roku.
W maju 1957 roku 7 placówka WOP Bobra Wielka obejmowała swoim zasięgiem powiat dąbrowski.

</doc>
<doc id="3159877" url="https://pl.wikipedia.org/wiki?curid=3159877" title="Strażnica WOP Sokółka">
Strażnica WOP Sokółka

Strażnica Wojsk Ochrony Pogranicza Kuźnica/Chreptowce/Sokółka – nieistniejący obecnie podstawowy pododdział graniczny Wojsk Ochrony Pogranicza pełniący służbę graniczną na granicy polsko-radzieckiej.
Strażnica Straży Granicznej w Sokółce – nieistniejąca obecnie graniczna jednostka organizacyjna Straży Granicznej realizująca zadania bezpośrednio w ochronie granicy państwowej pełniący służbę graniczną z Republiką Białorusi.
Formowanie i zmiany organizacyjne.
Strażnica została sformowana w 1945 roku w strukturze 27 komendy odcinka jako 128 strażnica WOP (Kuźnica) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
24 kwietnia 1948 roku w miejsce komendantur odcinków zorganizowano bataliony ochrony pogranicza. Strażnica weszła w skład samodzielnego batalionu Ochrony Pogranicza nr 15.
1 stycznia 1951 roku 128 strażnica WOP stacjonowała w Chreptowcach. Wiosną 1954 roku wprowadzono nową numerację strażnic. Strażnica otrzymała numer 122.
15 listopada 1955 roku zlikwidowano sztab batalionu. Strażnica podporządkowana została bezpośrednio pod sztab 22 Brygady WOP. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . W jej miejsce zorganizowano placówkę graniczną WOP kategorii „A” Kuźnica.
W 1964 roku w Kuźnicy stacjonowała placówka WOP nr 4 22 Białostockiego Oddziału Wojsk Ochrony Pogranicza.
W 1976 roku, w strukturze Podlasko-Mazurskiej Brygady WOP, odtworzono strażnicę w Kuźnicy.
W związku z uzyskaniem lepszych warunków lokalowych, w 1981 roku zmieniono miejsce dyslokacji strażnicy WOP w Kuźnicy na Sokółka ul. Marcelego Nowotki 35 (obecnie ulica gen. Jana Henryka Dąbrowskiego).
Straż Graniczna:
15 maja 1991 roku po rozwiązaniu Wojsk Ochrony Pogranicza, 16 maja 1991 roku strażnica w strażnica w Sokółce weszła w podporządkowanie Podlaskiego Oddziału Straży Granicznej i przyjęła nazwę Strażnica Straży Granicznej w Sokółce.
W 1995 roku na stan etatowy 24 funkcjonariuszy SG, stan ewidencyjny wynosił 17 osób.
W ramach reorganizacji struktur Straży Granicznej związanej z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku Strażnica SG w Sokółce została rozformowana i ochraniany odcinek wraz z obsadą etatową przejęła Graniczna Placówka Kontrolna Straży Granicznej w Kuźnicy (GPK SG w Kuźnicy).
Ochrona granicy.
Strażnica WOP Kuźnica faktyczną ochronę granicy rozpoczęła w czerwcu 1946 roku.
W sierpniu 1956 roku Placówkę WOP Kuźnica kategorii „A” swoim zasięgiem obejmowała powiat sokólski.
W 1960 roku 4 placówka WOP Kuźnica ochraniała odcinek granicy państwowej o długości 37 km:
Straż Graniczna:
W 2002 roku po stronie białoruskiej na długości 157 km ochraniał granicę Grodzieński Oddział Wojsk Pogranicznych.
Sąsiednie strażnice.
Straż Graniczna:
Dowódcy/komendanci strażnicy.
Komendanci strażnicy SG:

</doc>
<doc id="3159878" url="https://pl.wikipedia.org/wiki?curid=3159878" title="Szósta edycja Seiyū Awards">
Szósta edycja Seiyū Awards

Szósta edycja Seiyū Awards – ceremonia wręczenia nagród japońskim aktorom głosowym, która odbyła się w dniu 3 marca 2012 r. W tej edycji przyznano nagrodę dla seiyū, który otrzymał najwięcej głosów.

</doc>
<doc id="3159879" url="https://pl.wikipedia.org/wiki?curid=3159879" title="Strażnica WOP Miszkieniki">
Strażnica WOP Miszkieniki

Strażnica WOP Miszkieniki – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 27 komendy odcinka jako 129 strażnica WOP (Miszkieniki) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1948 roku w miejsce komendantur odcinków zorganizowano bataliony ochrony pogranicza. Strażnica weszła w skład samodzielnego batalionu Ochrony Pogranicza nr 15.
Wiosną 1954 roku wprowadzono nową numerację strażnic. Strażnica otrzymała numer 123.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . Budynki koszarowe zaadaptowano na posterunek Milicji Obywatelskiej.
Służba graniczna.
Faktyczną ochronę granicy strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159881" url="https://pl.wikipedia.org/wiki?curid=3159881" title="Arka Noego (film 1999)">
Arka Noego (film 1999)

Arka Noego (ang. "Noah's Ark") – amerykański film fabularny z 1999 roku w reżyserii Johna Irvina, w swobodny sposób nawiązujący do biblijnej opowieści o Noem i potopie.
Obsada.
Źródło: "Filmweb"
Odbiór.
Film spotkał się z nieprzychylnymi opiniami krytyków. Fabuła została bardzo luźno oparta na Księdze Rodzaju: Noe i jego rodzina pochodzą z Sodomy i Gomory, przyjaźnią się z Lotem (który według Biblii żył kilkaset lat po Noem), a w czasie potopu arkę atakują piraci. Obraz porównywano bardziej do kina postapokaliptycznego w rodzaju "Wodnego świata" niż biblijnych superprodukcji.

</doc>
<doc id="3159885" url="https://pl.wikipedia.org/wiki?curid=3159885" title="Rosiczka przerastająca">
Rosiczka przerastająca

Rosiczka przerastająca ("Drosera prolifera") – gatunek z rodziny rosiczkowatych. Występuje w lasach równikowych australijskiego stanu Queensland. Gatunek odkryty został w 1937 roku, opisany w 1940. Jest rzadko spotykany w uprawie.
Biologia i ekologia.
Roślina owadożerna. Należy do nielicznych rosiczek znoszących trwałe ocienienie. Wymaga wyrównanych temperatur i dużej wilgotności. Rozmnaża się wegetatywnie za pomocą rozetek potomnych, rzadko za pomocą nasion. Rozetki powstają na końcach głąbików kwiatostanowych.
Uprawa.
Rosiczkę przerastającą uprawia się na podłożu kwaśnym, w czystym torfie lub żywych torfowcach w doniczkach o wysokości 13 cm. Warunkiem uprawy jest, aby podłoże było stale wilgotne, np. poprzez utrzymywanie wody w podstawce, jak również zapewnienie przez cały czas wysokiej wilgotności powietrza (wymaga stałego przykrycia lub uprawy w paludarium). Zimą toleruje spadki temperatur do 10 °C. Wymaga doświetlania (w sumie 16-godzinnego) w okresie jesienno-zimowym. Rozmnażana za pomocą rozetek potomnych.

</doc>
<doc id="3159886" url="https://pl.wikipedia.org/wiki?curid=3159886" title="Seiyu Awards">
Seiyu Awards



</doc>
<doc id="3159887" url="https://pl.wikipedia.org/wiki?curid=3159887" title="Felicjan Paluszkiewicz">
Felicjan Paluszkiewicz

Felicjan Paluszkiewicz SJ (ur. 1931, zm. 20 lutego 2006) – jezuita, pisarz i publicysta.
Tematem działalności publicystycznej Felicjana Paluszkiewicza jest między innymi martyrologia polskich jezuitów w okresie drugiej wojny światowej. Za swoją pracę otrzymał odznaczenie „Zasłużonego Działacza Kultury”. Był konsultantem przy produkcji filmu "Masakra w klasztorze".
Został pochowany na cmentarzu Powązkowskim w grobowcu jezuitów (kwatera 215-5/6-1/2).

</doc>
<doc id="3159888" url="https://pl.wikipedia.org/wiki?curid=3159888" title="Biochemia Stryera">
Biochemia Stryera

Biochemia (ang. "Biochemistry") – podręcznik do biochemii autorstwa Luberta Stryera, Jeremy’ego Berga i Johna Tymoczko. Polskie tłumaczenia zwyczajowo są nazywane "Biochemią Stryera".
Najnowsze oryginalne anglojęzyczne wydanie to wydanie 7. z końca 2010 roku. Jego autorami, począwszy od 5. oryginalnego wydania anglojęzycznego są Lubert Stryer, Jeremy M. Berg i John L. Tymoczko. Pierwsze wydanie ukazało się w 1975 roku. Pierwsze cztery oryginalne wydania anglojęzyczne były dziełem tylko Luberta Stryera. Autor otrzymał w 2006 roku National Medal of Science w dziedzinie biologii, między innymi za napisanie "podręcznika do biochemii, który inspiruje miliony studentów".
Podręcznik tłumaczony jest na język polski od ponad dwudziestu lat i wydawany przez Wydawnictwo Naukowe PWN. Najnowsze polskie wydanie to wydanie 4. pochodzące z 2009 roku oparte na 6. oryginalnym wydaniu anglojęzycznym z 2006 roku. 
Ci sami trzej powyżsi autorzy są również twórcami innej odmiany podręcznika do biochemii, nieco krótszego, zatytułowanego "Biochemia. Krótki kurs" ("Biochemistry: A Short Course"), także tłumaczonego na język polski i wydawanego przez Wydawnictwo Naukowe PWN, którego 1. najnowsze wydanie polskie pochodzi z roku 2013 i jest oparte na ostatnim 2. oryginalnym wydaniu anglojęzycznym z końca 2011 roku.

</doc>
<doc id="3159892" url="https://pl.wikipedia.org/wiki?curid=3159892" title="Caterina Chinnici">
Caterina Chinnici

Caterina Chinnici (ur. 5 listopada 1954 w Palermo) – włoska prawniczka, prokurator, urzędniczka państwowa, a także minister w rządzie regionalnym, deputowana do Parlamentu Europejskiego VIII i IX kadencji.
Życiorys.
W wieku 21 lat ukończyła studia prawnicze na Uniwersytecie w Palermo. Pracowała w prokuraturze w Caltanissetcie i w ministerstwie sprawiedliwości, po czym w 1991 powróciła do Caltanissetty. Była następnie zatrudniona w biurze prokuratora generalnego przy sądzie apelacyjnym. W latach 1995 otrzymała nominację na prokuratora republiki, obejmując stanowisko przy sądzie dla nieletnich w Caltanissetcie. Funkcję tę pełniła do 2008, przechodząc następnie do sądu dla nieletnich w Palermo. Jednocześnie w 2002 powołano ją na wiceprzewodniczącą krajowej komisji ds. adopcji międzynarodowych.
W 2009 prezydent Sycylii Raffaele Lombardo mianował ją na asesora ds. rodziny i autonomii lokalnej w rządzie regionalnym. Urząd ten sprawowała do 2012. W tym samym roku minister sprawiedliwości Paola Severino powierzyła jej stanowisko dyrektora jednego z czterech resortowych departamentów – departamentu ds. sprawiedliwości wobec nieletnich ("Dipartimento della Giustizia Minorile").
W 2014 Caterina Chinnici przyjęła propozycję zajęcia 1. miejsca na jednej z list regionalnych Partii Demokratycznej w wyborach europejskich, uzyskując w głosowaniu mandat eurodeputowanej. W 2019 z powodzeniem ubiegała się o reelekcję.
Życie prywatne.
Jej ojcem był Rocco Chinnici, sędzia śledczy i działacz antymafijny, zamordowany w 1983 na zlecenie mafii. W 2014 Caterina Chinnici opublikowała poświęconą ojcu książkę "È così lieve il tuo bacio sulla fronte".

</doc>
<doc id="3159895" url="https://pl.wikipedia.org/wiki?curid=3159895" title="Mieczysław Mierzyński">
Mieczysław Mierzyński

Mieczysław Mierzyński (ur. 28 lipca 1905 w Białej Podlaskiej, zm. 23 lipca 1975) – nauczyciel, działacz polityczny, porucznik Wojska Polskiego.
Życiorys.
Mieczysław Mierzyński urodził się w Białej Podlaskiej, a jego ojciec był kolejarzem. 15 maja 1927 roku w Brześciu nad Bugiem rozpoczął pracę jako nauczyciel w szkole powszechnej. W Szkole Podchorążych Rezerwy Artylerii w Zaleszczykach odbył czynną służbę wojskową i do wybuchu wojny wykonywał zawód nauczyciela. W czasie wojny walczył z Niemcami w Brześciu nad Bugiem oraz brał udział w powstaniu warszawskim. Na Uniwersytecie Warszawskim kończył studia wyższe i jednocześnie studiował u profesora Grzegorza Orłowa w Studium Operowym w klasie śpiewu. 23 maja 1938 roku w Operze Warszawskiej w Halce Stanisława Moniuszki wystąpił w partii Jontka. W latach międzywojennych rozwijał działalność estradową w Warszawskim Towarzystwie Muzycznym oraz w chórach prowadzonych przez Wacława Lachmana i Piotra Maszyńskiego. Organizator oraz nauczyciel w styczniu 1945 roku, gdzie w Gimnazjum i Liceum w Boernerowie koło Warszawy prowadził fizykę i chemię. 26 marca 1945 roku został zmobilizowano go do 2 Armii Wojska Polskiego i przydzielono do 38 pułku piechoty 11 Dywizji Piechoty. Po zakończonych działaniach wojennych został skierowany do Gubina, gdzie został zastępcę komendanta wojennego miasta, a następnie w Lubsku organizował szkołę podoficerską. Jako nauczyciel zdemobilizowano go we wrześniu 1945 roku i nosząc jeszcze mundur oficerski w listopadzie tegoż roku organizował Państwowe Gimnazjum i Liceum w Gubinie, gdzie jako nauczyciel nauczał fizyki i chemii oraz śpiewu.
Mieczysław Mierzyński do 31 grudnia 1950 roku przebywał w Gubinie, gdzie uczestniczył w życiu społecznym i kulturalnym wówczas miasta powiatowego. Dzięki niemu w mieście nastąpił rozwój życia muzycznego i teatralnego oraz nawiązał kontakty kulturalne z Gnieznem i na wielu imprezach występował jako tenor. W okresie od 1 stycznia do 30 kwietnia 1951 roku w województwie zielonogórskim był wizytatorem szkół średnich ogólnokształcących. Później w Wojewódzkim Ośrodku Doskonalenia Kadr Oświatowych kierownik sekcji fizyki oraz kierownik Oddziału Szkolnictwa Licealnego Wojewódzkiego Wydziału Oświaty. Na Wydziale Fizyki Studium Nauczycielskiego w Zielonej Górze od 1 września 1959 roku do 31 sierpnia 1970 roku pracował na stanowisku kierownika i wykładowcy oraz prowadził wykłady w punkcie konsultacyjnym Uniwersytetu im. Adama Mickiewicza w Poznaniu. Od 26 grudnia 1945 roku w Stronnictwie Demokratycznym był jego członkiem i pełnił m.in. funkcje: prezesa PK w Gubinie, członka WK w Poznaniu, członka Sekretariatu WK SD w Zielonej Górze, przewodniczącego MK SD w Nowej Soli. Przewodniczący WK SD w Zielonej Górze oraz członek CK SD od 1955 do 1966 roku.
Do ważniejszych funkcji Mieczysława Mierzyńskiego w organizacjach społecznych, związkowych i radach narodowych były: współzałożyciel i wiceprezes Zarządu Powiatowego Związku Osadników Wojskowych w 1946 roku; członek Prezydium Oddziału Związku Nauczycielstwa Polskiego w Gubinie; członek Prezydium Zarządu Okręgu ZNP od 1951 do 1966 roku i wiceprezes Zarządu Okręgu przez trzy kadencje; radny WRN od 1955 do 1965 roku; w Zielonej Górze członek Komisji Oświaty, Prezydium i Plenum TWP, Komisji Międzypartyjnej; przewodniczący Komisji Historycznej Zarządu Wojewódzkiego ZBoWiD od 1962 do 1967 roku, a członek Prezydium od 1961 roku, a następnie w Zielonej Górze był prezesem Lubuskiego Towarzystwa Muzycznego im. Henryka Wieniawskiego. Emeryt od 1 września 1970 roku. W swojej 50 letniej pracy pedagogicznej był wychowawcą kilku pokoleń młodzieży oraz za swoją pracę pedagogiczną i społeczną zdobył sobie głęboki szacunek.

</doc>
<doc id="3159896" url="https://pl.wikipedia.org/wiki?curid=3159896" title="Dzmitryj Papko">
Dzmitryj Papko



</doc>
<doc id="3159898" url="https://pl.wikipedia.org/wiki?curid=3159898" title="Clean Bandit">
Clean Bandit

Clean Bandit – brytyjski zespół muzyczny wykonujący muzykę elektroniczną z wyraźnymi inspiracjami popem i muzyką poważną, założony w Cambridge w 2008 roku.
Historia zespołu.
Ich singel „Mozart’s House” zdobył 17. miejsce brytyjskiej listy przebojów. W styczniu 2014 roku wydali nowy singiel „Rather Be”, który dotarł na szczyt notowania w kraju. W 2015 roku utwór zdobył nagrodę Grammy w kategorii Best Dance Recording.
Członkowie.
Zespół nie ma stałych wokalistów. W jego nagraniach biorą udział gościnnie różni wykonawcy, natomiast w czasie większości koncertów występują z nim wokalistki Kirsten Joy oraz Yasmin Green. We wcześniejszych latach z zespołem występowała Elisabeth Troy (do 2015 roku) oraz (Florence Rawlings) do 2014 roku.
Od 2016 roku zespół wspomagają instrumentaliści, jak Stephanie Benedetti, Ezinma, Braimah Kanneh-Mason oraz Sam Skirrow.
Dyskografia.
Single.
Grupa wydała następujące single:

</doc>
<doc id="3159904" url="https://pl.wikipedia.org/wiki?curid=3159904" title="Parafia West Baton Rouge">
Parafia West Baton Rouge

Parafia West Baton Rouge (ang. "West Baton Rouge Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 203,82 mil2 (527,90 km2). Według danych z 2010 r. parafia miała 23 788 mieszkańców. Parafia powstała w 1807 roku, a jej nazwa pochodzi od francuskich słów "bâton rouge", które można przetłumaczyć jako "czerwony kij".

</doc>
<doc id="3159905" url="https://pl.wikipedia.org/wiki?curid=3159905" title="Pro-Fit">
Pro-Fit

 – japońska agencja zarządzająca talentami, która głównie zajmuje się aktorami głosowymi, założona 4 listopada 2003 w Tokio.

</doc>
<doc id="3159907" url="https://pl.wikipedia.org/wiki?curid=3159907" title="Squash na Igrzyskach Panamerykańskich 2011">
Squash na Igrzyskach Panamerykańskich 2011

Squash na Igrzyskach Panamerykańskich 2011 odbywał się w dniach 15–21 października 2011 roku. Sześćdziesięcioro zawodników obojga płci rywalizowało w "CODE Squash Complex" łącznie w sześciu konkurencjach, dwóch indywidualnych, dwóch deblowych i dwóch drużynowych.

</doc>
<doc id="3159909" url="https://pl.wikipedia.org/wiki?curid=3159909" title="Tuan">
Tuan

Tuan – postać z mitologii celtyckiej.
Tuan wielokrotnie zmieniał swą postać. Wpierw przez trzysta lat żył w ciele człowieka. Kolejne trzysta lat spędził jako byk leśny. Kolejne dwieście lat był dzikim kozłem. Na kolejne trzysta lat Tuan został ptakiem. Następne sto lat spędził w ciele łososia. Ryba została złowiona przez rybaka. Jego mięsem pożywiła się królowa, żona Muíredacha Muindberga. Dzięki temu Tuan ponownie przyszedł na świat jako syn królowej. Ponownie stał się człowiekiem. Jego cykl reinkarnacji zamknął swą pętlę.
Opowieść o Tuanie pochodzi z iryjskiego dzieła "Leabhar Gabala".

</doc>
<doc id="3159910" url="https://pl.wikipedia.org/wiki?curid=3159910" title="Haubica wz. 1914/1919 kal. 100 mm">
Haubica wz. 1914/1919 kal. 100 mm



</doc>
<doc id="3159912" url="https://pl.wikipedia.org/wiki?curid=3159912" title="Haubica 75 mm M1A1">
Haubica 75 mm M1A1



</doc>
<doc id="3159913" url="https://pl.wikipedia.org/wiki?curid=3159913" title="Haubica M101">
Haubica M101



</doc>
<doc id="3159917" url="https://pl.wikipedia.org/wiki?curid=3159917" title="Parafia Vernon">
Parafia Vernon

Parafia Vernon (ang. "Vernon Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 1 341,49 mil2 (3474,45 km2). Według danych z 2010 r. parafia miała 52 334 mieszkańców. Parafia powstała w 30 marca 1871 roku, a jej nazwa pochodzi od Mount Vernon – posiadłość pierwszego prezydenta Stanów Zjednoczonych, Jerzego Waszyngtona.

</doc>
<doc id="3159920" url="https://pl.wikipedia.org/wiki?curid=3159920" title="Himawari Theatre Group">
Himawari Theatre Group

 – japońska firma teatralna specjalizująca się w kreowaniu młodych aktorów. Znajduje się w Ebisunishi, Shibuya (Tokio). Została założona przez Tōzaburō Sunaoka w lipcu 1952 roku. Obecnie jest zarządzana przez jego syna Fujio Sunaoka.

</doc>
<doc id="3159923" url="https://pl.wikipedia.org/wiki?curid=3159923" title="Endemol">
Endemol



</doc>
<doc id="3159928" url="https://pl.wikipedia.org/wiki?curid=3159928" title="Wimbledon (ujednoznacznienie)">
Wimbledon (ujednoznacznienie)



</doc>
<doc id="3159929" url="https://pl.wikipedia.org/wiki?curid=3159929" title="Aparat Vicata">
Aparat Vicata

Aparat Vicata – urządzenie służące do oznaczania czasu wiązania spoiw oraz temperatur mięknienia materiałów, wynalezione przez Louisa Vicata. Składa się z ruchomego trzonka z obciążeniem swobodnie poruszającego się w pionie i zamocowanej na jego końcu igły, która podczas badania zagłębia się w zaczynie. Aparat Vicata stosuje się do cementów powszechnego użytku, gipsów oraz innych cementów i materiałów, dla których w normach przywołuje się niniejszą metodę, nie nadaje się natomiast do oznaczania czasów wiązań spoiw o bardzo krótkim czasie początku wiązania.
Budowa układu pomiarowego.
Do badania konsystencji normowej używa się:
Procedura oznaczania czasu wiązania.
Zaczyn umieszcza się w pierścieniu ustawionym na płytce szklanej. Pierścieniem wstrząsa się kilkakrotnie w celu usunięcia pęcherzyków powietrza. Nadmiar zaczynu wystający powyżej pierścienia należy usunąć. W odstępach czasu nie mniejszych niż 30 s do powierzchni zaczynu przykłada się igłę i puszcza ją tak, aby mogła swobodnie zagłębiać się w różnych miejscach. Po każdej próbie igłę należy oczyścić. Za początek wiązania przyjmuje się chwilę, gdy igła zatrzymała się w odległości 2–4 mm nad powierzchnią szklanej płytki, a za koniec wiązania moment, w którym igła nie była w stanie zagłębić się w zaczynie na więcej niż 1 mm.

</doc>
<doc id="3159932" url="https://pl.wikipedia.org/wiki?curid=3159932" title="Gekidan Himawari">
Gekidan Himawari



</doc>
<doc id="3159937" url="https://pl.wikipedia.org/wiki?curid=3159937" title="Jan Sędziwój Czarnkowski">
Jan Sędziwój Czarnkowski

Jan Sędziwój Czarnkowski herbu Nałęcz III (zm. między 11 lutego 1641 roku a 2 września 1642 roku) – kasztelan kamieński w latach 1640–1641, dworzanin Władysława IV Wazy, starosta medycki, starosta mościcki.
Syn Sędziwoja, starosty drahimskiego i kłeckiego i Anny Rydzyńskiej. Prawnuk Sędziwoja Czarnkowskiego (zm. 1532/1534), kasztelana przemęckiego. Brat Władysława Sędziwoja, Andrzeja, Ewy i Zofii.
Ożenił się z Anną Mohylanką, córką Jeremiasza, hospodara mołdawskiego, siostrą Rainy, Marii oraz Katarzyny. Małżeństwo było bezpotomne.
Został starostą drahimskim w 1616 roku.
Poseł województw poznańskiego i kaliskiego na sejm warszawski 1626 roku, sejm 1625 i 1627 roku. Poseł sejmiku średzkiego na sejm ekstraordynaryjny 1634 roku. Poseł na sejm zwyczajny 1635 roku, sejm 1638 roku.

</doc>
<doc id="3159938" url="https://pl.wikipedia.org/wiki?curid=3159938" title="Cerkiew Świętych Kosmy i Damiana w Rybołach">
Cerkiew Świętych Kosmy i Damiana w Rybołach

Cerkiew Świętych Kosmy i Damiana – prawosławna cerkiew w Rybołach, główna świątynia parafii pod tym samym wezwaniem, należącej do dekanatu Bielsk Podlaski diecezji warszawsko-bielskiej.
Historia.
Najstarsza cerkiew.
Według Grzegorza Sosny najstarsza świątynia prawosławna w Rybołach istniała jeszcze w średniowieczu. Z pewnością budynek powstał przed unią brzeską (w 1556 otrzymał królewskie nadanie), i początkowo nosił jedynie wezwanie Złożenia Szat Matki Bożej, z czasem przyjmując dodatkowo drugie wezwanie Świętych Kosmy i Damiana. Od XVII w. cerkiew była ośrodkiem kultu ikony Matki Bożej (nazwanej następnie Rybołowską). Najstarsze opisy tej świątyni pochodzą z XVIII w., gdy była to już cerkiew unicka. Z uwagi na zły stan techniczny budowlę tę rozebrano między 1791 a 1793.
Druga cerkiew w Rybołach.
Drugą cerkiew w Rybołach wzniesiono na potrzeby miejscowej parafii unickiej z inicjatywy jej proboszcza ks. Józefa Krassowskiego. W 1792 Matuszewic, komisarz białostockich dóbr Branickich, poinformował o opracowaniu planu nowej świątyni przez architekta Zscherniga. W tym samym roku przystąpiono do prac budowlanych, które do 1795 ukończono. Koszt budowy cerkwi w całości pokryła parafia.
Rybołowska świątynia była budowlą drewnianą, jednokopułową, z ośmioma oknami, na podmurówce ceglanej i krytą dachówką z podrzutką wapienną. Wzniesiono ją na typowym dla ówczesnej podlaskiej architektury unickiej planie ośmioboku (analogiczny typ budownictwa reprezentowały cerkwie w Szczytach-Dzięciołowie, Bielsku Podlaskim i Orli), oryginalnym rozwiązaniem natomiast było wzniesienie nad wejściem wysokiej wieży. Dzwonnica cerkiewna była budowlą wolno stojącą i znajdowała się w sąsiedztwie budynku. Wyposażenie cerkwi pochodziło ze starszej świątyni, do nowego obiektu sakralnego przeniesiono także uważaną za cudowną ikonę Matki Bożej zasłanianą drugą ikoną Świętych Kosmy i Damiana. Wizerunek ten pochodził z XVII w. i nie jest możliwe ustalenie, w jakich okolicznościach znalazł się w cerkwi w Rybołach.
W ówczesnej architekturze unickich cerkwi na Podlasiu bardzo silne były tendencje latynizacyjne. Uwidaczniały się one także w przypadku cerkwi rybołowskiej. Nie było w niej ikonostasu ani nawet samych carskich wrót, a najpóźniej w 1811 wstawiono do świątyni monstrancję. Siedem lat później w protokole wizytacji cerkwi zapisano, iż budynek wymagał remontu. Zalecono oszalowanie ścian i uzupełnienie dachówek. Renowacji jednak nie przeprowadzono i w 1822 w kolejnym protokole ponownie stwierdzono, że budowla była w złym stanie. W tym samym roku proboszczem miejscowej parafii został Lew Markiewicz. Duchowny ten początkowo był zwolennikiem latynizacji Kościoła unickiego i umacniał w parafii unicką tożsamość. Na początku lat 30. XIX w. zmienił jednak swoje stanowisko i stał się propagatorem usuwania z liturgii elementów pochodzenia łacińskiego, by ostatecznie doprowadzić parafię do przejścia do Rosyjskiego Kościoła Prawosławnego.
W 1822 w cerkwi znajdował się ołtarz, swoją formą zbliżony do ołtarzy łacińskich, w którym znajdowała się ikona Matki Bożej, a nad nią obraz Matki Boskiej Bolesnej. Na wyposażeniu budynku pozostawały również inne zlatynizowane elementy: zestaw dzwonków, ambona, ołtarze boczne i organy. Cerkiew posiadała także mszał łaciński. W 1834 cerkiew w Rybołach uznano za jedną z najbogatszych świątyń unickich w obwodzie białostockim.
Pod kierunkiem ks. Markiewicza we wnętrzu cerkwi w Rybołach dokonano znaczących przekształceń. W 1835 w świątyni znajdowała się już konstrukcja ikonostasu bez ikon. Cerkiew w Rybołach była pierwszą świątynią unicką w regionie, do której w latach 30. XIX wieku wstawiono ikonostas. W tym samym roku, według opisu ks. Markiewicza, w cerkwi był również stół ołtarzowy i stół ofiarny (żertwiennik). Ikony w ikonostasie napisał w 1837 Fiodor Michnow, który pracował również w cerkwiach w Puchłach, Rajsku, Fastach oraz Topilcu. W tym samym roku usunięto z budynku organy.
Jedenaście lat później przystąpiono do sugerowanego od dawna remontu budynku. Kapitalny remont trwał przez dwa lata. W końcu lat 40. XIX w. do rybołowskiej cerkwi uczęszczało 2300 parafian.
Murowana cerkiew w Rybołach.
Funkcjonowanie cerkwi w Imperium Rosyjskim.
Na początku lat 70. XIX w. rada parafialna oraz proboszcz ks. Głowacki postanowili rozebrać osiemnastowieczną cerkiew i na jej miejsce wznieść świątynię murowaną. Środki na ten cel w kwocie 15 188 rubli i 80 kopiejek parafia otrzymała od Skarbu Państwa. Również miejscowi parafianie przekazywali dary na budowę obiektu i pracowali w cegielni, gdzie wyrabiano materiał budowlany na potrzeby inwestycji. Plan cerkwi opracował Borysław Rudkowski, opierając się na dokumentacji identycznej cerkwi w Nowoberezowie. Robotami budowlanymi kierował Gordiej Aleksiejew, nadzór techniczny sprawował inż. Łoziński. Prace nad wznoszeniem świątyni trwały od 1873 do 1877, zaś drewno z rozebranej budowli sakralnej wykorzystano do budowy cmentarnej cerkwi św. Jerzego. W 1878 Gordiej Aleksiejew przeprowadził prace wykończeniowe oraz usunął pewne usterki z konstrukcji ikonostasu. Budowlę konsekrował 22 maja 1879, w święto Zstąpienia Ducha Świętego, archimandryta Innocenty, przełożony monasteru Zwiastowania i św. Jana Teologa w Supraślu.
W 1886 cerkiew wizytował biskup brzeski Anastazy. Jego przybycie skłoniło parafian do dalszych prac nad upiększeniem świątyni. W 1890 przeprowadzono remont całego obiektu, a w jego trakcie i w latach następnych miejscowi wierni fundowali i przekazywali różne elementy wyposażenia: lampadę, ikony procesyjne, chorągwie, płaszczanicę, szaty liturgiczne, dwa panikadiła. Parafianie przekazywali również dary pieniężne. Ponadto w 1888 do cerkwi przekazano lampadę, co miało upamiętnić ocalenie rodziny carskiej z katastrofy kolejowej w Borkach. W 1897 ikonę Matki Bożej ozdobiono srebrną koszulką i wstawiono ją do kiotu.
Dalsze elementy wyposażenia trafiły do świątyni po 1910. Wstawiono do niej wówczas wizerunki św. Pantelejmona i św. Mikołaja oraz kolejne panikadiło. Ludowy malarz Eliasz Andrejuk napisał dla cerkwi ikonę Świętych Piotra i Pawła. W cerkwi znajdowały się również dwa dzwony o wadze 50 i 15 pudów. Znaczną wartość posiadały komplet naczyń liturgicznych, szat kapłańskich oraz srebrny krzyż. Większość tych przedmiotów, wywieziona z cerkwi w 1915 w związku z bieżeństwem, zaginęła, a starania parafii o ich odnalezienie nie dały rezultatów. Te utensylia (niektóre szaty, ikony z koszulkami, chorągwie procesyjne, cztery małe dzwony), które postanowiono ukryć na miejscu, zakopano na miejscowym cmentarzu prawosławnym oraz na działce cerkiewnej. Odnaleziono je w 1923, jednak nie wszystkie nadawały się do dalszego użytkowania.
1918–1945.
W latach I wojny światowej w cerkwi nabożeństwa się nie odbywały. Po powrocie prawosławnej ludności na Podlasie świątynię otwarto ponownie. W 1924 w opisie cerkwi stwierdzono, że nie było w niej żadnego wyposażenia, natomiast rok później, że wyposażenie to było wystarczające. Może to wynikać z faktu odnalezienia niektórych ukrytych przed bieżeństwem przedmiotów. Parafianie nie byli w stanie uzupełnić wszystkich braków w wyposażeniu świątyni, w 1924 przeprowadzili natomiast kapitalny remont budowli. Uzupełnianie wyposażenia cerkiewnego miało miejsce na przełomie lat 20. i 30. XX wieku. M.in. w 1930 parafia zakupiła w ławrze Poczajowskiej kopię Poczajowskiej Ikony Matki Bożej, a następnie dużą ikonę do pomieszczenia ołtarzowego. W roku następnym miejscowi wierni kupili u przemyskiego rzeźbiarza Borysa Polija-Niejełowa Golgotę, zaś w latach 1932 i 1934 do budynku wstawiono dwa krzyże, zakupiono przez matuszkę Ludmiłę Krukowską oraz Grzegorza Laszewskiego z Wojszek. W latach 30. XX wieku wymieniono pokrycie dachowe, zaś w latach 1938–1939 odmalowano cały budynek. 
W czasie II wojny światowej cerkiew nie poniosła większych strat. Pozostawała czynna, parafianie mogli również przeprowadzać konieczne bieżące remonty.
Po 1945.
W 1950 parafianie ufundowali dla świątyni nowy dzwon o wadze 662 kg, z cerkiewnosłowiańskim napisem "Błagowiestwuj ziemle radost' wieliju. Chwalitie niebiesa jeju sławu. Kołokoł siej pożertwowan w Rybołowskuju cerkow jeja prichożanami 1950 g." ("Zwiastuj ziemi wielką radość. Wychwalajcie, niebiosa, jej chwałę. Dzwon ten ofiarowali cerkwi w Rybołach jej parafianie w 1950 r."). W dzwonie tym znalazło się serce zaginionego dzwonu „Julian” przechowywanego w świątyni przed bieżeństwem, jedyna jego część odzyskana przez parafię po 1918. Nadal używane są również cztery mniejsze, XIX-wieczne dzwony. Wyposażenie świątyni było wzbogacane również w kolejnych dziesięcioleciach. W 1991 pozłocono ikonostas, zaś w 1997 przemalowano całą budowlę.
W 1979 ikona Matki Bożej została poddana zabiegom konserwatorskim. W 1999 zabiegom takim poddano także ikonę Świętych Kosmy i Damiana.
Cerkiew (wraz z bramą i ogrodzeniem) wpisano do rejestru zabytków 30 grudnia 1987 pod nr A-508.
Architektura.
Wystrój wnętrza.
W cerkwi znajduje się trzyrzędowy ikonostas z usytuowaną między drugim a trzecim rzędem kopią Poczajowskiej Ikony Matki Bożej. Przed nim w kiotach wystawione są ikony patronalna oraz XVII-wieczna Rybołowska Ikona Matki Bożej, odrestaurowana w 1980. Kolejne wizerunki świętych zawieszone są na ścianach świątyni.
Freski w świątyni wykonał w latach 1944–1946 białostocki malarz Włodzimierz Wasilewicz. W ołtarzu wykonał on wyobrażenie Zmartwychwstania Pańskiego, nad ikonostasem postać Chrystusa niosącego krzyż, zaś nad drzwiami wiodącymi z przedsionka do nawy – Wjazd Pański do Jerozolimy. Na ścianach nawy głównej znajdują się namalowane przez tego samego autora postacie Ewangelistów. Między postaciami i scenami umieszczono dekoracyjne ornamenty.

</doc>
<doc id="3159940" url="https://pl.wikipedia.org/wiki?curid=3159940" title="Uniwersytet Techniczny w Eindhoven">
Uniwersytet Techniczny w Eindhoven

Uniwersytet Techniczny w Eindhoven (nl. "Technische Universiteit Eindhoven" TU/e) – holenderski uniwersytet techniczny w Eindhoven.
Historia.
Uczelnia została założona 23 czerwca 1956 roku jako "Technische Hogeschool Eindhoven (THE)", natomiast pierwszy rok akademicki rozpoczął się 19 września 1957 roku. Uczelnia została oficjalnie otwarta przez Królową Julianę. 1 września 1986 roku zmieniono nazwę placówki na obecną.

</doc>
<doc id="3159943" url="https://pl.wikipedia.org/wiki?curid=3159943" title="Wieniawka (Janki)">
Wieniawka (Janki)

Wieniawka – część wsi Janki (do 31 grudnia 2002 kolonia) w Polsce, położona w województwie lubelskim, w powiecie hrubieszowskim, w gminie Horodło.
W latach 1975–1998 miejscowość należała administracyjnie do województwa zamojskiego.

</doc>
<doc id="3159945" url="https://pl.wikipedia.org/wiki?curid=3159945" title="Michał Syrowatka">
Michał Syrowatka

Michal Syrowatka (ur. 10 lutego 1988 w Ełku) – polski bokser kategorii junior półśredniej.
Pasy.
Pas mistrza WBF International w wadze super-lekkiej zdobyty 22 grudnia 2013 roku w Radomiu, gdzie Syrowatka pokonał francuza Aboubekera Bechelaghema.
Kariera amatorska.
Syrowatka w czasie trwania swojej amatorskiej kariery zdobył tytuł mistrza (2009) i wicemistrza (2007, 2008) Polski seniorów w wadze lekkiej oraz wicemistrza Polski juniorów w wadze piórkowej (2005, 2006) w barwach Mazura Ełk, zdobył także tytuł mistrza Polski seniorów w wadze lekkopółśredniej w barwach Hetmana Białystok (2011).
Kariera zawodowa.
Pierwszą swoją zawodową walkę Syrowatka stoczył 13 października 2012 roku na gali bokserskiej w Wieliczce, gdzie pokonał na punkty łotysza Jevgenijsa Fjodorovsa. Kolejnymi bokserami pokonanymi przez Syrowatke byli: Sandor Racz, Laszlo Robert Balogh, Laurent Ferra, Andrei Staliarchuk, Franck Petitjean, Aboubeker Bechelaghem, Alex Bone, Ala Edine Moussa oraz Michał Chudecki.
10 maja 2014 Syrowatka wystąpił w zakontraktowanym na sześciorund pojedynku na Gali Boksu Boxing Night w Brodnicy. Galę organizowali we współpracy A. G. Promotion, DW Boxingroup oraz Miasto Brodnica a bezpośredniej transmisji z widowiska dokonała telewizja Polsat. Syrowatka zwyciężył francuza Edine Moussę (6-4-1, 1 KO) przez nokaut w czwartej rundzie. Syrowatka od pierwszego gongu świetnie wyczuwał dystans i punktował przeciwnika. Francuz był liczony już w drugiej rundzie, ale zdołał jeszcze wrócić do gry. W końcówce czwartego starcia Polak skontrował lewy prosty Moussy swoim prawym sierpem i było po wszystkim.
8 listopada 2014 na gali Polsat Boxing Night w Krakowie wygrał przez nokaut w pierwszej rundzie z Michałem Chudeckim.
21 marca 2015 na II Gali Boksu Boxing Night w Brodnicy zmierzył się w dziesięciorundowej walce wieczoru, o międzynarodowe mistrzostwo Polski wagi półśredniej z Felixem Lorą (18-13-5, 9 KO). Pokonując Dominikańczyka jednogłośnie na punkty 98:90, 96:92 i 97:91.
27 czerwca 2015 w Krynicy pokonał przez techniczny nokaut trzeciej rundzie Belga Tarika Madni (19-8-1, 1 KO).
15 lipca 2017 roku na Wembley pokonał przez TKO w 12 rundzie faworyzowanego Robbiego Daviesa Jnr (15-0, 11 KO). Do momentu nokautu przegrywał ten pojedynek na punkty u wszystkich sędziów.
Niedozwolony doping.
24 kwietnia 2012 roku Zarząd Polskiego Związku Bokserskiego ukarał Michała Syrowatkę, zdobywcę mistrzostwa Polski (2012) w wadze z limitem 64 kg, półroczną dyskwalifikacją i odebrał mu wywalczony w Poznaniu tytuł mistrza kraju. Decyzja PZB spowodowana była pozytywnym wynikiem kontroli antydopingowej, która wykryła w organizmie zawodnika Hetmana Białystok zabroniony środek - metyloheksanaminę.

</doc>
<doc id="3159948" url="https://pl.wikipedia.org/wiki?curid=3159948" title="Norbert Dobeleit">
Norbert Dobeleit

Norbert Dobeleit (ur. 17 lipca 1964 w Renchen) – niemiecki lekkoatleta (sprinter) startujący początkowo w barwach RFN, medalista olimpijski z 1988 i wicemistrz Europy z 1990.
Zdobył złoty medal w sztafecie 4 × 100 metrów na mistrzostwach Europy juniorów w 1983 w Schwechat (sztafeta RFN biegła w składzie: Dobeleit, Markus Klameth, Jürgen Evers i Ralf Lübke).
Odpadł w półfinale biegu na 200 metrów na halowych mistrzostwach Europy w 1986 w Madrycie, a także na halowych mistrzostwach Europy w 1987 w Liévin.
Na mistrzostwach świata w 1987 w Rzymie zajął 4 miejsce w sztafecie 4 × 100 metrów (biegła w składzie: Fritz Heer, Volker Westhagemann, Christian Haas i Dobeleit) oraz 5. miejsce w sztafecie 4 × 400 metrów (w składzie: Dobeleit, Mark Henrich, Edgar Itt i Harald Schmid). Sztafeta 4 × 400 metrów ustanowiła wówczas rekord RFN czasem 2:59,96. Dobeleit zajął 5. miejsce w biegu na 200 metrów na halowych mistrzostwach Europy w 1988 w Budapeszcie.
Zdobył brązowy medal w sztafecie 4 × 400 metrów, która biegła w składzie: Dobeleit, Itt, Jörg Vaihinger i Lübke na igrzyskach olimpijskich w 1988 w Seulu. Startował na tych igrzyskach również w biegu na 200 metrów, w którym odpadł w ćwierćfinale.
Zwyciężył w biegu na 400 metrów na halowych mistrzostwach Europy w 1990 w Glasgow. Zajął 5. miejsce w tej konkurencji na mistrzostwach Europy w 1990 w Splicie, a sztafeta 4 × 400 metrów w składzie: Klaus Just, Itt, Carsten Köhrbrück i Dobeleit zdobyła srebrny medal. Reprezentując zjednoczone Niemcy zajął 6. miejsce w sztafecie 4 × 400 metrów na mistrzostwach świata w 1991 w Tokio (sztafeta biegła w składzie: Just, Rico Lieder, Dobeleit i Jens Carlowitz).
Dobeleit był mistrzem RFN w biegu na 400 metrów w 1989 i 1990 i wicemistrzem w 1991, wicemistrzem w biegu na 200 metrów 1988, a także mistrzem w sztafecie 4 × 100 metrów w sztafecie w 1987, 1989 i 1990. Był również halowym brązowym medalistą RFN w biegu na 400 metrów w 1990 i w sztafecie 4 × 200 metrów w 1988, 1989 i 1993.
Rekordy życiowe Dobeleita:
Po zakończeniu kariery lekkoatletycznej Dobeleit został komentatorem sportowym n.in stacji ProSieben. Pd 2004 prowadzi własną agencję produkcji telewizyjnej "lucky7even Entertainment". Jego żoną jest szwajcarska dziennikarka i modelka Tamara Sedmak.

</doc>
<doc id="3159952" url="https://pl.wikipedia.org/wiki?curid=3159952" title="Sędziwój Czarnkowski (zm. 1532/1534)">
Sędziwój Czarnkowski (zm. 1532/1534)

Sędziwój Czarnkowski herbu Nałęcz III (zm. 1532/1534) – kasztelan przemęcki.
Rodzina.
Syn Sędziwoja (zm. 1500), kasztelana santockiego, gnieźnieńskiego, wojewody kaliskiego i poznańskiego i Dobrochny z Kościelca. Brat Macieja, kasztelana bydgoskiego i Katarzyny, późniejszej żony Macieja Borka Gostyńskiego, kasztelana śremskiego.
Poślubił Barbarę Pampowską, córkę Ambrożego, wojewody sieradzkiego. Z małżeństwa urodziło się 4 synów: Jan Sędziwój (zm. 1561/1562), starosta kłecki, Stanisław Sędziwój (1526-1603), referendarz wielki koronny, Wojciech Sędziwój, kasztelan santocki i Zygmunt Sędziwój.
Kariera.
Od 1505 roku dworzanin królewski. Poseł na sejm piotrkowski 1524/1525 roku i sejm piotrkowski 1525/1526 roku z województwa poznańskiego i kaliskiego. Od 1527 roku pełnił obowiązki kasztelana przemęckiego. Dowodził nadwornym hufcem żołnierzy w bitwie z Tatarami pod Kleckiem odnosząc zwycięstwo. 
Był właścicielem Czarnkowa i Szlubina.

</doc>
<doc id="3159957" url="https://pl.wikipedia.org/wiki?curid=3159957" title="Limos">
Limos

Limos (inaczej Limus, ) – w mitologii greckiej bóg głodu i śmierci głodowej. Hezjod w "Teogonii" wymienia jego (lub ją) na liście potomstwa Eris. Bogini niezgody zrodziła go/ją z samej siebie. Według Homera Limos jest dzieckiem Zeusa.

</doc>
<doc id="3159961" url="https://pl.wikipedia.org/wiki?curid=3159961" title="Mistrzostwa Świata w Hokeju na Lodzie 2014 (II Dywizja)">
Mistrzostwa Świata w Hokeju na Lodzie 2014 (II Dywizja)

Mistrzostwa Świata w Hokeju na Lodzie II dywizji 2014 zostały rozegrane w dniach: 5-11 kwietnia Grupa B i 9-15 kwietnia Grupa A.
W mistrzostwach Dywizji II uczestniczyło 12 zespołów, które zostały podzielone na dwie grupy po 6 zespołów. Zgodnie z formatem zawody Dywizji II odbyły się w dwóch grupach: Grupa A w Serbii (Belgrad), a Grupa B w Hiszpanii (Jaca). W mistrzostwach Dywizji II uczestniczy 12 zespołów. Reprezentacje grały systemem każdy z każdym. Pierwsza drużyna turnieju Grupy A awansowały do mistrzostw świata Pierwszej Dywizji Grupy B w 2015 roku, ostatni zespół Grupy A został zdegradowany i w 2015 roku zagra w Grupie B. Jego miejsce za rok zajmie zwycięzca turnieju w Grupie B. Najsłabsza drużyna Grupy B spadła do Dywizji III.
Hale, w której odbyły się zawody:
Grupa A.
Wyniki
Tabela
     = awans do I dywizji grupy B     = utrzymanie w II dywizji grupy A     = spadek do II dywizji grupy B
Grupa B.
Wyniki
Tabela
     = awans do dywizji II Grupy A     = utrzymanie w dywizji II grupy B     = spadek do dywizji III

</doc>
<doc id="3159962" url="https://pl.wikipedia.org/wiki?curid=3159962" title="Manuel Rosas (nikaraguański piłkarz)">
Manuel Rosas (nikaraguański piłkarz)

Manuel Rosas Arreola (ur. 14 października 1983 w Guadalajarze) – nikaraguański piłkarz pochodzenia meksykańskiego występujący na pozycji lewego obrońcy lub środkowego pomocnika, obecnie zawodnik Realu Estelí.
Kariera klubowa.
Rosas pochodzi z Guadalajary, zaś swoją karierę piłkarską rozpoczynał w drużynach juniorskich klubu Monarcas Morelia, skąd później przeniósł się do zespołu Tigres UANL z siedzibą w mieście Monterrey. W żadnej z tych ekip nie zdołał się jednak przebić do pierwszego składu i grał jedynie w występujących w drugiej i trzeciej lidze rezerwach. Po odejściu z Tigrillos Broncos – drugoligowych rezerw Tigres, przez kilka lat występował w niższych ligach meksykańskich, zaś w połowie 2010 roku wyjechał do Nikaragui, podpisując umowę z tamtejszym klubem Real Estelí. W nikaraguańskiej Primera División zadebiutował 1 sierpnia 2010 w wygranym 2:1 spotkaniu z Realem Madriz i od razu wywalczył sobie niepodważalne miejsce w wyjściowym składzie. Już w swoim premierowym sezonie, 2010/2011, zdobył ze swoją drużyną mistrzostwo kraju. Osiągnięcie to powtórzył również rok później, podczas rozgrywek 2011/2012, zaś w sezonie 2012/2013 po raz trzeci z rzędu osiągnął z Realem tytuł mistrza Nikaragui.
Kariera reprezentacyjna.
W grudniu 2012 Rosas otrzymał nikaraguańskie obywatelstwo, co pozwoliło mu na występy w kadrze tego kraju. Kilka tygodni później został powołany przez hiszpańskiego selekcjonera Enrique Llenę do reprezentacji Nikaragui na turniej Copa Centroamericana, podczas którego 18 stycznia 2013 zadebiutował w drużynie narodowej w zremisowanym 1:1 meczu grupowym z Gwatemalą. Ogółem w tych rozgrywkach pełnił rolę podstawowego gracza swojej ekipy, rozgrywając wszystkie trzy spotkania w wyjściowym składzie, a Nikaraguańczycy odpadli ostatecznie już w fazie grupowej.

</doc>
<doc id="3159963" url="https://pl.wikipedia.org/wiki?curid=3159963" title="Strażnica WOP Krynki">
Strażnica WOP Krynki

Strażnica Wojsk Ochrony Pogranicza Krynki – nieistniejący obecnie podstawowy pododdział Wojsk Ochrony Pogranicza pełniący służbę graniczną na granicy polsko-radzieckiej.
Strażnica Straży Granicznej w Krynkach – nieistniejąca obecnie graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Republiką Białoruską.
Formowanie i zmiany organizacyjne.
Strażnica została sformowana w 1945 roku w strukturze 28 komendy odcinka w Michałowie jako 130 strażnica WOP (Krynki) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W latach 24 kwietnia 1948–31 grudnia 1950, 130 strażnica OP Krynki była w strukturach 17 batalionu Ochrony Pogranicza w Michałowie.
1 stycznia 1951 roku 130 strażnica WOP Krynki była w strukturach 224 batalionu WOP w Michałowie, a 1 czerwca 1952 roku strażnicę nr 130 włączono w podległość 223 batalionu WOP w Sokółce. Wiosną 1954 roku wprowadzono nową numerację strażnic. Strażnica otrzymała numer 124.
15 listopada 1955 roku zlikwidowano sztab 223 batalionu. Strażnica podporządkowana została bezpośrednio pod sztab 22 Brygady WOP. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę WOP Krynki. Budynki strażnicy zaadaptowano na rzeźnię i garbarnię.
Straż Graniczna:
Strażnica Straży Granicznej w Krynkach (Strażnica SG w Krynkach) została utworzona 1 lutego 1995 roku w miejscowości Krynki, zarządzeniem Komendanta Głównego Straży Granicznej, w strukturach Podlaskiego Oddziału Straży Granicznej.
W 1995 roku na stan etatowy 20 funkcjonariuszy SG, stan ewidencyjny wynosił 13 osób.
W 2002 roku, strażnica miała status strażnicy SG I kategorii.
Jako Strażnica Straży Granicznej w Krynkach funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na Placówkę Straży Granicznej w Krynkach (PSG w Krynkach).
Ochrona granicy.
Faktyczną ochronę granicy strażnica WOP Krynki rozpoczęła w czerwcu 1946 roku.
Straż Graniczna:
W 2002 roku po stronie białoruskiej na długości 157 km ochraniał granicę Grodzieński Oddział Wojsk Pogranicznych.
Do 2 października 2003 roku Strażnica SG w Krynkach ochraniała odcinek granicy państwowej o długości 33,9 km, a od 3 października 2003 roku, po włączeniu do systemu zabezpieczenia granicy państwowej strażnicy SG w Szudziałowie, odcinek uległ skróceniu do ok. 18,6 km.
Sąsiednie graniczne jednostki organizacyjne.
Straż Graniczna:
Dowódcy/komendanci strażnicy.
Komendanci strażnicy SG:

</doc>
<doc id="3159964" url="https://pl.wikipedia.org/wiki?curid=3159964" title="Strażnica WOP Jaryłówka">
Strażnica WOP Jaryłówka

Strażnica WOP Kruszyniany/Jaryłówka – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 28 komendy odcinka jako 131 strażnica WOP (Kruszyniany) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1951 roku 131 strażnica WOP stacjonowała w m. Jaryłówka.
Z dniem 1.06.1952 roku strażnicę nr 131 włączono do 223 batalionu WOP. Wiosną 1954 roku wprowadzono nową numerację strażnic. Strażnica otrzymała numer 125.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . W jej miejsce zorganizowano placówkę graniczną WOP kategorii „B” Jaryłówka. Placówka swoim zasięgiem obejmowała powiat białostocki.
Służba graniczna.
Faktyczną ochronę granicy strażnica rozpoczęła w czerwcu 1946 roku.
W 1960 roku 3 placówka WOP Jaryłówka ochraniała 60 km odcinek granicy państwowej od znaku granicznego 1535 do zn. gr. 1635.
Sąsiednie strażnice:

</doc>
<doc id="3159966" url="https://pl.wikipedia.org/wiki?curid=3159966" title="Jan Antoni Strzelecki">
Jan Antoni Strzelecki

Jan Antoni Strzelecki (ur. 10 stycznia 1918 w Sosnowcu, zm. 20 marca 2011 w Katowicach) – polski żołnierz, uczestnik kampanii wrześniowej, działacz społeczny.
Rodowód.
Był synem Konstantego Leona (przedwojennego podinspektora Policji Państwowej w Brześciu, komendanta obrony cywilnej Sosnowca w trakcie okupacji niemieckiej, zamordowanego w Mińsku Białoruskim) i Janiny Józefy z d. Juraszek (walczyła w wojnie 1920 roku w obronie Warszawy w Ochotniczej Legii Kobiet Wojska Polskiego). Jego dziadek Antoni Piotr Strzelecki był uczestnikiem powstania styczniowego.
Życiorys.
Po ukończeniu szkoły powszechnej rozpoczął naukę w Państwowym Gimnazjum im. Stanisława Staszica w Sosnowcu, gdzie w roku 1938 zdał egzamin maturalny.
Był harcerzem i zastępowym „Błękitnej Dwójki” – II Zagłębiowskiej Drużyny Harcerskiej. Od 29 września 1938 do 20 czerwca 1939 odbywał przeszkolenie wojskowe w Mazowieckiej Szkole Podchorążych w Zambrowie, które ukończył z wyróżnieniem. We wrześniu 1939 w stopniu podchorążego artylerii został skierowany do 23 pułku artylerii lekkiej w Będzinie, z którym przez Mikołów i Kraków trafił do Tomaszowa Lubelskiego. Był dowódcą II plutonu w 7 baterii. Brał udział między innymi w bitwie o Tychy i Wyry. W latach 1945–1965 pracował jako kierownik eksploatacyjny bazy w Zakładzie Transportu PSTBW Przedsiębiorstw Przemysłu Węglowego w Katowicach, a następnie w latach 1966–1976 w Centrali Zaopatrzenia Górnictwa i Energetyki w Katowicach jako referent do spraw transportu taśm przenośnikowych i materiałów posadzkowych w kopalniach aż do przejścia na emeryturę z uprawnieniami inwalidy wojennego.
Z wielkim zaangażowaniem działał na rzecz IV LO im. S. Staszica w Sosnowcu. W 1986 został współzałożycielem Fundacji Szkolnej im. S. Staszica. W 1992 z jego inicjatywy powstało Stowarzyszenie Wychowanków i Sympatyków Liceum, które działa do dziś w oddziałach sosnowieckim i warszawskim. Uczestniczył w wydaniu trzech ksiąg jubileuszowych opublikowanych z okazji 75., 90. i 100. rocznicy istnienia IV LO. Zgromadził i przekazał szkole bogate archiwum dokumentów i fotografii. Przez wiele lat każdego września przeprowadzał dla licealistów wychowawcze lekcje historii. W 80. rocznicę jego urodzin, w uznaniu zasług dla szkoły społeczność IV LO nadała mu tytuł Honorowego Patrona Szkoły. Był członkiem Związku Bojowników o Wolność i Demokrację oraz Związku Kombatantów i Osób Represjonowanych.
Zmarł 20 marca 2011 w wieku 93 lat. Został pochowany na Cmentarzu Ewangelickim w Warszawie.
Dokonania.
Autor Historii „Błękitnej Dwójki”, opracowania „Lista absolwentów, którzy zginęli za Polskę” oraz dokumentacji osobowej i bojowej 23 pal-u, przedłożonej dowództwu i Rządowi RP w Londynie a także Muzeum im. Generała Sikorskiego w Londynie.

</doc>
<doc id="3159967" url="https://pl.wikipedia.org/wiki?curid=3159967" title="Strażnica WOP Jałówka">
Strażnica WOP Jałówka

Strażnica WOP Jałówka – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 28 komendy odcinka jako 132 strażnica WOP (Jałówka) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
Z dniem 1.06.1952 roku strażnicę nr 132 włączono do 225 batalionu WOP. Wiosną 1954 roku wprowadzono nową numerację strażnic. Strażnica otrzymała numer 126.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . Budynki koszarowe zaadaptowano na "Dom spokojnej starości".
Służba graniczna.
Faktyczną ochronę granicy strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159969" url="https://pl.wikipedia.org/wiki?curid=3159969" title="Strażnica WOP Masiewo">
Strażnica WOP Masiewo

Strażnica WOP Masiewo – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 28 komendy odcinka jako 133 strażnica WOP (Masiewo) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
Z dniem 1.06.1952 roku strażnicę nr 133 włączono do 225 batalionu WOP. Wiosną 1954 roku wprowadzono nową numerację strażnic. Strażnica otrzymała numer 127.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . Budynki koszarowe zaadaptowano na szkołę.
Służba graniczna.
Faktyczną ochronę granicy strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159970" url="https://pl.wikipedia.org/wiki?curid=3159970" title="Bączek żółtawy">
Bączek żółtawy

Bączek żółtawy ("Ixobrychus sinensis") – gatunek średniej wielkości ptaka z rodziny czaplowatych (Ardeidae). Występuje w Azji Południowej, Południowo-Wschodniej i Wschodniej, a także na niektórych wyspach Oceanii. Niezagrożony wyginięciem.
Taksonomia.
Gatunek opisał po raz pierwszy Johann Friedrich Gmelin w roku 1789. Nadał mu nazwę naukową "Ardea Sinensis". Holotyp pochodził z Chin. Tworzy nadgatunek z bączkiem amerykańskim ("I. exilis") i bączkiem zwyczajnym ("I. minutus"). Monotypowy.
Morfologia.
Długość ciała wynosi 30–40 cm, masa ciała 92–104 g, rozpiętość skrzydeł 45–53 cm. Richard McGregor podaje następujące pozostałe wymiary dla samca: długość dzioba 51 mm, długość skrzydła 124 mm, długość ogona 38 mm, długość skoku 44 mm. U samca wierzch głowy i czub szaroniebieskie. Czoło brązowe, gardło piaskowobrązowe, szyja płowa po bokach, wierzch ciała rudy do piaskowobrązowego. Jasne pokrywy skrzydłowe kontrastują z czarniawymi lotkami. Spód skrzydła szary. Spód ciała piaskowobrązowy. Sterówki czarne. Dziób długi, cienki, o barwie kości słoniowej; górna szczęka ciemniejsza. Tęczówka żółta. Kantarek, nogi i stopy żółtozielone. U samicy tył szyi rudy, wierzch głowy, kark i górną część grzbietu pokrywają pasy.
Zasięg występowania.
Zasięg występowania obejmuje północny subkontynent indyjski, Sri Lankę, Nikobary i Andamany, kontynentalną południowo-wschodnią Azję na północ do Korei, południowo-wschodnią Syberię oraz Japonię (zimuje na Riukiu). Dalej zasięg rozciąga się na Indonezję, gdzie gnieździ się na Sumatrze, Borneo i na wschód także na wyspach Sumbawa i Flores. Występuje też na Wyspie Bougainville’a (północne Wyspy Salomona). Zimuje na wyspach Batan, Biliran, Busuanga, Calayan, Catanduanes, Cebu, Cuyo, Ivojos, Jolo, Luzon, Marinduque, Mindanao, Mindoro, Negros, Olango, Palawan, Panay, Sabtang, Sibuyan, Tablas; także na Nowej Gwinei i w Melanezji oraz Mikronezji. Nielicznie także w południowo-wschodnim Egipcie, południowo-zachodnim Omanie, na Sokotrze i Seszelach.
Środowisko życia stanowią głównie słodkowodne bagna, trzcinowiska oraz gęsta roślinność porastająca obrzeża jezior. Bączek żółtawy zasiedla również zakrzewienia brzegów rzek, polach ryżowych i zalanych polach; w Chinach spotykany również na namorzynach. Spotykany od nizin po obszary górzyste; w Indiach do 900 m, na Sri Lance do 1200 m, zaś na Sumatrze do 1500 m n.p.m.
Głos.
Opisano kilka głosów wydawanych przez "I. sinensis". Jednym z nich jest miękkie, powtarzane i obniżające się "oo-oo-oo" lub "crrw crrw", którego ptak używa w trakcie zalotów, obrony terytorium, nawoływania innego osobnika lub przebywania z podrośniętym młodym, zarówno w dzień, jak i w nocy. Przypomina głos wydawany przez gołębie "Geopelia". W locie odzywa się suchym "kakak, kakak" lub "kik-kik-kik", brzmiącym jak wykonane w technice staccato, a także gardłowym, chrząkającym "ohr"; drugi wariant tego głosu cechuje znaczna miękkość, ptak odzywa się tak, przynosząc pokarm do gniazda.
Pożywienie.
Bączek żółtawy żywi się głównie owadami wodnymi (i ich larwami) należącymi np. do muchówek (Diptera), ważkowatych (Libellulidae) i "Diplonychus japonicus" (Belostomatidae). Zjada także małe ryby; udokumentowano między innymi karpiokształtne, karasie chińskie ("Carassius auratus"), "Trichogaster", "Misgurnus anguillicaudatus" i "Pseudorasbora parva"; żaby, jak rzekotka drzewna ("Hyla arborea"); mięczaki; prostoskrzydłe i jaszczurki. Żeruje głównie nocą oraz o świcie i zmierzchu.
Lęgi.
W Egipcie, Japonii i Chinach okres lęgowy trwa od maja do sierpnia; w Indiach od czerwca do września; w południowo-zachodnim Omanie młode obserwowano od maja do listopada; na Półwyspie Malajskim zniesienia głównie od lipca do października, choć gniazda z jajami i młode znajdywano cały rok poza okresem styczeń-maj; luty-maj na Filipinach; maj na wyspie Sumbawa; wrzesień i styczeń na Seszelach; wrzesień-kwiecień na Wyspach Salomona; luty na Saipanie.
Zazwyczaj gniazduje samotnie, choć odnotowywano do sześciu gniazd na jednym drzewie; ptaki je zajmujące zdają się nie wchodzić z sobą w relacje. W Chinach średnie zagęszczenie to 11,4 pary na hektar, ale na nawadnianych polach ryżowych już do 31,18 pary na hektar. Zazwyczaj gniazdo znajduje się nie więcej niż 3 m nad wodą lub błotem. Średnica gniazda wynosi 14,5–25 cm, wysokość 6–11 cm. Jaja składane w liczbie 4–6 w odstępach jednodniowych przybierają barwę zielonobiałą lub zielononiebieską. Ich średnie wymiary to 30–33 mm na 23–24,5 mm. Inkubacja trwa 17–20 dni, wysiadują oba ptaki z pary. Ponieważ wysiadywanie rozpoczyna się od pierwszego zniesionego jaja, młode klują się asynchronicznie. Cechuje je różowy puch, żółte oczy i zielonożółte nagie partie skóry. Po 15 dniach od wyklucia zaczynają wspinać się po gnieździe, opuszczają je po 20 dniach od wyklucia. Odnotowano przypadki, kiedy w gnieździe bączka żółtawego jaja znosiła kokoszka zwyczajna ("Gallinula chloropus").
Status.
Międzynarodowa Unia Ochrony Przyrody (IUCN) uznaje bączka żółtawego za gatunek najmniejszej troski (LC, "Least Concern") nieprzerwanie od 1988 roku. W 2006 roku organizacja Wetlands International szacowała, że liczebność światowej populacji mieści się w przedziale około 100 000 – 1 000 000 osobników; globalny trend liczebności nie był wówczas znany.

</doc>
<doc id="3159971" url="https://pl.wikipedia.org/wiki?curid=3159971" title="Strażnica WOP Białowieża">
Strażnica WOP Białowieża

Strażnica w Białowieży:
Formowanie i zmiany organizacyjne.
Strażnica została sformowana w 1945 roku w strukturze 29 komendy odcinka jako 134 strażnica WOP (Białowieża) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
Z dniem 15.03.1954 roku nadano strażnicom nowe numery. Strażnica otrzymała numer 128.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W lipcu 1956 roku rozwiązano strażnicę . W jej miejsce zorganizowano placówkę graniczną WOP kategorii „B” Białowieża. Placówka swoim zasięgiem obejmowała część powiatu hajnowskiego. W 1964 roku w Białowieży stacjonowała placówka WOP nr 2 22 Białostockiego Oddziału Wojsk Ochrony Pogranicza.
W 1976 roku, w strukturze Podlasko-Mazurskiej Brygady WOP, odtworzono strażnicę w Białowieży.
Po rozwiązaniu w 1991 roku Wojsk Ochrony Pogranicza, strażnica Białowieża weszła w podporządkowanie Podlaskiego Oddziału Straży Granicznej. W 1995 roku na stan etatowy 24 funkcjonariuszy, stan ewidencyjny wynosił 17 osób.
W wyniku realizacji kolejnego etapu zmian organizacyjnych w Straży Granicznej w 2002 roku, strażnica uzyskała status strażnicy SG I kategorii.
24 sierpnia 2005 roku funkcjonującą dotychczas strażnicę SG w Białowieży przemianowano na placówkę Straży Granicznej.
Ochrona granicy.
Faktyczną ochronę granicy strażnica rozpoczęła w czerwcu 1946 roku.
W 1960 roku 2 placówka WOP Białowieża ochraniała odcinek 67000 m granicy państwowej od znaku granicznego 1431 do zn. gr. 1535.
Wydarzenia:
Straż Graniczna:
Sąsiednie strażnice:
Dowódcy/komendanci strażnicy.
Komendanci strażnicy SG:

</doc>
<doc id="3159972" url="https://pl.wikipedia.org/wiki?curid=3159972" title="Strażnica WOP Jodłówka">
Strażnica WOP Jodłówka

Strażnica WOP Starzyna/Jodłówka – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 29 komendy odcinka jako 135 strażnica WOP (Starzyna) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1951 roku 128 strażnica WOP stacjonowała w Jodłówce. Wiosną 1954 roku wprowadzono nową numerację strażnic. Strażnica otrzymała numer 129.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . Budynki koszarowe przejęło nadleśnictwo.
Służba graniczna.
Faktyczną ochronę granicy strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159973" url="https://pl.wikipedia.org/wiki?curid=3159973" title="Strażnica WOP Czeremcha">
Strażnica WOP Czeremcha

Strażnica w Czeremchsze:
Formowanie i zmiany organizacyjne.
Strażnica została sformowana w 1945 roku w strukturze 29 komendy odcinka jako 136 strażnica WOP (Czeremcha) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
Wiosną 1954 roku wprowadzono nową numerację strażnic. Strażnica otrzymała numer 130.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . W jej miejsce zorganizowano placówkę graniczną WOP kategorii „B” Czeremcha. Placówka swoim zasięgiem obejmowała część powiatu hajnowskiego. W 1964 roku w Czeremsze stacjonowała placówka WOP nr 1 22 Białostockiego Oddziału Wojsk Ochrony Pogranicza.
W 1976 roku, w strukturze Podlasko-Mazurskiej Brygady WOP, odtworzono strażnicę w Czeremsze.
Po rozwiązaniu w 1991 roku Wojsk Ochrony Pogranicza, strażnica Czeremcha weszła w podporządkowanie Podlaskiego Oddziału Straży Granicznej. W 1995 roku na stan etatowy 24 funkcjonariuszy, stan ewidencyjny wynosił 16 osób.
W 2003 roku strażnica została rozwiązana. Jej zadania przejęła Graniczna Placówka Kontrolna Czeremcha.
Na przełomie lipca i sierpnia 2016 roku rozpoczęła się rozbiórka Strażnicy. Plany dalszego zagospodarowania terenu nie są znane.
Służba graniczna.
Faktyczną ochronę granicy strażnica rozpoczęła w czerwcu 1946 roku.
W 1960 roku 1 placówka WOP Czeremcha ochraniała odcinek 41 000 m granicy państwowej od znaku granicznego 1347 do zn. gr. 1431.
Sąsiednie strażnice:

</doc>
<doc id="3159975" url="https://pl.wikipedia.org/wiki?curid=3159975" title="Strażnica WOP Tokary">
Strażnica WOP Tokary

Strażnica WOP Tokary – podstawowy pododdział graniczny Wojsk Ochrony Pogranicza pełniący służbę ochronną na granicy polsko-radzieckiej.
Formowanie i zmiany organizacyjne.
Strażnica została sformowana w 1945 roku w strukturze 29 komendy odcinka jako 137 strażnica WOP (Tokary) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
Wiosną 1954 roku wprowadzono nową numerację strażnic. Strażnica otrzymała numer 131.
Z dniem 15. 11.1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic .
W lipcu 1956 roku rozwiązano strażnicę . Budynki koszarowe zaadaptowano na szkołę.
Służba graniczna.
Faktyczną ochronę granicy strażnica rozpoczęła w czerwcu 1946 roku.
Sąsiednie strażnice:

</doc>
<doc id="3159979" url="https://pl.wikipedia.org/wiki?curid=3159979" title="Jaski (osada leśna w województwie lubelskim)">
Jaski (osada leśna w województwie lubelskim)

Jaski – osada leśna w Polsce położona w województwie lubelskim, w powiecie radzyńskim, w gminie Radzyń Podlaski.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="3159980" url="https://pl.wikipedia.org/wiki?curid=3159980" title="Józef Konarzewski">
Józef Konarzewski

Józef Konarzewski, ps. Czajkowski, Pietrek, Wicek (ur. 29 stycznia 1907 w Strzemieszycach Wielkich, zm. 7 stycznia 1980 w Warszawie) – generał brygady MO, komendant główny MO w latach 1949–1953.
Życiorys.
Syn Piotra i Józefy. Od 1923 był zatrudniony w Warszawie w charakterze ślusarza. Przed wojną odbył służbę wojskową (1928–1930). W 1933 wstąpił do Komunistycznej Partii Polskiej. Był również działaczem Związku Robotników Przemysłu Metalowego. Podczas okupacji niemieckiej wstąpił do Stowarzyszenia Przyjaciół ZSRR. W 1942 został członkiem Polskiej Partii Robotniczej, od listopada 1942 był skarbnik Komitetu Dzielnicowego PPR na Powązkach, a od sierpnia 1943 sekretarzem KD PPR Powązki. Członek Komitetu Warszawskiego PPR, 19 lutego 1944 brał udział w pierwszym posiedzeniu Warszawskiej Rady Narodowej. Od 4 listopada 1944 był komendantem komendy MO miasta stołecznego Warszawy.
Delegat na I Zjazd PPR w grudniu 1945. Zastępca komendanta głównego MO ds. operacyjnych (1948–1949), następnie komendant główny MO (1949–1953). W latach 1953–1969 był prezesem Głównego Urzędu Ceł w Warszawie. W lipcu 1969 przeszedł na emeryturę.
Pochowany został na Cmentarzu Wojskowym na Powązkach w Warszawie (kwatera B 32-Tuje-21).

</doc>
<doc id="3159982" url="https://pl.wikipedia.org/wiki?curid=3159982" title="Bomba grafitowa">
Bomba grafitowa

Bomba grafitowa (znana również jako "bomba blackout" oraz "miękka bomba") – broń używana do niszczenia elektrycznych systemów zasilających. Bomby grafitowe działają na zasadzie rozpylania chmury drobnych włókien nad komponentami elektrycznymi, doprowadzając do zwarć i zakłóceń w dostawach energii elektrycznej. Włókna mają grubość kilku setnych centymetra, dzięki czemu mogą unosić się w powietrzu w postaci gęstej chmury. Bomba grafitowa często zwana jest "miękką bombą", ponieważ efekty jej działania ograniczają się na ogół do instalacji elektrycznych, z minimalnym ryzykiem efektów ubocznych.
Po raz pierwszy bomby grafitowe zostały użyte przeciw Irakowi podczas wojny w Zatoce Perskiej (1990-1991), doprowadzając do zakłóceń ok. 85% dostaw energii elektrycznej. Bomb grafitowych BLU-114/B Soft-Bomb NATO użyło przeciw Serbii w maju 1999, zakłócając 70% dostaw energii, jednakże po początkowych sukcesach ataków jej dostawy zostały przywrócone przed upływem 24 godzin. BLU-114/B zostały później użyte ponownie w celu przeciwdziałania serbskim próbom minimalizacji skutków pierwszego ataku. W późniejszym etapie Operacji Allied Force NATO użyło bomb konwencjonalnych oraz rakiet do niszczenia transformatorów i stacji przekaźnikowych.

</doc>
<doc id="3159983" url="https://pl.wikipedia.org/wiki?curid=3159983" title="Delan Peewski">
Delan Peewski

Delan Sławczew Peewski, bułg. Делян Славчев Пеевски (ur. 27 lipca 1980 w Sofii) – bułgarski polityk, przedsiębiorca i magnat mediowy, deputowany do Zgromadzenia Narodowego.
Życiorys.
Ukończył studia prawnicze na Południowo-Zachodnim Uniwersytecie im. Neofita Rilskiego. W 2001 dołączył do organizacji młodzieżowej Narodowego Ruchu Symeona Drugiego. Został wkrótce parlamentarnym sekretarzem ministra transportu w gabinecie Symeona Sakskoburggotskiego. W 2005 dołączył do departamentu gospodarczego stołecznej administracji, jednak po kilku miesiącach przeszedł na stanowisko wiceministra w ministerstwie ds. sytuacji nadzwyczajnych w rządzie Sergeja Staniszewa. Odszedł w 2007 w atmosferze skandalu korupcyjnego wokół ministra gospodarki. Prowadzone postępowanie karne nie zakończyło się jednak skierowaniem przeciwko Delanowi Peewskiemu aktu oskarżenia.
Delan Peewski zajął się jednocześnie działalnością w branży mediów. Razem ze swoją matką Ireną Krystewą uzyskał kontrolę nad formalnie finansowaną przez jeden z banków grupą medialną, obejmującą w 2013 m.in. trzy stacje telewizyjne, dziesięć tytułów prasowych i dwa serwisy internetowe. Pozostał również aktywnym politykiem, przechodząc do reprezentującego głównie mniejszość turecką Ruchu na rzecz Praw i Wolności. W 2009 z listy tego ugrupowania został wybrany w skład Zgromadzenia Narodowego 41. kadencji, a w 2013 uzyskał reelekcję na 42. kadencję.
14 czerwca 2013 bułgarski parlament powołał go na prezesa Agencji Bezpieczeństwa Narodowego (DANS) bez faktycznego przeprowadzenia debaty. Decyzja ta została publicznie skrytykowana przez prezydenta Rosena Plewnelijewa, opozycję i dyplomatów, spowodowała jeszcze tego samego dnia wybuch kolejnych masowych protestów przeciwko centrolewicowemu rządowi Płamena Oreszarskiego. Już 15 czerwca 2013 Delan Peewski złożył rezygnację z urzędu, którą Zgromadzenie Narodowe przyjęło kilka dni później. Zadeklarował powrót do sprawowania mandatu poselskiego, co wywołało kolejne kontrowersje ze strony opozycji, uważającej, że zaprzysiężenie na stanowisku prezesa DANS spowodowało jego wygaśnięcie. Po kilku miesiącach sąd konstytucyjny uznał, że Delan Peewski może powrócić do Zgromadzenia Narodowego.
W 2014 kandydował z powodzeniem do Europarlamentu, jednak odmówił objęcia mandatu (ponownie zrezygnował z objęcia mandatu europosła po wyborze w 2019). W tym samym roku i w 2017 uzyskiwał natomiast reelekcję do Zgromadzenia Narodowego.
Nie kandydował w dwóch pierwszych wyborach w 2021. W tym samym roku objęty sankcjami gospodarczymi nałożonymi przez Departament Skarbu Stanów Zjednoczonych, które uzasadniono działaniami korupcyjnymi. W wyborach z listopada 2021 i z października 2022 Delan Peewski uzyskiwał mandat posła 47. oraz 48. kadencji.

</doc>
<doc id="3159984" url="https://pl.wikipedia.org/wiki?curid=3159984" title="Lew Markiewicz">
Lew Markiewicz

Lew (Leon) Markiewicz (ur. 1787, zm. 1858) – duchowny unicki, a następnie prawosławny, wieloletni proboszcz parafii w Rybołach, dziekan białostocki. Jeden z głównych organizatorów stopniowej likwidacji Kościoła unickiego na Podlasiu, zakończonej przyłączeniem miejscowych parafii do Rosyjskiego Kościoła Prawosławnego na synodzie połockim, bliski współpracownik biskupa Józefa (Siemaszki).
Życiorys.
Duchowny unicki.
Był synem unickiego duchownego, Jana Markiewicza. Jego ojczystym językiem był język polski. Ukończył unickie seminarium duchowne przy klasztorze Ławryszewskim. Po przyjęciu święceń kapłańskich został proboszczem parafii w Barszczewie (powiat brzeski), zaś w 1822 przeniesiono go do pracy duszpasterskiej w parafii w Rajsku. Równocześnie został dziekanem unickiego dekanatu białostockiego. W latach 30. XIX w. był już młodszym kanonikiem, z godnością protoprezbitera.
Początkowo ks. Markiewicz był przekonanym unitą i propagatorem unickiej tożsamości wyznaniowej. W 1824 w Pawłach wzniósł cerkiew św. Jozafata Kuncewicza. W kolejnym dziesięcioleciu, pod wpływem Józefa Siemaszki, uznał jednak wspieranie unii za niewłaściwe. Wziął aktywny udział w przygotowaniach do likwidacji Kościoła unickiego na Podlasiu. Brał udział w spisywaniu wyposażenia cerkwi unickich w swoim dekanacie w celu zakupienia na miejsce zlatynizowanych elementów przedmiotów typowych dla liturgii prawosławnej, następnie przyczynił się do rozprowadzania w świątyniach nowych utensyliów i osobiście zamawiał dewocjonalia dla świątyń, które w 1839, na kilka miesięcy przed planowaną konwersją, nadal nie miały niezbędnego wyposażenia. Koordynował usuwanie z cerkwi w dekanacie białostockim organów. W 1839 zaakceptował postanowienia synodu połockiego i razem z całą parafią przeszedł do Rosyjskiego Kościoła Prawosławnego. Gotowość konwersji deklarował już rok wcześniej.
Duchowny prawosławny.
Jako kapłan prawosławny ks. Markiewicz pozostał dziekanem białostockim. Następnie od 1845 do 1846 kierował dekanatem bielskim. Służył jeszcze przez dwanaście lat. Zmarł w 1858 i został pochowany we wzniesionej przez siebie cerkwi w Pawłach (po 1839 przyjęła wezwanie św. Jana Teologa).

</doc>
<doc id="3159986" url="https://pl.wikipedia.org/wiki?curid=3159986" title="Edouard Debat-Ponsan">
Edouard Debat-Ponsan



</doc>
<doc id="3159988" url="https://pl.wikipedia.org/wiki?curid=3159988" title="Boštjan Klavžar">
Boštjan Klavžar

Boštjan Klavžar (ur. 17 lipca 1990 r. w Lublanie) – słoweński biegacz narciarski, zawodnik klubu TSK Logatec.
Kariera.
Po raz pierwszy na arenie międzynarodowej Boštjan Klavžar pojawił się w lutym 2005 roku, podczas zawodów juniorskich w słoweńskim Kranju, gdzie zajął 65. miejsce na dystansie 10 km stylem klasycznym.
W Pucharze Świata zadebiutował 15 stycznia 2011 roku w Libercu, gdzie zajął 59. miejsce w sprincie stylem dowolnym. Pucharowych punktów jeszcze nie zdobył.
Osiągnięcia.
Puchar Świata.
Miejsca na podium.
Klavžar nigdy nie stał na podium indywidualnych zawodów Pucharu Świata.

</doc>
<doc id="3159992" url="https://pl.wikipedia.org/wiki?curid=3159992" title="Drosera prolifera">
Drosera prolifera



</doc>
<doc id="3159993" url="https://pl.wikipedia.org/wiki?curid=3159993" title="Drosera spatulata">
Drosera spatulata



</doc>
<doc id="3159995" url="https://pl.wikipedia.org/wiki?curid=3159995" title="Izabella Frączyk">
Izabella Frączyk

Izabella Katarzyna Frączyk (ur. 4 lipca 1970 w Krakowie) – polska pisarka i scenarzystka. Z wykształcenia ekonomistka.
Życiorys.
Uczęszczała do VIII Liceum Ogólnokształcącego w Krakowie. Jest absolwentką Akademii Ekonomicznej w Krakowie oraz Wyższej Szkoły Handlu i Finansów Międzynarodowych w Warszawie. Przez lata zajmowała się zarządzaniem działami sprzedaży w polskich i międzynarodowych korporacjach, by finalnie wyspecjalizować się w programach naprawczych dla małych i średnich firm.
Pisarstwem zajmuje się od 2009 roku. Jej domeną są powieści obyczajowe o zabarwieniu komediowym i satyrycznym. W 2010 roku wydała pierwszą powieść "Pokręcone losy Klary", rok później – w 2011 – "Kobiety z odzysku". W roku 2012 związała się z Wydawnictwem Prószyński i Spółka, by wraz z nim wydać kolejne powieści "Dziś jak kiedyś" (2013), "Koniec świata" (2014), "Jak u siebie" (2014), "Siostra mojej siostry" (2015), "Do trzech razy sztuka" (2016), "Stajnia w Pieńkach cz. I – Koncert cudzych życzeń" (2017), "Stajnia w Pieńkach cz. II – Spalone mosty" (2017), "Stajnia w Pieńkach cz. III – Jedną nogą w niebie" (2017), "Śnieżna grań cz. I – Za stare grzechy" (2018), "Śnieżna grań cz. II – Pół na pół" (2018), "Wszystko nie tak!" (2018), "Kobiety z odzysku – Trudne wybory" (2019), "Spełniony sen" (2019), "Tornado. Świat według Ciumka (ebook)" (2019), "Wszystko nie tak! Tom" 2 (2020), "Kaprys milionera" (2020), "Kobiety z odzysku – Ryzykowne decyzje" (2021), "Upadek milionera" (2021), "Powrót milionera" (2021), "Stajnia w Pieńkach cz. IV – Loteria życiowych szans" (2021), "Na kolanie (2022), Stajnia w Pieńkach cz. V – Z miłością pod wiatr (2022), Kobiety z odzysku – Wyrównane rachunki (2022), Sekretny składnik (2023)"
Jest mężatką, matką dwójki dzieci. Mieszka w Krakowie.

</doc>
<doc id="3159996" url="https://pl.wikipedia.org/wiki?curid=3159996" title="SG 500 Jägerfaust">
SG 500 Jägerfaust



</doc>
<doc id="3159997" url="https://pl.wikipedia.org/wiki?curid=3159997" title="Uładzimir Anculewicz">
Uładzimir Anculewicz

Uładzimir Iwanawicz Anculewicz (, , "Władimir Iwanowicz Anculewicz"; ur. 15 maja 1954 w Żydomli) – białoruski fizyk, nauczyciel, dziennikarz i polityk; kandydat nauk fizyczno-matematycznych w dziedzinie optyki (odpowiednik polskiego stopnia doktora).
Życiorys.
Urodził się 15 maja 1954 roku we wsi Żydomla, w rejonie grodzieńskim obwodu grodzieńskiego Białoruskiej SRR, ZSRR. W 1976 roku ukończył Białoruski Uniwersytet Państwowy im. Lenina, uzyskując specjalność fizyka. W 1989 roku otrzymał stopień kandydata nauk fizyczno-matematycznych w dziedzinie optyki (odpowiednik polskiego stopnia doktora). Temat jego dysertacji kandydackiej został opatrzony uwagą „spec-”. W latach 1976–1993 pracował w Instytucie Fizyki Akademii Nauk Białoruskiej SRR (od 1991 roku pod nazwą: Akademia Nauk Białorusi) jako stażysta badacz, młodszy pracownik naukowy, kierownik sekcji, główny konstruktor Wyspecjalizowanego Biura Konstruktorsko-Technologicznego Instytutu Fizyki, pracownik naukowy, starszy pracownik naukowy. Był docentem Katedry Metodyki Wykładania Fizyki jednej z uczelni. W latach 1993–1996 był nauczycielem informatyki w Gimnazjum Nr 5 w Mińsku. W latach 1996–1999 pełnił funkcję redaktora działu w miesięczniku „Mastactwa” ().
Wchodził w skład Białoruskiego Frontu Ludowego (BFL) od momentu jego powstania. W 1992 roku stał na czele grupy inicjatorów przeprowadzenia ogólnokrajowego referendum w sprawie rozwiązania Rady Najwyższej XII kadencji i przeprowadzenia przedterminowych wyborów według nowej ordynacji wyborczej. W ciągu dwóch miesięcy grupa zebrała 442 tysiące podpisów obywateli Białorusi popierających tę inicjatywę, co stanowiło ok. 7% wszystkich wyborców. Uładzimir Anculewicz był przewodniczącym komisji wyborczej BFL i członkiem Sejmu BFL (organu zarządzającego organizacją). Po wyborach parlamentarnych w 1995 roku, w których BFL nie zdobył ani jednego mandatu, 10 czerwca podczas zjazdu BFL Anculewicz podał się do dymisji ze stanowiska szefa komisji wyborczej organizacji. W tym samym roku odszedł także z władz BFL z powodu rozbieżności między nim i przywódcą Frontu Zianonem Pazniakiem. W latach 1995–1999 był współprzewodniczącym Społecznego Centrum Naukowo-Analitycznego „Białoruska Perspektywa”. W 1996 roku stał na czele społecznej Komisji ds. Nadzoru nad Referendum, zainicjowanym przez prezydenta Alaksandra Łukaszenkę. Komisja zebrała ponad dwa tysiące dokumentów świadczących o naruszeniach ordynacji wyborczej i fałszerstwach podczas głosowania. W 1997 roku pełnił funkcję sekretarza naukowego Uniwersytetu Ludowego – najbardziej masowego programu „Białoruskiej Perspektywy”.
Po wycofaniu się z działalności politycznej powrócił do pracy pedagogicznej. Jest nauczycielem fizyki w mińskim Gimnazjum Nr 5.
Prace.
Uładzimir Anculewicz opublikował ponad 70 prac naukowych z zakresu optyki fizycznej. Zamieszcza w prasie publikacje na temat problemów społeczno-politycznych.
Życie prywatne.
Uładzimir Anculewicz jest żonaty, ma dwóch synów.

</doc>
<doc id="3160000" url="https://pl.wikipedia.org/wiki?curid=3160000" title="Stanisław Wolański (oficer MO)">
Stanisław Wolański (oficer MO)

Stanisław Wolański (ur. 10 stycznia 1918 w Pionowicach, zm. 25 marca 1987) – pułkownik MO, Komendant Główny MO w latach 1953–1956, oficer polityczny, szef sztabu KBW w latach 1948–1950, dyrektor Departamentu IX MBP (1953), wicedyrektor Departamentu III MBP (1950–1953).
Życiorys.
Syn Michała i Katarzyny, skończył 7 klas szkoły powszechnej i 3 zawodowe kursy wieczorowe, 1933–1938 był członkiem Komunistycznego Związku Młodzieży Zachodniej Ukrainy (KZMZU). Trzykrotnie aresztowany za działalność antypaństwową, po agresji ZSRR na Polskę 17 września 1939 wstąpił do czerwonej milicji, a od października 1939 do lutego 1940 był naczelnikiem więzienia w Drohobyczu. Od 15 kwietnia 1941 do grudnia 1943 był żołnierzem Armii Czerwonej, następnie do lutego 1944 dowódca drużyny w Polskim Samodzielnym Batalionie Specjalnym. Skończył kurs minerski, kurs instruktorów składaczy spadochronowych i kurs dowódców oddziałów przy PSBS. Od maja 1944 zastępca dowódcy kompanii strzeleckiej w PSBS, od czerwca 1944 szef Wydziału Polityczno-Wychowawczego, od listopada 1944 zastępca dowódcy 1 Batalionu Szturmowego w Jastkowie ds. polityczno-wychowawczych. Od lutego 1945 zastępca dowódcy 1 Samodzielnej Brygady Wojsk Wewnętrznych w Kielcach ds. polityczno-wychowawczych. Od czerwca 1945 zastępca dowódcy ds. polityczno-wychowawczych 15 Specjalnego Pułku KBW w Prudniku. Brał bardzo aktywny udział w walce z „reakcyjnymi bandami”, czyli antykomunistycznym podziemiem niepodległościowym; dowodzona przez niego brygada przeprowadziła ok. 260 operacji i miała 8 starć z „bandami”, w czasie których zabito 30 i schwytano 55 „bandytów”, zdobyto 110 sztuk broni i zniszczono 192 bunkry. Od października 1945 oficer polityczny Wojsk Bezpieczeństwa Wewnętrznego (WBW) we Wrocławiu, od sierpnia 1946 zastępca dowódcy wrocławskich WBW ds. liniowych, a od października 1946 dowódca WBW we Wrocławiu. IV-IX 1947 dowodził 2 Brygadą KBW w ramach operacji „Wisła”. Od początku 1948 p.o. dowódcy 4 Brygady KBW w Warszawie, od września 1948 szef sztabu KBW (do 1 września 1950).
Następnie przeniesiony do służby w MBP na stanowisko zastępcy dyrektora Departamentu III, a od stycznia do października 1953 dyrektora Departamentu IX. Potem mianowany Komendantem Głównym MO (od 22 października 1953 do 12 czerwca 1956). Skierowany do Akademii Sztabu Generalnego MON, której nie ukończył (1957-). Zwolniony do rezerwy w 1959.
W 1951 jako wicedyrektor Departamentu III kierował rozpracowaniem antykomunistycznych oddziałów partyzanckich Kazimierza Kamieńskiego „Huzara” i Hieronima Rogińskiego „Roga” na Białostocczyźnie. Delegowany jako kierownik grupy operacyjnej do województwa lubelskiego w celu likwidacji grupy partyzanckiej Edwarda Taraszkiewicza „Żelaznego”.

</doc>
<doc id="3160005" url="https://pl.wikipedia.org/wiki?curid=3160005" title="Charles Victor Grahmann">
Charles Victor Grahmann



</doc>
<doc id="3160007" url="https://pl.wikipedia.org/wiki?curid=3160007" title="Zakład Antropologii Polskiej Akademii Nauk">
Zakład Antropologii Polskiej Akademii Nauk

Zakład Antropologii we Wrocławiu – jednostka naukowa Polskiej Akademii Nauk, pełna nazwa
Polska Akademia Nauk Zakład Antropologii we Wrocławiu.
Zakład Antropologii został utworzony 30 grudnia 1952 roku na mocy uchwały Sekretariatu Naukowego Prezydium Polskiej Akademii Nauk.
Zakład Antropologii we Wrocławiu zajmuje się badaniami antropologicznymi w obszarach biologii człowieka, nauk medycznych i nauk społecznych.

</doc>
<doc id="3160008" url="https://pl.wikipedia.org/wiki?curid=3160008" title="Jan Bondol">
Jan Bondol

Jan (Jean, Jehan) Bondol (Boudolf, Baudolf, de Bruges), znany również jako Hennequin de Bruges (ur. 1340 w Brugii, zm. 1400) – niderlandzki malarz iluminator, reprezentant gotyku międzynarodowego.
Bondol pochodził z Brugii, swoją działalność artystyczną rozpoczął przed 1368 rokiem. Był wówczas malarzem nadwornym Karola V, od którego otrzymał dom w Saint-Quentin na północy Francji. Do 1381 roku otrzymywał różnej wysokości wypłaty ze skarbca królewskiego; w tym samym roku informacje na temat artysty urywają się. Prócz króla pracował również dla jego braci.
Twórczość.
W 1377 roku wykonał dla Ludwika I Andegaweńskiego kartony do zespołu tapiserii – cyklu tkanin zwanych "Apokalipsą z Angers". Bondol wykorzystał miniatury z "Apokalipsy", rozbudowując ich aranżację przestrzenną poprzez zaakcentowanie kontrastu pomiędzy ciemniejszym planem w głębi i jasnych figur z przodu. Postacie umieszczał pomiędzy bogato ozdobionymi elementami architektonicznymi lub "wiązał je z dużymi budowlami o wielowymiarowych bryłach, ukazanych z całkiem udaną próbą oddania perspektywy, wreszcie kładąc nacisk na plastyczność figur i przedmiotów". To, czy Bondol był autorem rysunków projektowych czy tylko kartonów, według których utkano tapiserie, pozostaje kwestia sporną. Większość historyków uznaje jego całościowe autorstwo.
Jedynym sygnowanym dziełem Bondola jest miniatura dekoracyjna w "Bible historiale" z Hagi. Biblia została podarowana Karolowi V 28 marca 1372 roku przez jego szambelana Jeana de Vaudetara. Na miniaturze dedykacyjnej znajduje się napis złotymi literami z nazwiskiem Bondola I datą. Miniatura przedstawia króla w stroju uczonego, siedzącego na tronie. Przed nim przyklęka Vaudetar i wręcza mu księgę. Postać władcy ma bardzo wyrazistą twarz, skupioną na zawartości księgi; ciekawość potęguje gest lekko uniesionej ręki. Za pomocą ukazanych w perspektywie płytek posadzkowych i baldachimu nad tronem Bondol uzyskuje wrażenie trójwymiarowości; widz ogląda scenę poprzez architektoniczny łuk gotyckiej arkady. Obie postacie zostały wykonane w technice grisaille na wzór figur Jeana Pucelle'a oraz Mistrza Paramentu z Narbonne, na kontrastującym błękitnym tle kotary z herbowymi ornamentami "fleur-de-lis".
Identyfikacja artysty.
Jan Bondol jest czasem utożsamiany z „Janem z Brugii, malarzem”, tworzącym w latach 1371-1372 w Dijon i będącym w służbie księcia burgundzkiego Filipa Śmiałego. W tych latach artysta udekorował kilka obiektów, m.in. paradną lektykę Małgorzaty Flandryjskiej oraz wykonał freski św. Krzysztofa w kościele w Semur-en-Auxois. W tych samych latach działał inny artysta, Juan de Brugas, którego również identyfikuje się z Bondolem. Według Antoniego Ziemby, w Brugii w tym okresie mogło być wielu artystów o tym samym, bardzo popularnym wówczas imieniu i niekoniecznie muszą oni być tożsami z Janem Bondolem.

</doc>
<doc id="3160010" url="https://pl.wikipedia.org/wiki?curid=3160010" title="Rybołowska Ikona Matki Bożej">
Rybołowska Ikona Matki Bożej

Rybołowska Ikona Matki Bożej – ikona Matki Bożej przechowywana w cerkwi Świętych Kosmy i Damiana w Rybołach, czczona lokalnie.
Opis.
Ikona reprezentuje typ hodigitria, jej wymiary to 94x60 cm, została napisana temperą na desce.
Matkę Boską ukazano na ikonie w czerwonej szacie okrywającej głowę, piersi i ramiona, zdobionej lamówką z frędzlami. Jej postać przedstawiono frontalnie, z głową nieznacznie pochyloną w lewo. Na lewej dłoni trzyma Dzieciątko Jezus, na które wskazuje drugą ręką. Dzieciątko ma na sobie białą suknię i ozdobną szatę, w lewej ręce trzyma księgę, prawą zaś błogosławi. Obydwie postacie posiadają aureole, przedstawione je na złotym tle z wyciskanym manierystycznym motywem zdobniczym.
Historia.
Ikona powstała w pierwszej połowie XVII w. Nie ustalono, kto i w jakich okolicznościach przekazał ją do unickiej cerkwi w Rybołach, chociaż niektórzy autorzy utrzymują, że pierwotnie znajdowała się w cerkwi w Kożanach.
Kult ikony jako cudotwórczej rozwinął się wśród miejscowych unitów najpóźniej w XVIII stuleciu. W dokumentach wizytacji kanonicznych parafii rybołowskiej z 1751 wskazano, iż na obrazie znajdowały się wota dziękczynne. O wotach wspomina się również w protokołach wizytacji z lat 1773 i 1784. Z uwagi na daleko posuniętą latynizację wnętrza świątyni ikona wstawiona była do ołtarza głównego. Łączył się z nią drugi wizerunek otaczany szczególnym kultem – ikona Świętych Kosmy i Damiana. Ikona łączy schemat typowy dla prawosławnych wizerunków maryjnych z wpływami sztuki zachodniochrześcijańskiej. Sposób jej napisania jest charakterystyczny dla lat 30. XVII w. Wśród jej pierwowzorów doszukać się można ikon Włodzimiersko-Wołyńskiej (Mścisławskiej) oraz Smoleńskiej Ikony Matki Bożej.
Mimo unickiego pochodzenia wizerunek pozostał obiektem kultu także po synodzie połockim i przyjęciu przez parafię rybołowską prawosławia. Między r. 1859 a 1869 ikonę umieszczono w srebrnej koszulce. W okresie bieżeństwa wizerunek został ukryty w Rybołach, nie został wywieziony ze wsi i dzięki temu nie zaginął, jak wiele wywiezionych elementów wyposażenia cerkiewnego. W dwudziestoleciu międzywojennym ikonę umieszczono w ozdobnym kiocie. Kult wizerunku w Rybołach trwa nadal, a dniem wspomnienia wizerunku jest dzień święta Złożenia Szat Matki Bożej w Blachernie.

</doc>
<doc id="3160014" url="https://pl.wikipedia.org/wiki?curid=3160014" title="Moses Bosco Anderson">
Moses Bosco Anderson



</doc>
<doc id="3160016" url="https://pl.wikipedia.org/wiki?curid=3160016" title="Portugal Open 2014 (kobiety)">
Portugal Open 2014 (kobiety)

Portugal Open 2014 – tenisowy turniej WTA w sezonie 2014 z cyklu Portugal Open rozgrywany w dniach 28 kwietnia–3 maja 2014 w Oeiras na kortach ceglanych o puli nagród 250 000 dolarów amerykańskich.

</doc>
<doc id="3160017" url="https://pl.wikipedia.org/wiki?curid=3160017" title="Śmiertelne zmęczenie">
Śmiertelne zmęczenie

Śmiertelne zmęczenie (tytuł org. "Grosse Fatigue") – francuska komedia obyczajowa z 1994 roku w reżyserii Michela Blanca. Wyprodukowany przez wytwórnię Gaumont i TF1 Films Production.
Premiera filmu miała miejsce 18 maja 1994 roku we Francji.
Opis fabuły.
W czasie trwania festiwalu w Cannes aktor Michel Blanc pada ofiarą dziwnych zdarzeń. W końcu zostaje aresztowany za próbę gwałtu. Na pomoc Michelowi przybywa jego przyjaciółka, Carole. Razem trafiają na trop sobowtóra Blanca, który bez skrupułów wykorzystuje sławę i pieniądze aktora.
Obsada.
Źródło: Filmweb
i inni

</doc>
<doc id="3160018" url="https://pl.wikipedia.org/wiki?curid=3160018" title="Herbert Armstrong Bevard">
Herbert Armstrong Bevard



</doc>
<doc id="3160019" url="https://pl.wikipedia.org/wiki?curid=3160019" title="Parafia św. Wojciecha Biskupa i Męczennika w Domasławiu">
Parafia św. Wojciecha Biskupa i Męczennika w Domasławiu

Parafia św. Wojciecha Biskupa i Męczennika w Domasławiu – znajduje się w dekanacie Wrocław Krzyki w archidiecezji wrocławskiej. Erygowana w 2006 roku.
Obsługiwana przez księży archidiecezjalnych. Jej proboszczem jest Ks. mgr lic. Artur Miazga wicedziekan.

</doc>
<doc id="3160021" url="https://pl.wikipedia.org/wiki?curid=3160021" title="George Vance Murry">
George Vance Murry



</doc>
<doc id="3160023" url="https://pl.wikipedia.org/wiki?curid=3160023" title="Włodzimierz Czubak">
Włodzimierz Czubak

Włodzimierz Czubak (ur. 21 kwietnia 1917 w Podfilipiu, zm. 31 marca 1990 w Warszawie) – podpułkownik MBP, zastępca dyrektora i p.o. dyrektor Departamentu Organizacji i Planowania MBP (1953–1954).
Absolwent kursu NKWD w Kujbyszewie (1944). W bezpiece pracował od 30 sierpnia 1944, początkowo jako kierownik magazynu mundurowego w centrali RBP w Lublinie. Od lipca 1945 referent Wydziału II Departamentu I MBP w Warszawie, od września 1945 p.o. kierownik, od czerwca 1946 kierownik Sekcji Mundurowej Wydziału Administracyjno-Gospodarczego Departamentu III MBP. Wkrótce został zastępcą naczelnika, a w sierpniu 1947 naczelnikiem szefostwa zaopatrzenia Wydziału Administracyjno-Gospodarczego MBP. Od 1 sierpnia 1951 naczelnik Wydziału Planowania Materiałowego w Szefostwie Zaopatrzenia MBP, od czerwca 1953 zastępca dyrektora i p.o. dyrektora Departamentu Organizacji i Planowania. Po przemianowaniu MBP na KdsBP został zastępcą dyrektora Departamentu Administracyjno-Gospodarczego. Od 1 sierpnia 1958 do 31 stycznia 1975 dyrektor Zarządu Administracyjno-Gospodarczego MSW.

</doc>
<doc id="3160024" url="https://pl.wikipedia.org/wiki?curid=3160024" title="John Martin Dougherty">
John Martin Dougherty



</doc>
<doc id="3160030" url="https://pl.wikipedia.org/wiki?curid=3160030" title="Metro w Neapolu">
Metro w Neapolu

Metro w Neapolu – system metra działający we włoskim mieście Neapol. System złożony jest z dwóch podziemnych linii metra (linia 1 i linia 6).
Budowa pierwszej linii metra (teraz Linia 1) zaczęła się w 1986 roku a pierwszy odcinek oddano do użytku dnia 28 marca 1993 roku.

</doc>
<doc id="3160031" url="https://pl.wikipedia.org/wiki?curid=3160031" title="Gerald Nicholas Dino">
Gerald Nicholas Dino



</doc>
<doc id="3160034" url="https://pl.wikipedia.org/wiki?curid=3160034" title="John Michael Kudrick">
John Michael Kudrick



</doc>
<doc id="3160035" url="https://pl.wikipedia.org/wiki?curid=3160035" title="Basil Myron Schott">
Basil Myron Schott



</doc>
<doc id="3160038" url="https://pl.wikipedia.org/wiki?curid=3160038" title="Elaiza">
Elaiza

Elaiza – niemiecki zespół muzyczny grający muzykę folkową i alternatywną założony w 2013 roku, reprezentant Niemiec podczas 59. Konkursu Piosenki Eurowizji w 2014 roku.
Historia.
Początki.
W 2008 Elżbieta Steinmetz z d. Sosnowska, 16-letnia piosenkarka mająca polsko-ukraińskie pochodzenie, rozpoczęła karierę w berlińskim Valicon-Studios. Podczas pracy w studiu poznała akordeonistkę Yvonne Grünwald, która w tym samym czasie zaprosiła do współpracy kontrabasistkę Natalie Plöger.
2013: "March 28".
Na początku 2013 trio postanowiło rozpocząć współpracę pod nazwą Elaiza. W marcu wyprodukowały materiał na album zatytułowany "March 28", który został nagrany w Emil Berliner Studios oraz wydany przez wytwórnię Berliner Meister Schallplatten. Na płycie, której premiera odbyła się 5 września, znalazły się wykonania na żywo ośmiu utworów autorstwa Steimetz, zapisanych metodą "direct-to-disk recordings". Album został wydany w prawie 3 tys. egzemplarzy. Niedługo potem trio, wraz z berlińską grupą produkcyjną Valicon, rozpoczęło pracę nad debiutanckim albumem studyjnym. W 2013 otrzymały nagrodę dla debiutantów podczas ceremonii Women of the World Festival.
2014: Konkurs Piosenki Eurowizji i "Gallery".
Na początku 2014 wysłały internetowo zgłoszenie do udziału w rywalizacji o tzw. „dziką kartę” umożliwiającą występ w stawce konkursowej finału "Unser Song für Dänemark". Do krajowych eliminacji eurowizyjnych zgłosiły się z piosenką „Is It Right”, z którą zakwalifikowały się do półfinałów. 27 lutego w klubie Edelfettwerk w Hamburgu wystąpiły w koncercie, podczas którego (decyzją telewidzów i jurorów) zostały wybrane na ósmego uczestnika finału rozgrywanego 13 marca w hali Lanxess-Arena w Kolonii. W pierwszym etapie selekcji zaprezentowały piosenkę „Is It Right” i awansowały do drugiej rundy, w której zaśpiewały utwór „Fight Against Myself”. W ostatniej, trzeciej części koncertu, zajęły pierwsze miejsce, zdobywszy 55% poparcie telewidzów, dzięki czemu zostały ogłoszone reprezentantkami Niemiec w 59. Konkursie Piosenki Eurowizji organizowanego w Kopenhadze. Jako reprezentantki Niemiec, czyli kraju należącego do państw tzw. „Wielkiej Piątki” wpłacających Europejskiej Unii Nadawców (EBU) największe składki na organizację konkursu, miały zapewnione miejsce w finale imprezy, który odbył się w sobotę, 10 maja. Zajęły w nim 18. miejsce po zdobyciu łącznie 39 punktów.
28 marca wydały swój debiutancki album studyjny, zatytułowany "Gallery", którego producentami byli: Ingo Politz i Frank Kretschmer, który dodatkowo współtworzył muzykę oraz teksty wszystkich utworów razem ze Steinmetz i Adamem Kesselhautem. Płyta promowana była m.in. przez singiel „Is It Right”, który dotarł do czwartego miejsca niemieckiej listy przebojów i uzyskał status złotej płyty w kraju za sprzedaż w ponad 150 tys. egzemplarzach. Utwór zyskał także dużą popularność w Polsce, gdzie podbił notowania airplay oraz lokalne i ogólnopolskie listy przebojów. Po udziale w Konkursie Piosenki Eurowizji zespół Elaiza wydał dwa kolejne single: „I Don’t Love You” oraz „Green”.
23 sierpnia wystąpiły podczas koncertu „Muzodajnia Gwiazd” organizowanego w ramach drugiego dnia Polsat Sopot Festival w Sopocie. 31 grudnia zagrały w Polsce podczas koncertu sylwestrowego organizowanego we Wrocławiu i transmitowanego przez stację TVP2.
2015–2018: "Restless" i zmiana składu.
W 2015 zaczęły pracę nad materiałem na swoją drugą płytę. Album, zatytułowany "Restless", ukazał się w kwietniu 2016. Na początku sierpnia z zespołu odeszła Yvonne Grünwald, a jej miejsce zajęła Laura Zimmermann.

</doc>
<doc id="3160039" url="https://pl.wikipedia.org/wiki?curid=3160039" title="John Douglas Deshotel">
John Douglas Deshotel



</doc>
<doc id="3160042" url="https://pl.wikipedia.org/wiki?curid=3160042" title="Louis Anthony DeSimone">
Louis Anthony DeSimone



</doc>
<doc id="3160043" url="https://pl.wikipedia.org/wiki?curid=3160043" title="William Joseph Dendinger">
William Joseph Dendinger



</doc>
<doc id="3160044" url="https://pl.wikipedia.org/wiki?curid=3160044" title="William Charles Skurla">
William Charles Skurla



</doc>
<doc id="3160045" url="https://pl.wikipedia.org/wiki?curid=3160045" title="François Couperin – Pièces de clavecin">
François Couperin – Pièces de clavecin

François Couperin – Pièces de clavecin – album z nagraniami dokonanymi przez Władysława Kłosiewicza wszystkich czterech ksiąg utworów klawesynowych François Couperina, wydanymi na 13 płytach kompaktowych przez Polskie Radio w styczniu 2013. To forma uczczenia 280. rocznicy śmierci barokowego, francuskiego kompozytora i 300. jubileuszu wydania jego pierwszej księgi dzieł klawesynowych, przypadających na 2013 rok. W nagraniach gościnnie uczestniczyli muzycy jak: Lilianna Stawarz, Małgorzata Wojciechowska, Maria Papuzińska-Uss i Marcin Zalewski. Album został uhonorowany nagrodą Fryderyk 2014 w kategorii muzyki poważnej Album Roku Muzyka Dawna i Barokowa.

</doc>
<doc id="3160049" url="https://pl.wikipedia.org/wiki?curid=3160049" title="John Stephen Pazak">
John Stephen Pazak



</doc>
<doc id="3160050" url="https://pl.wikipedia.org/wiki?curid=3160050" title="Bernard Joseph Harrington">
Bernard Joseph Harrington



</doc>
<doc id="3160051" url="https://pl.wikipedia.org/wiki?curid=3160051" title="Kenneth Anthony Angell">
Kenneth Anthony Angell



</doc>
<doc id="3160053" url="https://pl.wikipedia.org/wiki?curid=3160053" title="Frederick Francis Campbell">
Frederick Francis Campbell



</doc>
<doc id="3160054" url="https://pl.wikipedia.org/wiki?curid=3160054" title="Robert Joseph McManus">
Robert Joseph McManus



</doc>
<doc id="3160056" url="https://pl.wikipedia.org/wiki?curid=3160056" title="Oleksiy Dem'ianiuk">
Oleksiy Dem'ianiuk



</doc>
<doc id="3160058" url="https://pl.wikipedia.org/wiki?curid=3160058" title="Roger Michael Mahony">
Roger Michael Mahony



</doc>
<doc id="3160061" url="https://pl.wikipedia.org/wiki?curid=3160061" title="Aleksey Demyanyuk">
Aleksey Demyanyuk



</doc>
<doc id="3160062" url="https://pl.wikipedia.org/wiki?curid=3160062" title="Władysław Kłosiewicz">
Władysław Kłosiewicz

Władysław Kłosiewicz (ur. 7 grudnia 1955 w Warszawie) – polski klawesynista, dyrygent i pedagog. Jako klawesynista jest uznanym interpretatorem muzyki dawnej, zwłaszcza Johanna Jacoba Frobergera i klawesynistów francuskich. Założyciel i prezes zarządu Fundacji Pro Academia Narolense.
Życiorys.
Studia.
Ukończył z wyróżnieniem w 1979 r. Akademię Muzyczną w Warszawie w klasie klawesynu prof. Julitty Ślendzińskiej. Był również studentem uczelni Accademia Musicale Chigiana w Sienie i w 1978 r. otrzymał tam dyplom honorowy. Na akademii w Sienie, a potem prywatnie w Paryżu do 1983 r. uczył się pod opieką Ruggero Gerlina (był jego ostatnim uczniem).
Kariera muzyka.
W 1978 rozpoczął współpracę z Polską Orkiestrą Kameralną. Z kolei w 1984 wspólnie z Andrzejem Mysińskim założył zespół Concerto Avenna, będąc w latach 1984–1985 jego kierownikiem artystycznym. Współpracuje także z Warszawską Operą Kameralną – jest autorem opracowania i kierownikiem artystycznym pierwszej polskiej realizacji wszystkich dzieł scenicznych oraz nieszporów „Vespro della Beata Vergine” Claudio Monteverdiego, a także licznych innych dzieł operowych. Od 1993 prowadzi orkiestrę barokową Musicae Antiquae Collegium Varsoviense przy Warszawskiej Operze Kameralnej. Od 2004 prowadzi własny międzynarodowy zespołem muzyki dawnej, Narol Baroque.
Kariera pedagoga.
Od 1981 jest kierownikiem klasy klawesynu w Akademii Muzycznej (obecnie Uniwersytet Muzyczny Fryderyka Chopina) w Warszawie. W latach 1987–1989 był profesorem gościnnym, a od 1989 do 2004 profesorem zwyczajnym w dziedzinie klawesynu i interpretacji muzyki baroku w austriackiej Hochschule für Musik und darstellende Kunst w Grazu. Od 2000 prowadzi coroczne międzynarodowe kursy mistrzowskie klawesynu w pałacu w Narolu, w ramach Akademii Narolskiej. Był członkiem jury I i II Międzynarodowego Konkursu Klawesynowego im. Wandy Landowskiej.

</doc>
<doc id="3160063" url="https://pl.wikipedia.org/wiki?curid=3160063" title="Mannin Moar">
Mannin Moar

Mannin Moar – wyścig samochodowy organizowany w latach 1933–1935 w miejscowości Douglas na Wyspie Man. Zwycięzcą wszystkich trzech edycji został Brian Lewis.
Historia.
Na fali popularności Grand Prix Monako RAC postanowił zorganizować wyścig uliczny. Jednakże organizowanie wyścigów na publicznych drogach było ówcześnie w Wielkiej Brytanii niezgodne z prawem. Aby obejść ten problem, RAC zdecydował się na organizację zawodów na Wyspie Man, rządzącej się osobnymi prawami. Na lokalizację wybrano ulice w centrum Douglas. W 1933 roku tor liczył 7,4 km i pokonywany ze średnią prędkością 105 km/h był szybszy od Monte Carlo, dla którego średnia prędkość wynosiła 96 km/h. 12 lipca odbył się wyścig Mannin Beg dla samochodów klasy voiturette (które nie mogły być doładowane), zaś dla ponadpółtoralitrowych pojazdów dwa dni później. Każdy kierowca musiał mieć mechanika jadącego wraz z nim; Mannin Moar był ostatnim wyścigiem w historii, który nakładał taki obowiązek.
W 1934 roku tor został skrócony do 5,889 km. W roku 1935 długość toru wynosiła 6,494 km. Wszystkie trzy edycje wygrał Brian Lewis.

</doc>
<doc id="3160064" url="https://pl.wikipedia.org/wiki?curid=3160064" title="Gonocephalus bornensis">
Gonocephalus bornensis

Gonocephalus bornensis – gatunek jaszczurki z rodziny agamowatych (Agamidae), endemiczny dla wyspy Borneo.

</doc>
<doc id="3160065" url="https://pl.wikipedia.org/wiki?curid=3160065" title="Ulica Wygody we Lwowie">
Ulica Wygody we Lwowie

Ulica Wygody "(ukr. Вулиця Вигоди)" – ulica położona w rejonie Kolejowym Lwowa na Lewandówce.
Położenie.
Ulica Wygody ma swój początek od skrzyżowania z ul. Powietrzną, gdzie rozpoczyna się jej numeracja i kończy się skrzyżowaniem z ul. Gnizdowskiego. W części środkowej krzyżuje się z ul. Szeroką. Ulica w części biegnie równolegle m.in. z ul.: Nizinną, Pilotów i Dorobek. Po stronie parzystej odchodzi ul. Slastiona. Na odcinku od Powietrznej do Szerokiej jest wybrukowana i nie ma chodników. Od Szerokiej do Slastiona jest asfaltowana i posiada chodniki. Koło gimnazjum "Grono" część ulicy przewidziana wyłącznie dla pieszych. Od strony ul. Gnizdowskiego asfaltowana, bez chodników.
Historia.
Współczesną nazwę ma od 1933 r. Spotyka się także wariant nazwy „u Wygody”. Według Borysa Melnyka, wcześniej jej nazywa brzmiała "ul. Jagiellońska", a od 1946 r. zmieniono nazwę na "ulica Wygodna", która nie przyjęła się.

</doc>
<doc id="3160066" url="https://pl.wikipedia.org/wiki?curid=3160066" title="Wojna rodezyjska">
Wojna rodezyjska

Wojna rodezyjska, – wojna domowa toczona od lipca 1964 do grudnia 1979 roku w nieuznawanym przez społeczność międzynarodową państwie o nazwie Rodezja (później Zimbabwe-Rodezja). Kraj ten – dzisiejsze Zimbabwe – kilkakrotnie zmieniał nazwę. Rząd Rodezji Południowej zapowiedział w październiku 1964 roku, gdy Rodezja Północna stała się Zambią, że przyjmuje krótszą nazwę Rodezja, ale Wielka Brytania odmówiła uznania tej decyzji twierdząc, że zmiana nazwy kraju wykracza poza uprawnienia władz kolonii. Rząd kolonii mimo to używał skróconej nazwy, ogłaszając niepodległość jako Rodezja i używając tej nazwy aż do przekształcenia w Zimbabwe-Rodezję w czerwcu 1979 roku.
W konflikt zaangażowane były trzy zwalczające się wzajemnie siły: wojsko i policja rządu Rodezji kierowanego przez premiera Iana Smitha (później był to rząd zimbabweńsko-rodezyjski biskupa Abela Muzorewy), Afrykańska Armia Wyzwolenia Narodowego Zimbabwe (ZANLA) – zbrojne ramię Afrykańskiego Narodowego Związku Zimbabwe (ZANU) Roberta Mugabe oraz partyzanckie oddziały Niezależnej Ludowej Rewolucyjnej Armii Zimbabwe (ZIPRA) związane z kierowanym przez Joshuę Nkomo Afrykańskim Ludowym Związkiem Zimbabwe (ZAPU).
Geneza.
Kolonizacja Rodezji przez białych osadników miała miejsce pod koniec XIX wieku. Kolonizacja już wówczas spotkała się ze sprzeciwem ludności afrykańskiej. W 1960 roku brytyjski premier Harold Macmillan obiecał nadanie niepodległości krajom Afryki oraz zagwarantował, że rządy w nich obejmie czarna większość. Pomimo to wśród białej ludności rodezyjskiej narastały obawy związane z nieuchronnym oddaniem rządów czarnej większości, stały się one szczególnie mocno widoczne w czasach kryzysu kongijskiego. Biali działacze rodezyjscy w dniu 11 listopada 1965 roku ogłosili jednostronną niepodległość, która nigdy nie uzyskała formalnego uznania żadnego z państw na świecie, jednakże cieszyła się nieoficjalnym poparciem RPA rządzonego przez białą mniejszość oraz Portugalii, która posiadała wówczas jako własną kolonię Mozambik (sąsiadujący z Rodezją). Nowy rząd białej mniejszości oficjalnie nadał prawa wyborcze wszystkim bez względu na rasę jednakże skutecznie i celowo wyeliminował zdecydowaną większość czarnych z głosowania poprzez wprowadzenie cenzusu majątkowego. Rasistowska polityka rządu połączona z wielkimi nierównościami ekonomicznymi między białymi i czarnymi (biali posiadali większość żyznej ziemi, podczas gdy czarni poprzez przymusowe eksmisje zostali usunięci ze swoich terenów) doprowadziła do sporu między ludnością czarną a rządem.
Przebieg.
Wkrótce po utworzeniu Rodezji pojawiły się dwie organizacje narodowowyzwoleńcze: Afrykański Ludowy Związek Zimbabwe (ZAPU) i Afrykański Narodowy Związek Zimbabwe (ZANU). Druga z organizacji powstała w wyniku rozłamu ZAPU w sierpniu 1963 roku. Rozłam spowodowany był różnicami w podejściu do taktyki, odmiennym składem etnicznym, a także sporem między liderami ruchu. ZANU i jej zbrojne skrzydło Afrykańska Armia Wyzwolenia Narodowego Zimbabwe kierowane było początkowo przez duchownego protestanckiego Ndabaningi Sithole, a następnie przez Roberta Mugabe. ZANU składała się głównie z ludności z plemion Szona. ZAPU i jej zbrojne skrzydło Niezależnej Ludowej Rewolucyjnej Armii Zimbabwe z kolei składało się głównie z grup etnicznych Ndebele, a na czele grupy stał Joshua Nkomo. W okresie zimnej wojny Chiny wsparły oddziały ZANU, ZSRR natomiast wsparł ZAPU. ZANU uzyskała też wsparcie wielu państw Afryki – do kwietnia 1979 roku, 12 tysięcy partyzantów tej grupy zostało przeszkolonych w Tanzanii, Libii i Etiopii, grupa też posiadała własne bazy na terenie Mozambiku gdzie korzystała z gościnności FRELIMO. ZAPU organizowała z kolei swoje bazy na terenie Zambii. Każda z grup rebelianckich, toczyła osobną wojnę z siłami bezpieczeństwa, a niekiedy obie grupy walczyły między sobą. W 1976 roku, ZANU i ZAPU rozpoczęły współpracę na forum utworzonego Patriotycznego Frontu Zimbabwe. Rząd Rodezji wsparty został przez RPA. Wojna rodezyjska wpłynęła na szereg konfliktów w kilku krajach sąsiednich – wojnę o niepodległość Angoli, angolską wojnę domową, wojnę o niepodległość Mozambiku i mozambicką wojnę domową. W 1976 i 1977 do niepodległego już Mozambiku kilkukrotnie wkroczyła armia rodezyjska, która przeprowadziła na terenie kraju akcje militarne skierowane przeciwko Afrykańskiej Armii Narodowego Wyzwolenia Zimbabwe stacjonującej w Mozambiku.
Gospodarka kraju zaczęła cierpieć coraz bardziej ze względu na zwiększające się wydatki na siły pacyfikacyjne. Wraz z narastającym zagrożeniem napadami partyzantów na białych farmerów rosła liczba osób emigrujących z Rodezji. Wojna i spowodowane przez nią tzw. „wewnętrzne porozumienie”, podpisane w roku 1978 przez Smitha i Muzorewę, doprowadziły w czerwcu 1979 roku do zagwarantowania równych praw wyborczych dla wszystkich, a tym samym do zakończenia w Rodezji kolonialnych rządów białej mniejszości, nazwę kraju zmieniono zaś na Zimbabwe-Rodezja z większościowym rządem czarnych obywateli. Zmiany te nie zostały jednak uznane na arenie międzynarodowej, co oznaczało kontynuację walk (Smith decyzję mocarstw określił mianem „wielkiej zdrady”). W grudniu 1979 roku w Londynie toczyły się negocjacje pomiędzy rządem Zimbabwe-Rodezji, władzami brytyjskimi oraz reprezentowanym przez Mugabe i Nkomo Zjednoczonym Frontem Patriotycznym (PF), a w ich wyniku podpisane zostało porozumienie w Lancaster House. Kraj wrócił przejściowo pod panowanie brytyjskie, a w marcu 1980 roku odbyły się kontrolowane przez Wielką Brytanię i kraje Wspólnoty wybory powszechne. Zwycięstwo odniósł ZANU i 18 kwietnia Mugabe pierwszym premierem Zimbabwe. Tego samego dnia kraj został uznany za niepodległe państwo przez społeczność międzynarodową.
Według danych rządu Rodezji w czasie wojny śmierć poniosło ponad 20 000 osób. Między grudniem 1972 a grudniem 1979 roku zginęło 1361 żołnierzy sił rodezyjskich i około 10450 partyzantów zabitych na terenie Rodezji (liczba zabitych na terytorium Mozambiku i Zambii nigdy nie została ujawniona). Zginęło także 468 białych i 7790 czarnych cywilów.

</doc>
<doc id="3160067" url="https://pl.wikipedia.org/wiki?curid=3160067" title="Nicolas Chopin">
Nicolas Chopin



</doc>
<doc id="3160068" url="https://pl.wikipedia.org/wiki?curid=3160068" title="Żymlok">
Żymlok

Żymlok (niem. Semmelwurst, śl-niem. Sammelwurscht) – tradycyjna śląska wędlina podrobowa, produkowana dawniej przy okazji świniobicia, by wykorzystać wszystkie składniki tuszy wieprzowej. Poza obszarem Śląska występuje pod nazwą bułczanka.
Składniki.
Żymlok wyglądem przypomina kiełbaskę, a konsystencją kaszankę (od której różni się dodatkiem miąższu bułki zamiast kaszy).
Nieodzownym składnikiem żymloka jest bułka (po śląsku "" z niem. słowa "Semmel") – stąd pochodzi nazwa tej potrawy.
Żymloki na "Liście produktów tradycyjnych".
Na Listę produktów tradycyjnych zostały wpisane:

</doc>
<doc id="3160071" url="https://pl.wikipedia.org/wiki?curid=3160071" title="Carsten Köhrbrück">
Carsten Köhrbrück

Carsten Uwe Köhrbrück (ur. 26 czerwca 1967 w Berlinie) – niemiecki lekkoatleta (płotkarz i sprinter) startujący do 1990 w barwach RFN, wicemistrz Europy z 1990.
Zdobył brązowy medal w biegu na 400 metrów przez płotki na mistrzostwach Europy juniorów w 1985 w Chociebużu. Zajął w tej konkurencji 4. miejsce na mistrzostwach świata juniorów w 1986 w Atenach.
Odpadł w półfinale biegu na 400 metrów na halowych mistrzostwach Europy w 1990 w Glasgow.
Zdobył srebrny medal w sztafecie 4 × 400 metrów na mistrzostwach Europy w 1990 w Splicie (sztafeta RFN biegła w składzie: Klaus Just, Edgar Itt, Köhrbrück i Norbert Dobeleit), a w biegu na 400 metrów przez płotki zajął 6. miejsce.
Reprezentując zjednoczone Niemcy odpadł w eliminacjach biegu na 400 metrów przez płotki na mistrzostwach świata w 1991 w Tokio. Na igrzyskach olimpijskich w 1992 w Barcelonie odpadł w półfinale tej konkurencji.
Köhrbrück był mistrzem RFN w biegu na 400 metrów przez płotki w 1990, wicemistrzem Niemiec w 1992 oraz brązowym medalistą w 1989 i 1991. Był również halowym mistrzem RFN w biegu na 400 metrów w 1989 i 1990.
Rekordy życiowe Köhrbrücka:

</doc>
<doc id="3160073" url="https://pl.wikipedia.org/wiki?curid=3160073" title="Herb gminy Sławno">
Herb gminy Sławno



</doc>
<doc id="3160074" url="https://pl.wikipedia.org/wiki?curid=3160074" title="Jodłówka (osada leśna w województwie małopolskim)">
Jodłówka (osada leśna w województwie małopolskim)

Jodłówka – osada leśna w Polsce położona w województwie małopolskim, w powiecie bocheńskim, w gminie Rzezawa.
W latach 1975–1998 miejscowość należała do województwa tarnowskiego.

</doc>
<doc id="3160075" url="https://pl.wikipedia.org/wiki?curid=3160075" title="Herb gminy Sławno (województwo zachodniopomorskie)">
Herb gminy Sławno (województwo zachodniopomorskie)

Herb gminy Sławno ma kształt tarczy hiszpańskiej. Na czerwonym polu znajduje się srebrny rybogryf, zwrócony do prawej strony z wzniesionymi łapami. W lewej łapie trzyma złoty kłos. Szpony i dziób rybogryfa są złote.
Rybogryf znajdował się w herbie możnowładców pomorskich braci Święców, którzy władali w XIV stuleciu ziemią sławieńską, a więc i terenem obecnej gminy. Rybogryf znajduje się również w herbie miasta Sławno na terenie, którego ma swoją siedzibę Urząd Gminy.
Kłos trzymany w szponie symbolizuje dominujący, rolniczy charakter gminy. Rolnictwo to podstawowa gałąź gospodarki gminy, a grunty rolne zajmują ponad połowę jej powierzchni.
W dolnej części herbu znajduje się srebrna wstęga symbolizująca przepływającą przez teren gminy rzekę Wieprzę, która w historii tego obszaru odgrywała niebagatelną rolę - zaopatrywała mieszkańców w ryby, stanowiła dogodną drogę wodną prowadzącą do portu w Darłowie.
Herb został ustanowiony wraz z flagą uchwałą Rady Gminy nr XLII/383/2014 z 17 marca 2014.

</doc>
<doc id="3160076" url="https://pl.wikipedia.org/wiki?curid=3160076" title="Marie Vierdag">
Marie Vierdag



</doc>
<doc id="3160079" url="https://pl.wikipedia.org/wiki?curid=3160079" title="Muzeum im. ks. Stanisława Staszica w Hrubieszowie">
Muzeum im. ks. Stanisława Staszica w Hrubieszowie

Muzeum im. ks. Stanisława Staszica w Hrubieszowie – muzeum położone w Hrubieszowie. Placówka jest jednostką organizacyjną powiatu hrubieszowskiego.
Placówka powstała w 1965 roku jako Muzeum Ziemi Hrubieszowskiej Towarzystwa Regionalnego Hrubieszowskiego. W rok później zostało upaństwowione, a w latach 1972–1999 funkcjonowało jako oddział Muzeum Okręgowego w Zamościu. Do 1972 roku jego siedzibą była nieistniejąca kamienica przy 3 Maja, następnie zostało przeniesione do dworku Du Chateau, gdzie funkcjonuje obecnie.
Na wystawę stałą muzeum składają się następujące stałe ekspozycje:
Przy muzeum działa biblioteka, gromadząca zbiory dotyczące miasta i regionu oraz patrona muzeum.
Muzeum jest czynne codziennie. Wstęp jest płatny, z wyjątkiem sobót.

</doc>
<doc id="3160083" url="https://pl.wikipedia.org/wiki?curid=3160083" title="Michał Straszewicz">
Michał Straszewicz

Michał Straszewicz herbu Odrowąż (zm. 1 listopada 1818) – kasztelan upicki w latach 1793-1794, marszałek upicki w latach 1777-1794, konsyliarz powiatu upickiego w konfederacji targowickiej w 1792 roku.
Poseł na sejm 1778 roku z powiatu upickiego. W 1778 roku był członkiem Departamentu Skarbowego Rady Nieustającej. 
Był posłem na sejm 1780 roku z powiatu upickiego. Poseł na sejm 1784 roku z powiatu upickiego
W 1793 roku był członkiem Komisji Wojskowej Wielkiego Księstwa Litewskiego z nominacji konfederacji targowickiej.
Był członkiem sprzysiężenia litewskiego przygotowującego wybuch powstania kościuszkowskiego. Komisarz Komisji Policji Wielkiego Księstwa Litewskiego w 1794 roku. W 1794 roku został członkiem Rady Najwyższej Rządowej Litewskiej.
Ojciec Józefa, pisarza.
Bibliografia.
 
 

</doc>
<doc id="3160090" url="https://pl.wikipedia.org/wiki?curid=3160090" title="Park Saski w Lublinie">
Park Saski w Lublinie



</doc>
<doc id="3160094" url="https://pl.wikipedia.org/wiki?curid=3160094" title="Lingewaal">
Lingewaal

Lingewaal - gmina w prowincji Geldria w Holandii. W 2014 roku populacja wyniosła 11 059 mieszkańców. Stolica gminy to Asperen.
Przez gminę przechodzi A15 oraz drogi prowincjonalne N830 oraz N848.

</doc>
<doc id="3160097" url="https://pl.wikipedia.org/wiki?curid=3160097" title="Lingewaard">
Lingewaard

Lingewaard - gmina w prowincji Geldria w Holandii. W 2014 roku populacja wyniosła 45 814 mieszkańców. Stolica gminy to Huissen.
Przez gminę przechodzi autostrada A15 droga prowincjonalna N325.
Miejscowości.
Przysiółki: Baal · Bergerden · Boerenhoek · Doornik · Flieren · Honderdmorgen · Hulhuizen · Kapel · Klein Baal · Kommerdijk · Hoeve · Looveer · De Pas (Bemmel) · De Pas (Doornenburg) · Sterreschans · Vossenpels · Het Zand · Zandheuvel · Zandvoort

</doc>
<doc id="3160099" url="https://pl.wikipedia.org/wiki?curid=3160099" title="Heinrich Otto Wieland">
Heinrich Otto Wieland



</doc>
<doc id="3160101" url="https://pl.wikipedia.org/wiki?curid=3160101" title="André Beauneveu">
André Beauneveu

André Beauneveu (ur. 1330 Valenciennes, zm. 1401/1403 Bourges) – malarz iluminator i rzeźbiarz urodzony w hrabstwie Hainaut należącego do Zjednoczonych Prowincji Niderlandów, obecnie leżące w granicach Francji. 
Edukacje artystyczną pobierał w kręgu Jeana Pepina de Huy. W latach 1359-1362 pracował dla Jolanty hrabiny Baru, dla której wykonał dekoracje kaplicy zamkowej w Nieppe. Następnie pracował dla Karola V w latach 1364-1366 wykonując cztery figury nagrobne dla Saint-Denis: Jana Dobrego, Filipa VI i Joanny Burgundzkiej i samego Karola W latach 1367-1372 artysta przebywał na służbie u biskupa Winchester, Williama of Wykehama, w Anglii. Tam prawdopodobnie współpracował razem z Jeanem de Liege, z którym wykonał m.in. nagrobek Filipy de Hainaut w Westminister Abbey. W 1372 roku powrócił do Flandrii, do Tournai a następnie do Valenciennes. W latach 1374-1381 pracował dla hrabiego Ludwika de Male w Kortrijk, gdzie wykonał jego nagrobek oraz alabastrową figurę św. Katarzyny. Od 1386 roku przeszedł na służbę Jana de Berry i zamieszkał w Bourges. Tam oraz w Mehur-sur-yevre wykonywał prace rzeźbiarskie m.in. dekoracja w rezydencji książęcej (zachowała się jedynie głowa proroka w Luwrze). Dla księcia de Berry w 1386 roku wykonał iluminacje do Psałterza księcia de Berry: dwadzieścia cztery miniatury z tronującymi prorokami i apostołami, będące pierwowzorem dla jego późniejszych rzeźb, ujętych w technice grisaillowej w tradycji miniaturek Jeana Pucelle'a.

</doc>
<doc id="3160102" url="https://pl.wikipedia.org/wiki?curid=3160102" title="Algos">
Algos

Algos ("rodz. n.", od stgr. Ἄλγος "ból smutek, niepokój", l.mn. Ἄλγεα Algea) – w mitologii greckiej duch (demon) bólu i cierpienia. Przynosił płacz i łzy. Można go porównać do Oizys, bogini łagodniejszego nieszczęścia i smutku, oraz Pentosa, boga żałoby i rozpaczy. Przeciwieństwem Algeów jest bogini rozkoszy, Hedone, oraz boginie radości – Charyty.
Algea były dziećmi Eris, które zrodziła ona sama z siebie. Według innych wersji były potomstwem Etera i Gai.

</doc>
<doc id="3160107" url="https://pl.wikipedia.org/wiki?curid=3160107" title="Orlen Liga (2014/2015)">
Orlen Liga (2014/2015)

Orlen Liga 2014/2015 – organizowane przez Profesjonalną Ligę Piłki Siatkowej SA (PLPS SA) zmagania najwyższej w hierarchii klasy żeńskich ligowych rozgrywek siatkarskich w Polsce, będących jednocześnie najwyższym szczeblem centralnym (I poziom ligowy). Toczone systemem kołowym z fazą play-off na zakończenie sezonu i przeznaczone dla 12 najlepszych polskich klubów piłki siatkowej. 79. edycja rozgrywek o tytuł Mistrzyń Polski, po raz 10. prowadzona w formie ligi zawodowej.
Od sezonu 2014/2015 Orlen Liga została powiększona do 12 zespołów i stała się tzw. "ligą zamkniętą", bowiem licencja na grę w jej ramach związana była wyłącznie z kwestiami organizacyjno-finansowymi, a nie sportowymi (żadna z drużyn nie została relegowana do I ligi).
Tytuł mistrzowski obronił Chemik Police.
Rozgrywki.
Faza play-off.
Mecze o miejsca 5-12.
2. runda.
Mecze o miejsca 5-8
Mecze o miejsca 9-12
3. runda.
Mecz o 5. miejsce
Mecz o 7. miejsce
Mecz o 9. miejsce
Mecz o 11. miejsce

</doc>
<doc id="3160108" url="https://pl.wikipedia.org/wiki?curid=3160108" title="Ayoze Pérez">
Ayoze Pérez

Ayoze Pérez Gutiérrez (ur. 29 lipca 1993 w Santa Cruz de Tenerife) – hiszpański piłkarz występujący na pozycji napastnika w hiszpańskim klubie Real Betis, do którego jest wypożyczony z angielskiego klubu Leicester City.
Kariera.
Pérez rozpoczął swoją karierę w CD Tenerife, gdzie w sezonie 2012/13 zadebiutował w czwartoligowym zespole rezerw. 21 grudnia 2012 rozegrał pierwszy mecz w barwach pierwszej drużyny, która zremisowała wówczas 0:0 z RSD Alcalá. 5 maja 2013 w wygranym 3:0 spotkaniu z UD San Sebastián de los Reyes zdobył swoją pierwszą bramkę dla klubu. Ostatecznie Ayoze rozegrał szesnaście spotkań i zdobył jednego gola, przyczyniając się do awansu Tenerife do Segunda División.
18 sierpnia 2013 podczas przegranego 0:1 meczu z AD Alcorcón Pérez zadebiutował na drugim poziomie ligowym. 29 września 2013 zdobył pierwszą bramkę w Segunda División, zaś Tenerife wygrało 1:0 z Realem Madryt Castilla. 23 marca 2014 zdobył swojego pierwszego hat tricka w seniorskiej karierze w wygranym 5:0 spotkaniu z SD Ponferradina.
6 czerwca 2014 angielskie Newcastle United oficjalnie poinformowało, że Pérez związał się z klubem długoterminową umową.
4 lipca 2019 Pérez podpisał 4-letni kontrakt z klubem Leicester City. Kwota transferu nie została oficjalnie podana, ale według doniesień mediów wyniosła około 30 mln £. Swojego pierwszego gola dla nowego klubu zdobył 25 października 2019, w wyjazdowym, sensacyjnie wygranym 0:9 spotkaniu z Southampton. W meczu zdobył jeszcze dwie bramki. Wynik ten był wyrównaniem najwyższego wyniku spotkania w Premier League, jednakże "Lisom" udało się dokonać tego na wyjeździe. Mecz ten był dla Leicester City najwyższą wygraną na pierwszym poziomie rozgrywkowym, a dla Southampton była to najwyższa porażka w całej historii istnienia klubu.

</doc>
<doc id="3160109" url="https://pl.wikipedia.org/wiki?curid=3160109" title="Rickenella">
Rickenella

Rickenella Raithelh. (spinka) – rodzaj grzybów z rodziny "Rickenellaceae". W Polsce występują dwa gatunki.
Systematyka i nazewnictwo.
Pozycja w klasyfikacji według Index Fungorum: "Rickenellaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 1987 r., Barbara Gumińska opisywała ten rodzaj pod polską nazwą rickenella. Synonim nazwy naukowej: "Jacobia" Contu. 

</doc>
<doc id="3160119" url="https://pl.wikipedia.org/wiki?curid=3160119" title="Rigidoporus">
Rigidoporus

Rigidoporus Murill (twardoporek, podstawnica) – rodzaj grzybów z rodziny wachlarzowcowatych ("Meripilaceae"). 
Systematyka i nazewnictwo.
Pozycja w klasyfikacji według Index Fungorum: "Meripilaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Synonim nazwy naukowej: "Leucofomes" Kotl. &amp; Pouzar. 
Polską nazwę nadał Władysław Wojewoda w 2003 r., Stanisław Domański używał nazwy podstawnica. 

</doc>
<doc id="3160120" url="https://pl.wikipedia.org/wiki?curid=3160120" title="Twardoporek">
Twardoporek



</doc>
<doc id="3160123" url="https://pl.wikipedia.org/wiki?curid=3160123" title="Missale Aboense">
Missale Aboense

Missale Aboense – najstarsza fińska książka drukowana, zawierająca łacińskojęzyczny mszał dla liturgii dominikańskiej. Jej wydanie otwiera dzieje literatury fińskiej. Jest to jedyny inkunabuł w Finlandii.
Książka, przeznaczona dla diecezji w Turku, została zamówiona przez biskupa Konrada Bitza i wydrukowana w 1488 roku w drukarni Bartholomeusa Ghotana w Lubece. Wydany w formacie folio mszał liczył 550 stron (266 arkuszy). Tekst wykonano czcionką gotycką w kolorze czarnym i czerwonym. Inicjały są w kolorach niebieskim lub czerwonym.
Mszał wydrukowano w dwóch wersjach: droższej, na pergaminie i tańszej, na papierze. Do dziś przetrwało zaledwie 15 jego papierowych egzemplarzy, z których żaden nie zachował się w stanie kompletnym. 13 spośród nich znajduje się w Finlandii, a pozostałe 2 w Szwecji. Jedyny zachowany egzemplarz pergaminowy jest własnością Biblioteki Królewskiej w Kopenhadze. W 1971 i 1988 roku opublikowano faksymile księgi.

</doc>
<doc id="3160125" url="https://pl.wikipedia.org/wiki?curid=3160125" title="Serhij Terochin">
Serhij Terochin



</doc>
<doc id="3160126" url="https://pl.wikipedia.org/wiki?curid=3160126" title="Dawid Żwanija">
Dawid Żwanija



</doc>
<doc id="3160127" url="https://pl.wikipedia.org/wiki?curid=3160127" title="Loriini">
Loriini

Loriini – plemię ptaków z podrodziny dam (Loriinae) w rodzinie papug wschodnich (Psittaculidae).
Zasięg występowania.
Plemię obejmuje gatunki występujące w Australazji i Polinezji.
Systematyka.
Do plemienia należą następujące rodzaje:

</doc>
<doc id="3160131" url="https://pl.wikipedia.org/wiki?curid=3160131" title="Ayoze">
Ayoze



</doc>
<doc id="3160132" url="https://pl.wikipedia.org/wiki?curid=3160132" title="Malt liquor">
Malt liquor

 
Malt liquor – rodzaj piwa z dużą zawartością alkoholu, dostępny na rynku północnoamerykańskim. Według ustaw prawnych, określenie to odnosi się do napoju alkoholowego, z zawartością etanolu nie niższą niż 5% osiągniętą przy pomocy słodu jęczmiennego. Powszechnie jest to piwo wysokoprocentowe (6–7% lub więcej), lub mieszanki, pochodne piwa ze składnikami i procedurą warzenia podobną do tej, jaka występuje w przypadku amerykańskiego lagera. Dla browarnictwa nie jest to jednak bezwzględne, są bowiem przykłady piw zawierających wysokojakościowe, drogie składniki, które piwowarzy także kwalifikują jako "malt liquor".
W niektórych rejonach Kanady, określenia "malt liquor" (fr.: "liqueur de malt") używa się do każdego napoju słodowego.
Produkcja.
Malt liquor to mocny lager lub ale, gdzie cukier, kukurydza lub inne dodatki są wrzucane do słodu jęczmiennego, by zwiększyć pełną ilość fermentujących cukrów w brzeczce, co w ten sposób zwiększa finalne stężenie alkoholu bez efektu cięższego lub słodszego smaku. Piwo to często jest jedynie lekko wzbogacane chmielem, dlatego też nie jest ono zbyt gorzkie.
Historia.
Termin „malt liquor” pierwszy raz pojawił się w Anglii w 1690 roku, jako ogólne określenie obejmujące lagera oraz ale'a. Na terenie Ameryki Północnej po raz pierwszy termin znalazł się wśród patentów opublikowanych przez rząd kanadyjski 6 lipca 1842 roku, dla G. Riley za „ulepszoną metodę warzenia ale'a, piwa, porteru, oraz innych mocnych, słodowych trunków (maltliquors).”Historia tego piwa jest dość kontrowersyjna w społeczeństwie amerykańskim. Ma to związek z dostępnością malt liquor w większych niż zazwyczaj opakowaniach (40 uncji - 1,18 litra), ich niską ceną, a także wysoką zawartością alkoholu. Produktowi towarzyszą również intensywne zabiegi reklamowe, które występują głównie na biedniejszych obszarach zurbanizowanych.

</doc>
<doc id="3160134" url="https://pl.wikipedia.org/wiki?curid=3160134" title="Muzeum Gminne w Biszczy">
Muzeum Gminne w Biszczy

Muzeum Gminne w Biszczy – muzeum położone we wsi Biszcza (powiat biłgorajski). Placówka jest miejską jednostka organizacyjną, a jej siedzibą są pomieszczenia Gminnego Ośrodka Kultury Sportu i Rekreacji.
Muzeum zostało otworzone w 2002 roku na bazie kolekcji, zebranej przez Antoniego Kurowskiego - rotmistrza Szwadronu Kawalerii im. 3 Pułku Ułanów Śląskich, żołnierza 3 Dywizji Piechoty Legionów AK. Wcześniej wiele z eksponatów z kolekcji wystawiano w Muzeum Ziemi Biłgorajskiej w Biłgoraju.
Zbiory muzeum obejmują broń i umundurowanie Wojska Polskiego z okresu kampanii wrześniowej oraz broń używaną przez oddziały partyzanckie (min. rosyjską, niemiecką, francuską, angielską i amerykańską). Do najciekawszych eksponatów należy ciężki karabin maszynowy Browning), odnaleziony w okolicach wsi Momoty Górne, miejsca złożenia broni przez grupę dowodzoną przez płk. Tadeusza Zieleniewskiego.
Muzeum jest obiektem całorocznym, czynnym w godzinach pracy GOKSIR.

</doc>
<doc id="3160137" url="https://pl.wikipedia.org/wiki?curid=3160137" title="Ołeksandr Ławrynowicz">
Ołeksandr Ławrynowicz



</doc>
<doc id="3160140" url="https://pl.wikipedia.org/wiki?curid=3160140" title="Mykoła Rudkowski">
Mykoła Rudkowski



</doc>
<doc id="3160141" url="https://pl.wikipedia.org/wiki?curid=3160141" title="Rząd Leonida Kuczmy">
Rząd Leonida Kuczmy



</doc>
<doc id="3160142" url="https://pl.wikipedia.org/wiki?curid=3160142" title="Wadym Hetman">
Wadym Hetman



</doc>
<doc id="3160146" url="https://pl.wikipedia.org/wiki?curid=3160146" title="Wiktor Nagórski (opozycjonista)">
Wiktor Nagórski (opozycjonista)

Wiktor Jerzy Nagórski (ur. 9 października 1942 we Lwowie, zm. 8 listopada 1991) – polski działacz opozycyjny od lat 60. XX wieku, uczestnik protestów w marcu 1968, działacz NSZZ „Solidarność”.
Życiorys.
Jego rodzicami byli Wiktor Nagórski (1911-1972) i Danuta z d. Wierzbiańska (1913-1958). Był uczniem XXVIII Liceum Ogólnokształcącego im. Jana Kochanowskiego w Warszawie. W 1959 zwyciężył w V Olimpiadzie Chemicznej. Od 1960 studiował na Wydziale Matematyczno-Fizycznym Uniwersytetu Warszawskiego. Prowadził nieformalną grupę samokształceniową, podejrzewaną przez władze PRL o nielegalną działalność polityczną. Studia faktycznie przerwał ok. 1964, ale pozostał aktywny w środowisku studenckim, był także członkiem ZMS (w tym przewodniczącym zarządu wydziałowego) i pracownikiem nieetatowym ZSP na Uniwersytecie.
Od 22 marca do 7 kwietnia 1965 był zatrzymany, a następnie aresztowany w związku z kolportażem listu otwartego Jacka Kuronia i Karola Modzelewskiego (śledztwo przeciwko niemu umorzono formalnie 28 stycznia 1966 wobec stwierdzenia braku cech przestępstwa jego czynu). 5 kwietnia 1965 został dyscyplinarnie usunięty z ZMS. Po wyjściu na wolność aktywnie uczestniczył w protestach przeciwko aresztowaniu i procesowi autorów listu, w czerwcu 1965 został zawieszony w prawach studenta, a 11 listopada 1965 formalnie ukarany przez Komisję Dyscyplinarną Uniwersytetu Warszawskiego rokiem zawieszenia w prawach studenta, z zaliczeniem dotychczasowego zawieszenia. Po zakończeniu kary podjął studia na Wydziale Chemicznym UW. Był zaliczany do środowiska tzw. „komandosów”, należał także do Klubu Studentów i Młodej Inteligencji „Babel”. W kwietniu 1967 został przez Rektora UW ukarany naganą za udział w protestach przeciwko postępowaniu dyscyplinarnemu wobec niektórych studentów UW (m.in. Adama Michnika i Henryka Szlajfera).
W styczniu 1968 uczestniczył w proteście przeciwko zawieszeniu spektaklu „Dziadów” w Teatrze Narodowym, został wówczas ukarany przez kolegium ds. wykroczeń grzywną w kwocie 2000 zł. Uczestniczył w wiecu studenckim 8 marca 1968, został po nim zatrzymany i następnie skazany w trybie przyspieszonym na karę 6 miesięcy aresztu. W listopadzie 1968 został ponownie zatrzymany w związku z protestami przeciwko interwencji w Czechosłowacji, a w maju 1969 skazano go na karę 1 roku pozbawienia wolności.
Po opuszczeniu zakładu karnego pracował jako informatyk. W latach 1977–1980 był współpracownikiem wydawnictwa NOW-a (w której zajmował się kolportażem) i KSS „KOR”. W 1979 był sygnatariuszem Karty Praw Robotniczych. W 1980 został członkiem NSZZ „Solidarność”, był przewodniczącym komitetu założycielskiego, a następnie wiceprzewodniczącym komisji zakładowej w centrali NBP w Warszawie, uczestniczył w pracach zespołu ds. technicznej organizacji akcji protestacyjnych Regionu Mazowsze. Został wybrany jako delegat na I Krajowy Zjazd. od 17 grudnia 1981 do 22 lipca 1982 był internowany w Zakładzie Karnym w Białołęce. Następnie współpracował z Tygodnikiem Mazowsze, a od 1984 należał do redakcji pisma „Praworządność”. Pochowany na cmentarzu Powązki Wojskowe w Warszawie (kwatera A30-7-13).
W 2008 został pośmiertnie odznaczony Krzyżem Komandorskim Orderu Odrodzenia Polski.

</doc>
<doc id="3160147" url="https://pl.wikipedia.org/wiki?curid=3160147" title="Terje Thoen">
Terje Thoen

Terje Thoen (ur. 23 kwietnia 1944 w Oslo, zm. 30 lipca 2008 tamże) – norweski hokeista.
Rozegrał 51 meczów w reprezentacji Norwegii. Dwukrotnie wystartował na igrzyskach olimpijskich: w 1968 i 1972. Zarówno w Grenoble, jak i w Sapporo wystąpił w pięciu meczach. W 1968 były to spotkania z Francją, Japonią, Austrią, Rumunią i Jugosławią, a w 1972 – starcia z Finlandią, Jugosławią, Niemcami Zachodnimi, Japonią (Thoen strzelił 1 gola w tym meczu) i Szwajcarią. W Grenoble Norwegia zajęła 11. miejsce, a w Sapporo była ósma.
W 1971 nagrodzony Gullpucken.
Reprezentował Isbjørnene Oslo i Hasle-Løren Idrettslag.

</doc>
<doc id="3160152" url="https://pl.wikipedia.org/wiki?curid=3160152" title="Yoannis Lahzi Gaid">
Yoannis Lahzi Gaid

Yoannis Lahzi Gaid (ur. w 1975 w Kairze) – egipski duchowny katolickiego Kościoła obrządku koptyjskiego, prałat honorowy Jego Świątobliwości, były osobisty sekretarz papieża Franciszka.
Życiorys.
Święcenia kapłańskie otrzymał w koptyjskim katolickim patriarchacie Aleksandrii.
Studiował prawo kanoniczne oraz doktoryzował się z prawa Kościołów wschodnich na Papieskiej Akademii Kościelnej. W 2007 rozpoczął służbę w dyplomacji watykańskiej pracując kolejno jako sekretarz nuncjatur: w Kongo i Gabonie (2007-2010) oraz w Iraku i Jordanii (2010-2011). W 2011 został pracownikiem sekcji I Sekretariatu Stanu Stolicy Apostolskiej.
19 kwietnia 2014, po nominacji Alfreda Xuereba na sekretarza rady ds. ekonomicznych oraz promocji Fabiàna Pedacchio na pierwszego sekretarza papieża Franciszka, został wybrany w jego miejsce drugim - osobistym sekretarzem papieskim.
Od końca pontyfikatu Benedykta XVI Yoannis Lahzi był „głosem arabskim” papieża podczas środowych audiencji ogólnych. Przygotował arabskie wydanie Kodeksu Kanonów Kościołów Wschodnich. Redagował stronę internetową Kościoła obrządku koptyjskiego. Jest członkiem Wysokiego Komitetu ds. Międzyludzkiego Braterstwa, powstałego po historycznej deklaracji podpisanej w Abu Zabi przez Franciszka i wielkiego imama Al-Azharu. Od 2008 pracował jednocześnie duszpastersko w jednej z parafii na peryferiach Rzymu.
Prałat Yoannis Lahzi Gaid biegle włada językiem arabskim, angielskim, francuskim i włoskim.

</doc>
<doc id="3160153" url="https://pl.wikipedia.org/wiki?curid=3160153" title="Kenneth Høie">
Kenneth Høie

Kenneth Høie (ur. 11 września 1979 w Haugesundzie) – norweski piłkarz grający na pozycji bramkarza, zawodnik FC Sampierdarenese.
Życiorys.
Kariera klubowa.
Høie profesjonalną karierę rozpoczął w klubie FK Haugesund. Przez wiele lat reprezentował barwy klubów z rodzinnego kraju, grywając w pierwszej i drugiej lidze. Był graczem takich zespołów jak Bryne FK, Sogndal Fotball, IK Start i FK Bodø/Glimt. Po degradacji do drugiej ligi w 2011 roku klubu IK Start, w którym wówczas występował, wyjechał do Szwecji. Przez pół roku reprezentował barwy IF Elfsborg, a następnie trafił do Djurgårdens IF.
4 kwietnia 2018 podpisał kontrakt z FC Sampierdarenese.
Kariera reprezentacyjna.
W reprezentacji Norwegii zadebiutował 18 stycznia 2014 w towarzyskim meczu przeciwko Polsce. Na boisku przebywał przez całą pierwszą połowę.

</doc>
<doc id="3160156" url="https://pl.wikipedia.org/wiki?curid=3160156" title="Yussif Chibsah">
Yussif Chibsah

Yussif Chibsah (ur. 30 grudnia 1983 w Akrze) – ghański piłkarz, grający na pozycji pomocnika.
Kariera klubowa.
Chibsah profesjonalną karierę rozpoczął w rodzinnym kraju. Przez kilka lat reprezentował barwy najpierw King Faisal Babes, a następnie Asante Kotoko. W wieku 23 lat postanowił wyjechać za granicę. W sezonie 2006−2007 reprezentował barwy drugoligowego klubu Hapoel Nacerat Illit, a na początku 2008 roku trafił do Szwecji. Przez kilka lat reprezentował barwy zespołu Gefle IF, a przed sezonem 2012 przeniósł się do Djurgårdens IF. W sezonie 2014/2015 grał w Alanyasporze, a następnie przeszedł do GAIS. Grał też w Ljungskile SK, gdzie zakończył karierę.
Kariera reprezentacyjna.
W reprezentacji Ghany zadebiutował w 2004 roku.
Sukcesy.
Asante

</doc>
<doc id="3160157" url="https://pl.wikipedia.org/wiki?curid=3160157" title="Druga kanalizacja Odry we Wrocławiu">
Druga kanalizacja Odry we Wrocławiu

Druga kanalizacja Odry we Wrocławiu – inwestycja z zakresu hydrotechniki przeprowadzona we Wrocławiu na początku XX w. Była to druga inwestycja hydrotechniczna prowadzona na tak szeroką skalę w mieście, realizowana z myślą o kompleksowym rozwiązaniu dwóch zasadniczych problemów – wzrastających potrzeb transportowych w zakresie żeglugi towarowej, oraz ochrony przeciwpowodziowej miasta. Obejmowała budowę w latach 1912-1917 nowych kanałów wodnych, zarówno żeglugowych, jak i przeciwpowodziowych, w tym budowę kanału umożliwiającego przerzut wód z Odry do Widawy, oraz przebudowę już istniejących koryt i kanałów rzeki Odra. W zakresie zaplanowanej i zrealizowanej inwestycji ujęto kolejny etap kanalizacji Odry w mieście przeprowadzony w latach 1913-1917, w ramach którego wybudowano nowe stopnie wodne, dzięki którym skanalizowany odcinek rzeki został wydłużony o kolejne stanowiska, do nowo wybudowanego Stopnia Wodnego Rędzin. Inwestycja przeprowadzona na tak szeroką skalę wykreowała powstanie nowego węzła wodnego (Bartoszowicko-Opatowicki Węzeł Wodny) w ramach Wrocławskiego Węzła Wodnego, oraz nowej, głównej drogi wodnej omijającej od północy śródmieście, a także nowego systemu przeciwpowodziowego umożliwiającego również z ominięciem miasta przeprowadzenie części wód powodziowych.
Historia.
Wrocław w swej historii był i jest także obecnie położony na przecięciu wielu szlaków komunikacyjnych. Jednym z nich jest śródlądowa droga wodna, współcześnie nazywana Odrzańską Drogą Wodną. W ramach tej drogi wodnej szlak żeglugowy w XIX w. prowadził przez Śródmiejski Węzeł Wodny. Potrzeba budowy nowej drogi wodnej prowadzącej przez Wrocław szczególnie mocno ujawniła się pod koniec XIX w., kiedy to znacznie wzrósł przewóz ładunków towarowych wykonywany także przy pomocy transportu wodnego. Przeprowadzono wówczas wielką inwestycję, tzw. pierwszą kanalizację Odry we Wrocławiu, budując nową drogę wodną prowadzącą wokół śródmieścia, która stała się główną drogą dla towarowego transportu wodnego. Ograniczony jednak zakres inwestycji sprawił, że stosunkowo szybko nowa droga wodna przestała spełniać swoją rolę, gdyż nie była w stanie zapewnić odpowiedniej przepustowości. Już na początku XX wieku parametry szlaku żeglugowego, w tym między innymi wymiary śluz komorowych, głębokość tranzytowa, światła mostów i inne, okazały się niewystarczające wobec rozwoju zarówno taboru pływającego jak i rosnących potrzeb w zakresie tego rodzaju transportu masowego.
Innym istotnym zagadnieniem była ochrona przeciwpowodziowa miasta. Wrocław położony jest nad Odrą, a w jego współczesnych granicach rzeka ta przyjmuje szereg mniejszych dopływów, razem tworzących Wrocławski Węzeł Wodny. W historii jego kształtowania podjęto szereg inwestycji z zakresu ochrony przeciwpowodziowej miasta, realizowanych często także w połączeniu z innymi celami. W roku 1903 wystąpiła jedna z największych powodzi jaka nawiedziła miasto. Dotychczasowy system zabezpieczenia przeciwpowodziowego miasta okazał się całkowicie nieskuteczny i nie dawał szans na poprawę sytuacji bez podjęcia odpowiednich kroków. Z tego względu w nowej inwestycji podjęto nie tylko zagadnienie budowy nowoczesnej drogi wodnej ale i budowę nowego skutecznego systemu zabezpieczenia przeciwpowodziowego miasta.
Z powyższych względów podjęto decyzję o rozpoczęciu nowej inwestycji, polegającej na budowie nowej drogi wodnej dla potrzeb żeglugi i nowego systemu zabezpieczenia przeciwpowodziowego.
Zakres inwestycji.
Jak wynika z powyższego, inwestycja, w zakresie realizacji podstawowych celów, dla realizacji których została podjęta, obejmowała:
Obiekty hydrotechniczne.
Realizację powyższego zakresu zadań i celów osiągnięto poprzez budowę odpowiednich obiektów hydrotechnicznych, a także przebudowę częściowo już istniejących obiektów. Zakres ten obejmował:
W wyniku przeprowadzonych robót znacznym przekształceniom, a w dużej części likwidacji, uległa Czarna Woda – jedno z ówczesnych ramion Odry, w części biegu którego poprowadzono nowo wybudowane kanały wodne.
Mosty.
Inwestycja objęta także budowę mostów nad nowymi ciekami wodnymi, bądź rozbudowę istniejących już przepraw:
Pozostałe obiekty.
Ponadto oprócz wyżej opisanej podstawowej infrastruktury hydrotechnicznej powstał cały szereg obiektów towarzyszących, takich jak budynki służące obsłudze stopni wodnych, obwałowania i budowle regulacyjne, urządzenia kierujące wody przy nowo ukształtowanych bifurkacjach oraz ujściach kanałów do koryta Odry. Ponadto powstał system zasilania w wodę Kąpieliska Morskie Oko, poprzez Czarną Wodę oraz pływalni przy Stadionie Olimpijskim z wód Kanału Powodziowego, którego istotnym elementem był Jaz Zacisze. Zapewniał on także odpowiedni poziom wody do uprawniania sportów wodnych w samym Kanale Powodziowym. Usypano także z części urobku pozyskanego podczas kopania kanałów sztuczne wzniesienie – Wzgórze Kilimandżaro.
Przeobrażenia WWW.
Inwestycja zmieniła znacząco kształt Wrocławskiego Węzła Wodnego, a układ koryt rzeki Odra, w wyniku tej i innych inwestycji hydrotechnicznych, obecnie tylko w niewielkim stopniu nawiązuje do ich naturalnego układu. W wyniku tych zmian między innymi wykreowano niżej opisane obiekty i aspekty ich działania.
Budowa nowych kanałów wykreowała powstanie nowej, głównej drogi wodnej, dającej możliwość żeglugi większym jednostkom pływającym o znacznie większej ładowności i nośności. Powstał także nowy Węzeł Wodny Bartoszowicko-Opatowicki, w którym oprócz rozdzielenia się dróg wodnych, następuje także rozdział wód Odry wpływających do miasta jednym korytem. Rozdział wód dokonany być może w tym węźle na trzy kierunki i ma zasadnicze znaczenie w kwestii zapewnienia miastu bezpieczeństwa powodziowego. Dalej zmianie uległa także Stara Odra do której uchodzą wybudowane kanały wodne oraz powstał równoległy do niej Kanał Różanka, ze Śluzą Różanka. Wybudowanie natomiast kolejnego Stopnia Wodnego Rędzin wydłużyło skanalizowany odcinek rzeki Odra o kolejne stanowisko. Sama natomiast nowa droga wodna zapewniała pokonanie wrocławskiego odcinka rzeki krótszym dystansem: długość współczesnej drogi wodnej wynosi 10,7 km, do połączenia ze szlakiem bocznym 10,1 km, natomiast długość szlaku bocznego wynosi 13,1 km.
Jak wyżej zaznaczono budowa kanałów w znacznej części zlikwidowała, a w części przeobraziła jedno z ramion Odry – Czarną Wodę, ówcześnie "Schwarzwasser", które dziś pozostaje w szczątkowej formie starorzecza o długości na powierzchni około 1,2 km. Budowa kanałów: Żeglugowego i Powodziowego, spowodowała także odcięcie dużego obszaru otoczonego wodami Odry, nazywanego Wielką Wyspą, oraz długiego pasa terenu – grobli rozdzielającej oba kanały. Budowa Kanału Opatowickiego zaś spowodowało powstanie Wyspy Opatowickiej i odpowiednio budowa przekopu przy osiedlu Rędzin stworzyła Wyspę Rędzińską.
Znaczenie szlaków wodnych.
Przed podjęciem pierwszej i drugiej kanalizacji Odry we Wrocławiu, dzięki wykonanemu przekopowi w latach 1530-1555, żegluga przez Wrocław prowadziła szlakiem Śródmiejskiego Węzła Wodnego. Po przeprowadzeniu pierwszej kanalizacji Odry we Wrocławiu szlak ten podupadł, a nowa droga wodna stała się głównym szlakiem żeglugowym, szczególnie w zakresie transportu towarowego. Po przeprowadzeniu natomiast drugiej kanalizacji Odry we Wrocławiu, powstał nowy szlak wodny, od tej chwili stanowiący główną drogę wodną prowadzącą przez miasto, który charakteryzował się znacznie lepszymi parametrami żeglugowymi. Pozostałe szlaki znacznie straciły na znaczeniu. Śródmiejski Węzeł Wodny w praktyce wykorzystywany był jedynie do żeglugi pasażerskiej, a w okresie powojennym przez szereg lat był praktycznie wyłączony z żeglugi. Szlak powstały podczas pierwszej kanalizacji Odry we Wrocławiu również podupadł. Wykorzystywany był jednakże na potrzeby żeglugi pasażerskiej, rekreacyjnej i turystycznej: białej floty i tramwaju wodnego (tramwaje wodne we Wrocławiu), oraz do obsługi położonych przy jego brzegach portów i nabrzeży przeładunkowych. Były one jednak w okresie powojennym sukcesywnie zamykane i to jego zastosowanie praktycznie przestało mieć współcześnie rację bytu, a zachowana droga wodna spełniająca kryteria jedynie dla II klasy dróg wodnych określana jest jako szlak boczny Odry.
Powstały natomiast podczas drugiej kanalizacji Odry szlak wodny stał się jak wyżej zaznaczono główną drogą wodną. Tędy przepływały towarowe jednostki pływające zarówno w zakresie tranzytu przez miasto, jak i te których miejscem docelowym był Wrocław. Ponadto nad Kanałem Żeglugowym powstało szereg nabrzeży przeładunkowych, szczególnie przy zlokalizowanych tu fabrykach i przedsiębiorstwach. Wybudowano także stocznię rzeczną – Wrocławska Stocznia Rzeczna. Ponadto wyposażenie Śluzy Bartoszowice w górne wrota przeciwpowodziowe oraz Śluz Zacisze w dolne wrota przeciwpowodziowo dało możliwość wykorzystywania akwenu Kanału Żeglugowego jako miejsca zimowania statków lub schronienia podczas wezbrań. Ten stan rzeczy przetrwał w zakresie szlaku wodnego do dziś. Droga wodna powstała podczas drugiej kanalizacji Odry we Wrocławiu jest częścią Odrzańskiej Drogi Wodnej, będącej częścią europejskiej drogi wodnej E30. Według obecnie obowiązujących w Polsce kryteriów ten odcinek zaliczany jest do III klasy dróg wodnych.
Znaczenie elementów ochrony przeciwpowodziowej.
Powstałe i ukształtowane podczas tej inwestycji elementy ochrony przeciwpowodziowej miasta do dnia dzisiejszego mają podstawowe znaczenie dla systemu ochrony powodziowej w całym Wrocławskim Węźle Wodnym. Elementy te bowiem dały możliwość przeprowadzenia znacznej części wód wezbraniowych największej z rzek przepływających przez miasto, stwarzającej dla niego największe zagrożenie, w tym w odniesieniu do jego centrum, z pominięciem śródmieścia, którego ewentualne zalanie podczas powodzi skutkuje największymi stratami materialnymi i zagrożeniem dla zdrowia i życia ludzi oraz możliwości funkcjonowania miasta. System objął zarówno element bierny ochrony przeciwpowodziowej, tj. Kanał Odpływowy, rozpoczynający się śluzą wałową, nie dającą możliwości sterowania wielkością przepływu, a jedynie umożliwiającą przepuszczenie określonej ilości wody, jak i element czynny tej ochrony, tj. Kanał Powodziowy. Taki element czynny składa się z kanału powodziowego wyposażonego na wlocie w jaz ruchomy wyposażony w zamknięcia, dający możliwość sterowania wielkością przepływu kierowanego do tego kanału. Oczywiście nowy system powiązany był z dotychczasowym: zapewniał możliwość przejęcie jedynie części przepływu wód Odry, a pozostała część musi nadal być przeprowadzana przez dotychczasowe koryto i ramiona przepływające przez śródmieście: Odrę Główną i Starą Odrę; a podstawowym elementem tak ukształtowanego systemu stał się wykreowany podczas tej inwestycji Bartoszowicko-Opatowicki Węzeł Wodny, w którym dokonywany jest rozdział wód na poszczególne kanały i ramiona Odry.
Zestawienia.
Cieki wodne.
Druga kanalizacja Odry we Wrocławiu objęła budowę bądź przebudowę cieków wodnych, tj. kanałów wodnych i ramion rzeki (jej koryt) Odry położonych zarówno w biegu głównej drogi wodnej, jak i szlaku bocznego, a także budowę kanału łączącego Odrę z rzeką Widawa.
Stopnie wodne.
Podczas II kanalizacji Odry we Wrocławiu wybudowano i ukształtowano następujące stopnie wodne, w tym budowle piętrzące:
Wyspy.
Jak wyżej wspomniano budowa nowych kanałów wodnych wykreowała powstanie nowych wysp, tj. odciętych i otoczonych wodami Odry obszarów. Oprócz niżej wymienionych w tabeli nazwanych wysp, powstały także specyficzne długie a wąskie pasy terenu otoczone wodami kanałów i koryt rzeki – groble rozdzielające, tj. grobla pomiędzy Kanałem Żeglugowym i Powodziowym, oraz grobla rozdzielająca pomiędzy Kanałem Różanka i Starą Odrą.
Przeprawy.
Ja wyżej wspomniano większość przepraw powstałych podczas drugiej kanalizacji Odry we Wrocławiu bądź dotrwała do dnia dzisiejszego podlegając jedynie remontom i modernizacjom, bądź została odbudowana po zniszczeniach wojennych. Niektóre z nich zostały znacząco rozbudowane o nowe, równoległe do istniejących mosty, zapewniające większą przepustowość szlaków komunikacyjnych w ciągu których są położone. Jedyną całkowicie nową przeprawą jest Most Rędziński w ciągu Autostradowej Obwodnicy Wrocławia położony nad Stopniem Wodnym Rędzin.
Współczesność.
Współcześnie zachowany został szereg podstawowych elementów infrastruktury hydrotechnicznej powstałej podczas drugiej kanalizacji Odry we Wrocławiu, choć większość z nich podlegała przebudowie, remontom bądź modernizacji, a część likwidacji lub wyłączeniu z eksploatacji.
Droga wodna.
Jak wyżej określono powstała podczas drugiej kanalizacji Odry we Wrocławiu droga wodna jest główną drogą wodną prowadzącą przez miasto i zaliczana jest współcześnie do III klasy dróg wodnych według obowiązujących w Polsce kryteriów.
Likwidacji lub wyłączeniu z eksploatacji uległo natomiast szereg powstałych później przy Kanale Żeglugowym nabrzeży: Nabrzeże zakładów chemicznych we Wrocławiu, Port Przeładunkowy Paliw Płynnych we Wrocławiu, Przeładownia przy ulicy Betonowej we Wrocławiu; brak jest natomiast informacji w kwestii funkcjonowania położonego przy tej drodze wodnej Wojskowego portu przeładunkowego paliw płynnych. Likwidacji uległa także Wrocławska Stocznia Rzeczna. Część dawnej infrastruktury wykorzystywana jest jeszcze do napraw i remontów jednostek pływających, część jako przeładownia. Pozostały teren wykorzystany został do innej działalności.
Przy Kanale Żeglugowym powstała natomiast przystań.
System przeciwpowodziowy.
Wybudowany w ramach drugiej kanalizacji Odry we Wrocławiu Kanał Powodziowy nadal stanowi podstawę ochrony przeciwpowodziowej Wrocławia. Istotne przy tym jest zagadnienie rozdziału wód wezbraniowych w Węźle Wodnym Bartoszowicko-Opatowickim, na następujące kierunki:
W okresie powojennym wzdłuż całej Odry przystąpiono do wymiany jazów kozłowo-iglicoych na sektorowe bądź klapowe. Los ten spotkał także jazy kozłowo-iglicowe pozostałe podczas drugiej kanalizacji Odry: współczesny Jaz Opatowice oddany do eksploatacji został w 1985 r., a stary jaz (244,990 km Odry) położony nieco powyżej nowego (245,040 km Odry) leży złożony na dnie rzeki; Jaz Różanka przebudowano na sektorowy, Jaz Zacisze wyłączono z eksploatacji i pozostaje złożony na dnie kanału, a z dawnej infrastruktury z nim związanej pozostały jedynie niewielkie ślady, np. resztki torowiska i obrotnica wagonów do przewozu iglic pod Mostami Jagiellońskimi. Funkcją bowiem tego jazu było zapewnienie odpowiedniego poziomu piętrzenia w Kanale Powodziowym dla celów zapewnienie odpowiednich warunków do rozgrywania regat na urządzonych tu wioślarskich torach wodnych, oraz dla potrzeb zaopatrzenia w wodę kąpieliska Morskie Oko oraz pływalni przy Stadionie Olimpijskim. Gdy zaprzestano korzystania z tej funkcji zbędnym stało się także korzystanie z samego jazu.
Po powodzi tysiąclecia z 1997 r. uszkodzeniu uległa śluza wałowa na wolcie do Kanału Odpływowego, w wyniku czego wyłączona została z eksploatacji. W 2013 r. podjęto we Wrocławiu (i poza nim) szereg inwestycji zmierzających do poprawy ochrony przed powodzią, w ramach których zmodernizowany zostanie sam Kanał Powodziowy wraz z Jazem Bartoszowice, oraz Kanał Odpływowy, jak i wyremontowana zostanie przedmiotowa śluza wałowa, dzięki czemu przywrócony zostanie do eksploatacji Przewał Widawski, umożliwiając podczas powodzi przeprowadzenie części wód Odry korytem rzeki Widawa, do ujścia tej rzeki położonego na północnej granicy miasta. Przyjmuje się, że po modernizacji do Widawy będzie można odprowadzić 185 m3/s (320 m3/s podczas wezbrań katastrofalnych), a przez kanał powodziowy przeprowadzany ma być przepływ o wielkości 589 m3/s (1025 m3/s). Inwestycja obejmuje także przystosowanie Stopnia Wodnego Rędzin do przepuszczania wód powodziowych.
Mosty.
Część mostów wybudowanych podczas tej inwestycji uległa zniszczeniu, część obudowano, a część rozbudowano bądź przebudowano:
Powstał także nowy most w ramach budowy Autostradowej Obwodnicy Wrocławia – Most Rędziński – przebiegający nad Stopniem Wodny Rędzin, a którego główny pylon posadowiony jest na Wyspie Rędzin.
Administracja, zabytki i ochrona.
Współcześnie cały Wrocławski Węzeł Wodny, w tym ukształtowana podczas drugiej kanalizacji Odry we Wrocławiu główna droga wodna oraz szlak boczny, zgodnie z zasięgiem działania, podlega zarządowi Regionalnego Zarządu Gospodarki Wodnej we Wrocławiu.
Z dorobku technicznego ukształtowanego podczas tej inwestycji do dnia dzisiejszego ochrony jako zabytku doczekał się Most Trzebnicki Północny, nr rej.: A/1644/336/Wm z 15.10.1976 r..
Obszary otoczone wodami głównej drogi wodnej i szlaku bocznego, tj. obszary Wielkiej Wyspy, Wyspy Opatowickiej i grobli rozdzielającej Kanał Żeglugowy od Kanału Powodziowego, wraz z tymi wodami, chronione są w formie zespołu przyrodniczo-krajobrazowego, tj. Szczytnickiego Zespołu Przyrodniczo-Krajobrazowego. Ochrona obejmuje również samą Odrę uznawaną jako główny korytarz ekologiczny.
Locja szlaku.
Locja szlaku głównego ukształtowanego podczas II kanalizacji Odry we Wrocławiu według stany obecnego.

</doc>
<doc id="3160159" url="https://pl.wikipedia.org/wiki?curid=3160159" title="Bazyli Jan Komarnicki">
Bazyli Jan Komarnicki

Bazyli Jan Pawlikowicz-Komarnicki herbu Sas – fliegel-adjutant J.K.Mci, skarbnik żydaczowski 1773, podwojewodzi podolski (1773-1775), regent grodzki latyczowski (1779), cześnik latyczowski (1780-1792), regent grodzki kamieniecki (1789-1792), komisarz guberni kamienieckiej. 
19 czerwca 1792 r. został mianowany przez króla Stanisława Augusta kawalerem orderu św. Stanisława. Był panem na Zaleścach.
Rodzina.
Był synem Grzegorza, skarbnika żytomierskiego oraz cześnika owruckiego, i Marianny z Podruckich. Miał brata, Łukasza zm. 1816, podsędka halickiego 1782, c.k. radcy apelacyjnego trybunału galicyjskiego, pana na Złoczowie, który w 1803 r. w Wiedniu uzyskał tytuł hrabiowski. Zaślubił Domicelę Monikę z Palescach w powiecie kamienieckim, z którą miał syna Grzegorza zm. 1852, sędziego granicznego guberni kamienieckiej 1817, marszałka szlachty guberni podolskiej 1822, marszałka szlachty powiatu kamienieckiego, kawalera Orderu św. Anny II klasy, który ożenił się z hr. Krystyną Anną Komarnicką (zm. 1845), córką hr. Łukasza na Złoczowie.

</doc>
<doc id="3160160" url="https://pl.wikipedia.org/wiki?curid=3160160" title="Siódma edycja Seiyū Awards">
Siódma edycja Seiyū Awards

Siódma edycja Seiyū Awards – ceremonia wręczenia nagród japońskim japońskim aktorom głosowym, która odbyła się w dniu 2 marca 2013 r. w Tokio.

</doc>
<doc id="3160161" url="https://pl.wikipedia.org/wiki?curid=3160161" title="Adelajda Holenderska">
Adelajda Holenderska

Adelajda Holenderska (ur. ok. 1230, zm. 1284) – hrabina Hainaut, córka hrabiego Holandii Florisa IV i siostra króla niemieckiego Wilhelma z Holandii. W 1246 poślubiła Jana I, hrabiego Hainaut. W roku 1258, z powodu małoletniości Florisa V Holenderskiego (swojego bratanka), została regentką Holandii i Zelandii, której to funkcji pozbawił jej Otton II z Geldrii. Od roku 1280 Adelajda była regentką Hainaut, zmarła w 1284 roku.

</doc>
<doc id="3160166" url="https://pl.wikipedia.org/wiki?curid=3160166" title="Andryanów">
Andryanów



</doc>
<doc id="3160171" url="https://pl.wikipedia.org/wiki?curid=3160171" title="Przystań AZS we Wrocławiu">
Przystań AZS we Wrocławiu

Przystań AZS – przystań położona we Wrocławiu przy ulicy Wybrzeże Stanisława Wyspiańskiego 40, należąca do Jacht Klubu Akademickiego Związku Sportowego. Port leży w obrębie Szczytnickiego Węgła Wodnego, w początkowym biegu odcinka rzeki Odra, tzw. Górnej Odry Wrocławskiej, w miejscu bifurkacji sztucznego kanału wodnego – Przekopu Szczytnickiego – u wejścia do awanportu górnego Śluzy Szczytniki. Przebiegająca tędy śródlądowa droga wodna jest szlakiem bocznym Odrzańskiej Drogi Wodnej.
Po zniszczeniach wojennych odbudowę przystani przejętej przez Jacht Klub AZS zakończono w 1951 roku. Jacht Klub AZS Wrocław jest: 
Dotychczasowa siedziba Jachtklubu wraz z przystanią została przejęta przez Politechnikę Wrocławską. Z przystani korzysta także sekcja wioślarska KS AZS Politechnika Wrocławska.

</doc>
<doc id="3160173" url="https://pl.wikipedia.org/wiki?curid=3160173" title="Syfon (biologia)">
Syfon (biologia)



</doc>
<doc id="3160175" url="https://pl.wikipedia.org/wiki?curid=3160175" title="Fonos">
Fonos

Fonos (gr. Φονος, łac. "Phonus"), Fonoi (gr. Φονοι, łac. "Phoni") – w mitologii greckiej duchy (demony) morderstwa, zabijania i uboju. Byli dziećmi bogini niezgody, Eris. Ich siostry, Androktasiai odpowiadały za śmierć w bitwie, Fonos byli duchami zadawania śmierci poza walką. Niektórzy starożytni pisarze (tj. Quintus Smyrnaeus) nie dostrzegali tej różnicy.

</doc>
<doc id="3160177" url="https://pl.wikipedia.org/wiki?curid=3160177" title="Gakutaro Osawa">
Gakutaro Osawa



</doc>
<doc id="3160178" url="https://pl.wikipedia.org/wiki?curid=3160178" title="Johny Jaminet">
Johny Jaminet

Jean "Johny" Jaminet (ur. 25 kwietnia 1930 w Esch-sur-Alzette, zm. 11 września 1999 tamże) – luksemburski piłkarz, grający na pozycji obrońcy.
W 1952 rozegrał 7 meczów w reprezentacji Luksemburga, w tym dwa podczas igrzysk olimpijskich. Był zawodnikiem klubu FC The National Schifflange.

</doc>
<doc id="3160180" url="https://pl.wikipedia.org/wiki?curid=3160180" title="Ósma edycja Seiyū Awards">
Ósma edycja Seiyū Awards

Ósma edycja Seiyū Awards – ceremonia wręczenia nagród japońskim aktorom głosowym, która odbyła się w dniu 1 marca 2014 r. w Tokio.

</doc>
<doc id="3160182" url="https://pl.wikipedia.org/wiki?curid=3160182" title="Muzeum Ziemi Biłgorajskiej w Biłgoraju">
Muzeum Ziemi Biłgorajskiej w Biłgoraju

Muzeum Ziemi Biłgorajskiej w Biłgoraju – muzeum położone w Biłgoraju. Placówka jest jednostką organizacyjną powiatu biłgorajskiego.
Historia muzeum.
Placówka została powołana w 1966 roku na mocy uchwały biłgorajskiej Powiatowej Rady Narodowej. Swą działalność Muzeum Regionalne w Biłgoraju rozpoczęło w rok później, jako oddział Muzeum Okręgowego w Lublinie, by następnie stać się oddziałem Muzeum Okręgowego w Zamościu. Większość jego zbiorów pochodziła z kolekcji Michała Pękalskiego – regionalisty i organizatora izby pamięci przy Włosiankarskiej Spółdzielni Pracy w Biłgoraju. Siedzibą muzeum był pomieszczenia piwniczne biłgorajskiego Urzędu Miejskiego przy Pl. Wolności 16.
W 1973 roku, wobec przystąpienia do wyburzeń starych domów sitarskie przy ulicach: Ogrodowej, Nadstawnej i Stawiska, udało się zachować jedną z zagród i zorganizować w niej filię muzeum – Skansen „Zagroda Sitarska”. Otwarcie ekspozycji w Zagrodzie miało miejsce w 1976 roku. W tym samym roku placówka zmieniła nazwę na Muzeum Rzemiosł Ludowych. Z tamtego okresu pochodzą plany przeniesienia placówki do zespołu młyńskiego w dolinie Białej Łady oraz utworzenia lapidarium sztuki cmentarnej na starym cmentarzu przy ul. Lubelskiej. Zamierzeń tych nie zrealizowano (budynek młyński spłonął w 1987 roku).
W 1999 roku muzeum zostało przejęte przez powiat biłgorajski jako Muzeum Ziemi Biłgorajskiej. W marcu 2014 roku zbiory muzeum zostały przeniesione do nowej siedziby – budynku dawnego Starostwa Powiatowego w Biłgoraju. Pomieszczenia Starostwa zostały użyczone placówce na okres 10 lat.
Ekspozycje.
Na wystawę muzeum składają się następujące ekspozycje:
Muzeum jest czynne codziennie, z wyjątkiem poniedziałków i dni poświątecznych. W sezonie turystycznym (kwiecień-październik) w weekendy czynne jest w każdy drugi i czwarty weekend miesiąca. Wstęp jest płatny, z wyjątkiem sobót.

</doc>
<doc id="3160183" url="https://pl.wikipedia.org/wiki?curid=3160183" title="Park Lilli Wenedy w Krakowie">
Park Lilli Wenedy w Krakowie

Park Lilli Wenedy – park miejski w Krakowie, znajdujący się w Dzielnicy XII Bieżanów-Prokocim, między Starym Prokocimiem a Osiedlem Nowy Prokocim. Park położony jest pomiędzy zabudową jednorodzinną ulic ks. Piotra Ściegiennego i Bieżanowskiej (na zachodzie i północy) i blokami przy ulicach Konrada Wallenroda i Lilli Wenedy (na południu i wschodzie). Cały obszar otoczony jest skarpami, z których najniższe, łagodne skarpy występują od strony wschodniej, od strony północnej skarpy mają do 2 m wysokości, a od zachodniej do 7 m. Powierzchnia parku wynosi 9,32 ha.
Historia.
Park jest położony na obszarze Prokocimia, historycznej części Po Zawsie i w sąsiedztwie Imiołek – na dawnych wschodnich, niezamieszkałych terenach wsi, przy granicy z Bieżanowem. Znajdowały się tu pola uprawne, pastwiska i podmokłe łąki. W czasach II wojny światowej, jeszcze przed atakiem na ZSRR w 1941 roku, okupanci hitlerowscy przystąpili do rozbudowy kolejowej stacji towarowej w Prokocimiu, która zmieniła się w dużą stację rozrządową, zajmującą teren od stacji Kraków Płaszów do stacji Kraków Bieżanów. Na terenie Prokocimia wybudowano dwa obozy pracy przymusowej, tzw. „Baudienstu”. Do przewożenia ziemi do budowy nasypów kolejowych zbudowano dwie wąskotorowe kolejki. Kolejka o prześwicie 800 mm prowadziła od stacji Prokocim, w okolice cmentarza w Prokocimiu, wzdłuż ulicy Bieżanowskiej (dawniej Piłsudskiego) do pól uprawnych, skąd wybierano ziemię. Druga kolejka, o prześwicie 600 mm, prowadziła od stacji Prokocim wzdłuż ulicy Morawiańskiego, przy rynku skręcała na wschód i przebiegała wzdłuż obecnej ulicy Nad Potokiem, przecinając ulicę Ściegiennego (dawniej Głowackiego), kończąc bieg w polach. Obie kolejki spotykały się w obszarze dużego wyrobiska ziemi za stacją towarową Prokocim. W czasie eksploatacji wyrobiska pracowały nieprzerwanie pompy i przesiąkająca woda była stale odprowadzana rurociągiem do Wisły. W 1945 roku Niemcy, wycofując się, zatrzymali stacje pomp, więc szybko woda zalała całe wyrobisko. Powstały w ten sposób zbiornik wodny nazwano Bagry (z języka niemieckiego "Bagger" – koparka). Po wyrobisku wzdłuż obecnej ulicy Bieżanowskiej pozostał podmokły, bagnisty teren, który z czasem zarastał drzewami charakterystycznymi dla takiego siedliska, nazywany Małymi Bagrami, a później Lasem Prokocimskim.
W 1958 roku zapadła decyzja o budowie nowych osiedli mieszkaniowych na obszarze Krakowa, w tym osiedla w Prokocimiu. Na przełomie lat 60. i 70. XX wieku rozpoczęła się intensywna budowa osiedla Nowy Prokocim. Najprawdopodobniej wskutek budowy nowych budynków mieszkalnych na tym osiedlu, woda nie zalała całego terenu Lasu Prokocimskiego w takim zakresie jak w przypadku Bagrów, gdyż obniżeniu uległ poziom wód gruntowych, a wody opadowe zostały odprowadzone do miejskiej sieci kanalizacyjnej. W Lesie Prokocimskim utrzymywały się jednak stałe, płytkie i małe oczka wodne, stawy i rozlewiska przez cały rok. Były one siedliskiem m.in. żab jak i innych zwierząt. Las był popularnym miejscem spacerów wśród mieszkańców Prokocimia. Zajmował on powierzchnię około 16 ha, z czego 65% terenu było pokryte drzewostanem, a 35% stanowiły śródleśne, podmokłe łąki i polany. Skład gatunkowy lasu zmieniał się na przestrzeni lat. Żyzny las świeży zmieniał się w las wilgotny a następnie w las łęgowy. Las tworzyły drzewostany wyłącznie liściaste. W większej części tego kompleksu leśnego, głównie północnej, składał się on z gatunków właściwych dla lasu łęgowego, takich jak: topola biała, topola czarna, olsza, wierzba biała, wierzba krucha, brzoza i w niewielkiej ilości dąb, robinia i jesion. Zadrzewienie miało charakter naturalny, będący wynikiem samosiewu. W części południowej, na lekko nachylonym zboczu i skarpach o wystawie północnej, zmieniały się warunki siedliskowe, głównie z uwagi na coraz niższy poziom wód gruntowych. Rosły tu w przeważającej części dęby, brzozy, topole osiki, wierzby iwy i w niewielkiej ilości robinie. Na obrzeżach lasu spotkać można było grupy drzew owocowych – pozostałości dawnych sadów. Stan sanitarny drzewostanów nie był dobry. Zawierał duże ilości posuszu, obłamanych konarów i dziuplastych drzew z owocnikami grzybów patologicznych. Taki stan rzeczy wynikał z tego, iż Las Prokocimski nie był objęty planową gospodarką leśną i nadzorem leśnym, gdyż nie zaliczono go do klasy „grunty leśne” w ewidencji gruntów. Jednak silne zwarcie wysoko osadzonych koron, typowych dla lasów, powodowało, że pokrój większości drzew był prawidłowy. Pozbawiony opieki las pozostawał zaniedbany i zaśmiecony.
Plany urządzenia parku miejskiego w Lesie Prokocimskim były ujęte już w koncepcji budowy osiedla Nowy Prokocim w latach 60. Nie zostały one zrealizowane w ramach zadania inwestycyjnego z przyczyn finansowych. Krakowska Spółdzielnia Mieszkaniowa, która administrowała osiedlem, także nie dysponowała funduszami na taką inwestycję, wychodząc z założenia, że do takich realizacji zobowiązane są władze miejskie. Dopiero 24 czerwca 1992 roku Rada Dzielnicy XII, podjęła uchwałę Nr IV/16/921 o utworzeniu trzech parków: Lilli Wenedy, Aleksandry i Facimiech. Była to najprawdopodobniej jedna z pierwszych uchwał w sprawie utworzenia parków w Krakowie. Za sprawą starań Wydziału Ochrony Środowiska Urzędu Miasta Krakowa, na mocy uchwały Rady Miasta Krakowa Nr XI/122/95 z dnia 18 stycznia 1995 roku, Las Prokocimski uzyskał status parku i nazwę: Miejski Park Publiczny im. Lilli Wenedy. O przystąpieniu do realizacji parku zadecydowało jego położenie wśród zabudowy wielorodzinnej i fakt, że w okolicy nie znajdowały się żadne miejsca przeznaczone do wypoczynku na świeżym powietrzu.
W 1996 roku opracowano inwentaryzację zieleni, na zlecenie ZGK nr 2, przez zespół autorski z Biura Rozwoju Miasta w składzie: mgr inż. arch. Maria Chomik-Wolak i mgr inż. ogrodnictwa Teresa Półtorak. W 1998 roku ta sama Spółka opracowała projekt budowlano-wykonawczy dla inwestycji „Miejski Park Publiczny im. Lilli Wenedy”. Głównym projektantem założenia była mgr inż. arch. Maria Chomik-Wolak, a autorem układu i kształtowania zieleni – mgr inż. ogrodnik Elżbieta Barańska. Park miał być realizowany w trzech etapach. W I etapie planowano urządzenie tzw. części zielonej i zbudowanie na użytek publiczny studni głębinowych z pokładów trzeciorzędowych, które jednak nie powstały. W II etapie miały zostać zbudowane baseny: kryty i otwarty oraz restauracja. W III etapie przewidziano realizację klubu hipicznego, kawiarni, lodowiska-rolkowiska, boisk sportowych, placu zabaw dla dzieci i klubu tenisowego. Realizacja I etapu była niezależna od realizacji etapów kolejnych, ponieważ dawała scalony, funkcjonalny układ przestrzenny i umożliwiała urządzenie w przyszłości spójnego założenia parkowego, powiązanego z programem obiektów sportowych oraz różnych form rekreacji, kultury i gastronomii. W założeniu cały park miał obejmować powierzchnię 14 ha.
Przy zakładaniu parku zachowując w jak największym możliwym stopniu istniejący już drzewostan oraz ukształtowanie terenu, wyodrębniono trzy strefy – części parku. Część południowa stanowi nasłonecznioną łąkę, ograniczoną od południa skarpą wzdłuż ulicy Konrada Wallenroda. W tym miejscu w następnych etapach planowano budowę obu pływalni oraz obiektów gastronomiczno-usługowych. Część środkowa stanowi obszar leśny, wzbogacony o roślinność ozdobną i zimozieloną. W tej części wytyczono dwie główne aleje spacerowe, przecinające się na ukwieconym rondzie. Pozostałe ścieżki poprowadzono w sposób naturalny, najczęściej po szlakach już istniejących. Przy budowie infrastruktury spacerowej w całym parku uwzględniono wymogi użytkowników niepełnosprawnych. W części północnej, najniżej położonej, charakteryzującej się wysokim poziomem wód gruntowych, utworzono system pięciu stawów o swobodnym kształcie i łącznej powierzchni 4130 m², z roślinnością wodną, z mostkiem i balustradą. Stawy zostały wyłożone ażurowymi płytami betonowymi. W miejscach okresowych cieków wodnych zastosowano również betonowe korytka. Łącznie nasadzono w całym parku około 650 drzew i krzewów, liściastych oraz iglastych, ozdobnych w różnych porach roku, zróżnicowanych pod względem pokroju i kolorystyki. Wykonano oświetlenie, ustawiono ławki, zbudowano schody oraz dwa parkingi. Organizowanie parku rozpoczęto w 1998 roku od prac przygotowawczych i porządkowych. Drzewostan był w znacznym stopniu zaniedbany, wiele drzew było martwych. W poszyciu występowała roślinność o charakterze leśnym, wiele drzew miało suche konary, na ziemi leżało dużo połamanych gałęzi i śmieci. Zwarty, gęsto podszyty drzewostan wywoływał wrażenie ciasnoty i zamknięcia, a ograniczenie widoczności u wielu użytkowników wzbudzało niepokój i lęk. Z ogrodniczego punktu widzenia 60% roślinności nie nadawało się do wykorzystania w ramach budowy i kształtowania przyszłego parku. Do usunięcia przeznaczono 610 drzew, pozostawiając najbardziej wartościowe okazy, które utworzyły zrąb parku. Pojawiały się jednak obawy, iż budowa Parku Lilli Wenedy spowoduje nieodwracalne zniszczenie lasu i zakłóci naturalną równowagę wodną. Budowa parku kosztowała 2 miliony złotych. Wykonawcą wyłonionym do tego zadania w drodze przetargu był ZGK 2 Sp. z.o.o. Uroczystość otwarcia parku miała miejsce 2 października 1999 roku.
W 2017 roku udostępniono w Parku Lilli Wenedy nowy plac zabaw.
Flora i fauna.
Zgodnie z koncepcją parku i wytycznymi architektonicznymi, w bardzo niewielkim zakresie zmieniono kompozycję zieleni średniej i wyższej, dostosowując projekt do istniejącego już zadrzewienia. Przy doborze materiału roślinnego kierowano się istniejącymi warunkami gruntowo-wodnymi dla gleb podmokłych i wilgotnych. Przewidziano zmniejszenie się wilgotności gleby po zbudowaniu stawów i kanałów odwadniających i wprowadzenie gatunków z siedlisk pokrewnych. Zieleń podzielono na trzy grupy: zieleń rodzimą, zieleń nowo założoną i zieleń regularną. 
W parku gniazduje wiele ptaków: dzięcioły, w tym m.in. dzięcioł zielony, kwiczoły, drozdy, szpaki, sikorki, kosy, sroki, kawki, kaczki krzyżówki, gołębie grzywacze, sójki, kukułki, gawrony i zięby. Najwięcej ptaków, również śpiewających (nawet słowiki), ze względu na dobre warunki gniazdowania spotkać można w środkowej i południowo-środkowej części parku, pozostawionej w stanie naturalnym o charakterze leśnym. Na obszarze parku występują również wiewiórki, jeże, traszka zwyczajna, traszka grzebieniasta, żaba moczarowa, żaba trawna, żaba wodna, żaba jeziorkowa, ropucha szara, kumak nizinny oraz grzebiuszka ziemna. Znaczną grupę zwierząt żyjących w parku stanowią owady. Wyginęły natomiast obecne tu wcześniej motyle, będące pod ochroną: miecznik strażnik i miecznik tęczowy.

</doc>
<doc id="3160184" url="https://pl.wikipedia.org/wiki?curid=3160184" title="Horkos">
Horkos

Horkos, Horcus (gr. Ὁρκος, łac. "Jusjurandum") – w mitologii greckiej "bóg przysięgi". Zadawał kary oszustom, był towarzyszem bogini prawa Dike
Był synem Eris, która zrodziła go sama z siebie. Według innych wersji jego rodzicami byli Eter i Gaja. Wergiliusz pisze o Horkosie jako o synu Gai.
Podobni bogowie w mitologii rzymskiej to Orkus oraz Sancus.
Horkos występuje w jednej z bajek Ezopa. Otóż pewien człowiek pożyczył pieniądze od znajomego. Wyjechał z miasta, kiedy pożyczkodawca upomniał się o zwrot. W drodze za miastem spotkał jakiegoś człowieka. Spytał się go kim jest, a wtedy ten powiedział, że nazywa się Horkos i przyszedł tutaj, aby ścigać złych ludzi. Człowiek spytał się go kiedy wróci. Bóg powiedział, że za trzydzieści lub czterdzieści lat. Człowiek odetchnął z ulgą i zawarł kolejną umowę, której nie dotrzymał. Wtedy zjawił się Horkos i zaciągnął owego mężczyznę na skraj urwiska. Mężczyzna zdziwił się i spytał, dlaczego bóg pojawił się tak wcześnie. Horkos odpowiedział, że jeśli ktoś go sprowokuje może pojawiać się nawet codziennie.
Także Herodot wspomniał o Horkosie w jednej ze swoich historii. Glaukos, syn Epikydesa przyszedł do Delf po radę u tamtejszej wyroczni. Spytał się czy wydać pieniądze, które poprzysiągł strzec. Wyrocznia powiedziała mu, żeby tego nie czynił, ponieważ bóg Horkos wyśle na niego i jego potomstwo swojego straszliwego syna bez imienia, bez rąk i nóg, ale z nieustanną żądzą karania. Słysząc to Glaukos szybko przeprosił Horkosa, że w ogóle zadał takie pytanie.

</doc>
<doc id="3160185" url="https://pl.wikipedia.org/wiki?curid=3160185" title="Narecznica">
Narecznica



</doc>
<doc id="3160187" url="https://pl.wikipedia.org/wiki?curid=3160187" title="Norwegia na Zimowych Igrzyskach Olimpijskich 1998">
Norwegia na Zimowych Igrzyskach Olimpijskich 1998

Norwegię na Zimowych Igrzyskach Olimpijskich 1998 reprezentowało 76 zawodników. Był to osiemnasty start Norwegii na zimowych igrzyskach olimpijskich.
Wyniki reprezentantów Norwegii.
Biathlon.
Mężczyźni
Kobiety
Bobsleje.
Mężczyźni
Biegi narciarskie.
Mężczyźni
Kobiety
Curling.
Mężczyźni
Kobiety
Kombinacja norweska.
Mężczyźni
Łyżwiarstwo szybkie.
Mężczyźni
Kobiet
Narciarstwo alpejskie.
Mężczyźni
Kobiety
Narciarstwo dowolne.
Kobiety
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="3160188" url="https://pl.wikipedia.org/wiki?curid=3160188" title="Stichija">
Stichija

Stichija, stija – bułgarski demon wodny.
Były to istoty o kształtach kobiecych i bardzo długich włosach. Mieszkały w głębokościach jezior i rzek; wabiły kąpiących się ludzi do siebie i topiły. Stichije owijały swoje włosy około nóg, albo chwytały włosami i oplątywały nieszczęśników. 
W okolicach Bitoli stichiję nazywano demona domowego, który pojawiał się w miejscach, gdzie znajdował się jakiś skarb lub czyiś dobytek. Przypominał wielkiego węża. Stichije nie oddalały się zbytnio od miejsc, których strzegły. Uważało się, że w każdym gospodarstwie znajdowały się stije, chałupy bez stichij uważane były za nieszczęśliwe.

</doc>
<doc id="3160197" url="https://pl.wikipedia.org/wiki?curid=3160197" title="Dinamo Moskwa w sezonie 1935">
Dinamo Moskwa w sezonie 1935

W sezonie 1935 drużyna piłkarzy moskiewskiego Dinama zdobyła ponownie Mistrzostwo Moskwy.
Mecze.
 
 
 

</doc>
<doc id="3160199" url="https://pl.wikipedia.org/wiki?curid=3160199" title="Gruzińska Ikona Matki Bożej">
Gruzińska Ikona Matki Bożej

Gruzińska Ikona Matki Bożej – ikona Matki Bożej czczona w Kościele prawosławnym jako cudotwórcza.
Opis.
Gruzińska Ikona Matki Bożej reprezentuje typ hodigitria. Ubrana w jasną szatę (maforion), zdobioną na brzegach drogimi kamieniami, Matka Boża na ikonie ukazana została frontalnie, z głową delikatnie schyloną w lewą stronę, w kierunku trzymanego na lewej dłoni Dzieciątka. Drugą rękę Maryja składa na piersi w geście modlitewnym, ukazując tym samym swoją cześć dla Jezusa. Dzieciątko ma głowę delikatnie odchyloną do tyłu, prawą dłonią błogosławi, w lewej natomiast trzyma zwój. Spod szaty widoczne są nagie stopy Dzieciątka.
Historia.
Według prawosławnej tradycji ikona powstała w Gruzji i została wywieziona z miejsca pierwotnego przechowywania, gdy ziemie gruzińskie zostały podbite przez perskiego szacha Abbasa w 1622. W Gruzji, przede wszystkim w Kachetii, przetrwały inne ikony zbliżone do opisywanego wizerunku. Trzy lata później wizerunek wykupił Stiefan Łazariew, podróżując po Persji w celach handlowych na polecenie kupca Grigorija Łytkina. Ten z kolei przekazał ikonę do Monasteru Krasnogórskiego nad Piniegą, którym kupcy rosyjscy szczególnie się opiekowali. Łytkin wzniósł w kompleksie klasztornym cerkiew i ufundował dla niej komplet wyposażenia.
Jeszcze w tym samym stuleciu wizerunek zyskał w Rosji sławę cudotwórczego. W 1658 wspólny ukaz cara Aleksego I i patriarchy moskiewskiego i całej Rusi Nikona usankcjonował kult ikony. Od 1698 wizerunek co roku był procesyjnie przynoszony do Archangielska, gdzie odbywało się uroczyste święcenie miasta i jego mieszkańców. Okazjonalnie podobne obrzędy odbywały się również w Wołogdzie, Wielkim Ustiugu, Moskwie, Perejasławiu Zaleskim oraz na Syberii. Do Moskwy Gruzińską Ikonę Matki Bożej przywieziono w 1654, wystawiono ją wówczas w cerkwi Trójcy Świętej, zbudowanej z fundacji kupieckiej rodziny Nikitnikowów. 
Po zamknięciu Monasteru Krasnogórskiego po rewolucji październikowej ikona zaginęła. Z 1946 pochodzą wzmianki o jej przechowywaniu w Archangielsku, o dalszej historii oryginalnego wizerunku nic jednak nie wiadomo.
Kult.
Kopie Gruzińskiej Ikony Matki Bożej, otaczane szczególnym kultem przez wiernych, znajdowały się w cerkwi Trójcy Świętej w Moskwie, w której w 1654 wystawiony był oryginał obrazu, w monasterze św. Aleksego w Moskwie, w Pustelni Raifskiej (eparchia kazańska). Ostatnia z wymienionych kopii zachowała się i po 1991 została wystawiona dla kultu w cerkwi Gruzińskiej Ikony Matki Bożej na terenie monasteru.
Kanon i troparion ku czci ikony napisał w 1698 F. Polikarpow z błogosławieństwa biskupa chołmogorskiego i ważskiego Atanazego. Nabożeństwo ku czci ikony powstało również w monasterze św. Aleksego w Moskwie.

</doc>
<doc id="3160202" url="https://pl.wikipedia.org/wiki?curid=3160202" title="Manuel Prado Ugarteche">
Manuel Prado Ugarteche

Manuel Carlos Prado Ugarteche (ur. 21 kwietnia 1889, zm. 15 sierpnia 1967) – peruwiański polityk, bankier. Prezydent Peru w latach 1939–1945 i 1956–1962.
Życiorys.
Urodził się w Limie. Był synem prezydenta Peru Mariano Ignacio Prado i Magdalena Ugarteche. Jego bratem był żeglarz Leoncio Prado Gutiérrez – peruwiański bohater narodowy. Miał jeszcze 3 braci: prawnika Mariano, biznesmena i polityka Javiera oraz polityka Jorge. Studiował na Uniwersytecie Świętego Marka i Colegio de la Inmaculada.
Jako młody oficer, Prado był głównym inicjatorem zamachu stanu w 1914, który obalił prezydenta Guillermo Billinghursta. W 1915 został wybrany do Rady Miejskiej w Limie zasiadał w resorcie administracji nadzorowanym przez burmistrza Pedro de Osma. Objął stanowisko inspektora robót budowlanych i nadzorował plany odnowy miasta.
W 1934 został prezesem Banku Centralnego Peru. Manuel Prado miał poglądy konserwatywne jednak podczas wyborów w 1939 otrzymał poparcie ze strony lewicowych partii. Prado ogłosił, że głównymi celami jego prezydentury będzie ogłoszenie amnestii na wyroki więźniów politycznych i zakończenie delegalizacji partii politycznych. W 1942 podpisał tzw. „Protokół z Rio de Janeiro”, który miał kończyć konflikt z Ekwadorem.
Podczas jego drugiej prezydentury w latach 1956–1962 zapowiedział prawne uznanie i zalegalizowanie działalności centrolewicowej partii Amerykański Rewolucyjny Sojusz Ludowy. Tak też się stało. Umożliwiło to powrót z emigracji jednego z czołowych polityków tej formacji politycznej – Víctora Haya de la Torre.
W polityce zagranicznej za swój największy sukces Prado uznał to, że w czasie sprawowania funkcji prezydenta w 1942 jako pierwszy z południowoamerykańskich szefów państw doprowadził do zerwania stosunków z państwami Osi i powiększenia współpracy ze Stanami Zjednoczonymi. Podczas II wojny światowej Peru przez większy czas zachowało neutralność. 1 sierpnia 1962 Prado opuścił kraj, wyjechał do Francji i osiedlił się w Paryżu.
Był dwukrotnie żonaty. Jego pierwsza żoną – w latach 1914–1958 – była Henrietta Garland Higginson, a drugą – od 1958 do jego śmierci – Clorinda Málaga Bravo. Miał jednego syna – Mariano Ignacio Prado i córkę Rosę.
Zmarł w 1967 w Paryżu. Jego ciało zostało przewiezione do Peru i złożone na cmentarzu cmentarzu księdza Maestro w Limie.
Manuel Prado Ugarteche opublikował kilka prac naukowych na temat rachunku różniczkowego i całkowego oraz hydrostatyki.

</doc>
<doc id="3160204" url="https://pl.wikipedia.org/wiki?curid=3160204" title="N/A">
N/A

N/A lub n/a – skrótowiec od angielskich wyrażeń używanych w tablicach statystycznych, formularzach, zestawieniach, wyliczeniach i tym podobnych tekstach.
Ma on następujące znaczenia:
Polskim odpowiednikiem N/A w pierwszym znaczeniu jest nd. (z kropką na końcu).

</doc>
<doc id="3160208" url="https://pl.wikipedia.org/wiki?curid=3160208" title="Cerkiew św. Dymitra Dońskiego w Moskwie (Nagatino-Sadowniki)">
Cerkiew św. Dymitra Dońskiego w Moskwie (Nagatino-Sadowniki)

Cerkiew św. Dymitra Dońskiego – drewniana prawosławna cerkiew w dekanacie Dońskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego.
Historia.
Przed rewolucją październikową w pobliżu miejsca, gdzie stoi dzisiaj cerkiew, znajdowała się świątynia zbudowana ku pamięci żołnierzy Dymitra Dońskiego. Została ona zburzona w 1917.
W 1993 zarejestrowano wspólnotę wiernych i na miejscu dawnej cerkwi stanął krzyż. Przed krzyżem modlitwy prowadzili kapłani ze świątyni m.in. Jana Chrzciciela w Kołomienskim. W 2001 rozpoczęto budowę drewnianej cerkwi niedaleko przedrewolucyjnej świątyni. W 2003 został wyznaczony proboszcz tej cerkwi, ks. Gieorgij Sosiedow. W 2004 rozbudowano ołtarz. 1 czerwca 2005 pierwszy raz odprawiono w niej Boską Liturgię, a we wrześniu dobudowano wolnostojącą dzwonnicę.

</doc>
<doc id="3160210" url="https://pl.wikipedia.org/wiki?curid=3160210" title="Emilie Kristoffersen">
Emilie Kristoffersen

Emilie Kristoffersen (ur. 13 lipca 1991 w Lillehammer) – norweska biegaczka narciarska, zawodniczka klubu Lillehammer SK.
Kariera.
Po raz pierwszy na arenie międzynarodowej Emilie Kristoffersen pojawiła się 7.03.2009 w Harstad podczas zawodów FIS Race na dystansie 5 km stylem klasycznym, zajmując 58. miejsce. 
W Pucharze Świata zadebiutowała w Oslo na dystansie 30 km stylem dowolnym gdzie nie ukończyła biegu. Nie zdobywając pucharowych punktów.
Jej siostra Marthe również uprawia biegi narciarskie.

</doc>
<doc id="3160212" url="https://pl.wikipedia.org/wiki?curid=3160212" title="Tęsknica">
Tęsknica

Tęsknica, tęsknota, osmętnica – demon słowiański wyobrażany w postaci bladego widma kobiecego, stanowiący personifikację stanu chorobliwego zadumania, rozmarzenia czy utęsknienia. 
Tęsknica spadała z nieba wraz z gwiazdami, z czarnej chmury burzowej. Była bladym widmem, na głowie nosiła wianek z suchej paproci, owijała się szarą płachtą wyciągniętą spod tapczana umarłego, na nogi wkładała chodaki, które sama sobie upletywała z zielonej trzciny wyrwanej z jeziora lub z wici rosnącymi nad wodami. Chodziła wolnym krokiem, ze spuszczoną głową, siadała najczęściej pod cmentarzami lub figurami przy rozstajnych drogach. 
Kiedy znajdywała smętne, smutne, zapłakane, samotne dziewczyny, siadała przy nich, obejmowała w wychudłe ręce i całowała w usta, kładła ciężką dłoń na serce. Tęsknica dotykała najczęściej młode kobiety, które jeszcze nie miały dzieci. Tych kobiet nic nie bolało i nie miały żadnych blizn na ciele, ale dotknięte przez tęsknotę traciły wigor, nie piły i nie jadły, trapiły je bezsenność, stawały się osłabione i bezwładne. Zwykle niedługo żyły takie dziewczyny. Jedynym ich ratunkiem jeśli przybędą, były Trzy Niewiady, anioły boże niewidoczne dla ludzi, przychodzące z nieba w pomocy.

</doc>
<doc id="3160216" url="https://pl.wikipedia.org/wiki?curid=3160216" title="Ziarno prawdy">
Ziarno prawdy



</doc>
<doc id="3160217" url="https://pl.wikipedia.org/wiki?curid=3160217" title="Program milion">
Program milion

Program milion (szw. "Miljonprogrammet") – rządowy program budowy około miliona mieszkań (przede wszystkim w blokach i szeregowcach), realizowany w Szwecji w latach 1965–1975. Oprócz działań budowlanych do programu należała polityka społeczna i kredytowanie lokali mieszkalnych.
Cel.
Program miał na celu wyrównanie różnic w statusie społecznym obywateli powojennej Szwecji. Przykład dał premier Olof Palme, który wyprowadził się z zamożnego Östermalm w Sztokholmie, by zamieszkać w szeregowej zabudowie dzielnicy Vällingby. Obecnie niektóre z osiedli wybudowanych w ramach programu generują różnego rodzaju problemy społeczne.
Galeria.
Niektóre osiedla wybudowane w ramach Miljonprogrammet:

</doc>
<doc id="3160218" url="https://pl.wikipedia.org/wiki?curid=3160218" title="Włochy na Zimowych Igrzyskach Olimpijskich 1984">
Włochy na Zimowych Igrzyskach Olimpijskich 1984

Włochy na Zimowych Igrzyskach Olimpijskich 1984 reprezentowało 74 zawodników: 59 mężczyzn i 15 kobiet. Był to czternasty start reprezentacji Włoch na zimowych igrzyskach olimpijskich.
Skład kadry.
Biathlon.
Mężczyźni
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Włoch brała udział w rozgrywkach grupy A turnieju olimpijskiego, w której zajęła 5. Miejsce i nie awansowała do grupy finałowej. Ostatecznie reprezentacja Włoch została sklasyfikowana na 9. miejscu.
Grupa A.
Wyniki
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Saneczkarstwo.
Mężczyźni
Kobiety
Skoki narciarskie.
Mężczyźni

</doc>
<doc id="3160224" url="https://pl.wikipedia.org/wiki?curid=3160224" title="Józefin (kolonia w powiecie bielskim)">
Józefin (kolonia w powiecie bielskim)

Józefin – kolonia w Polsce położona w województwie podlaskim, w powiecie bielskim, w gminie Rudka.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Trójcy Przenajświętszej w Rudce.

</doc>
<doc id="3160227" url="https://pl.wikipedia.org/wiki?curid=3160227" title="Cerkiew św. Mikołaja w Moskwie (Pierwyj Kotielniczeskij pierieułok)">
Cerkiew św. Mikołaja w Moskwie (Pierwyj Kotielniczeskij pierieułok)

Cerkiew św. Mikołaja – prawosławna cerkiew w Moskwie, w rejonie Taganskim, w dekanacie Opieki Matki Bożej eparchii moskiewskiej miejskiej Rosyjskiego Kościoła Prawosławnego. Funkcjonuje przy niej przedstawicielstwo Kościoła Prawosławnego Czech i Słowacji przy Patriarchacie Moskiewskim.
Historia.
Na miejscu obecnie czynnej świątyni w XVI w. znajdowała się cerkiew Trójcy Świętej, następnie przemianowana na cerkiew św. Mikołaja. Budowlą sakralną szczególnie opiekowali się Stroganowowie, którzy urządzili w niej rodzinny grobowiec, a w 1688 zbudowali drugi ołtarz Świętych Zozyma i Sawwacjusza Sołowieckich, szczególnie czczonych w rodzinie. Po pożarze Moskwy w 1812 cerkiew odbudował dziedzic majątku Stroganowów w Moskwie książę Siergiej Golicyn. Dwanaście lat później odnowioną budowlę poświęcił metropolita moskiewski Filaret. Odbudowana cerkiew reprezentuje styl empire, a autorem jej projektu był Joseph Bové. W 1873 Jewdokija Winogradowa, wdowa po diakonie, z własnych funduszy opłaciła budowę kolejnego ołtarza pod wezwaniem św. Eudokii, w której mogłyby być odprawiane poranne Święte Liturgie w okresie zimowym.
Według opisu cerkwi z początku XX wieku w świątyni znajdował się szereg ikon powstałych w XVII w.: kopie Kazańskiej oraz Włodzimierskiej Ikony Matki Bożej, wariant Fiodorowskiej Ikony Matki Bożej z postaciami Teodora i Andrzeja Statylatesów. Szczególną czcią otaczano również cztery srebrne krzyże z cząsteczkami relikwii. Większość elementów wyposażenia została zniszczona lub zaginęła w czasie akcji konfiskaty kosztowności cerkiewnych w 1922. Przetrwała jedynie ostatnia z wymienionych ikon, przechowana przez Irinę Czertkową, córkę ostatniego przed rewolucją proboszcza miejscowej parafii.
W okresie radzieckim cerkiew pełniła różne funkcje świeckie, m.in. należała do ministerialnej ekspedycji geologiczno-hydrologicznej. Budynek zwrócono Rosyjskiemu Kościołowi Prawosławnemu w 1992, w tym też roku w świątyni odbyła się pierwsza po latach Święta Liturgia. Siedem lat później obiekt stał się świątynią przedstawicielstwa Kościoła Prawosławnego Czech i Słowacji przy Patriarchacie Moskiewskim. W 1999 budynek uroczyście poświęcili patriarcha moskiewski i całej Rusi Aleksy II oraz metropolita ziem czeskich i Słowacji Doroteusz. W kolejnych latach budowli przywrócono pierwotny wygląd w oparciu o zachowane oryginalne plany i szkice z XIX w.. Nie zrekonstruowano jedynie wnętrza ołtarza św. Eudokii.
Szczególną czcią w cerkwi otaczane są cząstki relikwii największych czeskich świętych prawosławnych – Ludmiły i Wacława.
W 2010 w sąsiedztwie budynku wzniesiono krzyż upamiętniający Stroganowów.

</doc>
<doc id="3160232" url="https://pl.wikipedia.org/wiki?curid=3160232" title="Oranjegekte">
Oranjegekte

Oranjegekte ("pomarańczowe szaleństwo") – fenomen, jaki objawia się w Holandii podczas wielkich imprez sportowych, zwłaszcza piłkarskich, a także podczas Dnia Króla (dawniej Dnia Królowej). Polega on na tym, że w czasie trwania wydarzenia, np. piłkarskich mistrzostw świata samochody, ulice, domy oraz wiele innych miejsc i przedmiotów w holenderskich miejscowościach dekorowanych jest pomarańczowymi flagami i innymi ozdobami, a ludzie noszą pomarańczowe koszulki i nakrycia głowy (pomarańczowy jest kolorem obecnie panującej rodziny królewskiej i tym samym nieformalnie uchodzi za barwę narodową Holandii). Fenomen przybrał wagę znaczenia kulturowego i oprócz oznaki solidaryzowania się i kibicowania holenderskim sportowcom stał się również istotną manifestacją poczucia holenderskiej tożsamości narodowej. Początki Oranjegekte datuje się na rok 1974, kiedy reprezentacja Holandii doszła do finału X piłkarskich Mistrzostw Świata.

</doc>
<doc id="3160233" url="https://pl.wikipedia.org/wiki?curid=3160233" title="Stworzenie świata według islamu">
Stworzenie świata według islamu

Stworzenie świata według islamu – poglądy wyznawców islamu na początek świata. Muzułmanie wierzą, że został on stworzony przez Allaha.
Geneza.
Opowieści mityczne obecne są w dużej liczbie głównie w islamie ludowym. Sięgają one jeszcze czasów sprzed przyjęcia islamu przez Arabów (dżahilijja). Zapożyczone zostały od innych kultur. Opowieści takie pojawiają się w średniowiecznej literaturze islamskiej. Nie przedstawiają wobec tego jednolitego, wyrazistego obrazu powstania świata.
Al-Kaba.
Al-Kaba stanowi bardzo ważne dla muzułmanów miejsce, grające o wiele ważniejszą rolę w historii świata, niż gdyby chodziło tylko o świątynię w Mekce.
Spotkać można nawet opinie, zgodnie z którymi jej dzieje sięgają głębiej, niż historia świata. Przed jego powstaniem miała bowiem istnieć w postaci zmętnienia przestrzeni kosmicznej. To z niej wywodzone zostały kolejne sfery nieba i ziemi. Wspólnie z tronem Stwórcy Al-Kaba wyznacza oś wszechświata.
Istnieje też jej niebiański prototyp.
Pierwsze rzeczy.
Perła.
W bogate przekazy ludowe zagłębił się Al-Kisa. Dzięki temu doszedł do wniosku, że najpierwszą ze stworzonych rzeczy była Biała Perła (Durra Bajda). Osiągała ona rozmiar nieba i ziemi. Niektóre wersje przypisują jej olbrzymie oczy. Są one tak wielkie, że na ich tle łańcuchy gór byłyby tak nikłe, jak owad latający na tle wielkiego oceanu; przypisują jej też 70 000 języków, dzięki którym wielbiła ona Allaha na 70 000 sposobów. Utożsamia się ją niekiedy z rozumem świata, bazując na Mahomecie. Wyobraża ją sobie jako białe światło przenikające cały świat. Piwiński zwraca uwagę na występujące w tym wątku podobieństwo do białego kosmicznego jaja z wierzeń Fenicjan, wykorzystanego przez boską istotę do stworzenia ciał niebieskich.
Wersja Al-Kisy: Tablica i Pióro.
Wedle Al-Kisy po perle i z niej powstała Tablica. Sięga ona od wschodu do zachodu. Jej centralna część zbudowana została ze szmaragdów, a końce natomiast z rubinów. 
Następnie stworzone zostało niebiańskie Pióro. Do jego powstania użył Bóg klejnotów różnego rodzaju. Ma ono olbrzymie rozmiary. Gdyby jakiś człowiek zechciał dojść do jego skraju, to podróż zajęłaby mu pięćset lat. Z przepołowionego końca Pióra nie wypływał jednak atrament, jak z piór ziemskich, ale światło. Stworzywszy to Pióro, Allah nakazał mu, by pisało. Z początku wzburzyło się ono, zadrżało, wydając z siebie odgłos przypominający grom. Dopiero kolejnego dnia rozpoczęło swoją pracę: zaczęło wypełniać Tablicę.
Odtąd widnieje na niej tekst z migotliwego światła. Tablica ta gromadzi wiedzę o wszystkim, co było w przeszłości, co jest w teraźniejszości oraz co będzie w przyszłości. Znajdują się na niej imiona wszystkich ludzi, jacy kiedykolwiek żyli, żyją bądź będą żyli. Obejmuje ona również niebiański prototyp Koranu. Skończywszy swoje zadanie, Pióro wyschło. Komu więc zapisane zostało wywyższenie, dostąpi go on, a komu poniżenie, dotknie go ono. Z drugiej strony tylko Stwórca wie, co zostało zapisane na Tablicy. Nie została ona pozostawiona własnemu losowi. Przymocowano ją do tronu Stworzyciela. Każdego dnia 360 razy patrzy on w nią. Dzięki temu daje on życie i zsyła śmierć, ofiarowuje wywyższenie i skazuje na poniżenie. Strzeże jej również anioł Azra’il, pełniący też funkcję anioła śmierci. O wyglądzie Tablicy zaświadcza legenda o wniebowstąpieniu Mahometa.
Inna wersja: Tron.
Inna wersja mitu, ta, która przydaje Perle oczy i języki, opowiada, że Perła została wezwana przez Boga. Przeraziło ją to i wzburzyło, co wprawiło ją w drgania. W ten sposób przeistoczyła się w wodę. Woda stała się dzięki Stworzycielowi początkiem wszystkiego, co powstało później.
Demiurg kolejny raz odezwał się. Woda usłuchała jego słowa. Uspokoiła się. Przestała drgać. W ten sposób powstało sklepienie świata.
Jako drugiej rzeczy Bóg nie stworzył Tablicy, ale Tron. Wykonał go z klejnotu zielonej barwy, jednak ma on 70 000 kolorów. Demiurg zaopatrzył go też w symbole rzeczy ziemskich i całego świata. Jak wcześniej Perła, tak i Tron ma 70 000 języków. Również i on wielbi swego stwórcę. Umieszczony jest on ponad wodą, unoszony przez wiatr. Według innej wersji, znajduje się on na wodzie, a woda na wietrze. Następnie Allah powołał do istnienia również czterech nosicieli Tronu. Przyjęli oni formy człowieka, lwa, orła i byka. W dniu zmartwychwstania kolejnych czterech poniesie mebel. Tron ten symbolizuje sklepienie niebieskie. Prowadzi to do konstatacji, że Demiurg nie zaczął swej budowy od fundamentów, ale od dachu.
Jeden z mitów podaje, że pewnego dnia tron wprowadził się w ruch i odezwał się, oznajmiając, że nigdy nie zdarzyło się, by Bóg stworzył cokolwiek wspanialszego od niego. Stwórca w odpowiedzi powołał do istnienia węża gigantycznych rozmiarów. Ciało jego buduje złoto, a głowę biała perła. Oczy jego zbudowane są z hiacyntów. Kiedy wąż otworzy swą wielką paszczę, błyskawice rozświetlają ziemię i niebiosa. W innej wersji ma on 70 000 skrzydeł, piór i twarzy. W każdej z twarzy mieści się 70 000 ust, a w każdych ustach znajduje się język. Wąż znany jest z niezwykle donośnego głosu. Gdyby go użył, nie słychać by było przy nim odgłosów aniołów, a wszystkie stworzenia ziemi padłyby jak porażone piorunem. Wąż ten owinął się potężnymi splotami swego cielska wokół tronu, dzięki czemu uniemożliwił mu ruchy. Przy każdym piórze tego węża postawiono anioła, aby trzymał w swych rękach zdobioną kosztownymi klejnotami włócznię i wielbił Boga. Wąż przemówił, kiedy prorok Mahomet wstąpił do nieba. Olbrzymie zwierzę pozdrowiło przybysza i dało mu mądre rady.
Jedyną osobą znającą ogrom węża jest jego Stwórca.
Kolejną rzeczą, która pojawiła się na świecie, był Podnóżek Tronu, stworzony ze światła. Podnóżek na tle Tronu porównuje się z Perłą na pustyni. Symbolizuje on wszechświat lub unosi się nad wszechświatem. Bije z niego światło. W jego środku znajduje się Hajkal, a w jego środku ziemia z morzem i niebem.
Stwórca zaś siedzi na swym tronie, trzymając swe nogi na podnóżku. Tron unosić się będzie nad światem i promieniować blaskiem.
Wersja afrykańska.
Wersja afrykańska mitu mówi, że najpierw Allah powołał do istnienia światło, by uczynić z niego swych aniołów i duszę Mahometa. Dopiero w dalszej kolejności sporządził sobie tron i dywan we wszystkich kolorach tęczy, sięgający swym rozmiarem końca świata. Na tronie tym ma zasiąść dopiero w dniu ostatecznym. Dopiero po nich przyszła kolej na Tablicę, którą określa się przydomkiem matki świętych ksiąg i uznaje się, iż ma duszę. Wymienia się ją wśród najwierniejszych Bożych sług. Dalej powtarza się stworzenie Pióra, które zapisało przeznaczenie. Następnie jednak pojawia się stworzenie trąby dla anioła o imieniu Serafili. Byt ten od samego początku świata trzyma w bezruchu trąbę u swych ust, wyczekując sygnału. Ma on obwieścić światu koniec głosem trąby tak potężnym, że zdolnym pokruszyć góry w proch i strącić gwiazdy z niebios. Następnym dziełem Allaha miał być ogród rozkoszy, miejsce odpoczynku dusz sprawiedliwych. Potem zaistniał dzięki Demiurgowi ogień, a w końcu anioły.
Mekka, ziemie i morza.
W dawnych czasach, jeszcze przed stworzeniem ziemi i nieba, Stwórca wywołał nieznacznej siły wiatr. Poruszył nim wody. W miejscu, gdzie obecnie znajduje się Al-Kaba, powstała fala okrągła, kopulasta w kształcie. Demiurg rozścielił ziemię pod kopułą. Ziemia nie stała twardo, lecz kołysała się na wodzie. By zapobiec skutkom tego ruchu, Bóg stworzył góry, mające unieruchomić glob. Jako pierwsza powstała Abu Kubajs. Znajduje się ona niedaleko Mekki. Wobec tego to święte miasto islamu powstało 40 000 lat wcześniej od reszty ziemi. Co więcej, jako Matka Miast ma ona fundamenty aż do siódmej ziemi.
Natomiast w rzucie niebiańskiego prototypu powstała w Mekce świątynia ziemska, jako jedna z 15 świątyń leżących jedna nad drugą jak namiot rozłożony nad innym namiotem, spośród których 7 leży w niebach. Świątyni w Mekce przypisuje się numer 5, natomiast najwyższa ze świątyń leży u stóp bożych. Mnogość świątyń nie zmienia tego, że fundamenty świątyni sięgają aż do siódmej ziemi.
Niektóre wersje mitu mówią bowiem o 7 ziemiach. Pomimo że jest ich tyle, na tle podnóżka wyglądają one jak bransoletka pozostawiona na pustyni (jednakże sam podnóżek ma się do tronu jak bransoleta do podnóżka).
7 ziem rozdzielają morza. Noszą one nazwy: Bajtas, Asam, Kajnas, Mughallib, Mu'annis, Baki. Morza te stanowią jakby zatoki otaczającego je oceanu zamieszkanego przez różne dziwaczne stworzenia. Jest ich tak dużo, że nikt prócz Stwórcy nie potrafiłby ich zliczyć. Allah przyporządkował każdemu z nich pożywienie w ciągu 4 dni.
Morza otacza świątynia.
Anioł, byk i wieloryb.
Arabską kosmologię opisuje Al-Kisa'i. W tej wersji również pojawia się motyw wiatru, któremu Bóg kazał wiać, gdy chciał powołać do istnienia ziemię. Potężne podmuchy wzburzyły wody i podniosły się wzburzone fale. Spieniła się woda, wzbijając się na dużą wysokość, ale Stwórca nakazał jej zaprzestać ruchów. Gdy się uspokoiła, Demiurg w czasie dwóch dni stworzył ziemię. Dlatego też XLI sura Koranu mówi:
Stwórca następnie nakazał również i wodzie, by uspokoiła swe fale. Z zamarłych w uniesieniu fal powstały góry. Porównuje się je do kołków namiotu. Ich powstanie było konieczne, aby ziemia dała sobie radę z utrzymaniem wszelkich istnień, które będą ją zamieszkiwały. Góry te za pomocą swych arterii łączą się z otaczającymi ziemię zielonymi górami Al-Kaf.
Powstała w ten sposób praziemia. Stwórca ukształtował z niej aż 7 ziem, układając je jedna nad drugą jak namioty. Granice najdalszej z nich sięgają tronu Stwórcy, którego porównuje się do pieczęci spalającej świat, który jest „Pierwszym i Ostatnim”, jak mówi LVII sura Koranu. Na podstawie tego fragmentu księgi dowodzono, że niebo znajduje się nie tylko nad, ale i pod ziemią. Nie jest to popularny pogląd, uważa się raczej, że pod ziemiami znajdują się piekła. Ziemie zaś można porównać do schodów prowadzących do piekieł bądź przedsionków piekła.
Stworzona w ten sposób ziemia nie była solidna. Wprost przeciwnie, kołysała się. Demiurg nakazał więc niezwykłej siły aniołowi stanąć pod ziemią i wziąć ją na swe ramiona. Anioł pochwycił ziemię na wschodzie i zachodzie. Jednak nie rozwiązało to problemu: anioł nie miał na czym stanąć.
By dać aniołowi oparcie, Stworzyciel uczynił skałę z rubinu barwy zielonej, czworokątną w kształcie. Miała ona 7 000 otworów. W każdej z tych dziur leżały morza. Na tej skale anioł oparł swe stopy. Jednakże i skała musiała na czymś leżeć.
Wobec tego Demiurg stworzył monstrualnych rozmiarów byka. Zwierzę to miało 40 000 głów, ilość oczu, nosów, uszu, języków i łap równą ilości głów. Posiada ono też niezwykle wielkie rogi. Przebijają one ziemię, dochodząc aż do tronu Stworzyciela. Gdyby człowiek miał przemierzyć odległość pomiędzy dwiema łapami tego byka, musiałby iść przez 5 lat. Stwórca nadał zwierzęciu imię Rajjan. Nakazał mu stanąć pod skałą, by wziąć ją na rogi i podeprzeć swym grzbietem. Byk ten oddycha z niewielką częstotliwością: dwukrotnie na dobę. Jego wdech oznacza odpływ oceanu. Podobnie jego wydech powoduje z kolei przypływ. Jednakże również byk musiał na czymś stanąć.
Tak więc Stworzyciel dał mu za oparcie niewyobrażalnych rozmiarów wieloryba, któremu z kolei nadano imię Balhut. Gdyby całą wodę ziemi zgromadzić razem w jednym z nozdrzy tego stworzenia, wyglądałoby one jak ziarno gorczycy na niekończącej się pustyni. Balhut uwiązany został u Bożego tronu. Wiążący go łańcuch cechuje się grubością 7 nieb i ziem.
Kiedyś przyszedł do niego szatan, sławiąc jego ogrom. Zachęcał go do wstrząśnięcia ziemią. Wielorybowi spodobał się ten pomysł. Allah zapobiegł temu, stwarzając komara, który naprzykrza się Balhutowi i odwraca jego uwagę. Istnieje wersja, wedle której Rajjal i Balhut łykają spadającą z ziemi wodę. Gdy połkną już całą, świat dobiegnie końca. Jednak i wieloryb musiał na czymś leżeć.
Balhut leży na wodzie. Woda ta spoczywa zaś na powietrzu. Jeszcze pod tym powietrzem znajdują się ciemności wszystkich ziem.
Nieba.
W wersji Al-Kisy Allah wydał polecenie parze wodnej, by uniosła się wysoko. Z pary uczynił niebo w ciągu 2 dni, by podzielić je na 7 części.
Istnieje więc 7 nieb. W najwyższym z nich znajduje się tron Stworzyciela. Leży on na osi świata, którą wyznacza wspólnie z Al-Kabą.
Nieba te opisuje zwłaszcza afrykańska wersja islamu. Każdemu z nich przyporządkowany jest przynajmniej jeden prorok, a także osobna planeta. Najniższe jest niebo Księżyca, którego strzeże Adam. Powyżej księżycowego znajduje się niebo Merkurego, gdzie rządzą Jezus pod imieniem Isa oraz Jan Chrzciciel pod imieniem Jahja. Ponad nimi leży niebo wenusjańskie, którego pilnuje Józef, po arabsku Jusuf. Jeszcze wyżej rozciąga się niebo Marsa, pilnowane przez Enocha, czyli Idrisiego. Nad nim umieszczone zostało niebo Jowisza. Miejscem tym rządzi Aaron, zwany Haruni. Szóste niebo to niebo Saturna. Jego prorok to Mojżesz, czyli Musa. W końcu najwyższe z nieb to niebo słońca, gdzie żyje Abraham i gdzie stoi meczet niebiański. Każdego dnia w świątyni tej 70 000 aniołów składa modły, przy czym nie zostają oni na następny dzień, ale zostają codziennie zastępowani przez nowych zmienników.
W najniższym z nieb chodzi kogut, którego głowa sięga jednak do najwyższego z nieb. Jego poranne pianie wyznacza czas modlitwy. Pieje w sumie pięciokrotnie w ciągu doby. Odpędza swym głosem również demony.
Afrykańska wersja mitów mówi także o ogrodzie dla dusz sprawiedliwych, gdzie nie zaznają już smutku, ani cierpienia. Mają tam wypoczywać wśród strumieni, rzek mleka i miodu, drzew owocowych, kwiatów.
Siódme niebo obejmuje Wezbrane Morze, nad którym czuwa archanioł Micha'il. Nad najwyższym z nieb są jeszcze zasłony, a nad nimi bytują anioły o stopach tak wielkich, że przenikają one 7 ziem, niebios i odległość 500 lat marszu. Z najniższej z ziem sprawiają one wrażenie białych chorągwi.
Ciała niebieskie zostały stworzone już po niebach. Blask swój słońce wzięło z tronu boskiego. Księżyc natomiast dostał je z turbanu Demiurga. Każde z tych ciał otrzymało swój rydwan od Stwórcy. Stworzył on również i gwiazdy, niezliczoną ich mnogość, z których nie sposób znaleźć dwóch takich samych. Są one zawieszone jak lampy bądź osadzone jak drogocenne kamienie w biżuterii.
Anioły.
Wedle afrykańskiej wersji mitu anioły powstały już po stworzeniu Tablicy, raju i ognia. Wedle Al-Kisy góry, morza i ziemia istniały na świecie wcześniej, gdy nie było jeszcze aniołów. Pojawiły się one dopiero w przedostatnim dniu stworzenia, razem z uformowaniem z pary wodnej nieb. Są one zbudowane ze światła. Mają tak czyste serca i jasne umysły, że nie są zdolne pomyśleć nawet o grzechu. Celem ich istnienia ma być służba Bogu i wielbienie Go. Najważniejsze z nich tytułują się archaniołami, wśród których wymienić można Dżiburili i Miaili. Istnieją też aniołowie o tysiącu twarzy, a także anioł zrobiony jednocześnie z lodu i ognia.

</doc>
<doc id="3160234" url="https://pl.wikipedia.org/wiki?curid=3160234" title="Norwegia na Zimowych Igrzyskach Olimpijskich 1994">
Norwegia na Zimowych Igrzyskach Olimpijskich 1994

Norwegię na Zimowych Igrzyskach Olimpijskich 1994 reprezentowało 88 zawodników. Był to siedemnasty start Norwegii na zimowych igrzyskach olimpijskich.
Wyniki reprezentantów Norwegii.
Hokej na lodzie.
Mecze.
Faza grupowa.
Pozycja w grupie: 6 miejsce (0 pkt, 0-0-5, Bramki: 5-19)
O miejsca 9.-12..
Końcowy wynik: 11. pozycja
Narciarstwo alpejskie.
Mężczyźni

</doc>
<doc id="3160236" url="https://pl.wikipedia.org/wiki?curid=3160236" title="40. ceremonia wręczenia nagród David di Donatello">
40. ceremonia wręczenia nagród David di Donatello

40. ceremonia wręczenia włoskich nagród filmowych David di Donatello odbyła się 3 czerwca 1995 roku na Kapitolu w Rzymie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3160240" url="https://pl.wikipedia.org/wiki?curid=3160240" title="Twardowice (Płonina)">
Twardowice (Płonina)

Twardowice – przysiółek wsi Płonina w Polsce, położony w województwie dolnośląskim, w powiecie jaworskim, w gminie Bolków, we Wschodnim Grzebiecie Gór Kaczawskich w Sudetach Zachodnich.
W latach 1975–1998 przysiółek administracyjnie należał do województwa jeleniogórskiego.

</doc>
<doc id="3160241" url="https://pl.wikipedia.org/wiki?curid=3160241" title="Sydney Leroux">
Sydney Leroux

Sydney Leroux (ur. 7 maja 1990 w Surrey) – amerykańska piłkarka kanadyjskiego pochodzenia.
Życiorys.
Sydney Leroux urodziła się 7 maja 1990 roku w Surrey jako córka kanadyjskiej softbolistki Sandi Leroux i amerykańskiego bejsbolisty Raya Chadwicka. W dzieciństwie przez 10 lat grała w baseball w Whalley Little League (1994−2004). W liceum grała w piłkę nożną w drużynie Johnston Heights Secondary School z Surrey i była jedną z najlepszych zawodniczek. Przez trzy sezony grała w Coquitlam City Wild, pomagając zespołowi wejść do mistrzostw prowincji w 2003, 2004 i 2005 roku. Wystąpiła też w mistrzostwach kraju U14 w 2003 roku, kiedy zdobyła 12 bramek w czterech meczachi w National Bronze U16 w 2005 roku. Była też najmłodszą zawodniczką Vancouver Whitecaps, występując w drużynie jako 15-latka. Pod koniec liceum przeniosła się do Scottsdale i edukację kończyła w Horizon High School, występowała tam w Sereno Soccer Club.
W 2004 roku Leroux wystąpiła w kanadyjskiej drużynie w Mistrzostwach Świata Kobiet FIFA U-19 w Tajlandii jako najmłodsza zawodniczka turnieju. Rok później była kapitanem kanadyjskiej drużyny U-15 w czasie turnieju w Niemczech. W 2008 roku wystąpiła w amerykańskiej drużynie, z którą wygrała Mistrzostwach Świata Kobiet FIFA U-20 w Chile. Wystąpiła także w kolejnych mistrzostwach w 2010 roku. Leroux grała dla UCLA Bruins w latach 2008−2011, następnie w 2012 roku dla Atlanta Beat i od 2013 roku w Boston Breakers. Z amerykańską drużyną wystąpiła także w 2012 roku w olimpijskim turnieju kwalifikacyjnym CONCACAF.

</doc>
<doc id="3160245" url="https://pl.wikipedia.org/wiki?curid=3160245" title="Belles Heures du Duc de Berry">
Belles Heures du Duc de Berry

Belles Heures du Duc de Berry – kodeks iluminowany, powstały w latach 1405-1409, ozdobiony przez Braci Limbourg reprezentujących styl gotyku międzynarodowego.
Kodeks został wykonany dla księcia Jana de Berry; jest wymieniany w inwentarzy książęcym sporządzonym przez Robineta d'Etampe jako "unes Belle Heures, tres bien et richement historie". Kodeks składa się z ośmiu cykli ilustrujących teksty zaczerpniętych ze "Złotej Legendy" Jakuba de Voragine m.in. opisujących żywoty świętych m.in. założyciela kartuzów Brunona Kartuza, Pawła Pustelnika i Antoniego Eremity, historię odnalezienia Krzyża Świętego, cykl psalmów pokutnych z małymi miniaturami o tematyce starotestamentowej, chrystologicznej i hagiograficznej. W rękopisie znajdują się ponadto ilustracje do Wielkiej Litanii.
Iluminacje w kodeksie nawiązują do sztuki lombardzkich dworów Gian Galezza i Filippa Marii Viscontich w Pawii i Mediolanie oraz sieneńskich artystów m.in. Simona Martiniego. przykładem takich wpływów są miniatury "Zwiastowania" i "Drogi Krzyżowej". ⋅

</doc>
<doc id="3160248" url="https://pl.wikipedia.org/wiki?curid=3160248" title="Petoksamid">
Petoksamid

Petoksamid – organiczny związek chemiczny z grupy amidów, herbicyd układowy (wchłaniany przez korzenie i młode pędy roślin). Zakłóca podział komórek w roślinach, a tym samym wzrost niepożądanych roślin (różnych traw i chwastów dwuliściennych) i jest przeznaczony do stosowania przed lub krótko po wschodach takich upraw jak kukurydza czy rzepak.
Petoksamid został oficjalnie zarejestrowany przez Komisję Europejską 7 lipca 2006 roku na podstawie wniosku złożonego 16 października 2000 roku. Dyrektywa 91/414/EWG z 2006 roku wyznacza okres ważności petoksamidu do 31 lipca 2016 roku. Jest dostępny również w Polsce.

</doc>
<doc id="3160251" url="https://pl.wikipedia.org/wiki?curid=3160251" title="Potrójna korona (piłka nożna)">
Potrójna korona (piłka nożna)



</doc>
<doc id="3160253" url="https://pl.wikipedia.org/wiki?curid=3160253" title="Norwegia na Zimowych Igrzyskach Olimpijskich 1992">
Norwegia na Zimowych Igrzyskach Olimpijskich 1992

Norwegię na Zimowych Igrzyskach Olimpijskich 1992 reprezentowało 80 zawodników. Był to szesnasty start Norwegii na zimowych igrzyskach olimpijskich.
Wyniki reprezentantów Norwegii.
Biathlon.
Mężczyźni
Kobiety
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Mężczyźni
Kombinacja norweska.
Mężczyźni
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Narciarstwo dowolne.
Kobiety
Saneczkarstwo.
Mężczyźni
Skoki narciarskie.
Mężczyźni
Short track.
Mężczyźni

</doc>
<doc id="3160254" url="https://pl.wikipedia.org/wiki?curid=3160254" title="Hong Kong Sevens 2002">
Hong Kong Sevens 2002

Hong Kong Sevens 2002 – trzecia edycja wchodzącego w skład IRB Sevens World Series turnieju Hong Kong Sevens przeznaczonego dla męskich reprezentacji narodowych w rugby 7. Odbyła się w dniach 22–24 marca 2002 roku na Hong Kong Stadium w Hongkongu będąc siódmym turniejem sezonu 2001/2002.
Informacje ogólne.
Rozegrane na Hong Kong Stadium zawody były siódmym turniejem sezonu 2001/2002 IRB Sevens World Series i wzięły w nich udział dwadzieścia cztery reprezentacje. Drużyny rywalizowały w pierwszych dwóch dniach systemem kołowym podzielone na sześć czterozespołowych grup, po czym w trzecim dniu osiem najlepszych awansowało do ćwierćfinałów, a pozostałe zmierzyły się w walce o "Plate" i "Bowl". Jedynie mecze finałowe składały się z dwóch dziesięciominutowych części, w pozostałych zaś spotkaniach połowa meczu obejmowała siedem minut.
Uczestniczące zespoły zostały ogłoszone 22 stycznia 2002 roku. Po wycofaniu się Włochów zaproszenie do turnieju przyjęła Tajlandia, a losowanie grup odbyło się 26 lutego 2002 roku.
Przedturniejowe zapowiedzi przewidywały zakończenie trwającej ponad dekadę dominacji zespołów Fidżi i Nowej Zelandii. Piątkowe mecze zakończyły się jednak zgodnie z przewidywaniami, spośród sobotnich, rozegranych w deszczu spotkań, niespodzianką okazała się wygrana Kanady nad RPA, pozostałe zespoły z czołówki klasyfikacji generalnej łatwo awansowały do ćwierćfinałów. Po pokonaniu Nowozelandczyków Fidżijczycy do finału przystępowali w roli faworytów, w turnieju triumfowali jednak reprezentanci Anglii zostając jednocześnie pierwszym zespołem z północnej półkuli, który zwyciężył w zawodach IRB Sevens World Series, a piątym ogółem.
Najlepszym zawodnikiem turnieju został wybrany reprezentant RPA Brent Russell, który zwyciężył też w klasyfikacji punktowej i przyłożeń.
Bilety dla dorosłych kosztowały 750 HKD, ulgowy zaś jedną trzecią tej kwoty, pula nagród wynosiła natomiast 150 tysięcy USD.

</doc>
<doc id="3160263" url="https://pl.wikipedia.org/wiki?curid=3160263" title="Gyude Bryant">
Gyude Bryant

Gyude Bryant (ur. 17 stycznia 1949, zm. 16 kwietnia 2014 w Monrovii) – liberyjski polityk i biznesmen. Od 14 października 2003 do 16 stycznia 2006 pełnił funkcję głowy państwa jako Przewodniczący Rządu Przejściowego. Stanowisko to zostało powołane na podstawie porozumienia kończącego drugą wojnę domową w Liberii (1999-2003). Po przeprowadzeniu niezbędnych reform oraz zorganizowaniu wolnych wyborów prezydenckich, 16 stycznia 2006 Bryant oddał władzę nowo wybranej prezydent - Ellen Johnson-Sirleaf.
Gyude Bryant zmarł 16 kwietnia 2014 roku w Monrovii w wieku 65 lat.

</doc>
<doc id="3160264" url="https://pl.wikipedia.org/wiki?curid=3160264" title="Birger Hjørland">
Birger Hjørland

Birger Hjørland (1 stycznia 1947 w Nærum) – duński profesor, informatolog w Królewskiej Szkole Bibliotekoznawstwa i Informacji Naukowej w Aalborg, specjalista w dziedzinie organizacji wiedzy. North American Knowledge Organization Studies podało jego nazwisko jako pioniera informacji naukowej.
Jego główne obszary badań odnoszą się do organizacji wiedzy, typologii dokumentów i analizy domen. Hjørland stworzył dwie ważne teorie z zakresu organizacji wiedzy: analizę domen i teorię koncepcyjną.
Życiorys.
Birger Hjørland rozpoczął pracę w Królewskiej Szkole Bibliotekoznawstwa i Informacji Naukowej w Aalborgu w 1976 roku, a w latach 1978–1990 prowadził badania bibliotekoznawcze w Bibliotece Królewskiej w Kopenhadze. Od 2002 roku uczy w swojej alma mater.

</doc>
<doc id="3160269" url="https://pl.wikipedia.org/wiki?curid=3160269" title="Nantenbō Nakahara">
Nantenbō Nakahara

, znany też jako Nantenbō Tōjū lub Nantenbō Tōshū (南天棒 登洲) i Tōjū Zenchū (登洲 全忠) – japoński mistrz zen i malarz.
Urodził się w prowincji Hizen (ob. prefektury: Saga i Nagasaki) na wyspie Kiusiu, w rodzinie samurajskiej należącej do hanu Karatsu. Pobierał nauki szkoły rinzai w świątyniach Enpuku-ji w Kioto oraz Bairin-ji w Kurume. Wiele lat spędził jako wędrowny nauczyciel zen, ostatecznie w 1886 roku otworzył ośrodek nauk buddyjskich w Tokio. W 1891 roku został opatem klasztoru Zuigan-ji w Matsushimie, w prefekturze Miyagi, zaś w 1901 roku Kaisei-ji w Nishinomiya koło Kobe. Funkcje monastyczne łączył z wędrownym nauczaniem oraz pisaniem książek. 
Jego zakonne imię Nantenbō pochodzi od nazwy kija (jap. "bō") zrobionego z łodygi krzewu o nazwie japońskiej "nanten" (łac. "Nandina domestica", ang. "sacred bamboo", nie ma jednak z bambusem nic wspólnego), którym się podpierał i który służył mu jako "keisaku" (lub inaczej "kyōsaku") do uderzania – w okolicy mięśni między łopatkami i kręgosłupem – nieuważnych lub zasypiających w czasie medytacji uczniów. 
Pozostawił po sobie liczne obrazy i kaligrafie, które tworzył głównie pod koniec życia. Łączna liczba stworzonych przez niego obrazów w stylu "zenga" szacowana jest na ponad 100 tysięcy. Jego styl jest pełen naturalnej ekspresji i minimalizacji formy, a przy tym zakorzeniony w tradycji poprzedników. Charakterystyczne dla Nakahary są kompozycje budowane na gwałtownie rozpoczętych i nagle urywających się w niebyt liniach, często z rozpryskanym przez pędzel po papierze mokrym tuszem.

</doc>
<doc id="3160272" url="https://pl.wikipedia.org/wiki?curid=3160272" title="Diecezja Udon Thani">
Diecezja Udon Thani

Diecezja Udon Thani – rzymskokatolicka diecezja w Tajlandii. Powstała w 1953 jako prefektura apostolska Udonthani. Podniesiona do rangi diecezji w 1965. Pod obecną nazwą od 1969.

</doc>
<doc id="3160273" url="https://pl.wikipedia.org/wiki?curid=3160273" title="Nesoi">
Nesoi

Nesoi, Nesos (gr. Νησοι, Νησος, łac. "Nesi, Nesus") – w mitologii greckiej boginie wysp. Uważano, że każda z wysp ma swoje uosobienie boskości. Nesoi zostały zaliczone do Protogenoi, czyli bogów pierwotnych. Nie wiadomo kto był rodzicami Nesoi, możliwe, że była to Gaja. 
Według Kallimacha Nesoi były Ourea (górami), które Posejdon wrzucił do wody z pomocą swojego boskiego trójzębu wykutego przez Telchinów.

</doc>
<doc id="3160275" url="https://pl.wikipedia.org/wiki?curid=3160275" title="Väinö Heikkilä">
Väinö Heikkilä

Väinö Selim Heikkilä (ur. 25 kwietnia 1888 w Lieto, zm. 5 maja 1943 tamże) – fiński lekkoatleta.
Wystartował na igrzyskach olimpijskich w 1912, na których zajął 25. miejsce w indywidualnym biegu przełajowym. Wyniki tego biegu wliczały się do klasyfikacji drużynowej (wynik Heikkili, jako szósty wśród Finów, nie był do niej zaliczany), w której Finlandia wywalczyła srebro.
Reprezentował klub Liedon Parma.

</doc>
<doc id="3160277" url="https://pl.wikipedia.org/wiki?curid=3160277" title="Sven Blot">
Sven Blot

Sven Blot (zm. między 1083 a 1087) – król Szwecji. Jego przydomek znaczy "ofiarnik", ponieważ nie porzucił wiary pogańskiej i składał ofiary bogom.
Jego potomstwo to prawdopodobnie:

</doc>
<doc id="3160278" url="https://pl.wikipedia.org/wiki?curid=3160278" title="Ourea">
Ourea

Ourea, Ouros, Oros (gr. Ουρεα, Ουρος, Ορος, łac. Mons, Montanus, Numina Montanum) – w mitologii greckiej bogowie i uosobienia gór zaliczane do pierwotnej grupy bogów Protogenoi. Ourea byli synami Gai. Przedstawiano ich czasami jako brodatych starców wznoszących swoje skaliste szczyty.
Do Ourea należą: Etna, Athos, Helikon, Kithairon, Nysos, Olimp (bóg góry w Grecji), Olimp (bóg góry w Turcji), Oreios, Parnes oraz Tmolos.

</doc>
<doc id="3160280" url="https://pl.wikipedia.org/wiki?curid=3160280" title="Jurki (osada w powiecie oleckim)">
Jurki (osada w powiecie oleckim)

Jurki – osada w Polsce położona w województwie warmińsko-mazurskim, w powiecie oleckim, w gminie Świętajno.
W latach 1975–1998 miejscowość należała administracyjnie do województwa suwalskiego.

</doc>
<doc id="3160281" url="https://pl.wikipedia.org/wiki?curid=3160281" title="Henryk V (film 1944)">
Henryk V (film 1944)

Henryk V (ang. "Henry V") – brytyjski dramat z 1944 roku w reżyserii Laurence’a Oliviera, który wystąpił również w roli głównej. Film jest adaptacją sztuki Williama Szekspira pod tym samym tytułem. Jako że obraz powstał pod koniec II wojny światowej, celowo nakręcono go w taki sposób, by podtrzymywał morale Brytyjczyków. W konsekwencji jego produkcja została częściowo sfinansowana przez rząd brytyjski.
Fabuła.
Film rozpoczyna się jako przedstawienie teatralne na scenie Globe Theatre i stopniowo zmienia się na stylistykę filmową. Fabuła opowiada o losach angielskiego króla Henryka V oraz o bitwie pod Azincourt, która ma miejsce podczas wojny stuletniej.
Produkcja.
Ponieważ film powstawał podczas II wojny światowej brytyjski premier Winston Churchill poinstruował Oliviera, by tak ukształtował swój obraz, żeby niósł propagandowe przesłanie podnoszące morale żołnierzy walczących na froncie. Jego produkcja oraz premiera zbiegły się w czasie z lądowaniem w Normandii oraz walkami we Francji.
Ponadto reżyser postanowił pominąć w filmie niektóre wątki, które znalazły się w oryginalnej sztuce Szekspira, uznając je za zbyt rażące.
Żeby nie umniejszać akcji promocyjnej filmu, Olivier jako reżyser i odtwórca głównej roli postanowił przez 18 miesięcy nie występować w żadnej innej produkcji.
Scenę bitwy pod Azincourt nakręcono w 1943 w neutralnej Irlandii z udziałem kilkuset lokalnych mieszkańców i irlandzkich żołnierzy. Wytwórnia zobowiązała się także zapłacić dodatkowe pieniądze każdemu, kto przyprowadzi własnego konia. Część scen plenerowych nakręcono w posiadłości Powerscourt w Enniskerry, a pozostałe w Denham Studios w Buckinghamshire w Anglii. Tworząc scenografię wnętrz twórcy opierali się na ilustracjach z modlitewnika Bardzo bogate godzinki księcia de Berry.
W 2007 roku obraz został odnowiony cyfrowo i ponownie wydany.
Nagrody i nominacje.
Nagrody
Nominacje do Oscara

</doc>
<doc id="3160282" url="https://pl.wikipedia.org/wiki?curid=3160282" title="Calum Chambers">
Calum Chambers

Calum Chambers (ur. 20 stycznia 1995 w Petersfield) – angielski piłkarz występujący na pozycji obrońcy w angielskim klubie Aston Villa oraz w reprezentacji Anglii.
Kariera klubowa.
Southampton.
Chambers rozpoczął swoją karierę w akademii piłkarskiej Southampton, gdzie dołączył w wieku siedmiu lat. Powoli wspinał się po kolejnych szczeblach juniorskiej kariery i na początku sezonu 2012/13 znalazł się w gronie czterech zawodników przesuniętych do pierwszej drużyny. Podczas przedsezonowych sparingów Chambers zanotował kilka występów, m.in. w Memorial Cup z Anderlechtem, a także przeciwko Étoile Carouge, Evian TG, Ajaksowi czy Wolverhampton. 28 sierpnia 2012 roku oficjalnie zadebiutował w barwach pierwszego zespołu podczas wygranego 4:1 spotkania 2. rundy pucharu ligi ze Stevenage. Na murawie pojawił się w 84. minucie w miejsce Deana Hammonda, a sześć minut później zanotował asystę przy bramce Bena Reevesa. Do końca rozgrywek nie wystąpił już ani razu.
31 lipca 2013 roku Chambers podpisał z Southampton nowy, czteroletni kontrakt. Pierwsze spotkanie w Premier League rozegrał 17 sierpnia 2013 roku, występując przez pełne 90 minut podczas pierwszego starcia sezonu 2013/14 z West Bromwich Albion, wygranego przez jego klub 1:0. W trakcie całych rozgrywek wystąpił w sumie w 24 meczach.
Arsenal.
28 lipca 2014 roku Chambers podpisał długoterminową umowę z Arsenalem, który za transfer zapłacił ok. 16 milionów funtów. Pierwszy występ w nowych barwach Chambers zanotował 2 sierpnia 2014 roku, wychodząc w podstawowym składzie na wygrane 5:1 spotkanie Emirates Cup z Benfiką. 10 sierpnia oficjalnie zadebiutował w barwach Arsenalu, grając przez pełne 90 minut w meczu o Tarczę Wspólnoty z Manchesterem City. Wystawiony został w miejsce Pera Mertesackera na pozycji stopera, zamiast na nominalnej dla siebie prawej stronie obrony. Mimo to swoim występem wywarł spore wrażenie na mediach, które chwaliły go za dojrzałość i zdyscyplinowanie pomimo młodego wieku. 16 sierpnia Chambers po raz pierwszy wystąpił w spotkaniu Arsenalu w Premier League. Wyszedł w podstawowym składzie i rozegrał cały, wygrany 2:1 mecz z Crystal Palace. Trzy dni później zadebiutował także w europejskich pucharach podczas zremisowanego 0:0 starcia Ligi Mistrzów z Beşiktaşem JK.
Kariera reprezentacyjna.
2 lutego 2012 roku zadebiutował w reprezentacji Anglii U-17, w meczu z Portugalią. W marcu zagrał we wszystkich meczach fazy elitarnej kwalifikacji do Mistrzostw Europy U-17 i strzelił bramkę w meczu z Ukrainą.
26 września 2012 zagrał swój pierwszy mecz w drużynie U-19, z Estonią.
3 września 2014 roku zadebiutował w dorosłej reprezentacji Anglii, w towarzyskim spotkaniu z Norwegią.

</doc>
<doc id="3160283" url="https://pl.wikipedia.org/wiki?curid=3160283" title="Kenyatta Stadium">
Kenyatta Stadium

Kenyatta Stadium – wielofunkcyjny stadion w Machakos, w Kenii. Może pomieścić 8000 widzów. Obiekt był jedną z aren piłkarskiego Pucharu CECAFA 2013, gościł także wszystkie spotkania Mistrzostw Afryki w rugby 7 kobiet 2014.

</doc>
<doc id="3160284" url="https://pl.wikipedia.org/wiki?curid=3160284" title="Hildegunn Fossen">
Hildegunn Fossen



</doc>
<doc id="3160285" url="https://pl.wikipedia.org/wiki?curid=3160285" title="Leń marcowy">
Leń marcowy

Leń marcowy ("Bibio marci") – gatunek muchówki z rodziny leniowatych ("Bibionidae"). Jeden z najszerzej rozprzestrzenionych i najpospolitszych przedstawicieli tej rodziny. 
Etymologia nazwy.
Gatunek opisany po raz pierwszy przez Linneusza jako "Tipula Marci". Epitet gatunkowy wywodzi się od zwyczajowej francuskiej nazwy tego owada "la mouche de Saint Marc", nadanej ze względu na porę wylotu osobników dorosłych tego owada, przypadającą wczesną wiosną, około dnia św. Marka (25 kwietnia).
Opis.
Długość 10–14 mm. Gęsto owłosiona czarna muchówka. Często widzi się latające samce z długimi, zwisającymi nogami – jest to część ich lotów godowych. Występuje wyraźny dymorfizm płciowy. Samica – większa od samca – ma czarne skrzydła i małe oczy, natomiast samca cechują duże oczy i przezroczyste skrzydła.
Występuje w Europie. Ze środowisk naturalnych zasiedla skraje lasów; spotykana również w żywopłotach ogrodów. Dorosłe osobniki można zaobserwować od kwietnia do czerwca, żyją w tym stadium około tygodnia. Większość życia spędzają jako larwy. Samica składa jaja w ziemi i ginie krótko potem. Larwy rozwijają się przez jesień i zimę w ziemi, żywiąc się korzeniami roślin. Osiągają dojrzałość w pierwszej wiośnie życia.

</doc>
<doc id="3160286" url="https://pl.wikipedia.org/wiki?curid=3160286" title="Norwegia na Zimowych Igrzyskach Olimpijskich 1988">
Norwegia na Zimowych Igrzyskach Olimpijskich 1988

Norwegię na Zimowych Igrzyskach Olimpijskich 1988 reprezentowało 64 zawodników. Był to piętnasty start Norwegii na zimowych igrzyskach olimpijskich.
Wyniki reprezentantów Norwegii.
Curling.
Podczas ZIO 1988 curling był jedynie dyscypliną pokazową.
Mężczyźni.
Tie-breaker.
Pozycja w grupie: 3. miejsce (Q)
Play-off.
Końcowy wynik: 
Źródło:
Kobiety.
Tie-breaker.
Pozycja w grupie: 3. miejsce (Q)
Play-off.
Końcowy wynik: 
Źródło:
Hokej na lodzie.
Mecze.
Faza grupowa.
Pozycja w grupie: 6. (1 pkt., 0-1-4, Bramki: 11-32)
Mecz o 11. miejsce.
Końcowy wynik: 12. pozycja

</doc>
<doc id="3160288" url="https://pl.wikipedia.org/wiki?curid=3160288" title="Bilk (Düsseldorf)">
Bilk (Düsseldorf)

Bilk, Düsseldorf-Bilk — dzielnica miasta Düsseldorf w Niemczech, w okręgu administracyjnym 3, w kraju związkowym Nadrenia Północna-Westfalia, w rejencji Düsseldorf. 

</doc>
<doc id="3160289" url="https://pl.wikipedia.org/wiki?curid=3160289" title="Thesis (mitologia)">
Thesis (mitologia)

Thesis, Thetis (gr. Θεσις Θετις, łac. "Thesis") – w mitologii greckiej pierwotna bogini należąca do Protogenoi związana z tworzeniem. W orfickiej "Teogonii" była tą, która razem z Hydrosem wyszła z Chaosu. Czasami była traktowana jako żeński odpowiednik Fanesa. Jest ona porównywana z boginią Physis.

</doc>
<doc id="3160291" url="https://pl.wikipedia.org/wiki?curid=3160291" title="Audra Mae">
Audra Mae

Audra Mae (ur. 20 lutego 1984 w Oklahoma City) – amerykańska wokalistka i autorka tekstów. Najstarsza z sześciorga rodzeństwa, wychowywała się w Oklahoma City. Jej cioteczną babką była Judy Garland. Od 4 roku życia występowała w teatrze muzycznym. Skończywszy 18 lat, opuściła dom, by rozpocząć własną karierę muzyczną. W 2004, po roku studiów, postanowiła przerwać naukę i przenieść się do Los Angeles, gdzie zajęła się pisaniem piosenek i śpiewaniem.
Dwa lata po przyjeździe do L.A. Audra podpisała umowę z Warner Chappell Publishing. Zaowocowało to w 2008 roku nagraniem do serialu telewizyjnego "Synowie Anarchii" coveru „Forever Young” Boba Dylana.
W 2009 roku podpisała kontrakt z niezależną kalifornijską wytwórnią płytową SideOneDummy Records. W tym samym roku wydała minialbum "Haunt" (jedynie w wersji cyfrowej), a także napisała dla Susan Boyle piosenkę „Who I Was Born to Be” – jedyny oryginalny utwór na debiutanckiej płycie Susan Boyle „I Dreamed a Dream”.
18 maja 2010 roku Audra wydała swój debiutancki album "The Happiest Lamb".
14 lutego 2012 roku ukazała się druga płyta artystki pt. "Audra Mae and The Almighty Sound". Pod nazwą "The Almighty Sound" kryją się przyjaciele Audry Mae: basista Joe Ginsberg, gitarzysta Jarrad Kritzstein, pianista Frank Pedano i perkusista Kiel Feher, z którymi występowała od początku 2011 roku na żywo w L.A. Współproducentką albumu jest Deana Carter, amerykańska wokalistka muzyki country.
W 2013 roku Audra Mae wystąpiła gościnnie na płycie szwedzkiego DJ-a Avicii pt. "True", śpiewając trzy piosenki: „Addicted to You”, „Shame On Me” i „Long Road To Hell”. Utwór „Addicted to You” w kwietniu 2014 roku został wydany jako singel, zyskując dużą popularność m.in. w Polsce.
Napisała trzy piosenki, które wykonane zostały później przez Christinę Aguilerę: „The Real Thing”, „Shotgun” i „Fall in Line”.

</doc>
<doc id="3160292" url="https://pl.wikipedia.org/wiki?curid=3160292" title="Tadeusz Michał Powidzki">
Tadeusz Michał Powidzki

Tadeusz Michał Powidzki, także Tadeusz Michał Sternberg-Powidzki (ur. 27 września 1880 w Brodnicy, zm. 23 kwietnia 1960 w Poznaniu) – dziennikarz, działacz niepodległościowy, społeczny oraz narodowej demokracji.
Życiorys.
Syn Leona i Eufrozyny z Drzażdzyńskich. Uczeń Królewskiego Gimnazjum w Gnieźnie tam wstąpił do propagującej polskość, tajnej organizacji samokształceniowej Towarzystwa Tomasza Zana, był jej skarbnikiem, a następnie prezesem. W 1903 w klasie maturalnej za przynależność do T.T.Z, decyzją pruskiego sądu, w wyniku procesu gnieźnieńskich gimnazjalistów, został wydalony ze szkoły oraz skazany na 6 tygodni więzienia. Podjął pracę w gazecie „Lech. Gazeta Gnieźnieńska”. Następnie studiował na politechnice w Darmstadt. Od 1908 mieszkał w Poznaniu. Pracował w „Orędowniku Wielkopolskim” i „Kurierze Poznańskim”. Był członkiem Ligi Narodowej. Działał w Towarzystwie Gimnastycznym „Sokół” w Poznaniu i Gnieźnie. 10 kwietnia 1921 został prezesem wielkopolskiego „Sokoła”. W latach 30. pełnił funkcję prezesa Porozumienia Prasowego Polsko-Jugosłowiańskiego, za co król Jugosławii Aleksander I Karadziordziewić odznaczył go w grudniu 1933 Krzyżem Oficerskim Orderu Korony Jugosłowiańskiej. Był działaczem Stronnictwa Narodowego. Podczas okupacji wysiedlony do Ostrowca Świętokrzyskigo, tam prowadził tajne nauczanie. Po wojnie uczył w szkole budowlanej, pracował w „Kurierze Wielkopolskim” i w Bibliotece Uniwersyteckiej w Poznaniu. Był członkiem akademickiej korporacji „Demetria”
Jest autorem "Sokół wielkopolski w dążeniu do niepodległości", zbioru pieśni patriotycznych "Poznański śpiewnik polski". Przetłumaczył pracę duńskiego autora Carstena Haucha "Rodzina polska" oraz książkę norweskiego pisarza E. Bolstada "Spekulant".

</doc>
<doc id="3160293" url="https://pl.wikipedia.org/wiki?curid=3160293" title="Aurelia Bradeanu">
Aurelia Bradeanu



</doc>
<doc id="3160294" url="https://pl.wikipedia.org/wiki?curid=3160294" title="Aurelia Stoica">
Aurelia Stoica



</doc>
<doc id="3160295" url="https://pl.wikipedia.org/wiki?curid=3160295" title="Oana Soit">
Oana Soit



</doc>
<doc id="3160296" url="https://pl.wikipedia.org/wiki?curid=3160296" title="Oana Șoit">
Oana Șoit



</doc>
<doc id="3160297" url="https://pl.wikipedia.org/wiki?curid=3160297" title="Oana Şoit">
Oana Şoit



</doc>
<doc id="3160298" url="https://pl.wikipedia.org/wiki?curid=3160298" title="Laerke Moeller">
Laerke Moeller



</doc>
<doc id="3160299" url="https://pl.wikipedia.org/wiki?curid=3160299" title="Sabrina Neukamp">
Sabrina Neukamp



</doc>
<doc id="3160300" url="https://pl.wikipedia.org/wiki?curid=3160300" title="Heidi Loeke">
Heidi Loeke



</doc>
<doc id="3160301" url="https://pl.wikipedia.org/wiki?curid=3160301" title="Tine Kristiansen">
Tine Kristiansen



</doc>
<doc id="3160302" url="https://pl.wikipedia.org/wiki?curid=3160302" title="Linn Sulland">
Linn Sulland



</doc>
<doc id="3160309" url="https://pl.wikipedia.org/wiki?curid=3160309" title="Tom Clancy’s EndWar">
Tom Clancy’s EndWar

Tom Clancy’s EndWar – taktyczna strategia czasu rzeczywistego, wydana w roku 2008 na konsole, rok później została przeniesiona na PC. Akcja gry osadzona jest w niedalekiej przyszłości, w 2020 roku, bazuje na sytuacji geopolitycznej wykreowanej w powieściach Toma Clancy’ego. W grze zastosowano nowatorski system wydawania komend głosowych FONIX. Gra doczekała się dodatku Escalation Pack.
Rozgrywka.
Gracz wciela się w dowódcę oddziałów wojskowych jednej z 3 stron konfliktu – USA, Rosji i Europy. W grze występuje 7 typów jednostek, z zależnościami bazującymi na prostym systemie „kamień-papier-nożyce” – czołgi są dobre przeciwko transportowcom, a złe przeciwko helikopterom, helikoptery niszczą czołgi, ale źle radzą sobie przeciwko transportowcom, poza tym występuje jeszcze artyleria, dwa rodzaje piechoty, oraz mobilna jednostka dowodzenia. Walki toczą się o centra dowodzenia („uplinks”), które generują punkty potrzebne do zakupu nowych jednostek. Po ukończeniu misji jednostki, które przeżyły, da się ulepszać.

</doc>
<doc id="3160311" url="https://pl.wikipedia.org/wiki?curid=3160311" title="Lynne C. Howarth">
Lynne C. Howarth

Lynne C. Howarth – kanadyjska profesor informatologii na University of Toronto.
Życiorys.
Lynne Howarth uzyskała doktorat w dziedzinie bibliotekoznawstwa i informacji naukowej. Następnie pracowała jako kierownik działu katalogowania i systemów bibliotecznych w North York Central Library.
W 1990 roku została powołana na stanowisko dziekana Wydziału Informacji na University of Toronto i pełniła tę funkcję do 2003 roku.
Jest członkiem Canadian Committee on Cataloguing, sekcji IFLA do spraw klasyfikacji indeksowania; grupy IFLA Working Group on Metadata Schemes oraz ISBD Review Group.

</doc>
<doc id="3160313" url="https://pl.wikipedia.org/wiki?curid=3160313" title="Stewart Blacker">
Stewart Blacker

Latham Valentine Stewart Blacker, OBE (ur. 1 października 1887, zm. 19 kwietnia 1964) – brytyjski oficer, podpułkownik, i konstruktor broni. Walczył w I wojnie światowej, jako lotnik i dowódca piechoty; w okresie międzywojennym zorganizował pierwszy przelot nad Mount Everestem, w którym wziął udział. W czasie II wojny światowej zajmował się konstrukcją broni. Jego autorskim pomysłem był moździerz trzonowy zwany bombardą Blackera, której konstrukcja posłużyła do zbudowania granatnika PIAT i moździerza przeciwpodwodnego Hedgehog.
Był synem majora Latham Charles Miller Blackera i Emily Violet Mattei. Skończył Cheltenham College w Cheltenham, Gloucestershire, a następnie Royal Military Academy Sandhurst. Od 1908 służył na Terytoriach Północno-Zachodnich (dzisiejszy północny Pakistan, podówczas część Indii Brytyjskich); rok później wstąpił do Queen’s Own Corps of Guides in 1909. Po powrocie do Wielkiej Brytanii nauczył się pilotować samoloty, uzyskując w 1911 licencję pilota nr 121 i przed wojną zajmował się testowaniem nowych maszyn.
W czasie I wojny światowej służył w Royal Flying Corps i w armii lądowej; podczas służby w RFC był m.in. odpowiedzialny za wprowadzenie do służby synchronizatora Constantinesco oraz zapalających pocisków Pomeroya do zwalczania balonów; służył też na froncie jako pilot. W armii lądowej był dowódcą kompanii piechoty indyjskiej, w pułku 57th Wilde’s Rifles, w bitwie o Neuve-Chapelle w 1915, a następnie w II bitwie pod Ypres.
Z końcem I wojny światowej, walczył w kampanii transkaspijskiej podczas interwencji alianckiej w wojnie domowej w Rosji, a następnie kontynuował służbę na pograniczu indyjskim, walcząc w wojnie brytyjsko-afgańskiej w 1919 i eksplorując Pamir. W latach 1919–1920 piastował stanowisko Commander of the Indian Force. W 1920 otrzymał Order Imperium Brytyjskiego.
W 1933 roku współorganizowana przez niego i pułkownika P.T. Ethertona wyprawa lotnicza dokonała pierwszego w historii przelotu nad Mount Everestem, na samolotach Westland Wallace i Westland PV-3 (pilotami byli Douglas Douglas-Hamilton i David Fowler McIntyre). Blacker leciał jako obserwator w samolocie Douglas-Hamiltona.
Przed drugą wojną światową płk. Blacker zajmował się prywatnie konstrukcją broni. Projekt jego małego moździerza trzonowego piechoty, nazwany „Arbalest”, został odrzucony przez ministerstwo obrony, ale w 1940 Blacker dołączył do MD1, zespołu konstrukcyjnego znanego jako "Churchill’s Toyshop", eksperymentującego z nowymi rodzajami broni. Tam rozwinął swoją koncepcję moździerza trzonowego, budując ciężki granatnik przeciwpancerny, znany jako bombarda Blackera. Wyprodukowano jej ok. 30 tys. egzemplarzy. Następnie tą samą ideę, wyrzutni wystrzeliwującej nadkalibrowe pociski, zastosowano konstruując przeciwpodwodny moździerz Hedgehog („jeż”). Okręty uzbrojone w „jeże” do końca wojny zatopiły 37 U-Bootów.
Kolejną konstrukcją, za którą w większości odpowiedzialny był Blacker (choć znaczna część zasług została przypisana szefowi MD1 Millisowi Jefferisowi), był strzelający pociskiem kumulacyjnym granatnik PIAT, standardowa lekka broń przeciwpancerna piechoty brytyjskiej w drugiej połowie wojny.
Większą wersją moździerza trzonowego był "Petard" – 290-mm moździerz montowany na czołgach Churchill AVRE. W 1942 postanowiono na bazie Churchilla stworzyć czołg saperski, którego jednym z zadań byłoby usuwanie przeszkód, możliwie bez narażania załogi. Firma Blackera skonstruowała moździerz wystrzeliwujący granat zawierający 26 funtów materiału wybuchowego. Detonacja takiej bomby, z racji kształtu nazywanej "flying dustbin" (latający kubeł na śmieci), oczyszczała szerokie na 8,5 m przejście w polu minowym. Podczas prób, tuzin pocisków wybił w żelbetonowym murze o grubości 1,8 m otwór wystarczający, by mógł przezeń przejechać czołg. Broń miała niewielki zasięg (do 200 yardów) i celność, ale pozwalała niszczyć pozycje umocnione bez narażania saperów. Za zasługi i w ramach rekompensaty za poniesione wydatki, Ministerstwo Zaopatrzenia wypłaciło Blackerowi 42 tys. funtów.
Stewart Blacker był też autorem wspomnień o operacjach w Azji Centralnej "On secret patrol in high Asia" (1922) i współautorem książki o locie nad Himalajami: "First over Everest" (1934).

</doc>
<doc id="3160315" url="https://pl.wikipedia.org/wiki?curid=3160315" title="Kościół Wniebowzięcia Najświętszej Maryi Panny w Brańsku">
Kościół Wniebowzięcia Najświętszej Maryi Panny w Brańsku

Kościół Wniebowzięcia Najświętszej Maryi Panny w Brańsku – rzymskokatolicki kościół parafialny w mieście Brańsk, w województwie podlaskim. Należy do dekanatu Brańsk diecezji drohiczyńskiej.
Historia.
Obecna, murowana świątynia została wzniesiona w latach 1859-1862, dzięki staraniom księdza Wojciecha Kociołkowskiego, proboszcza z Brańska, należącego do Zgromadzenia Księży Misjonarzy. Budowla została poświęcona - na mocy pozwolenia księdza Adama Stanisława Krasińskiego, biskupa wileńskiego, w XXV niedzielę po Zielonych Świątkach, czyli 18 listopada 1862 przez księdza Stanisława Włodkowskiego, dziekana z Bielska Podlaskiego i proboszcza z Ciechanowca. 
W czasie II wojny światowej cofające się wojska hitlerowskie w nocy z 31 lipca na 1 sierpnia 1944 roku podłożyły ognień pod świątynię. Jego odbudowa była prowadzona przez księży: księdza Józefa Chwalko, wikariusza z Brańska, księdza kanonika Kazimierza Łomackiego, proboszcza z Brańska oraz księdza kanonika Franciszka Smorczewskiego, następnego proboszcza.
W dniu 2 czerwca 2002 roku biskup drohiczyński Antoni Dydycz poświęcił czyli konsekrował ołtarz główny z nowym obrazem Najświętszej Maryi Panny Wniebowziętej, który został zbudowany podczas urzędowania proboszcza księdza prałata Romana Wodyńskiego. W czasie obchodów 150 - lecia istnienia obecnej budowli, czyli w dniu 30 września 2012 roku wspomniany wyżej biskup Antoni Dydycz rekonsekrował świątynię oraz poświęcił istniejący ołtarz soborowy.
5 kwietnia 2020 r. podczas niedzielnego nabożeństwa w kościele miała miejsce interwencja policji w związku z naruszeniem przez miejscowych wiernych i duchowieństwo rzymskokatolickie narodowej kwarantanny, wprowadzonej przez polski rząd na skutek globalnej pandemii koronawirusa SARS-CoV-2. Ówczesne regulacje przeciwepidemiczne ograniczały maksymalną liczbę uczestników zgromadzeń publicznych i uroczystości religijnych do 5 osób, natomiast w świątyni zgromadziło się ponad 50 wiernych. Wobec miejscowej parafii rzymskokatolickiej wszczęte zostało wstępne postępowanie wyjaśniające mające na celu skierowanie sprawy do sądu. Zdarzenie to było komentowane w lokalnych środkach masowego przekazu.

</doc>
<doc id="3160320" url="https://pl.wikipedia.org/wiki?curid=3160320" title="Andy Patagońskie">
Andy Patagońskie

Andy Patagońskie – południowa część Andów leżąca w Argentynie i Chile, na południe od równoleżnika 42°S. Liczą około 2000 km długości. Składają się na nie dwa pasma – Kordyliera Główna i Kordyliera Nadbrzeżna.
Najwyższym szczytem jest chilijski szczyt Monte San Valentin o wysokości 4058 m n.p.m. Pasmo Kordyliera Nadbrzeżna tworzy u wybrzeży fiordy i łańcuch przybrzeżnych wysp. Andy Patagońskie zbudowane są z prekambryjskich łupków krystalicznych, z intruzjami diorytów i granitów. Obecne liczne jeziora, np. Buenos Aires, Argentino, O’Higgins/San Martín, Viedma. W północnej części linia wiecznego śniegu od około 1500 m, zaś na południu od 700 m. Występują lodowce.

</doc>
<doc id="3160324" url="https://pl.wikipedia.org/wiki?curid=3160324" title="Miernik (mitologia słowiańska)">
Miernik (mitologia słowiańska)



</doc>
<doc id="3160326" url="https://pl.wikipedia.org/wiki?curid=3160326" title="Junak (mitologia słowiańska)">
Junak (mitologia słowiańska)



</doc>
<doc id="3160334" url="https://pl.wikipedia.org/wiki?curid=3160334" title="Düsseldorf-Bilk">
Düsseldorf-Bilk

Niemcy:
Zobacz też:

</doc>
<doc id="3160336" url="https://pl.wikipedia.org/wiki?curid=3160336" title="Duesseldorf-Bilk">
Duesseldorf-Bilk



</doc>
<doc id="3160338" url="https://pl.wikipedia.org/wiki?curid=3160338" title="Israel Novaes">
Israel Novaes

Israel Eve Sales de Novaes, znany bardziej jako Israel Novaes (ur. 28 kwietnia 1990 w Breves) – brazylijski wokalista i kompozytor (muzyka sertaneja). W swoim kraju zyskał sławę dzięki piosence "Vem Ni Mim Dodge RAM" nagranej w duecie z Gusttavo Lima (w październiku 2011). Uczestnik tzw. "Villa Mix" z koncertami takich wokalistów jak: Gusttavo Lima, Jorge &amp; Mateus oraz Humberto &amp; Ronaldo
Rodzina.
Israel jest synem Everaldo i Miriam. Ma dwójkę rodzeństwa - brata Isaaca oraz siostrę Kezię. Kezia jest mężatką i ma dwójkę dzieci - syna Benhura (Bena) i córkę Tirzah. 
Życie prywatne.
Israel wielokrotnie powtarza, że pomimo pogłosek w mediach na temat jego domniemanych licznych związków, nadal jest singlem. Uważa, że poznanie odpowiedniej kobiety wymaga czasu, a na daną chwilę właśnie tego mu brakuje. 
Ogólne.
W ciągu jednego roku dał koncerty we wszystkich stanach Brazylii. Zyskał fanów nie tylko w swojej ojczyźnie, ale też poza jej granicami. Nagrał też wiele duetów z takimi wokalistami jak: Mauricio &amp; Eduardo ("Eu vou pegar Voce"), Lucas &amp; Diogo ("Tomara que caia"), Kacamba ("Tira o Sapato"), Ze Ricardo e Thiago ("Sinal Disfarcado"). 
W swoim kraju jest znany również z takich piosenek jak: "Descontrolada", "Beijo Meu" , "Depende", "Marrom bombom", "Espelho" czy "Morena Poema" . Ostatnio zaśpiewał w duecie z Matheus'em Fernandes'em piosenkę "Spring Break". 25 października 2013 r. w miejscowości Goiânia podczas "Villa Mix" zostało nagrane nowe DVD z udziałem takich wykonawców jak: Jorge &amp; Mateus, Naldo Benny, Gusttavo Lima, Psirico, Matheus e Kauan, César Menotti &amp; Fabiano.

</doc>
<doc id="3160339" url="https://pl.wikipedia.org/wiki?curid=3160339" title="Macica (demon)">
Macica (demon)

Macica – demon, straszydło z okolic Działdowa, kurcz żołądka, kolka żołądkowa, pojmowany jako przejaw oddziaływania czegoś złego, tkwiącego w ciele człowieka. 
Wyobrażano go sobie w postaci robaka z mocnymi szponami i kleszczami, którymi, gdy był pobudzony i podrażniony, szczypał i szarpał ludzkie wnętrzności. Każdy człowiek miał w sobie macicę, która zadawała wielkie cierpienia. Gdy jednak zeń odchodziła, wtedy człowiek umierał. Demon ten miał kuliste ciało i niezliczoną liczbę nóg, był wielkości talara.

</doc>
<doc id="3160340" url="https://pl.wikipedia.org/wiki?curid=3160340" title="Parafia Miłosierdzia Bożego w Rzeplinie">
Parafia Miłosierdzia Bożego w Rzeplinie

Parafia Miłosierdzia Bożego w Rzeplinie – znajduje się w dekanacie Wrocław Krzyki w archidiecezji wrocławskiej. Erygowana w 2005 roku.
Obsługiwana przez księży archidiecezjalnych. Jej proboszczem jest ks. mgr Mieczysław Michajluk.

</doc>
<doc id="3160343" url="https://pl.wikipedia.org/wiki?curid=3160343" title="Koza angorska">
Koza angorska

Koza angorska – rasa kóz wywodząca się z Azji Mniejszej, hodowana głównie dla wełny. Jedna z dwóch ras kóz, z których włosia pozyskuje się moher (druga rasa to koza radziecka wełnista).
Wysokość w kłębie dochodzi do 50-55 cm. Całe ciało, z wyjątkiem pyska, uszu i nóg, pokryte cienkimi, zazwyczaj białymi włosami puchowymi, długości do 30 cm. Rocznie pozyskuje się około 2,4 kg wełny. Sierść tej rasy odrasta szybko, toteż strzyżone być mogą dwa razy w roku. Pozyskana z włosia tkanina jest niepalna, trwała, elastyczna, odporna na gniecenie i rozciąganie, łatwa do farbowania, jednak łatwo mechaci się.

</doc>
<doc id="3160348" url="https://pl.wikipedia.org/wiki?curid=3160348" title="Mężyk (demon)">
Mężyk (demon)

Mężyk, mały mąż, mały człowiek, mały mężczyzna – demon rodzaju męskiego występujący w wierzeniach ludu pomorskiego, groźny dla kobiet w połogu, podmieniający lub porywający niemowlęta. Odpowiednik żeńskich dziwożon, mamun, sybieli, boginek.
Z długą do ziemi brodą, chwytał dziecko z kolebki, rzucał je na ławę u komina, a jeśli zawczasu ktoś od tego nie uchronił, porywał je i uprowadzał ze sobą do podziemi.
Aby zapobiec takim sytuacjom kładło się do kołyski stal lub stalowy przedmiot. 

</doc>
<doc id="3160350" url="https://pl.wikipedia.org/wiki?curid=3160350" title="Alaungpaya">
Alaungpaya

Alaungpaya (birm. //; 24 września 1714 – 11 maja 1760) – król Birmy od 1752 r. do 1760 r., założyciel dynastii Konbaung.
Do chwili swej śmierci w 1760 r. ten były naczelnik małej wsi w Górnej Birmie ponownie zjednoczył całą Birmę, podbił Manipur, odzyskał Lanna i wyrzucił z kraju Francuzów i Brytyjczyków, którzy wspierali Odrodzone Królestwo Hanthawaddy. Założył też w 1755 r. Rangun. Umarł z powodu choroby podczas prowadzonej przez siebie kampanii wojennej w Syjamie.
Jako ten, któremu po raz trzeci w historii Birmy udało się zjednoczyć kraj, uważany jest za jednego z trzech największych, obok Anawrahty i Bayinnaunga, birmańskich królów.
Wczesne lata życia.
Przyszły król urodził się 24 września 1714 r. jako syn Min Nyo Sana () i jego żony Saw Nyein Oo (), w Moksobo – liczącej kilkaset domów wsi w dolinie rzeki Mu, położonej ok. 97 km na północny zachód od Ava. Nadano mu imię Aung Zeya (, ). Był on drugim synem swych rodziców należących do szlacheckich rodów od pokoleń administrujących doliną Mu. Jego ojciec, Min Nyo San, był dziedzicznym naczelnikiem Moksobo, a wuj, Kyawswa Htin (), znany lepiej pod imieniem Sitha Mingyi (), był zarządcą dystryktu doliny Mu. Swój rodowód wywodził on od XV-wiecznego dowódcy kawalerii, brata króla Mohnyin Thado i, w konsekwencji, od królewskiej linii dynastii Pagan. Pochodził z dużej rodziny, która poprzez związki krwi i małżeństwa powiązana była z wielu innymi szlacheckimi rodami w całej dolinie. W 1730 r. Aung Zeya poślubił Yun San (), córkę naczelnika sąsiedniej wsi – Siboktara (). Mieli oni sześciu synów i trzy córki. (Czwarta córka umarła we wczesnym dzieciństwie.)
Funkcje naczelnika Moksobo i zastępcy zarządcy doliny Mu.
Aung Zeya dorastał w okresie, gdy rządy dynastii Taungngu gwałtownie się załamywały. „Pałacowi królowie” w Ava nie byli w stanie bronić się przed najazdami Manipurczyków, którzy począwszy od 1724 r. plądrowali coraz głębiej położone obszary Górnej Birmy. Ava nie zdołało odzyskać południowego Lanna (Chiang Mai), które zbuntowało się w 1727 r., i nie zrobiło nic by zapobiec aneksji północnych Państw Szanów przez dynastię Qing w latach 30. XVIII w. Dolina rzeki Mu rok po roku znajdowała się na szlaku najazdów Manipurczyków. Chociaż Birma była o wiele większa od Manipuru, Ava nie było w stanie pokonać najeźdźców lub zorganizować ekspedycji karnej do działań na terytorium wroga. Mieszkańcy Birmy przyglądali się bezsilnie, jak najeźdźcy palą ich wsie, plądrują pagody i uprowadzają jeńców.
W tych trudnych czasach, gdy dawał się odczuć brak władzy królewskiej, na czoło wysuwali się ludzie tacy, jak Aung Zeya. Niedługo po osiągnięciu 20. roku życia przejął obowiązki ojca, jako naczelnik swojej wsi. Wysoki jak na swoje czasy (według angielskiego posła miał 180 cm wzrostu), solidnie zbudowany, ogorzały Aung Zeya wykazał się naturalnymi zdolnościami przywódczymi i przez swych szlacheckich pobratymców w całej dolinie postrzegany był jako lider. Wspólnie zaczęli oni brać sprawy w swoje ręce by stawić czoła najazdom.
Cherlawa władza w Ava była wyczulona na wszelką potencjalną konkurencję. W 1736 r. Toungoo Yaza, głównodowodzący armii, wezwał Aung Zeyę do Ava by wybadać czy naczelnik wioski stanowi potencjalne zagrożenie dla królewskiej władzy. Zadowolony z faktu, że 22-letni Aung Zeya nie wykazuje żadnych oznak zainteresowania tronem, Toungoo Yaza obdarzył go w imieniu króla tytułem Bala Nanda Kyaw ( //). Aung Zeya został mianowany zastępcą swego wuja – zarządcy doliny Mu – oraz urzędnikiem administracji ("kyegaing", //) odpowiedzialnym za pobór podatków i utrzymanie porządku.
Założenie dynastii Konbaung.
W następnych latach władza Ava słabła coraz bardziej. W 1740 r. Monowie z Dolnej Birmy uwolnili się spod niej i założyli Odrodzone Królestwo Hanthawaddy ze stolicą w Pegu. Podejmowane przez Ava niemrawe próby odzyskania południa spełzły na niczym. Działania wojenne o niewielkiej intensywności toczyły się między Ava i Pegu aż do końca 1751 r., kiedy to Pegu przypuściło swój ostateczny atak najeżdżając Górną Birmę wszystkimi posiadanymi siłami. Na początku 1752 r. armie Pegu wyposażone w dostarczoną przez Francuską Kompanię Wschodnioindyjską broń palną oraz wspierane przez holenderskich i portugalskich najemników, dotarły pod bramy Ava. Następca tronu Hanthawaddy – Upayaza – wezwał wszystkich urzędników administracji do poddania się. Niektórzy wybrali współpracę, jednak inni, tak jak Aung Zeya, zdecydowali się na opór.
Aung Zeya przekonał mieszkańców 46 wsi w dolinie Mu, aby przyłączyli się do jego walki. Gotowych poprzeć go słuchaczy znalazł w „nadzwyczaj dumnej grupie mężczyzn i kobiet” z Górnej Birmy tęskniących za możliwością powetowania licznych upokorzeń, jakich doznało ich niegdyś dumne królestwo. 29 lutego 1752 (dzień Pełni Księżyca miesiąca Tabaung 1113 ME), gdy siły Hanthawaddy bliskie były poczynienia wyłomu w murach otaczających Ava, Aung Zeya ogłosił się królem przybierając królewski tytuł Alaungpaya (, czyli Maitreją) i zakładając w ten sposób dynastię Konbaung. Jego pełny tytuł królewski brzmiał: Thiri Pawara Wizaya Nanda Zahta Maha Dhamma Yazadiyaza Alaung Mintayagyi ().
Jednak nie wszyscy zostali przez niego przekonani. Gdy 23 marca 1752 r. Ava dostało się w ręce sił Pegu, własny ojciec zachęcał Alaungpayę do poddania się. Wskazywał na to, że chociaż Alaungpaya zyskał poparcie rozentuzjazmowanych ludzi, dysponują oni jedynie kilkoma muszkietami, a ich wątłe umocnienia nie mają szans w starciu z dobrze wyposażoną armią Pegu, która dopiero co zdobyła silnie ufortyfikowane Ava. Alaungpaya pozostał niezrażony i odpowiedział: „"Gdy walczysz o swój kraj, nieważne jest, czy jest ich wielu czy niewielu. To co się liczy, to szczere serca i silne ramiona twoich towarzyszy"”. Przygotował się on do obrony otaczając palisadą swą wieś, której nazwę zmieniono na Shwebo (Alaungpaya nadał wsi łącznie pięć nowych nazw, a wśród nich Konbaung, od której wzięła miano nowa dynastia) i otaczając ją fosą. Dżungla wokół palisady została wycięta, stawy zasypane a studnie napełnione.
Ponowne zjednoczenie Birmy (1752–1759).
Górna Birma (1752–1754).
Konbaung było tylko jednym z wielu ośrodków oporu wobec najeźdźców, jakie powstawały samorzutnie w objętej paniką Górnej Birmie. Szczęśliwie dla tych sił, dowództwo armii Hanthawaddy błędnie uznało zdobycie Ava za równoznaczne ze zwycięstwem nad Górną Birmą i wycofało ⅔ biorących udział w najeździe wojsk do Pegu, pozostawiając na miejscu tylko ok. 10 000 ludzi z zadaniem, jak się zdawało, jedynie oczyszczenia terenu z resztek wrogiej armii. Początkowo strategia taka wydawała się sprawdzać. Siły Hanthawaddy rozmieściły posterunki sięgające daleko na północ, aż do terenów współczesnej prowincji Sikong; znalazły też sojuszników wśród Szanów Gwe z Madaya w północnej części dzisiejszej prowincji Mandalaj.
Jednak siły Alaungpayi zniszczyły dwa pierwsze oddziały Hanthawaddy wysłane w celu wymuszenia lojalności wobec nowej władzy. Następnie przetrwały one miesięczne oblężenie przez kilkutysięczną armię Hanthawaddy pod osobistym dowództwem gen. Talabana i przegoniły jego rozgromione wojsko. Informacje o tych wydarzeniach szerzyły się po kraju. Wkrótce, wykorzystując swe koneksje rodzinne, Alaungpaya zmobilizował prawdziwą armię z poborowych pochodzących z doliny Mu i spoza niej, a swych kolegów – szlacheckich przywódców – mianował kluczowymi zastępcami. Odnoszone sukcesy przyciągały każdego dnia nowych rekrutów z wielu regionów całej Górnej Birmy. Do Alaungpayi dołączyła większość innych sił partyzanckich oraz oficerowie rozwiązanej Gwardii Pałacowej z bronią, jaką udało im się zachować. W październiku 1752 r. podjął on pierwsze działania zaczepne wobec sił Hanthawaddy zmuszając do wycofania się wszystkie mońskie posterunki na północy Ava oraz sprzymierzonych z Monami Szanów z Madaya. Wokół Alaungpayi zaczęły krążyć liczne legendy. Ludzie byli przekonani, że pod jego przywództwem nie mogą zaznać niepowodzenia.
Pomimo kolejnych porażek, z niepojętego powodu Pegu ciągle nie posyłało posiłków, nawet wtedy, gdy Alaungpaya skonsolidował swojej nabytki w Górnej Birmie. 3 stycznia 1754 r. siły Konbaung odbiły Ava. Alaungpaya odebrał hołd od pobliskich państw Szanów łącznie z położonym na dalekiej północy Momeik. Ostatecznie, w marcu 1754 r. Hanthawaddy posłało przeciw niemu całą swą armię, która rozpoczęła oblężenie Ava i posunęła się aż do Kyaukmyaung, ok. 10 km of Shwebo. Jednak Alaungpaya poprowadził osobiście kontratak sił Konbaung i już w maju zmusił armie z południa do odwrotu.
Dolna Birma (1755–1757).
Konflikt obracał się coraz bardziej w spór etniczny między birmańską północą i mońskim południem. Przywództwo Hanthawaddy eskalowało samobójczą politykę prześladowań mieszkających na południu Birmańczyków. W październiku 1754 r. Monowie stracili pojmanego przez siebie króla Taungngu. Alaungpaya jedynie cieszył się z możliwości wykorzystania tej sytuacji, zachęcając pozostałych przy życiu birmańskich żołnierzy by przyłączali się do niego. I wielu rzeczywiście to uczyniło.
W styczniu 1755 r. Alaungpaya, zasilony kontyngentami poborowych z całej Górnej Birmy, w tym Szanów, Kaczinów i Czinów, rozpoczął potężny najazd na Dolną Birmę mający charakter wojny błyskawicznej. W maju jego armie podbiły całą deltę Irawadi i zdobyły Dagon (przemianowany przez Alaungpayę na Yangon). Postępy wojsk Konbaung zostały nagle zatrzymane po ich dotarciu do bronionego przez Francuzów ważnego miasta portowego Thanlyin, które odparło kilka szturmów. Alaungpaya chciał zawiązać sojusz z Brytyjczykami i otrzymać od nich broń. Plany te jednak nie ziściły się. Ostatecznie, w lipcu 1756 r., siły Konbaung zdobyły miasto po 14-miesięcznym oblężeniu, kładąc w ten sposób kres francuskiej interwencji w birmańskiej wojnie domowej. Następnie armia Konbaung pokonała zdeterminowanych, lecz znacznie mniej licznych obrońców Hanthawaddy i w maju 1757 r. zdobyła jego stolicę – Pegu. Trwające 17 lat istnienie królestwa dobiegło końca.
W takiej sytuacji Chiang Mai oraz inne państwa położone na terenie dzisiejszej północno-zachodniej Tajlandii, które od 1727 r. pozostawały w stanie buntu, posłały niezwłocznie daninę. Zapłacili ją także gubernatorzy położonych na południu Martabanu i Tawè.
Odleglejsze Państwa Szanów (1758–1759).
W 1758 r. Alaungpaya wysłał ekspedycję do północnych Państw Szanów (dzisiejsza północna i wschodnia część stanu Kaczin, północna część stanu Szan oraz prowincja Xishuangbanna w Junnanie), które w połowie lat 30. XVIII w. zostały anektowane przez dynastię Qing. Na początku 1759 r. Birmańczycy przywrócili tam swoją władzę. (Próba odzyskania tego regionu przez Chiny doprowadzi do wojny chińsko-birmańskiej).
Nagaye Angu (1759).
Alaungpaya skierował następnie swoją uwagę w stronę brytyjskiej kolonii na wyspie Haigyi położonej w pobliżu przylądka Nagaye Angu na południowo-zachodnim krańcu delty Irawadi. Brytyjczycy, zaniepokojeni sukcesami wspieranego przez Francuzów Hanthawaddy, zajęli tę wyspę w roku 1753. W trakcie wojny z Hanthawaddy, Alaungpaya oferował zrzeczenie się praw do niej na rzecz Brytyjczyków w zamian za pomoc wojskową. Zignorował nawet przy tym fakt, że kapitan należącego do Brytyjskiej Kompanii Wschodnioindyjskiej statku "Arcot" wykorzystał okazję do sprzedaży broni siłom Hanthawaddy i ostrzelał jego wojska podczas bitwy pod Thanlyin. Jednak Brytyjczycy nie udzielili Alaungpayi żadnego wojskowego wsparcia. Twierdzili oni, że nie mają na zbyciu żadnej broni, gdyż sami są zaangażowani w swój własny konflikt z Francją. W 1758 r. Alaungpaya otrzymał wiadomość, iż agenci Brytyjskiej Kompanii Wschodnioindyjskiej sprzedali amunicję i broń (500 muszkietów) mońskim rebeliantom. (Brytyjski historyk G.E. Harvey twierdzi, że informacja ta została sfabrykowana przez ormiańskich doradców Alaungpayi i że w istocie dostarczono 5, a nie 500 muszkietów.). 6 października 1759 r. liczący 2000 żołnierzy batalion armii Konbaung zajął brytyjski fort kończąc w ten sposób działalność pierwszej brytyjskiej placówki kolonialnej w ówczesnej Birmie.
Wojny zewnętrzne.
Manipur (1756, 1758).
Alaungpaya, która dorastał obserwując naocznie najazdy Manipurczyków plądrujących rok po roku jego rodzinny region, spragniony był jak najszybszego rewanżu. Podczas gdy większość jego sił oblegała Thanlyin, wysłał on do Manipuru ekspedycję z zadaniem „wpojenia szacunku”. Na początku 1756 r. Birmańczycy pokonali armię Manipuru i splądrowali cały kraj, co Manipurczycy nazwali później Pierwszym Wyniszczeniem. Po pokonaniu Dolnej Birmy, w listopadzie 1758 r. Alaungpaya stanął osobiście na czele kolejnej wyprawy, której celem było tym razem osadzenie na manipurskim tronie birmańskiego nominata. Jego armie obrały trasę przez Khumbat w dolinie Manipuru i w drodze na stolicę kraju Imphal, złamały zaciekły opór Manipurczyków w bitwie pod Palel. Po tym zwycięstwie Birmańczycy zajęli Imphal bez jednego wystrzału. Według Manipurczyków armie Konbaung popełniły „niewypowiedzianie okrutne” zbrodnie na ludności, sprowadzając na kraj „jedną z najgorszych katastrof w jego historii”. Jednak historyk G.E. Harvey pisze: Alaungpaya „uczynił im tylko to, co oni sami czynili jego ludowi”. Alaungpaya umieścił na tronie Manipuru swego kandydata i powrócił wraz z wojskiem do domu. Przyprowadził ze sobą liczny zastęp manipurskiej kawalerii, z której sformowano elitarny korpus jazdy (nazywany Konnicą Kassajów) w obrębie birmańskiej armii. ("Był to początek zaangażowania dynastii Konbaung w Manipurze, trwającego i pochłaniającego jej siły przez cały okres jej panowania. Małe królestwo okazało się kłopotliwym hołdownikiem, regularnie – w latach 1764, 1768–1770 i 1775–1782 – buntującym się. Zaangażowanie Birmańczyków w Manipurze ustało w roku 1782, by ponowić się w 1814 r.")
Syjam (1759–1760).
Po zakończeniu pory deszczowej 1759 r. Alaungpaya powrócił ze swymi wojskami na południe, by rozwiązać problem ciągle niespokojnej Dolnej Birmy. Rok wcześniej wybuchł potężny bunt Monów, który spowodował czasowe usunięcie mianowanego przez Konbaung gubernatora Pegu. Chociaż rebelia została stłumiona, siły oporu Monów działały nadal w północnej części wybrzeża Taninthayi (obszar współczesnego stanu Mon), nad którą Konbaung sprawowało władzę w znacznej mierze jedynie nominalną. Przywódcom rebelii i ich bojownikom schronienia udzielali Syjamczycy. Alaungpaya zażądał od króla Syjamu gwarancji zaprzestania ingerowania w sprawy Birmy oraz wspierania buntowników. Jednak Syjamczycy odrzucili birmańskie żądania i rozpoczęli przygotowania do wojny.
W grudniu 1759 r. licząca 40 000 ludzi armia Alaungpayi opuściła Martaban i ruszyła na Syjam trasą przez Taninthayi. Zastępcą króla w kraju został jego drugi syn – Hsinbyushin. Birmańczycy zajęli Taninthayi, przemaszerowali na wschód przez Góry Taninthayi do wybrzeża Zatoki Tajlandzkiej, skierowali się na północ i zajęli nadbrzeżne miasta Prachuap Khiri Khan, Pranburi i Phetchaburi. W miarę zbliżania się birmańskiej armii do stolicy Syjamu Ayutthayi, opór Syjmaczyków tężał, jednak byli oni nadal spychani na północ ponosząc ciężkie straty w ludziach, broni i amunicji. W kwietniu 1760 r. wojska birmańskie dotarły pod Ayutthayę. Jednak po zaledwie pięciu dniach oblężenia birmański król nagle zachorował. Według źródeł syjamskich został on zraniony przez wybuch pocisku armatniego podczas inspekcji artylerii na liniach swych wojsk. Jednak źródła birmańskie podają jasno, że przyczyną jego niedyspozycji była choroba. Kroniki birmańskie nie miałyby powodu, by ukrywać prawdę, gdyż dla króla rzeczą o wiele bardziej chwalebną byłoby umrzeć z powodu ran odniesionych na polu bitwy, niż z powodu pospolitych dolegliwości. Dolegliwości te określone zostały jako „dyzenteria” albo „skrofuły.
17 kwietnia 1760 r. (3. dzień Przybywania Księżyca miesiąca Kason 1122 ME) siły birmańskie rozpoczęły odwrót. W roli straży tylnej pozostał jedynie gen. Minkhaung Nawrahta z 6000 pieszych i 500 konnymi kassajami, skutecznie odpierając syjamskie ataki wzdłuż trasy odwrotu.
Chociaż Birmańczycy nie osiągnęli ostatecznego celu, jakim było zdobycie Ayutthayi, dokonali jednak formalnej aneksji północnej części wybrzeża Taninthayi i przesunęli swe granice na południe, aż do korytarza Tawè-Myeik (Syjamczycy odzyskali południową część wybrzeża do wysokości Myeik w roku 1761).
Śmierć.
Alaungpaya umarł o świcie, w niedzielę, 11 maja 1760 r. (12. dnia Ubywania Księżyca miesiąca Kason 1122 ME) w Kinywa nieopodal Martabanu, po pospiesznym wycofaniu z frontu syjamskiego przez swą straż przednią. Informację o jego śmierci ogłoszono publicznie w Rangunie, a ciało przewieziono państwową łodzią w górę rzeki. W Kyaukmyaung, przystani w pobliżu Shwebo, na spotkanie króla wyszedł cały dwór, a następnie jego ciało wniesiono uroczyście przez bramę Hlaingtha do Shwebo. Został pochowany zgodnie z królewskim rytuałem na terenach pałacowych, gdzie niegdyś była jego skromna wieś, wśród płaczu całego zgromadzonego tłumu. W chwili śmierci miał za sobą tylko osiem lat panowania i niecałe 46 lat życia. Historyk G.E. Harvey pisze, że „ludzi pamięta się ze względu na lata, jakie wykorzystali, a nie te, które przeżyli”.
Alaungpayę zastąpił na tronie jego najstarszy syn Naungdawgyi, chociaż władzę usiłował przechwycić drugi z synów – Hsinbyushin.
Administracja.
Rządy.
Alaungpaya spędził większość czasu swego panowania na kampaniach wojennych. Jeśli chodzi o administrację nowo nabytymi terytoriami, w znacznej mierze naśladował on politykę królów Odnowionego Królestwa Hanthawaddy, ważnym aspektem której było zmniejszanie liczby dziedzicznych wicekrólów. Będąc świadomym, że są oni trwałą przyczyną niestabilności politycznej, na większości nowo zdobytych terytoriów w dolinie Irawadi król wyznaczał gubernatorów. W zasadzie mianował on ponownie tych samych urzędników, o ile poddawali mu się bez walki. Dlatego większość gubernatorów na południu będących etnicznymi Monami zachowała swe stanowiska. Alaungpaya wyznaczył tylko trzech wicekrólów: jednego w Prowincji Siedmiu Wzgórz (tereny dzisiejszej prowincji Magwe skupione wokół Mindon), kolejnego w Taungngu i trzeciego w Pegu, przy czym urząd żadnego z nich nie był dziedziczny. Ustanowienie tych wicekrólestw wynikało jedynie ze specjalnych, osobistych relacji, jakie łączyły go z mianowanymi na te urzędy osobami. (Wicekról Taungngu, na przykład, był jego młodszym bratem. Po śmierci dostojników ich urzędy zamieniano automatycznie na gubernatorstwa.). Podobnie jak królowie Taungngu, dopuszczał on istnienie dziedzicznych wicekrólestw tylko w peryferyjnych regionach swego królestwa, takich jak Państwa Szanów i Lanna. (Późniejsi królowie z dynastii Konbaung będą stopniowo zmniejszali liczbę dziedzicznych wicekrólestw także w Państwach Szanów.).
Jedną z kluczowych zmian politycznych zainicjowanych przez Alaungpayę i podtrzymanych przez późniejszych królów Konbaung było tworzenie kolonii wojskowych i wspieranie osadnictwa cywilnego w Dolnej Birmie. Działania te okazały się przydatne gdy na początku XIX w. doprowadzono kulturę Monów do uwiądu.
Infrastruktura.
Większość działań Alaungpayi nie związanych z wojskiem przypadała na krótkie okresy pomiędzy kolejnymi kampaniami wojennymi. W 1752 r. wyznaczył on Shwebo na stolicę swego królestwa i spowodował wyrośnięcie tej niegdyś średniej wielkości wsi w spore miasto. Kazał on wybudować tam pałac wzorowany na budowlach wznoszonych przez dawnych królów. W 1758 r. wykopano na jego polecenie Jezioro Mahananda, aby zapewnić zaopatrzenie Shwebo w wodę. Rozkazał on też kopanie kanałów i wznoszenie tam na rzece Mu w celu poprawy warunków do uprawy roli, jednak prace te zamarły po jego śmierci.
Najważniejszym i najtrwalszym jego dziełem było założenie Rangunu. Po zajęciu w 1755 r. wybudowanej wokół lokalnej pagody wsi Dagon, osiedlił on w jej sąsiedztwie ludzi ze swego rodzinnego regionu. (Do dziś przetrwały w Rangunie nazwy dzielnic odpowiadające miejscowościom z doliny Mu, takie jak Ahlon i Kyaukmyaung.) Po niespełna 70 latach, w przededniu pierwszej wojny brytyjsko-birmańskiej (1824-1826) Rangun zastąpił Thanlyin w roli głównego portowego miasta królestwa.
Sądownictwo.
Na gruncie prawa, dorobkiem rządów Alaungpayi było spisanie w 1755 r. "Manu Kye Dhammathat" (dosł. Księga Praw Manu Kye) – zbioru istniejących w królestwie praw i zwyczajów oraz przepisów zachowanych w starszych księgach prawnych. Chociaż dzieło to było słabo uporządkowane i nie dostarczało zbyt wielu wyjaśnień sprzeczności pomiędzy różnymi ustępami praw, zdobyło sobie nadzwyczajną popularność z uwagi na swą encyklopedyczną naturę oraz fakt, że zostało napisane prostym językiem birmańskim z niewielkim dodatkiem palijskiego.
Styl rządów.
Alaungpaya był charyzmatycznym wybitnym wodzem wojskowym, który skłaniał podległych mu ludzi do podejmowania większych wyzwań. Był hojny, obdarzając chwałą i nagrodami, ale też bezlitosny, karząc za porażki. Według G.E. Harveya, „ludzie byli przekonani, że pod jego przywództwem nie mogą zaznać niepowodzenia” oraz że „bycie wyznaczonym na jeden z nadawanych przez niego urzędów było życiową ambicją jego ludzi.”
Spuścizna.
Założenie dynastii Konbaung.
Najważniejszą spuścizną Alaungpayi było odbudowanie władzy centralnej w Birmie po czterech dekadach oraz zapoczątkowanie dynastii Konbaung. Według birmańskiego historyka Htin Aunga, Alaungpaya poprowadził ludzi, którzy byli „podzieleni i złamani, upokorzeni i trawieni wstydem” a „zostawił swym następcom ludzi zjednoczonych i pewnych, znów trzymających swe głowy wysoko podniesione w dumie i chwale”. Htin Aung zauważa też jednak, że Alaungpaya „poprowadził swych ludzi na wojnę, ale jego przywództwo było też potrzebne by udźwignąć pokój. Wzbudził w nich gorączkę nacjonalizmu, ale nie dane mu było wykorzystanie czasu i sposobności do ostudzenia ich zapału na rzecz tolerancji i umiaru”. I rzeczywiście, w ciągu następnych siedmiu dziesięcioleci zbyt pewni siebie królowie Konbaung, którzy nastąpili po nim, toczyli wojny ze wszystkimi swymi sąsiadami z zamiarem ponownego uczynienia z Birmy imperium, póki w dzisiejszych północno-wschodnich Indiach nie natknęli się na Brytyjczyków.
Oskarżenia o rozbudzenie birmańskiego nacjonalizmu.
Alaungpaya został także obwołany pierwszym birmańskim królem, który świadomie manipulował tożsamością etniczną w celu osiągnięcia dominacji wojskowej i politycznej. Do dziś mońscy nacjonaliści uważają go za odpowiedzialnego za całkowite zniszczenie ich kraju i zakończenie trwającej przez wieki mońskiej dominacji w Dolnej Birmie. Według mońskiego nacjonalistycznego historyka Nai Tun Theina, „praktykowane przez Alaungpayę prześladowania na tle rasowym były o wiele gorsze, niż w przypadku poprzednich królów. Zlikwidował on autonomię kulturalną przyjętą jako zasada przez birmańskich władców z ery Paganu oraz królów Tabinshwehtiego i Bayinnaunga, a także skolonizował państwo Monów”.
Oskarżenia te muszą być jednak zrównoważone przez fakt, iż Alaungpaya jedynie reagował na to, co historyk Victor Lieberman nazywa „ponurą, prowadzącą do samozagłady” polityką polaryzacji etnicznej prowadzoną przez Odrodzone Królestwo Hanthawaddy. To samozwańcze królestwo Monów jako pierwsze zaatakowało jego ojczyznę w 1752 r. i, począwszy od 1740 r., rozpoczęło prześladowania i pogromy etnicznych Birmańczyków na południu. (Nowo powstałe południowe królestwo przedstawiało się samo „jako z gruntu mońskie, uświęcone przez proroctwo, w którym język i kulturowe symbole Monów będą cieszyły się zaszczytnym miejscem, i którego hołdownikiem będzie birmańska północ”. Tylko w samym 1740 r. zmasakrowanych zostało ok. 8000 Birmańczyków. Po straceniu w 1754 r. licznych jeńców wziętych w Ava, przywództwo Hanthawaddy zobowiązało wszystkich Birmańczyków do noszenia w uszach kolczyków z pieczęcią następcy tronu Pegu oraz do ostrzyżenia włosów na modłę mońską, jako oznaki lojalności wobec królestwa z południa.) Co więcej, chociaż Alaungpaya był bezlitosny podczas plądrowania Thanlyin i Pegu, gdzie fosy „zaczerwieniły się od krwi”, to jednak pozostawił na swoich stanowiskach wszystkich mońskich gubernatorów, którzy mu się poddali.
Rządy Alaungpayi w Dolnej Birmie nie trwały nawet dwa lata, z których większość czasu spędził na wojnach toczonych gdzie indziej. W istocie, to późniejsi królowie Konbaung po każdej mońskiej rebelii – w latach 1762, 1774, 1783, 1792 i 1824-1826 – zwalczali coraz mocniej kulturę Monów.
Upamiętnienia.
Alaungpaya, jako założyciel Trzeciego Imperium Birmańskiego, uważany jest za jednego z trzech największych królów Birmy – obok Anawrahty i Bayinnaunga, twórców Pierwszego i Drugiego Imperium.

</doc>
<doc id="3160353" url="https://pl.wikipedia.org/wiki?curid=3160353" title="Półwysep Galloway">
Półwysep Galloway



</doc>
<doc id="3160354" url="https://pl.wikipedia.org/wiki?curid=3160354" title="Miawka">
Miawka

Miawka, majka, mauka, mawka, nawka, nejka, niauka, niawka, śpiewnica, tanecznica, wyniwka – ukraiński i łemkowski demon polny, odpowiedniczka rusałki przedstawiana w postaci uroczej, młodej kobiety, niebezpiecznej dla ludzi, wabiącej przechodniów w ustronne miejsca, by załaskotać ich na śmierć. 
Uważano, że miawki corocznie zstępowały na ziemię do pól, kiedy zboża wysypywały kłosy. Były to zmarłe nieochrzczone dzieci. Były małe jak koty, stąd pochodzi ich nazwa kociego głosu "miau". Tańczyły na trawie. Były wielkiej urody, wesołe i żywe, ale okrutne. Napadały na osoby zabłąkane pośród łanów kłosów. Przez różne sztuczki wprowadzały ofiary w dobry nastrój, a potem łaskotaniem zmuszały do najgwałtowniejszego śmiechu, aż do śmierci. Karmiły się krwią takiej ofiary.
W Polsce wymieniana w podaniach wierzeniowych ludu w Małopolsce południowej. Miały modre oczy, w płowe włosy wplatały dla ozdoby bławatki, kłosy i maki. Były mniej okrutne niż południce.

</doc>
<doc id="3160356" url="https://pl.wikipedia.org/wiki?curid=3160356" title="Parafia Wniebowzięcia Najświętszej Maryi Panny w Tyńcu Małym">
Parafia Wniebowzięcia Najświętszej Maryi Panny w Tyńcu Małym

Parafia Wniebowzięcia Najświętszej Maryi Panny w Tyńcu Małym – znajduje się w dekanacie Wrocław Krzyki w archidiecezji wrocławskiej. Erygowana w XII wieku.
Obsługiwana przez księży archidiecezjalnych. Jej proboszczem jest ks. mgr lic. Ireneusz Alczyk RM dziekan.

</doc>
<doc id="3160364" url="https://pl.wikipedia.org/wiki?curid=3160364" title="41. ceremonia wręczenia nagród David di Donatello">
41. ceremonia wręczenia nagród David di Donatello

41. ceremonia wręczenia włoskich nagród filmowych David di Donatello odbyła się 8 czerwca 1996 roku w Teatro Eliseo w Rzymie.
Laureaci i nominowani.
Laureaci nagród wyróżnieni są wytłuszczeniem.
Nagroda David za całokształt kariery z okazji 40. rocznicy.
Nagroda David di Donatello w 1996 r. obchodziła swoje 40-lecie.

</doc>
<doc id="3160369" url="https://pl.wikipedia.org/wiki?curid=3160369" title="Alternacja (architektura)">
Alternacja (architektura)

Alternacja ( „odmieniać”) – przemienny, powtarzający się układ elementów dekoracyjnych lub architektonicznych, najczęściej w układzie liniowym. W sztuce zdobniczej występuje np. na bordiurach, wstęgach, w biżuterii. W architekturze jest to rytmiczny układ elementów konstrukcyjnych lub dekoracyjnych, takich jak filary i kolumny, półkolumny i pilastry, blendy i okna, elementy attyk, fryzów i inne.
Historia.
Alternacja występuje w sztuce od czasów prehistorycznych po dzień dzisiejszy. Za najstarszy jej przykład jest uważany występujący w paleolicie naszyjnik złożony z ułożonych na przemian zębów i kręgów zwierzęcych. 
Dla architektury romańskiej charakterystyczny był tzw. zmienny układ podpór polegający na stosowaniu na przemian kolumn i filarów. 

</doc>
<doc id="3160370" url="https://pl.wikipedia.org/wiki?curid=3160370" title="Portugal Open 2014 (mężczyźni)">
Portugal Open 2014 (mężczyźni)

Portugal Open 2014 – tenisowy turniej ATP rangi ATP World Tour 250 w sezonie 2014 z cyklu Portugal Open rozgrywany w dniach 28 kwietnia–4 maja 2014 roku w Oeiras na kortach ziemnych o puli nagród 426 605 euro.

</doc>
<doc id="3160371" url="https://pl.wikipedia.org/wiki?curid=3160371" title="Katastrofa pod Powurskiem">
Katastrofa pod Powurskiem

Katastrofa pod Powurskiem – katastrofa, która miała miejsce 29 czerwca 1926 roku na terenie gminy Powórsk (wówczas Powursk), w ówczesnym województwie wołyńskim II Rzeczypospolitej. Jej przyczyną była eksplozja niewybuchu spowodowana nieumyślnie przez podoficera Wojska Polskiego.
Przebieg i skutki katastrofy.
29 czerwca 1926 roku 45 Pułk Strzelców Kresowych odbywał kolejny etap marszu z macierzystego garnizonu Równe do Obozu Ćwiczeń „Powursk”, gdzie miał wziąć udział w manewrach 13 Dywizji Piechoty. W południe oddział doszedł do Iwanówki, położonej na południowy wschód od Powurska. Następnie pułk przystąpił do forsowania rzeki Stochód. Rozpoznanie przeprawy przeprowadził zastępca dowódcy pułku, podpułkownik Edward Dojan-Surówka.
W czasie rozpoznania rzeki pułkownik Surówka stwierdził, że wysoki stan wód oraz brak odpowiednich mostów i kładek pozwala na przeprawienie w miejscowości Hulewicze jedynie piechoty. Tabor pułkowy i karabiny maszynowe decyzją pułkownika Rybickiego zostały skierowane do Powurska przez Hruszówno (Hruszewo) i Zajączówkę. Po przeprawieniu się 1. kompanii dowódca jednostki, pułkownik Kazimierz Rybicki udał się do Hruszówna, by nadzorować przeprawę taboru i karabinów maszynowych. Przeprawą kolejnych pododdziałów piechoty w Hulewiczach kierował pułkownik Surówka. Po zakończeniu przeprawy i skoncentrowaniu pododdziałów piechoty dalszy marsz miał być przeprowadzony z takim wyliczeniem, by dotrzeć do Powurska przez Zajączówkę jeszcze tego samego dnia wieczorem.
Dowódca III baonu, major Stanisław Papiz wyznaczył dla swego pododdziału rejon koncentracji i krótkiego odpoczynku na rozwidleniu dróg prowadzących z Hulewicz do Powurska i Zajączówki. Po zakończeniu przeprawy III/45 pp skoncentrował się w nakazanym rejonie w następujący sposób: 6. i 7. kompania po prawej stronie drogi Hulewicze-Zajaczówka, 8. kompania po obu stronach tej samej drogi, natomiast 3. kompania ckm po prawej stronie drogi Hulewicze-Powursk. Kompania 7. była wysunięta najbliżej Zajączówki, a kompania 6. znalazła się między 7. i 8. kompanią.
Około godz. 21:30 pułkownik Surówka nakazał majorowi Papizowi marsz batalionu na Powursk drogą prowadzącą bezpośrednio z Hulewicz, a nie przez Zajączówkę. Polecenie zostało wykonane. Jako pierwsza marsz w kierunku rozwidlenia dróg prowadzących z Hulewicz do Powurska i Zajączówka rozpoczęła 6. kompania. W momencie, gdy czoło 6. kompanii znalazło się na tyłach 8. kompanii i w odległości 3–4 kroków od czoła 3. kompanii ckm, nastąpiła eksplozja.
W następstwie eksplozji śmierć poniosło 3 oficerów i 38 szeregowców, a kolejnych 44 żołnierzy zostało rannych (pierwsze doniesienia mówiły o 37 zabitych i ponad 30 rannych).
Przeprowadzone dochodzenie wykazało, że sprawcą katastrofy był podoficer broni 6. kompanii, kapral Jerzy Pakura. Wymieniony podoficer w czasie odpoczynku znalazł leżący w życie pocisk artyleryjski o długości około 300 mm i średnicy (kalibrze) około 80 mm, a po komendzie nakazującej marsz kompanii, podniósł go, uchwycił prawą ręką, a następnie szedł z nim dziesięć kroków, jednocześnie uderzając o rękę lewą. Miejsce, w którym doszło do katastrofy, znajdowało się poza terenem poligonu artyleryjskiego. Najprawdopodobniej pocisk, który znalazł kapral Pakura, był niewybuchem rosyjskiego pocisku kalibru 76,2 mm, pochodzącym z okresu walk nad Stochodem w roku 1916. 
Pośrednią odpowiedzialnością za spowodowanie katastrofy władze wojskowe obciążyły, za pośrednictwem swego organu prasowego, firmę „Demat”, która była zobowiązana do oczyszczenia terenu z przedmiotów niebezpiecznych.
29 lipca 1926 roku w kaplicy garnizonowej w Równem, w koszarach na Woli, odbyło się nabożeństwo żałobne za zmarłych w katastrofie pod Powurskiem.
25 października 1926 roku Prezydent RP Ignacy Mościcki nadał pośmiertnie kapitanowi Tadeuszowi Miłaszewskiemu stopień majora, natomiast porucznikom Piotrowi Kołodziejowi i Władysławowi Kaniewskiemu stopnie kapitana.
Katastrofa nie wpłynęła znacząco na dalszą karierę oficerów sztabowych 45 pp. Dochodzenie wykazało, że nie mogli tego wypadku przewidzieć ani też mu zapobiec.
Kazimierz Jarosław Rybicki 16 marca 1927 roku awansował na pułkownika, 6 lipca 1929 roku został przeniesiony na równorzędne stanowisko dowódcy 49 Pułku Strzelców Kresowych w Kołomyi. W 1939 roku był zastępcą pułkownika Czesława Kozierowskiego, przewodniczącego Oficerskiego Trybunału Orzekającego.
Edward Dojan-Surówka w sierpniu 1926 roku został wyznaczony na stanowisko dowódcy 21 Pułku Piechoty „Dzieci Warszawy”, a 1 stycznia 1929 roku awansował na pułkownika. W kampanii wrześniowej 1939 roku dowodził 2 Dywizją Piechoty Legionów.
Stanisław Julian Papiz w 1928 roku pełnił służbę w Dowództwie 8 Dywizji Piechoty w Modlinie. Z dniem 31 maja 1931 roku został przeniesiony w stan spoczynku. 
Major Wiktor Rusiecki 19 lipca 1926 roku został przesunięty ze stanowiska dowódcy II baonu na stanowisko kwatermistrza pułku. Nowym dowódcą II/45 pp został major Fabian Borzobohaty.

</doc>
<doc id="3160372" url="https://pl.wikipedia.org/wiki?curid=3160372" title="Teimuraz Gabaszwili">
Teimuraz Gabaszwili



</doc>
<doc id="3160374" url="https://pl.wikipedia.org/wiki?curid=3160374" title="Helena Malczewska">
Helena Malczewska

Helena Malczewska (ur. 28 lutego 1869 w Sobakowie, zm. 16 lutego 1936) – polska działaczka, prezes wielu stowarzyszeń charytatywnych.
Pod koniec XIX wieku Helena Malczewska z nieznanego powodu przeprowadziła się do Zawiercia, gdzie w 1898 roku założyła pierwszą w miejscowości 4-klasową szkołę średnią. Organizowała pomoc i wsparcie dla biedniejszych uczennic, pomagającym im w ukończeniu szkoły. 
Działała w Zarządzie Rady Miejskiej Opiekuńczej, która w okresie wojny ratowała wielu ludzi. Była przewodniczącą Oddziału Polskiego Czerwonego Krzyża, założonego 3 marca 1920 r. Od 1923 r. była członkiem Koła Przyjaciół Harcerzy, a dzięki jej pomocy doszło do założenia w 1916 roku w konspiracji organizacji harcerskiej.
Do dzisiaj w Zawierciu istnieje II Licem Ogólnokształcące im. Heleny Malczewskiej

</doc>
<doc id="3160375" url="https://pl.wikipedia.org/wiki?curid=3160375" title="Parafia św. Macieja we Wrocławiu">
Parafia św. Macieja we Wrocławiu

Parafia św. Macieja we Wrocławiu (Centralny Ośrodek Duszpasterstwa Akademickiego) – znajduje się w dekanacie Wrocław Katedra w archidiecezji wrocławskiej. Erygowana w XVI wieku.
Obsługiwana przez księży archidiecezjalnych. Jej proboszczem jest ks. mgr Mirosław Maliński RM rektor kościoła św. Macieja, Diecezjalny Duszpasterz Akademicki.

</doc>
<doc id="3160378" url="https://pl.wikipedia.org/wiki?curid=3160378" title="River Flows in You">
River Flows in You

„River Flows in You” – singel południowokoreańskiego pianisty i kompozytora Yirumy, który został wydany 18 listopada 2011 roku przez Stomp Music. Utwór pochodzi z wydanego w 2001 roku albumu Yirumy, "First Love".

</doc>
<doc id="3160379" url="https://pl.wikipedia.org/wiki?curid=3160379" title="Live... One Summer Night">
Live... One Summer Night

Live... One Summer Night – album koncertowy grupy Paco de Lucía Sextet, której przewodził słynny gitarzysta flamenco Paco de Lucía. Płyta jest podsumowaniem tournée zespołu po Europie w 1983 roku. Po raz pierwszy krążek pojawił się na półkach holenderskich sklepów.

</doc>
<doc id="3160388" url="https://pl.wikipedia.org/wiki?curid=3160388" title="Misako Uno">
Misako Uno

 – japońska piosenkarka, tancerka, aktorka, projektantka mody, prezenterka i impresario, a także liderka zespołu AAA oraz członek YMCA.
Linki zewnętrzne.
 

</doc>
<doc id="3160389" url="https://pl.wikipedia.org/wiki?curid=3160389" title="FOXP3">
FOXP3

Foxp3 (ang. forkhead box P3; synonimy: skurfina, IPEX, DIETER, AIID, PIDX, XPID) – czynnik transkrypcyjny odgrywający istotną rolę w regulacji odpowiedzi odpornościowej. Jest on kluczowym czynnikiem transkrypcyjnym odpowiedzialnym za powstawanie limfocytów T regulatorowych, szczególnie poprzez aktywację genów istotnych dla funkcjonowania tych komórek oraz modyfikowanie sygnału biegnącego od receptorów limfocytów T. Gen kodujący białko Foxp3 zlokalizowany jest na chromosomie X (locus Xp11.23). Mimo że Foxp3 jest białkiem kojarzonym głównie z limfocytami Treg, jego ekspresję potwierdzono również w komórkach nowotworowych. Mutacje genu FOXP3 prowadzące do wytwarzania niefunkcjonalnego białka powodują brak wytwarzania limfocytów Treg w organizmie. Prowadzi to do genetycznie uwarunkowanego pierwotnego schorzenia nazywanego zespołem IPEX, które charakteryzuje się m.in. wielonarządowym zapaleniem.

</doc>
<doc id="3160406" url="https://pl.wikipedia.org/wiki?curid=3160406" title="Iwan Łytwyńczuk">
Iwan Łytwyńczuk



</doc>
<doc id="3160408" url="https://pl.wikipedia.org/wiki?curid=3160408" title="Jules Gounon">
Jules Gounon

Jules Gounon (ur. 31 grudnia 1994 roku w Aubenas) – francuski kierowca wyścigowy.
Kariera.
Francuska Formuła 4.
Gounon rozpoczął karierę w jednomiejscowych samochodach wyścigowych w 2013 roku od startów w Francuskiej Formule 4. W ciągu dwudziestu wyścigów, w których wystartował, sześć razy wygrywał, a dziewięciokrotnie stawał na podium. Uzbierane 236,5 punktów pozwoliło mu zdobyć tytuł wicemistrza serii.
Formuła Renault 2.0.
Na sezon 2014 Francuz podpisał kontrakt z belgijską ekipą KTR na starty w Północnoeuropejskim Pucharze Formuły Renault 2.0 oraz Europejskim Pucharze Formuły Renault 2.0. W edycji północnoeuropejskiej z dorobkiem 54 punktów uplasował się na 23 pozycji w klasyfikacji generalnej. W europejskim pucharze nie zdobywał punktów. Został sklasyfikowany na 30 pozycji.
Życie prywatne.
Jest synem byłego kierowcy Formuły 1, Jeana-Marka Gounona.

</doc>
<doc id="3160409" url="https://pl.wikipedia.org/wiki?curid=3160409" title="Iwan Latyszewskyj">
Iwan Latyszewskyj



</doc>
<doc id="3160411" url="https://pl.wikipedia.org/wiki?curid=3160411" title="Apologetyka totalna">
Apologetyka totalna

Apologetyka totalna – tytuł dwutomowego dzieła Wincentego Kwiatkowskiego oraz jego system naukowej apologetyki chrześcijańskiej. Dzieli się na apologetykę teoretyczną i stosowaną.
Geneza.
System apologetyki totalnej wiąże się z działalnością dydaktyczną Wincentego Kwiatkowskiego, który prowadził wykłady na Wydziale Teologii Katolickiej Uniwersytetu Warszawskiego. Kwiatkowski podzielił swoje tygodniowe pensum wykładowe na dwa traktaty (części) – krótszy i dłuższy. Traktaty te utworzyły podwaliny pod nowy system apologetyczny. Około 1930 roku Kwiatkowski dysponował siedmioma monografiami analitycznymi, które postanowił scalić w jeden traktat apologetyczny. Na VI Zjeździe Zakładów Teologicznym w Poznaniu w 1931 roku Kwiatkowski wygłosił wykład pt. „Zagadnienie apologetyki syntetycznej”, natomiast w latach 1937–1938 wydał dwie monografie pod wspólnym tytułem „Apologetyka totalna”. Maszynopis trzeciego tomu pt. „Teoria poznania religijnego w chrystianizmie. Apologetyka totalna, tom trzeci” został opatrzony datą 30.11.1939, ale ze względu na wybuch wojny nie został wówczas wydany. W wydaniu z 1937 roku Kwiatkowski zdefiniował apologetykę totalną jako „systematyczne i krytyczne poznanie (samoobrony) podstaw historycznych chrystianizmu (jako religii objawionej) z punktu widzenia aksjologicznego (w sensie zarówno przedmiotowym jak i podmiotowym)”.
Do pełnej edycji dzieła doszło w latach 1954–1956. Dwie monografie wydane przed wojną otrzymały tytuły „Przedmiot” oraz „Metody” i zostały włączone do pierwszego tomu noszącego tytuł „Formalna systematyka najstarszej apologii chrześcijaństwa”. Dwie kolejne części stanowiły tom drugi pt. „Religijna świadomość Jezusa”. Oba tomy różniły się między sobą, przy czym drugi tom zdominował konstrukcję apologetyki. Jednym z efektów tego była zmiana definicji apologetyki totalnej, którą w trzecim wydaniu Kwiatkowski zdefiniował jako „krytyczne i systematyczne poznanie, z punktu widzenia aksjologicznego, przeprowadzonej przez Jezusa Chrystusa samoobrony siebie jako najwyższej wartości religijnej”.
Założenia.
Przy budowaniu systemu apologetyki totalnej Kwiatkowski przyjął obowiązujące dla nauk ścisłych kryteria naukowe. Postulował odłączenie apologetyki od nauk teologicznych, by mogła ona być oddzielną nauką. Teologię (głównie dogmatykę) widział bowiem jako dyscyplinę wierzeniową, subiektywną, a apologetyka nie mogła mieć według niego takiego charakteru. W związku z tym apologetyka mogła zaistnieć w ramach religioznawstwa; idąc za tym Kwiatkowski dokonał religioznawczej transpozycji różnych pojęć teologicznych. Przedmiot materialny apologetyki winien zostać zredukowany do autoapologii chrześcijaństwa (jako religii przewyższającej wszystkie inne religie) w zakresie tezy chrystologicznej i eklezjologicznej oraz tzw. aspektu aksjologicznego. W stosunku do tradycyjnej apologetyki nowy system zacieśnił przedmiot materialny i formalny, co spowodowało większą jedność systemu. Ważne według Kwiatkowskiemu było wykazanie, że religijna świadomość Jezusa jest „istotnym i naczelnym pierwiastkiem chrześcijaństwa”.
Apologetyka teoretyczna.
Aby doprowadzić apologetykę do naukowej odrębności, należało wyodrębnić jej przedmiot materialny, sprecyzować przedmiot materialny i opracować metody. Apologetyka totalna, nazwana tak ze względu na oryginalne opracowanie przedmiotu formalnego, dokonuje historycznego wyświetlenia charakteru Kościoła oraz jego przystosowania do pragnień człowieka. Apologetyka totalna nie opierała się na klasycznej metafizyce, kładąc raczej nacisk na fenomenologię.
Apologetyka teoretyczna była obiektem krytyki ze strony takich recenzentów jak Sz. Szydelski czy S. Pomykała. Pierwszy zarzucał całemu systemowi apologetyki totalnej zbytnią teoretyczność, przez którą staje się ona „apologetyką dla apologetyki”. Pomykała natomiast zarzucał apologetyce teoretycznej chwiejność w przedstawianiu przedmiotu materialnego, który przeszedł jego zdaniem z apologii w rzeczywistość bronioną przez apologię.
Apologetyka stosowana.
Apologia stosowana była systemową weryfikacją apologii Jezusa z Nazaretu. W odpowiedzi na krytyczną analizę religijnej świadomości Jezusa Kwiatkowski podjął się egzegezy i historycznej weryfikacji całej Ewangelii. Mając na uwadze dyskusje na temat krytycznej rekonstrukcji apologii własnej Jezusa z Nazaretu Kwiatkowski poprzez analizy historyczno-literackie postawił za cel budowę krytycznej apologetyki poprzez rekonstrukcję i interpretację autoapologii Jezusa.
W swoich założeniach do apologetyki stosowanej Kwiatkowski przewidział także badania nad apologiami innych religii. Próbę takich badań nad apologią islamu podjął uczeń Kwiatkowskiego, Jerzy Nosowski.

</doc>
<doc id="3160412" url="https://pl.wikipedia.org/wiki?curid=3160412" title="Longxing si">
Longxing si

Longxing si (Klasztor Pomyślnego Rozwoju, ) – chiński klasztor, jeden z największych i najlepiej zachowanych klasztorów Chin.
Historia klasztoru.
Klasztor powstał w 6 roku okresu "kaihuang" (開皇) (581–600), czyli w roku 586, za panowania cesarza Wendi (文帝) (pan. 581–604) z dynastii Sui. Datę zbudowania klasztoru potwierdza stara stela zwana „Stelą Longcangsi” (chiń. 龙藏寺碑, pinyin: Lóngcángsìbēi) pochodząca z roku powstania klasztoru. Pierwotnie nosił nazwę Longcang si (chiń. 龙藏寺, pinyin: Lóngcángsì; Klasztor Ukrytego Smoka). Położony jest w pobliżu miasta Zhengding w prowincji Hebei, około 15 kilometrów na północ od stolicy prowincji – Shijiazhuang.
Poprzednio, za panowania cesarza Zhao Wen Di (昭文帝) (pan. 401–407) w państwie zwanym Późniejszym Cesarstwem Yan (384–407), na terenie przyszłego klasztoru znajdowały się ogrody Longteng. Zostały one przekształcone w klasztor.
Klasztor był często nazywany „Pierwszym klasztorem na południe od Pekinu” i „Klasztorem Wielkiego Buddy” (chiń. "Dafosi"). Wśród ludności prowincji Hebei krążyło powiedzenie: „Miasto Cangzhou ma lwy, miasto Dingzhou ma wieże, miasto Zhengding na dużego bodhisattwę”.
W 4 roku okresu "kaibao" (開寶) (968–976) za panowania cesarza Taizu (太祖) (pan. 960–976), czyli w roku 971, cesarz nakazał rozbudowę klasztoru i zmianę jego nazwy na Longxing (Klasztor Wznoszącego się Smoka).
Po dwóch dalszych rozbudowach klasztoru w czasie dynastii Qing (1644–1912) w okresach "kangxi" (康熙) (1661–1722) i qiánlóng (乾隆) (1735–1796) klasztor stał się jednym z największych w Chinach. W 1713 roku cesarz nakazał zmianę nazwy klasztoru na Longxing (Klasztor Pomyślnego Rozwoju).
Kompleks był często odwiedzany przez cesarzy chińskich różnych dynastii oraz innych sławnych ludzi, którzy zostawiali w klasztorze własnoręcznie napisane wiersze i teksty wyryte na stelach.
Obecnie klasztor jest otwarty dla zwiedzających jako muzeum. Jego powierzchnia zajmuje 85200 metrów kwadratowych. Jest uważany za jeden z dziesięciu najsłynniejszych klasztorów w Chinach. W 1953 roku ustanowiono specjalną grupę odpowiedzialną za zabezpieczenie zabytków kulturowych. W 1961 roku Rada Państwa ogłosiła kompleks Longxing chronionym przez państwo obiektem kulturalnym. Przeprowadzono także wiele prac konserwatorskich i badawczych.
Obiekty architektoniczne i inne.
Większość budowli klasztoru pochodzi z okresu Song lub późniejszego. Jak większość klasztorów, tak i ten zbudowany jest wzdłuż centralnej osi, po obu stronach której wybudowano sekwencje budynków. Klasztor zbudowany jest na planie prostokąta. Patrząc w kierunku południowym pierwszym budynkiem jest Budynek Niebiańskich Królów, następnie Budynek Mahamuni, Ołtarz Winai (lub Platforma Ordynacyjna), Pawilon Wielkiego Współczucia, Budynek Amitabhy. Na przeciwległym krańcu osi znajduje się Główny Budynek. W części wschodniej klasztoru znajdują się pomieszczenia mieszkalne mnichów.
Jest to duży drewniany budynek o wysokości 33 metrów znajdujący się w tylnej części centralnej osi klasztoru. Mierzy 7 standardowych chińskich jednostek miary pomieszczeń („pokoi” bądź „zatok”) długości i 5 szerokości (głębokości). Jest trzykondygnacyjny z pięcioma warstwami dachowymi. Szczyty ścian i dach pokryte są zieloną glazurą. Wewnątrz znajduje się posąg bodhisattwy Guanyin. Rzeźba ta została odlana w brązie w początkowych latach panowania dynastii Song. Mierzy 22 metry wysokości. Ma tysiąc oczu i tysiąc rak, chociaż najbardziej widoczne są 42 ręce bodhisattwy trzymające w dłoniach różne przedmioty. Wokół tej statuy skonstruowano schody, które umożliwiają jej oglądanie od dolnych partii aż do samego szczytu. Rzeźba powstała na życzenie cesarza Taizu (太祖) (960–976). Jest jedna z największych rzeźb z brązu istniejących w Chinach.
Według zachowanych dokumentów budynek ten powstał w okresie "kaibao", zapewne w czasie rozbudowy klasztoru w 971 roku. Został gruntownie odnowiony w 1944 roku.
Unikatowy przykład drewnianej architektury z okresu Song. Budynek zawiera rotacyjne półki na książki, na których niegdyś stały sutry buddyjskie. Pawilon pochodzi z XII wieku i jest najstarszym istniejącym budynkiem tego rodzaju. Budynek ten został odnowiony w XX wieku.
Budynek został wybudowany w 4 roku okresu "huangyou" (皇祐) (1049–1054) panowania cesarza Renzonga (仁宗) (pan. 1022–1063) z Songów. Wnętrze budynku ozdobione jest bardzo dobrze zachowanymi freskami pochodzącymi z okresu Ming. Na ołtarzu pośrodku budynku znajduje się pięć glinianych posągów w złotych szatach, z których statuy Śakjamuniego, Ānandy i Mahakaśjapy pochodzą z okresu Song, a dwa inne z okresu rozbudowy klasztoru w okresie Ming. W tylnej północnej części pomieszczenia znajduje się gliniana rzeźba góry Sumeru, niekonwencjonalnie pomalowana. Rzeźba przedstawia liczne rodzaje ptactwa i dziwnych zwierząt; pośrodku spokojnie siedzi bodhisattwa Guanyin z wieńcem na głowie i wstążkami na ramionach. Ramiona i klatka piersiowa są pełne i zaokrąglone, ręce spoczywają na kolanach, jedna stopa spoczywa na lotosie, druga jest podkurczona. Promieniuje spokojem. Rzeźba ta wyłamuje się z tradycyjnego jednostajnego stylu religijnych wyobrażeń i jest dobrym przykładem rzeźby glinianej okresu Ming.
Znajduje się w końcowej części centralnej osi. Pierwotnie był to główny budynek klasztoru Chongyin, który znajdował się w pobliżu północnej bramy Zhengding. Później klasztor ten został porzucony i zachował się tylko ten budynek. W 1959 roku został przeniesiony do klasztoru Longxing. Budynek ten został wybudowany w okresie "wanli" (萬曆) (1572–1620) dynastii Ming. Wewnątrz znajduje się odlana z brązu statua Wajroczany. Lotosowy tron Wajroczany jest pełen małych figurek buddów, których doliczono się 1000. Na trzecim poziomie tronu znajduje się jeszcze 12 figurek Wajroczany, czyli w sumie figurek buddów jest 1012.
Ze względu na długą historię klasztoru, znajduje się w nim ok. 40 różnych tablic i stel, z których najsłynniejsza i najważniejsza jest stela Longcang, pochodząca z roku wybudowania klasztoru. Styl kaligrafii, pełen mocy, zawdzięcza wiele stylowi Dynastii Północnych (386–581) i stela przeniosła ten styl do okresu dynastii Tang.

</doc>
<doc id="3160413" url="https://pl.wikipedia.org/wiki?curid=3160413" title="Roy Geerts">
Roy Geerts

Roy Geerts (ur. 2 lipca 1992 roku) – holenderski kierowca wyścigowy.
Kariera.
Formuła Renault.
Geerts rozpoczął karierę w jednomiejscowych samochodach wyścigowych w 2013 roku od startów w Północnoeuropejskim Pucharze Formuły Renault 1.6. W ciągu dziesięciu wyścigów, w których wystartował, trzy razy wygrywał, a dziewięciokrotnie stawał na podium. Uzbierane 289 punktów pozwoliło mu zdobyć tytuł mistrza serii. Na sezon 2014 Holender podpisał kontrakt z hiszpańską ekipą AV Formula na starty w Północnoeuropejskim Pucharze Formuły Renault 2.0 oraz Europejskim Pucharze Formuły Renault 2.0. W edycji północnoeuropejskiej z dorobkiem 73 punktów uplasował się na 21 pozycji w klasyfikacji generalnej. W serii europejskiej nie zdobywał punktów.

</doc>
<doc id="3160414" url="https://pl.wikipedia.org/wiki?curid=3160414" title="Kawka (Góry Sowie)">
Kawka (Góry Sowie)

Kawka (niem. " Riegers-Koppe ", 705 i 698 m n.p.m.) – dwuwierzchołkowe wzniesienie w południowo-zachodniej Polsce, w Sudetach Środkowych, w środkowej części Gór Sowich.
Wzniesienie położone w północno-środkowej części Gór Sowich, około 3,9 km na południowy zachód od centrum miejscowości Bielawa.
Kopulaste wzniesienie w o bardzo zróżnicowanej rzeźbie i ukształtowaniu oraz dość stromych wschodnich i zachodnich zboczach, z płaską wyrazistą powierzchnią szczytową w kształcie niewielkiego grzbietu, na którym położone są w bliskie odległości od siebie dwa wierzchołki. Wznosi się w końcowej części długiego bocznego grzbietu, odchodzącego od Słonecznej w kierunku północnym przez szczyty wzniesień Korczaka, Żebraka, Błyszcz po wzniesienie Czyżyk. W niewielkiej odległości od szczytu ze wschodniego zbocza Kawki wyrasta nieco niższa Wrona 692 m n.p.m. położona po północno-wschodniej stronie, od którego oddzielona jest niewielkim siodłem. Wzniesienie wyraźnie wydzielają górskie doliny, od zachodu Dolina Kamionkowska a od wschodu Dolina Kamienna, jedna z najładniejszych dolin w Górach Sowich, którą płynie główny środkowy potok górski Brzęczek. Zbocza wzniesienia miejscami przechodzą w małe urwiska skalne. Wzniesienie zbudowane z prekambryjskich gnejsów i migmatytów. Zbocza wzniesienia pokrywa niewielka warstwa młodszych osadów z okresu zlodowaceń plejstoceńskich. Cała powierzchnia wzniesienia łącznie z partią szczytową porośnięta jest lasem świerkowym regla dolnego z niewielką domieszką buka. Przez szczyt prowadzi leśna ścieżka. U podnóża wzniesienia, po zachodniej stronie położona jest dzielnica Pieszyc Kamionki. Położenie wzniesienia, charakterystyczny dwuwierzchołkowy szczyt, kształt wzniesienia oraz zróżnicowana rzeźba czynią wzniesienie rozpoznawalnym w terenie. Wzniesienie znajduje się na terenie Parku Krajobrazowego Gór Sowich.

</doc>
<doc id="3160415" url="https://pl.wikipedia.org/wiki?curid=3160415" title="Hrabstwo Switzerland">
Hrabstwo Switzerland

Hrabstwo Switzerland (ang. "Switzerland County") – hrabstwo w stanie Indiana w Stanach Zjednoczonych.
Geografia.
Według spisu z 2010 roku obszar całkowity hrabstwa obejmuje powierzchnię 223,44 mili2 (578,71 km2), z czego 220,63 mili2 (571,43 km2) stanowią lądy, a 2,81 mili2 (7,28 km2) stanowią wody. Według szacunków United States Census Bureau w roku 2013 miało 10 526 mieszkańców. Jego siedzibą administracyjną jest Vevay.

</doc>
<doc id="3160419" url="https://pl.wikipedia.org/wiki?curid=3160419" title="Matthew Graham">
Matthew Graham

Matthew Graham (ur. 14 maja 1996 roku) – brytyjski kierowca wyścigowy.
Kariera.
Formuła 4 BRDC.
Graham rozpoczął karierę w jednomiejscowych samochodach wyścigowych w 2013 roku od startów w Formule 4 BRDC. W edycji zimowej w ciągu ośmiu wyścigów, w których wystartował, trzy razy wygrywał, a czterokrotnie stawał na podium. Uzbierane 166 punktów pozwoliło mu zdobyć tytuł mistrz serii. W głównej serii na podium stawał sześciokrotnie, a dwa razy na jego najwyższym stopniu. Dało mu to czwarte miejsce w klasyfikacji generalnej.
Formuła Renault 2.0.
Na sezon 2014 Brytyjczyk podpisał kontrakt z hiszpańską ekipą AV Formula na starty w Północnoeuropejskim Pucharze Formuły Renault 2.0 oraz Europejskim Pucharze Formuły Renault 2.0. W edycji europejskiej w ciągu sześciu wyścigów, w których wystartował, uzbierał łącznie jeden punkt. Dało mu to 22 miejsce w końcowej klasyfikacji kierowców. W serii północnoeuropejskiej z dorobkiem 119 punktów został sklasyfikowany na dwunastej pozycji w klasyfikacji generalnej.

</doc>
<doc id="3160420" url="https://pl.wikipedia.org/wiki?curid=3160420" title="Gliniarze z Brooklynu">
Gliniarze z Brooklynu

Gliniarze z Brooklynu (ang. "Brooklyn's Finest") – amerykański film sensacyjny z 2009 roku w reżyserii Antoine’a Fuqui. Wyprodukowany przez wytwórnię Overture Films.
Premiera filmu miała miejsce 16 stycznia 2009 roku podczas Festiwalu Filmowego w Sundance oraz 5 marca 2010 roku w Stanach Zjednoczonych.
Fabuła.
Dla stróżów prawa pracujących na Brooklynie handel narkotykami, przemoc, rasizm, ubóstwo i korupcja w policji to codzienność. Zgorzkniałemu Eddiemu Duganowi (Richard Gere) zostało siedem dni do emerytury. Jego podejście do służby sprawiło, że nie jest lubiany przez kolegów po fachu i ma problemy ze szkoleniem nowych funkcjonariuszy.
Sal Procida (Ethan Hawke) pracuje w wydziale antynarkotykowym. Frustruje go fakt, że mimo ciągłego narażania życia, z policyjnej pensji nie jest w stanie zapewnić godnego życia rodzinie. Coraz trudniej mu oprzeć się pokusie korupcji. „Brudne” pieniądze są w tym fachu chlebem powszednim.
Tajny agent Clarence „Tango” Butler (Don Cheadle) przeniknął w szeregi gangu handlarzy narkotyków, któremu przewodzi Casanova Phillips (Wesley Snipes). Wnioskuje o przeniesienie do normalnej służby, ale przełożeni zwlekają z decyzją. Każdy z tych trzech policjantów obrał inną ścieżkę. Nie znają się, lecz łączy ich ryzykowna praca w owianej złą sławą dzielnicy metropolii. Pewnego dnia drogi Eddiego, Sala i Butlera krzyżują się w dramatycznych okolicznościach. Każdy ze stróżów prawa zostaje poddany życiowej próbie.
Obsada.
Źródło: Filmweb
i inni

</doc>
<doc id="3160423" url="https://pl.wikipedia.org/wiki?curid=3160423" title="Angel Resendiz">
Angel Resendiz



</doc>
<doc id="3160424" url="https://pl.wikipedia.org/wiki?curid=3160424" title="Cheeky Parade">
Cheeky Parade

, znany także jako – japoński Girls band założony w 2012 roku. Zespół składa się z dziewięciu młodych idolek nastolatek. Jest to drugi girls band zarządzany przez kierownictwo Avex Trax wykreowany przez wytwórnię iDOL Street po SUPER☆GiRLS, a przed Gem.

</doc>
<doc id="3160438" url="https://pl.wikipedia.org/wiki?curid=3160438" title="Alessandro Barnabò">
Alessandro Barnabò

Alessandro Barnabò (ur. 2 marca 1801 w Foligno, zm. 24 lutego 1874 w Rzymie) − włoski duchowny katolicki, kardynał.
Pochodził z arystokratycznego rodu. Święcenia kapłańskie przyjął w 1833. 16 czerwca 1856 Pius IX wyniósł go do godności kardynalskiej. Od 1856 do śmierci był prefektem Kongregacji Rozkrzewiania Wiary. Uczestniczył w obradach Soboru watykańskiego I. W latach 1868-1869 pełnił urząd Kamerlinga Świętego Kolegium Kardynałów.

</doc>
<doc id="3160439" url="https://pl.wikipedia.org/wiki?curid=3160439" title="Eddie Hertzberger">
Eddie Hertzberger

Edmond „Eddie” Hertzberger (ur. 17 października 1904 w Rotterdamie, zm. 2 maja 1993) – holenderski przemysłowiec i kierowca wyścigowy.
Życiorys.
Hertzberger był bogatym przemysłowcem produkującym konfekcję i wszechstronnym sportowcem. W latach 20. trenował boks, uprawiał także żeglarstwo i narciarstwo, jednak skupiał się na wyścigach samochodowych. Posiadał między innymi takie samochody jak MG K3, Bentley 4½ Litre czy Aston Martin. Jako żyd ograniczył uczestnictwo w wyścigach do Wielkiej Brytanii, Francji, Włoch i Belgii. W 1936 roku wygrał Grand Prix des Frontières, a rok później powtórzył to osiągnięcie, ale w klasie voiturette. Startował także w wyścigach Mille Miglia i 24h Le Mans. W 1938 roku wycofał się z wyścigów. W trakcie II wojny światowej uciekł do Szwajcarii, gdzie przebywał ponad rok. Następnie przeniósł się do Hiszpanii, gdzie stał się członkiem inteligencji służącej dla holenderskiego rządu emigracyjnego. Po II wojnie światowej odbudował fabrykę odzieży i mieszkał w Holandii i Nowym Jorku. W 1953 roku wystąpił w wyścigu na torze Zandvoort. Następnie przeniósł się do Szwajcarii, gdzie zmarł w 1993 roku.
Był żonaty z Lore.

</doc>
<doc id="3160443" url="https://pl.wikipedia.org/wiki?curid=3160443" title="Niccolò Constantini">
Niccolò Constantini

Niccolò Constantini (zm. ok. 1482, prawdopodobnie w Vercelli) – włoski dominikanin i inkwizytor.
Życiorys.
Urodził się prawdopodobnie w pierwszej lub drugiej dekadzie XV wieku w Bielli. Wstąpił do zakonu dominikanów w konwencie San Paolo w Vercelli i pozostał z nim związany już do końca życia. W roku 1450 sprawował funkcję wikariusza inkwizycji w Vercelli i na prośbę władz tego miasta uczestniczył w tworzeniu regulacji dotyczących sposobu wybierania urzędników publicznych. W 1453 uzyskał stopień magistra teologii i został członkiem wydziału teologicznego Uniwersytetu w Turynie. W 1460 został mianowany inkwizytorem dla diecezji Vercelli, Como, Novary i Ivrei i sprawował ten urząd aż do śmierci. Sprawował także kilka innych funkcji w zakonie dominikańskim, np. był przeorem konwentu w Vercelli (w 1470 i 1474) oraz wikariuszem konwentów w Ivrei i Bielli (1478–1479).
Niccolò Constantini zmarł prawdopodobnie około roku 1482.
Działalność inkwizytorska.
Niccolò Constantini został zapamiętany w historiografii dominikańskiej jako wyjątkowo surowy inkwizytor. Informacje podane przez piszącego w roku 1586 Cipriano Ubertiego wskazują przy tym, że był on jednym z pierwszych w historii "łowców czarownic" na dużą skalę. Uberti twierdził, że w ciągu ponad 20 lat działalności Constantini skazał na śmierć ponad 300 domniemanych czarownic. Liczba ta, jakkolwiek nieudokumentowana, nie jest nieprawdopodobna, zważywszy na czas trwania jego urzędowania, wielkość podległego mu obszaru, a także na fakt, że Cipriano Uberti sam był inkwizytorem Vercelli i Ivrei i prawdopodobnie mógł korzystać z miejscowego archiwum inkwizycji, które nie zachowało się do czasów współczesnych. Pomimo zaginięcia tego archiwum, zachowało się kilka wzmianek dokumentacyjnych potwierdzających, że Constantini był bardzo gorliwym inkwizytorem. 
W 1463 prowadził śledztwo w Como, w wyniku którego wielu podejrzanych o czary skazano na śmierć lub wygnanie, co spowodowało opór miejscowych władz i społeczności. W skardze miejscowego podesty do księcia Mediolanu wskazano, że Constantini nie przestrzegał obowiązujących procedur, działał w sposób arbitralny i okrutny. Wydarzenia te znane są tylko z korespondencji między podestą Como a księciem Francesco Sforzą, która nie wyjaśnia, jaki był ich finał, w szczególności nie wiadomo, czy wyroki wydane przez inkwizytora faktycznie zostały wykonane.
Na początku 1470 Niccolò Constantini i jego wikariusz Giovanni Domenico da Cremona (późniejszy inkwizytor Pawii, Piacenzy i Cremony) prowadzili w miejscowości Salussola śledztwo przeciwko Giovannie Monduro, kobiecie oskarżanej przez swych krewnych o czary, którą ostatecznie uznali za "heretyczkę winną niezliczonych zbrodni" (w tym dzieciobójstwa) i skazali na śmierć. Wykonanie wyroku z nieznanych przyczyn odroczono o ponad rok, jednak ostatecznie kobieta została spalona na stosie w Miagliano 17 sierpnia 1471. Akta tego procesu zachowały się do dnia dzisiejszego. Analiza protokołów wskazuje, że proces Giovanny Monduro nie był odosobnionym przypadkiem, lecz raczej stanowił część większego dochodzenia obejmującego tę okolicę.
W 1476 Niccolò Constantini prowadził dochodzenie w sprawie pewnej kobiety podejrzanej o uprawianie praktyk magicznych, jednak fakt ten znany jest jedynie z pisemnej reprymendy generała zakonu Leonardo Mansuetiego dla jednego z zakonników z konwentu w Vercelli, który naruszając uprawnienia Constantiniego udzielił tej kobiecie rozgrzeszenia. Być może Constaniniemu należy przypisać też egzekucję trzech kobiet (domniemanych czarownic) w Como między 1480 a 1482.

</doc>
<doc id="3160446" url="https://pl.wikipedia.org/wiki?curid=3160446" title="Harry Herkuleyns">
Harry Herkuleyns

Harry Herkuleyns (ur. 17 czerwca 1888 w Arnhem, zm. 7 lutego 1948) – holenderski kierowca wyścigowy.
Życiorys.
Herkuleyns urodził się w Arnhem i ścigał się na ogół samochodami MG w Belgii i Francji. W 1934 roku wygrał MG Q-type klasę 750 cm³ w wyścigu w Montlhéry. Później ścigał się nabytym od Eddiego Hertzbergera MG K3. W 1939 roku zajął trzecie miejsce w Grand Prix des Frontières. Po II wojnie światowej powrócił na krótko do wyścigów, startując w Maserati 4CM w Grand Prix des Frontières oraz MG K3 w wyścigach samochodów sportowych w Brukseli i Nantes. Zmarł w 1948 roku.

</doc>
<doc id="3160448" url="https://pl.wikipedia.org/wiki?curid=3160448" title="Ludwik Boratyński">
Ludwik Boratyński

Ludwik Boratyński (ur. 2 października 1867 w Tarnowie, zm. 20 lutego 1920 w Krakowie) – polski historyk, badacz dziejów XVI wieku. 
Życiorys.
Studiował na Uniwersytecie Jagiellońskim. Brał udział w seminarium u Stanisława Smolki i Wincentego Zakrzewskiego (doktorat). Nauczyciel w gimnazjach: Bochni, Wadowic, Tarnowa i Krakowa. Uczestnik ekspedycji rzymskiej Akademii Umiejętności. 

</doc>
<doc id="3160449" url="https://pl.wikipedia.org/wiki?curid=3160449" title="Jan Willem Rens">
Jan Willem Rens

Jan Willem (także Walter) Rens – holenderski kierowca wyścigowy.
Pochodził z Amsterdamu. 2 maja 1935 roku nabył od lokalnej agencji Bugatti Albatros (należącej do Hendricusa van Ramshorsta) Bugatti T43 z 1929 roku. Rens nie zapłacił jednak agencji za zakup i przygotowanie samochodu i po około trzech latach z długiem wobec Albatros zwrócił samochód.
W 1936 roku został zgłoszony do Eifelrennen, ale nie wystartował w wyścigu. Wziął za to udział Bugatti T51 w Grand Prix Niemiec, ale odpadł po siedmiu okrążeniach na skutek uszkodzonego przewodu olejowego.

</doc>
<doc id="3160452" url="https://pl.wikipedia.org/wiki?curid=3160452" title="Super Girls">
Super Girls

Super Girls (zapis stylizowany: SUPER☆GiRLS) – dwunastoosobowa grupa japońskich idolek stworzona przez Avex Trax w 2010 roku.

</doc>
<doc id="3160462" url="https://pl.wikipedia.org/wiki?curid=3160462" title="Rod Roddy">
Rod Roddy

Robert Ray „Rod” Roddy (ur. 28 września 1937 w Fort Worth, zm. 27 października 2003 w Los Angeles) – amerykański aktor.

</doc>
<doc id="3160463" url="https://pl.wikipedia.org/wiki?curid=3160463" title="SUPER☆GiRLS">
SUPER☆GiRLS



</doc>
<doc id="3160466" url="https://pl.wikipedia.org/wiki?curid=3160466" title="ARMA 2">
ARMA 2



</doc>
<doc id="3160467" url="https://pl.wikipedia.org/wiki?curid=3160467" title="ARMA 3">
ARMA 3



</doc>
<doc id="3160471" url="https://pl.wikipedia.org/wiki?curid=3160471" title="(385446) Manwë">
(385446) Manwë

(385446) Manwë – planetoida z Pasa Kuipera, krążąca w rezonansie orbitalnym 4:7 z Neptunem.
Odkrycie i nazwa.
Obiekt został odkryty w 2003 roku i prowizorycznie oznaczony "2003 QW111". Jego średnica wynosi ok. 142 km. Krąży w średniej odległości 43,9 au od Słońca, a na jeden obieg wokół niego potrzebuje ok. 291 lat. Nazwa planetoidy pochodzi od bóstwa z mitologii J.R.R. Tolkiena.
Naturalny satelita.
W lipcu 2006 roku zaobserwowano jej księżyc, który otrzymał nazwę Thorondor (od Króla Orłów z mitologii Tolkiena). Jego średnicę szacuje się na ok. 84 km. Planetoida i księżyc obiegają wspólny środek masy układu w ciągu 110,2 dni. Ze względu na porównywalne rozmiary parę tę można określić mianem planetoidy podwójnej.

</doc>
<doc id="3160472" url="https://pl.wikipedia.org/wiki?curid=3160472" title="Interleukina 35">
Interleukina 35

Interleukina 35 (IL-35) – cytokina należąca do rodziny IL-12, wydzielana przede wszystkim przez limfocyty T regulatorowe i hamująca odpowiedź odpornościową. Białko to składa się z dwóch podjednostek: IL-12α oraz IL-27β kodowanych – odpowiednio – przez geny "IL12A" oraz "EBI3" .
Główną funkcją IL-35 jest hamowanie odpowiedzi odpornościowej zależnej od komórek Th1 i Th17, przy jednoczesnym wspieraniu limfocytów T regulatorowych. Jest to widoczne w przebiegu ciąży, kiedy to komórki trofoblastu wydzielają znaczne ilości IL-35 i w ten sposób organizm matki uzyskuje tolerancję względem antygenów ojcowskich. Dzięki temu trofoblast indukuje powstawanie komórek Treg i w konsekwencji ograniczenie reakcji na komórki płodu. Ogólnie IL-35 działa na zasadzie sprzężenia zwrotnego ujemnego: jest produkowana przez pobudzone limfocyty prowadząc do zahamowania ich funkcji, co ułatwia wygaszenie odpowiedzi odpornościowej.
Mechanizm ten może być wykorzystany przez niektóre patogeny, np. rinowirusy mogą indukować wytwarzanie IL-35, co powoduje spowolnienie odpowiedzi odpornościowej przeciwko tym wirusom. Podobne zjawisko zaobserwowano w przypadku HBV. Również w przypadku chorób nowotworowych stwierdzono, że wydzielanie IL-35 przez komórki guza hamuje odpowiedź odpornościową i prowadzi do szybszego wzrostu nowotworu. Immunosupresyjne działanie IL-35 może być potencjalnie pomocne w terapii pacjentów po przeszczepach narządów.
IL-35 jest wydzielana przez limfocyty B regulatorowe, stymuluje również powstawanie tych komórek.
Receptorem dla IL-35 jest heterodimer składający się z białek gp130 oraz IL-12Rβ2, który uruchamia szlaki sygnałowe zależne od białek STAT1 i STAT4.

</doc>
<doc id="3160473" url="https://pl.wikipedia.org/wiki?curid=3160473" title="Plastrowanie dynamiczne">
Plastrowanie dynamiczne

Plastrowanie dynamiczne (inaczej "") – metoda terapeutyczna polegająca na oklejaniu wybranych fragmentów ciała plastrami o specjalnej strukturze, jest jedną z metod plastrowania. .
Skuteczność.
Badania nad skutecznością plastrowania dynamicznego są prowadzone od momentu stworzenia tej metody. 
Opublikowany został jeden przypadek zastosowania plastrowania dynamicznego przy dotkliwych bólach w dolnej partii pleców. Autorzy podkreślają stosowanie tej metody jako metody pomocniczej, przy czym w publikacji nie ma wzmianki o podstawowym leczeniu, któremu pacjent był poddany. Jest to również publikacja oparta o obserwację pojedynczego przypadku, brak w niej jakiejkolwiek grupy kontrolnej. Z tych powodów publikacja ta nie spełnia żadnych wymagań randomizowanych badań kontrolnych, a więc jest bezwartościowa z punktu widzenia medycyny opartej na faktach. 
Plastrowanie dynamiczne ma również zastosowanie przy wzmacnianiu mięśni czworogłowych uda podczas ćwiczeń izokinetycznych. Opis trzech przypadków przygotowany przez polskich lekarzy wskazuje, że w leczeniu paliatywnym metoda plastrowania dynamicznego przynosi korzystne rezultaty. Jedno z badań wykazało poprawę w zakresie ruchów i bólu przy kontuzjach barku, jednak bez poprawy u młodych pacjentów z bólem ramienia.
Autorzy przeglądu systematycznego opublikowanego w 2014 roku w "Journal of Psychophysiology" wskazują na brak skuteczności tej metody w redukcji bólu pleców, bólu barków, bólów dolnego odcinka kręgosłupa. Jednocześnie plastrowanie dynamiczne miało taką samą skuteczność jako naklejenie plastrów w przypadkowy sposób (placebo), a jakość metodologii dotychczasowych badań była średnia (6,1 na 10 punktów w skali PEDro). W innym, opublikowanym w 2015 roku w "British Journal of Sports Medicine", wskazano, że plastrowanie dynamiczne nie ma większej skuteczności w leczeniu przewlekłych bólów mięśniowo-szkieletowych. Kontrowersje dotyczące stosowania tej metody pojawiają się również w serwisach popularnonaukowych.

</doc>
<doc id="3160475" url="https://pl.wikipedia.org/wiki?curid=3160475" title="Mauro Zuliani">
Mauro Zuliani

Mauro Carlo Zuliani (ur. 23 lipca 1959 w Mediolanie) – włoski lekkoatleta (sprinter), medalista olimpijski z 1980.
Zdobył brązowy medal w sztafecie 4 × 400 metrów, która biegła w składzie: Stefano Malinverni, Zuliani, Roberto Tozzi i Pietro Mennea na igrzyskach olimpijskich w 1980 w Moskwie. Startował na tych igrzyskach również w biegu na 400 metrów, w którym odpadł w półfinale. Zajął 2. miejsce w biegu na 400 metrów podczas Pucharu Świata w 1981 w Rzymie, za Amerykaninem Cliffem Wileyem. Poprawił wówczas czasem 45,26 swój własny rekord Włoch, który przetrwał do 2006. Na mistrzostwach Europy w 1982 w Atenach odpadł w półfinale tej konkurencji, a włoska sztafeta 4 × 400 metrów w składzie: Mennea, Tozzi, Roberto Ribaud i Zuliani zajęła 6. miejsce. Zajął 5. miejsce w sztafecie 4 × 400 metrów (w składzie: Malinverni, Donato Sabia, Zuliani i Ribaud) na mistrzostwach świata w 1983 w Helsinkach. Zdobył srebrny medal w tej konkurencji na igrzyskach śródziemnomorskich w 1983 w Casablance.
Na igrzyskach olimpijskich w 1984 w Los Angeles wystąpił w eliminacyjnym biegu 4 × 400 metrów. Nie było go w składzie włoskiej sztafety w biegu finałowym, w którym zajęła 5. miejsce. Odpadł w eliminacjach biegu na 400 metrów podczas mistrzostw Europy w 1986 w Stuttgarcie, a sztafeta 4 × 400 metrów w składzie: Giovanni Bongiorni, Zuliani, Vito Petrella i Ribaud zajęła 4. miejsce i ustanowiła wynikiem 3:01,37 aktualny do tej pory (lipiec 2019) rekord Włoch. Zuliani zajął 6. miejsce w biegu na 400 metrów na halowych mistrzostwach Europy w 1987 w Liévin oraz odpadł w półfinale tej konkurencji na halowych mistrzostwach świata w 1987 w Indianapolis.
Był mistrzem Włoch w biegu na 100 metrów w 1979 oraz w biegu na 400 metrów w 1981, 1982 i 1985, a także w sztafecie 4 × 400 metrów w 1980, 1986 i 1989.
Rekordy życiowe Zulianiego:

</doc>
<doc id="3160477" url="https://pl.wikipedia.org/wiki?curid=3160477" title="Parafia Vermilion">
Parafia Vermilion

Parafia Vermilion (ang. "Vermilion Parish") – parafia cywilna w stanie Luizjana w Stanach Zjednoczonych. Obszar całkowity parafii obejmuje powierzchnię 1 542,07 mil2 (3 993,96 km2). Według danych z 2010 r. parafia miała 57 999 mieszkańców. Parafia powstała w 1844 roku, a jej nazwa pochodzi od rzeki Vermilion i od zatoki Vermilion.

</doc>
<doc id="3160478" url="https://pl.wikipedia.org/wiki?curid=3160478" title="Kłoda (osada leśna w powiecie pilskim)">
Kłoda (osada leśna w powiecie pilskim)

Kłoda – osada leśna w Polsce położona w województwie wielkopolskim, w powiecie pilskim, w gminie Szydłowo.
W latach 1975–1998 miejscowość należała administracyjnie do województwa pilskiego.
Zobacz też: Kłoda

</doc>
<doc id="3160480" url="https://pl.wikipedia.org/wiki?curid=3160480" title="RMF MAXXX">
RMF MAXXX



</doc>
<doc id="3160482" url="https://pl.wikipedia.org/wiki?curid=3160482" title="Roberto Tozzi">
Roberto Tozzi

Roberto Tozzi (ur. 17 grudnia 1958 w Rzymie) – włoski lekkoatleta (sprinter), medalista olimpijski z 1980.
Odpadł w eliminacjach biegu na 400 metrów na halowych mistrzostwach Europy w 1977 w San Sebastián. Zwyciężył w tej konkurencji na mistrzostwach Europy juniorów w 1977 w Doniecku. Zajął również na tych mistrzostwach 6. miejsce w sztafecie 4 × 100 metrów i odpadł w eliminacjach sztafety 4 × 400 metrów. Zajął 7. miejsce w sztafecie 4 × 400 metrów (w składzie: Tozzi, Daniele Zanini, Stefano Malinverni i Pietro Mennea) na mistrzostwach Europy w 1978 w Pradze. Zdobył brązowe medale w tej konkurencji na uniwersjadzie w 1979 w Meksyku (sztafeta włoska biegła w składzie: Alfonso Di Guida, Malinverni, Flavio Borghi i Tozzi) oraz na igrzyskach śródziemnomorskich w 1979 w Splicie (w składzie sztafety włoskiej biegli ci sami zawodnicy).
Zdobył brązowy medal w sztafecie 4 × 400 metrów, która biegła w składzie: Malinverni, Mauro Zuliani, Tozzi i Mennea na igrzyskach olimpijskich w 1980 w Moskwie. Startował na tych igrzyskach również w biegu na 400 metrów, w którym odpadł w ćwierćfinale. Na mistrzostwach Europy w 1982 w Atenach odpadł w eliminacjach tej konkurencji, a włoska sztafeta 4 × 400 metrów w składzie: Mennea, Tozzi, Roberto Ribaud i Zuliani zajęła 6. miejsce.
Na halowych mistrzostwach Europy w 1984 w Göteborgu zdobył srebrny medal w biegu na 400 metrów, za Siergiejem Łowaczowem z ZSRR. Zajął 5. miejsce w sztafecie 4 × 400 metrów (w składzie: Tozzi, Ernesto Nocco, Ribaud i Mennea) na igrzyskach olimpijskich w 1984 w Los Angeles. Zajął 4. miejsce w biegu na 400 metrów podczas halowych mistrzostw Europy w 1985 w Pireusie.
Był mistrzem Włoch w sztafecie 4 × 400 metrów w 1983. Dwukrotnie ustanawiał rekordy Włoch w tej konkurencji do wyniku 3:03:50 osiągniętego 31 lipca 1980 w Moskwie.
Rekordy życiowe Tozziego:

</doc>
<doc id="3160484" url="https://pl.wikipedia.org/wiki?curid=3160484" title="Hysminai">
Hysminai

Hysminai (gr. Ὑσμιναι, łac. "Pugnae"), Hysminê (gr. Ὑσμινη. łac. "Pugna") – w mitologii greckiej żeńskie demony walki. Były córkami Eris. Niektóre wersje mówią jednak o Eterze i Gai jako o ich rodzicach. 
Ponieważ ich siostry, Mache były demonami walki w bitwie, Hysminai prawdopodobnie zajmowały się walkami na pięści i potyczkami ulicznymi. Quintus Smyrnaeus podczas ich opisu jednak nie uwzględnia takowego podziału.

</doc>
<doc id="3160485" url="https://pl.wikipedia.org/wiki?curid=3160485" title="Kończyce (kolonia w województwie kujawsko-pomorskim)">
Kończyce (kolonia w województwie kujawsko-pomorskim)

Kończyce – kolonia (dawne PGR) w Polsce położona w województwie kujawsko-pomorskim, w powiecie świeckim, w gminie Nowe.
W latach 1975–1998 miejscowość administracyjnie należała do województwa bydgoskiego.
Zobacz też: Kończyce, Kończyce Małe, Kończyce Wielkie, Kończyce-Kolonia

</doc>
<doc id="3160489" url="https://pl.wikipedia.org/wiki?curid=3160489" title="Roślina azotolubna">
Roślina azotolubna



</doc>
<doc id="3160493" url="https://pl.wikipedia.org/wiki?curid=3160493" title="Mężyk (mitologia)">
Mężyk (mitologia)



</doc>
<doc id="3160495" url="https://pl.wikipedia.org/wiki?curid=3160495" title="Bełt (mitologia)">
Bełt (mitologia)



</doc>
<doc id="3160497" url="https://pl.wikipedia.org/wiki?curid=3160497" title="Miernik (mitologia)">
Miernik (mitologia)



</doc>
<doc id="3160499" url="https://pl.wikipedia.org/wiki?curid=3160499" title="Zaraza (mitologia)">
Zaraza (mitologia)



</doc>
<doc id="3160501" url="https://pl.wikipedia.org/wiki?curid=3160501" title="Dąbrówki (Bąkowa)">
Dąbrówki (Bąkowa)

Dąbrówki – część wsi Bąkowa położona w województwie mazowieckim w powiecie lipskim w gminie Ciepielów.
W latach 1975–1998 miejscowość administracyjnie należała do województwa radomskiego.

</doc>
<doc id="3160503" url="https://pl.wikipedia.org/wiki?curid=3160503" title="Maria Krzymuska-Iwanowska">
Maria Krzymuska-Iwanowska

Maria Krzymuska-Iwanowska (ur. 1878, Budzisław Kościelny, zm. 6 maja 1923, Płock) – polska pisarka działająca w czasach Młodej Polski.
Jej matką była krytyk literacka Maria Krzymuska. Krzymuska-Iwanowska posługiwała się pseudonimem "Theresita". Ukończyła szkołę klasztorną w Beaugency koło Orleanu, jednak nie mogła wstąpić do tej wspólnoty z powodu jej rozwiązania. Przez wiele lat uczyła prywatnie języka francuskiego, wiele podróżując po Europie, a następnie Stanach Zjednoczonych. Wyszła za mąż za dziennikarza Feliksa Iwanowskiego. Ok. 1898 przebywała w Krakowie, gdzie zaprzyjaźniła się z Dagny i Stanisławem Przybyszewskim.
Twórczość Krzymuskiej-Iwanowskiej łączyła charakterystyczne dla epoki elementy mistycyzmu i psychologicznego ekshibicjonizmu. Widoczne są u niej wpływy Przybyszewskiego. Napisała m.in. tom nowel "Stygmat" (1906) i powieść "U źródeł" (1913).

</doc>
<doc id="3160504" url="https://pl.wikipedia.org/wiki?curid=3160504" title="Na Hektarach (Bąkowa)">
Na Hektarach (Bąkowa)

Na Hektarach – część wsi Bąkowa położona w województwie mazowieckim w powiecie lipskim w gminie Ciepielów.
W latach 1975–1998 miejscowość administracyjnie należała do województwa radomskiego.

</doc>
<doc id="3160505" url="https://pl.wikipedia.org/wiki?curid=3160505" title="Pod Wielgiem">
Pod Wielgiem

Pod Wielgiem – część wsi Bąkowa położona w województwie mazowieckim w powiecie lipskim w gminie Ciepielów.
W latach 1975–1998 miejscowość administracyjnie należała do województwa radomskiego.

</doc>
<doc id="3160507" url="https://pl.wikipedia.org/wiki?curid=3160507" title="Rynsztoki (Bąkowa)">
Rynsztoki (Bąkowa)

Rynsztoki – część wsi Bąkowa położona w województwie mazowieckim w powiecie lipskim w gminie Ciepielów.
W latach 1975–1998 miejscowość administracyjnie należała do województwa radomskiego.

</doc>
<doc id="3160508" url="https://pl.wikipedia.org/wiki?curid=3160508" title="Płamęta">
Płamęta

Płamęta – domowy demon występujący w XIX-wiecznych wierzeniach w okolicach Tarnobrzega, psotny, złośliwy chochlik domowy.
Drobna istota w postaci niemal człowieczej, naga, z rzadkimi włosami, o dużej głowie, z roześmianymi szeroko ustami. Zamiast dłoni miał ptasie szpony, a zamiast stóp, racice. Zawsze ukrywał się pod sarniową miotła, czyli taką wykonaną z pędów żarnowca miotlastego. 
Dla ludzi był niewidoczny, przeszkadzał w pracy, na przykład podstawiając nogę. Psocił i robił nieporządek w gospodarstwie. Brało się miotłę, pod którą siedział i wywijało nią na wszystkie strony, aby odpędzić płamętę; kiedy wciąż psocił jedynie żegnano się krzyżem i opuszczano pomieszczenie.

</doc>
<doc id="3160514" url="https://pl.wikipedia.org/wiki?curid=3160514" title="Strażnica WOP Frombork">
Strażnica WOP Frombork

Strażnica WOP Frombork – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 22 komendy odcinka Braniewo jako 106 strażnica WOP (Feauenberg) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W maju 1952 strażnica została rozformowana, a jej odcinek przejęła strażnica nr 107, która dla należytego zabezpieczenia Zalewu Wiślanego, wystawiła placówkę w m. Pasarga.

</doc>
<doc id="3160515" url="https://pl.wikipedia.org/wiki?curid=3160515" title="Tomasz Radziszewski">
Tomasz Radziszewski



</doc>
<doc id="3160516" url="https://pl.wikipedia.org/wiki?curid=3160516" title="Strażnica WOP Gronowo">
Strażnica WOP Gronowo

Strażnica WOP Młoteczna/Gronowo – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 22 komendy odcinka Braniewo jako 107 strażnica WOP (Hemmersdorf) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W marcu 1947 roku strażnicę przeniesiono do Gronowa.
W maju 1952 roku strażnica wyszła z podporządkowania rozwiązywanego 191 batalionu WOP i weszła w struktury 192 batalionu WOP. Przejęła też odcinek rozformowanej strażnicy WOP nr 106 Frombork i celem należytego zabezpieczenia Zalewu Wiślanego, wystawiła placówkę w m. Pasarga.
W kwietniu 1954 roku wprowadzono nową numerację strażnic. Strażnica otrzymała numer 102.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę. Na jej bazie powstała 1 placówka WOP Gronowo kategorii „B”.
Ochrona granicy.
Strażnice sąsiednie:

</doc>
<doc id="3160517" url="https://pl.wikipedia.org/wiki?curid=3160517" title="Lista parafii cywilnych w stanie Luizjana">
Lista parafii cywilnych w stanie Luizjana

Lista parafii cywilnych w stanie Luizjana obejmuje 64 jednostki administracyjne.

</doc>
<doc id="3160518" url="https://pl.wikipedia.org/wiki?curid=3160518" title="Tomasz Radziszewski (kapelmistrz)">
Tomasz Radziszewski (kapelmistrz)

Tomasz Radziszewski (ur. 15 października 1888 w Wiskitkach, zm. wiosną 1940 w Charkowie) – kapitan kapelmistrz Wojska Polskiego, ofiara zbrodni katyńskiej.
Życiorys.
Urodził się w rodzinie Wincentego i Marii z Matusiaków. Absolwent Warszawskiego Konserwatorium Muzycznego. Brał udział w wojnie polsko-bolszewickiej w szeregach Pułku Strzelców Grodzieńskich. W niepodległej Polsce był przydzielony do 86 pułku piechoty, a od 1924 ponownie do 81 pułku Strzelców Grodzieńskich, gdzie służył na stanowisku kapelmistrza orkiestry pułkowej do 1939. Został awansowany do stopnia porucznika ze starszeństwem z dniem 1 grudnia 1920. W tej randze w 1928 w korpusie oficerów administracji, grupa kapelmistrzów był zweryfikowany z lokatą 12. Nauczał śpiewu w przykościelnym Gimnazjum imienia Tomasza Zana w Mołodecznie. Na stopień kapitana został mianowany ze starszeństwem z 19 marca 1937 i 5. lokatą w korpusie oficerów administracji, grupa kapelmistrzów.
Po agresji ZSRR na Polskę z 17 września 1939 został aresztowany przez Sowietów i przewieziony do obozu w Starobielsku. Wiosną 1940 został zamordowany przez NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3160519" url="https://pl.wikipedia.org/wiki?curid=3160519" title="Kronowo (osada w powiecie giżyckim)">
Kronowo (osada w powiecie giżyckim)

Kronowo – osada w Polsce położona w województwie warmińsko-mazurskim, w powiecie giżyckim, w gminie Ryn.
W latach 1975–1998 miejscowość należała administracyjnie do województwa suwalskiego.

</doc>
<doc id="3160520" url="https://pl.wikipedia.org/wiki?curid=3160520" title="Strażnica WOP Mędrzyki">
Strażnica WOP Mędrzyki

Strażnica WOP Żelazna Góra/Mędrzyki – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 22 komendy odcinka Braniewo jako 108 strażnica WOP (Eisenberg) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W lipcu 1948 roku strażnica została przeniesiona do m. Mędrzyki.
W maju 1952 roku strażnica wyszła z podporządkowania rozwiązywanego 191 batalionu WOP i weszła w struktury 192 batalionu WOP. W kwietniu 1954 roku wprowadzono nową numerację strażnic. Strażnica otrzymała numer 103.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.

</doc>
<doc id="3160521" url="https://pl.wikipedia.org/wiki?curid=3160521" title="Lista parafii w stanie Luizjana">
Lista parafii w stanie Luizjana



</doc>
<doc id="3160523" url="https://pl.wikipedia.org/wiki?curid=3160523" title="Strażnica WOP Mątyty">
Strażnica WOP Mątyty

Strażnica WOP Głębock/Mątyty – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 22 komendy odcinka Braniewo jako 109 strażnica WOP (Tiefensee) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
Według Henryka Dominiczaka 109 strażnicę WOP rozformowano w 1947 roku. Inne źródła nie potwierdzają tego faktu.
W lipcu 1948 roku strażnica została przeniesiona do m. Mątyt.
W maju 1852 roku strażnica wyszła z podporządkowania rozwiązywanego 191 batalionu WOP i weszła w struktury 192 batalionu WOP.
W kwietniu 1954 roku wprowadzono nową numerację strażnic. Strażnica otrzymała numer 104.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.
Ochrona granicy.
Wydarzenia:
19 lipca 1946 roku żołnierze strażnicy zlikwidowali 9-osobową bandę rabunkową.
Strażnice sąsiednie:

</doc>
<doc id="3160527" url="https://pl.wikipedia.org/wiki?curid=3160527" title="Strażnica WOP Warszkajty">
Strażnica WOP Warszkajty

Strażnica WOP Warszkajty – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 23 komendy odcinka Bartoszyce jako 110 strażnica WOP (Warschkeiten) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1951 roku strażnica stacjonowała w m. Świątki. W kwietniu 1954 roku wprowadzono nową numerację strażnic. Strażnica otrzymała numer 105.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.
Ochrona granicy.
Strażnice sąsiednie:

</doc>
<doc id="3160528" url="https://pl.wikipedia.org/wiki?curid=3160528" title="Strażnica WOP Posłusze">
Strażnica WOP Posłusze

Strażnica WOP Posłusze – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 23 komendy odcinka Bartoszyce jako 111 strażnica WOP (Poschlosen) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W maju 1952 roku strażnica została rozformowana, a jej odcinek przejęły strażnice 110 i 112.
Ochrona granicy.
Wydarzenia:
22 grudnia 1945 roku żołnierze strażnicy zatrzymali 2 przestępców granicznych idących z ZSRR do Polski.
Strażnice sąsiednie:

</doc>
<doc id="3160530" url="https://pl.wikipedia.org/wiki?curid=3160530" title="Strażnica WOP Szczurkowo">
Strażnica WOP Szczurkowo

Strażnica WOP Szczurkowo – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 23 komendy odcinka Bartoszyce jako 112 strażnica WOP (Schenbruch) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W kwietniu 1954 roku wprowadzono nową numerację strażnic. Strażnica otrzymała numer 106.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę. Na jej bazie powstała 2 placówka WOP Szczurkowo kategorii "B".
Ochrona granicy.
W 1960 roku 4 placówka WOP Szczurkowo (Bartoszyce) ochraniała odcinek 37000 m granicy państwowej od znaku granicznego 2214 do zn. gr. 2287.
Strażnice sąsiednie:

</doc>
<doc id="3160531" url="https://pl.wikipedia.org/wiki?curid=3160531" title="Mistrzostwa Holandii w Lekkoatletyce 2012">
Mistrzostwa Holandii w Lekkoatletyce 2012

Mistrzostwa Holandii w Lekkoatletyce 2012 – zawody lekkoatletyczne, które odbywały się 16 i 17 lipca 2013 roku na Stadionie Olimpijskim w Amsterdamie. Wcześniej – 17 i 18 maja w Emmeloord odbyła się rywalizacja w wielobojach oraz biegu na 10 000 metrów.
Trójskok kobiet wygrała Charlene Potgieter, a drugie miejsce zajęła Matsie Dikotla, a w konkursie trójskoku mężczyzn zwyciężył Charles Le Roux – zawodnicy z Republiki Południowej Afryki startowali poza konkursem. W biegu na 3000 metrów z przeszkodami drugie miejsce zajął Brytyjczyk Iain Murdoch, a w biegu na biegu na 800 metrów kobiet druga na metę dobiegła Południowoafrykanka Mandie Brandt – oboje także startowali poza konkursem.

</doc>
<doc id="3160533" url="https://pl.wikipedia.org/wiki?curid=3160533" title="Strażnica WOP Romaliny">
Strażnica WOP Romaliny

Strażnica WOP Gaj/Romaliny – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 23 komendy odcinka Bartoszyce jako 113 strażnica WOP (Hrunhow) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
Na początku 1947 roku obsada personalna strażnicy została wymieniona z obsadą 199 strażnicy Zwardoń.
W 1951 roku strażnica stacjonowała w m. Romaliny. W maju 1952 roku strażnica zmieniła podporządkowanie ze 192 batalionu WOP na 193 batalion WOP. W kwietniu 1954 roku wprowadzono nową numerację strażnic. Strażnica otrzymała numer 107.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.
Służba graniczna.
Strażnice sąsiednie:

</doc>
<doc id="3160534" url="https://pl.wikipedia.org/wiki?curid=3160534" title="Strażnica WOP Siwoszewo">
Strażnica WOP Siwoszewo

Strażnica WOP Wielewo/Asuny/Siwoszewo – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 24 komendy odcinka Bartoszyce jako 114 strażnica WOP (Willikamm) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W marcu 1947 roku strażnicę przeniesiono do Asun.
W listopadzie 1951 roku strażnica została przeniesiona z Asun do m. Siwoszewo. W kwietniu 1954 roku wprowadzono nową numerację strażnic. Strażnica otrzymała numer 108.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.
Ochrona granicy.
Sąsiednie strażnice:

</doc>
<doc id="3160535" url="https://pl.wikipedia.org/wiki?curid=3160535" title="Strażnica WOP Rudziszki">
Strażnica WOP Rudziszki

Strażnica WOP Rudziszki – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 24 komendy odcinka Bartoszyce jako 115 strażnica WOP (Raudiszken) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W kwietniu 1954 roku wprowadzono nową numerację strażnic. Strażnica otrzymała numer 109.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.
Ochrona granicy.
W 1960 roku 3 placówka WOP Rudziszki(Węgorzewo) ochraniała odcinek 37000 m granicy państwowej od znaku granicznego 2125 do zn. gr. 2214.
28 grudnia 1945 roku patrol strażnicy znalazł w mieszkaniu rządcy majątku jeden włoski karabin i 22 sztuki amunicji.
Sąsiednie strażnice:

</doc>
<doc id="3160537" url="https://pl.wikipedia.org/wiki?curid=3160537" title="Jo Jo">
Jo Jo

Jo Jo – singel południowokoreańskiej grupy SHINee, wydany cyfrowo 5 grudnia 2009 roku w Korei Południowej. Wspólnie z singlem "Ring Ding Dong" promował minialbum "2009, Year Of Us". Osiągnął 16 pozycję na liście Gaon Chart. SHINee po raz pierwszy wykonali piosenkę na żywo 11 grudnia 2009 roku w programie "Music Bank" stacji KBS.

</doc>
<doc id="3160538" url="https://pl.wikipedia.org/wiki?curid=3160538" title="Barbro Kvåle Trømborg">
Barbro Kvåle Trømborg

Barbro Kvåle Trømborg (ur. 21 lutego 1992 r. w Brandbu) – norweska biegaczka narciarska, zawodniczka klubu Lillehammer Skiklub.
Kariera.
Po raz pierwszy na arenie międzynarodowej Barbro Kvåle Trømborg pojawiła się 7 marca 2009 roku w Harstad, podczas zawodów FIS Race na dystansie 5 km stylem klasycznym, zajmując 92. miejsce. W 2011 roku wystartowała na mistrzostwach świata juniorów w Otepää, gdzie była dziesiąta w sprincie techniką klasyczną. Na rozgrywanych rok później mistrzostwach świata juniorów w Erzurum, zajmując między innymi szóste miejsce sztafecie i szesnaste w biegu na 5 km klasykiem. Wystartowała również na mistrzostwach świata młodzieżowców w Ałmaty w 2015 roku, zdobywając złoty medal w biegu na 10 km stylem dowolnym oraz srebrny w biegu łączonym.
W Pucharze Świata zadebiutowała w Drammen w sprincie stylem klasycznym, gdzie zajęła 62. miejsce. Pierwsze pucharowe punkty wywalczyła 29 listopada 2014 roku w Ruce, zajmując 15. miejsce w sprincie techniką klasyczną. W klasyfikacji generalnej sezonu 2014/2015 zajęła ostatecznie 89. miejsce. Nie startowała także na igrzyskach olimpijskich ani mistrzostwach świata.

</doc>
<doc id="3160539" url="https://pl.wikipedia.org/wiki?curid=3160539" title="Strażnica WOP Ołownik">
Strażnica WOP Ołownik

Strażnica WOP Sobiechy/Ołownik – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 24 komendy odcinka Bartoszyce jako 116 strażnica WOP (Zobichen) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W 1951 roku strażnica stacjonowała w Ołowniku. W kwietniu 1954 roku wprowadzono nową numerację strażnic. Strażnica otrzymała numer 110.
Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę. Na jej bazie powstała 3 placówka WOP Ołownik kategorii "B".
Ochrona granicy.
7 stycznia 1946 roku patrol strażnicy zatrzymał trzech przestępców granicznych idących do Polski. Ranny w potyczce został kpr. Bronisław Jóźwiak. 6 lutego zatrzymano Niemca udającego się z Berlina do ZSRR rzekomo w celach rodzinnych.
Sąsiednie strażnice:

</doc>
<doc id="3160540" url="https://pl.wikipedia.org/wiki?curid=3160540" title="Strażnica WOP Żabin">
Strażnica WOP Żabin

Strażnica WOP Rapa/Żabin – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Strażnica została sformowana w 1945 roku w strukturze 24 komendy odcinka Bartoszyce jako 117 strażnica WOP (Angerapp) o stanie 56 żołnierzy. Kierownictwo strażnicy stanowili: komendant strażnicy, zastępca komendanta do spraw polityczno-wychowawczych i zastępca do spraw zwiadu. Strażnica składała się z dwóch drużyn strzeleckich, drużyny fizylierów, drużyny łączności i gospodarczej. Etat przewidywał także instruktora do tresury psów służbowych oraz instruktora sanitarnego.
W kwietniu 1954 roku wprowadzono nową numerację strażnic. Strażnica otrzymała numer 111.
W 1951 roku strażnica stacjonowała w m. Żabin. Jesienią 1955 roku zlikwidowano sztab batalionu. Strażnica podporządkowana została bezpośrednio pod sztab brygady. W sztabie brygady wprowadzono stanowiska nieetatowych oficerów kierunkowych odpowiedzialnych za służbę graniczną strażnic.
W czerwcu 1956 roku rozwiązano strażnicę.
Ochrona granicy.
28 grudnia 1945 roku patrol strażnicy znalazł w mieszkaniu Niemców pistolet i rakietnicę, a 4 stycznia zatrzymano 4 osoby dokonujące "szabru" i rabunku. Trzy dni później zatrzymano dwóch przestępców. 18 lutego 1946 roku żołnierze strażnicy zatrzymali 4-osobową grupę pod dowództwem Wikliny Borowskiego, 17 czerwca zatrzymano 5-osobową uzbrojoną grupę mężczyzn. Podczas zatrzymania doszło do strzelaniny.
Sąsiednie strażnice:

</doc>
<doc id="3160541" url="https://pl.wikipedia.org/wiki?curid=3160541" title="Kościół św. Katarzyny w Hosby">
Kościół św. Katarzyny w Hosby

Kościół św. Katarzyny w Hosby (est. Noarootsi Püha Katariina kirik) – kościół estońskiego kościoła ewangelicko-luterańskiego. Jest położony w centrum wsi Hosby. Obiekt jest wpisany na listę narodowych zabytków Estonii. Wokół kościoła znajduje się przykościelny cmentarz.
Kościół został prawdopodobnie zbudowany na przełomie XIII i XIV wieku, jako katolicki kościół obronny, jednak pierwsze pisane dokumenty pochodzą z 1500 roku. Należał do Biskupstwa Ozylii. Kościół został zniszczony w czasie wojen inflandzkich (1558 - 1583), według miejscowej legendy oddziały polskie trzymały w nim konie. Kościół został odbudowany w XVII wieku. W połowie XIX wieku kościół przebudowano, dobudowano wieżę, zreperowano dach, wymieniono ławki i ołtarz.
Obecna podłoga została położona w 1863 roku. W latach 2003-2004 dokonano remontu dachu. Został ponownie pokryty poszyciem drewnianym.
W 1932 roku kościół został odwiedzony przez księcia Gustaw VI Adolf, a w 1992 przez króla Szwecji Karola XVI Gustawa.

</doc>
<doc id="3160542" url="https://pl.wikipedia.org/wiki?curid=3160542" title="Antoni Żabko-Potopowicz">
Antoni Żabko-Potopowicz

Antoni Żabko-Potopowicz (ur. 9 czerwca 1895 w Oczesie-Rudni, zm. 26 kwietnia 1980 w Warszawie) – polski ekonomista rolnictwa, historyk gospodarczy, pionier historii leśnictwa.
Życiorys.
Syn Karola i Marii Julii Potapowiczów, urodził się w Oczesie-Rudni w guberni chersońskiej. Jego ojciec ukończył studia chemiczne na Uniwersytecie w Rydze, ale nie rozpoczął pracy w zawodzie i powrócił na wieś, aby zarządzać majątkiem rodzinnym. Antoni uczył się eksternistycznie w gimnazjum w Homlu; do ostatnich dwóch klas uczęszczał od 1910 w Moskwie. Po ukończeniu nauki w 1912 wyjechał do Lipska, gdzie studiował na Instytucie Rolniczym przy tamtejszym uniwersytecie. Duży wpływ na przyszłą karierę naukową wywarł na nim profesor Wilhelm Pfeffer.
Naukę przerwał wybuch I wojny światowej. Poprzez Szwecję i Finlandię Antoni Żabko-Potopowicz powrócił do domu. Aby nie zostać wcielonym do carskiej armii, wstąpił do organizacji „Siewierpomoszcz”, której zadaniem było prowiantowanie wojska. Wiosną 1916 zachorował ciężko na zapalenie płuc; rekonwalescencja trwała prawie pół roku. Po odzyskaniu zdrowia wyjechał do Niżnego Nowogrodu, gdzie pracował w instytucji nadzorującej transport bydła do Królestwa Polskiego. Pod koniec 1917, aby uniknąć kolejnego wcielenia do wojska, rozpoczął naukę w Konstantynowskiej Szkole Artylerii; ukończył tam półroczny przyspieszony kurs i został przydzielony do zapasowego dywizjonu artylerii.
Pod koniec 1918 rodzina Żabko-Potopowiczów przeniosła się do Warszawy. Pod wpływem zaprzyjaźnionego z rodziną profesora Józefa Mikułowskiego-Pomorskiego w 1919 rozpoczął studia w Szkole Głównej Gospodarstwa Wiejskiego. Przerwał je 1920 ponieważ będąc podporucznikiem artylerii został wcielony do dywizjonu płk. Włodzimierza Rómmla. Za udział w bitwie pod Radzyminem został odznaczony Krzyżem Walecznych.
Jesienią 1920 powrócił na uczelnię, rok później ukończył studia i rozpoczął pracę w Banku Parcelacyjnym w Wilnie. Dzięki otrzymanej w spadku kamienicy w Warszawie, mógł poświęcić się nauce. Wiedzę czerpał z księgozbiorów SGGW i SGH, koordynatorem jego studiów z polityki agrarnej był prof. Zdzisław Ludkiewicz. 1 grudnia 1925 uzyskał tytuł inżyniera-rolnika, a następnie rozpoczął przewód doktorski, w 1928 obronił pracę "Praca najemna i najemnik w W. Ks. Litewskim w wieku XVIII-ym na tle ewolucji stosunków w rolnictwie" i otrzymał tytuł doktora nauk rolniczych. Mimo otrzymywanych propozycji ministra Witolda Staniewicza objęcia stanowiska dyrektora departamentu rolnego w Ministerstwie Reform Rolnych pozostał na uczelni jako starszy asystent Zdzisława Ludkiewicza w Katedrze Polityki Agrarnej.
Od 1926 współpracował z prof. Władysławem Grabskim, który przewodniczył Katedrze Polityki Ekonomicznej w Szkole Głównej Gospodarstwa Wiejskiego. Pomimo że nie należał do BBWR, podpisał protest brzeski. W latach 1929–1930 przebywał w Szwecji, gdzie prowadził badania nad warunkami pracy polskich robotników rolnych. Dzięki wsparciu Funduszowi Kultury Narodowej rozpoczął badania gospodarek rolnych krajów europejskich. Rezydował w bibliotekach Akademii Rolniczej w Sztokholmie, Bibliotece Narodowej Francji w Paryżu, bibliotece Ligi Narodów w Genewie, bibliotece Akademii Rolniczej w Pradze, bibliotekach uniwersyteckich w Zagrzebiu i Belgradzie oraz w wiedeńskiej w bibliotece Hochschule für Bodenkultur. Przebywał na Uniwersytecie w Sofii oraz w Międzynarodowym Instytucie Rolniczym w Rzymie. W 1932 otrzymał tytuł doktora habilitowanego za pracę "Polityka agrarna jako nauka w Niemczech ze szczególnym uwzględnieniem czasów nowszych". Został asystentem w Katedrze Polityki Agrarnej, wtedy też zetknął się z pracą w bibliotece uczelni, gdzie często zastępował prof. Zdzisława Ludkiewicza. Wykładał politykę agrarną oraz światowe stosunki w rolnictwie na Wydziale Leśnym w Szkole Głównej Gospodarstwa Wiejskiego, był pracownikiem naukowym i dydaktycznym w prowadzonym przez Stefana Moszczeńskiego Zakładzie Ekonomiki Gospodarstw Wiejskich. Od 1937 był członkiem korespondentem Towarzystwa Naukowego Warszawskiego. 25 stycznia 1939 został profesorem nadzwyczajnym polityki ekonomicznej na Wydziale Leśnym SGGW. W lutym 1939 został kierownikiem Katedry Polityki Ekonomicznej wchodzącej w skład Wydziału Leśnego, współpracował również z Zakładem Socjologii Wsi. Równolegle do pracy na SGGW wykładał w Instytucie Kolonialnym Wolnej Wszechnicy Polskiej, gdzie wykładał problemy agrarne i rolnicze krajów kolonialnych. Wobec zagrożenia wojną Antoni Żabko-Potopowicz został przez wiceministra Michała Wierusz-Kowalskiego włączony w prace Komitetu Wyżywienia Kraju, jego zadaniem było planowanie aprowizacji ludności w przypadku wybuchu działań wojennych.
Podczas okupacji hitlerowskiej hitlerowcy pozwolili do maja 1940 kontynuować naukę na uczelni. Od semestru 1940/1941 prowadził tajne wykłady w ramach kierowanego przez Franciszka Staffa Liceum Rybackiego. Walczył w powstaniu warszawskim, a po jego kapitulacji opuścił miasto. Wyjechał do Bochni, a następnie do Żegociny. Po zakończeniu wojny przedostał się do Krakowa, a następnie z grupą profesorów SGGW udał się do majątku szkolnego w Skierniewicach.
W 1945 należał do grupy, która zainicjowała reaktywację Polskiego Towarzystwa Ekonomicznego, kierował tam Sekcją Rolną. Został w tym okresie wyznaczony przez Franciszka Staffa do organizowania restytucji mienia SGGW. Od 1946 ponownie wykładał na SGGW, kierował Instytutem Ekonomiki Rolnej, a na zlecenie senatu akademickiego pełnił funkcję dyrektora Biblioteki Głównej SGGW. Poza pracami nad zagospodarowaniem wsi na „Ziemiach Odzyskanych”, którymi kierował dr Rajmund Buławski był doradcą w Departamencie Rolnym Centralnego Urzędu Planowania. Po odmowie wstąpienia do PZPR został zatrudniony na stanowisku kierowniczym w Instytucie Ekonomii Rolnej, dodatkowo współpracował z Centralną Biblioteką Rolniczą.
W 1956 nastąpiła odwilż polityczna, Antoni Żabko-Potopowicz został kierownikiem Komisji Historii Leśnictwa, która działała przy Polskim Towarzystwie Leśnym. Zastąpił na tym stanowisku prof. Edwarda Więcko, który wyjechał do Kanady na placówkę dyplomatyczną. W tym czasie został wiceprzewodniczącym Komisji Koordynacyjnej do Badań nad Dziejami Wsi, zainicjowana przez prof. Henryka Łowmiańskiego przy Komitecie Nauk Historycznych Polskiej Akademii Nauk. Rok później na wniosek prof. Kazimierza Krysiaka powrócił do pracy na Wydziale Leśnym SGGW-AR, rok później został kierownikiem Zakładu Historii Leśnictwa oraz dyrektorem Biblioteki Głównej SGGW-AR. W 1959 otrzymał tytuł profesora nadzwyczajnego oraz został odznaczony Krzyżem Kawalerskim Orderu Odrodzenia Polski.
W 1965 przeszedł w stan spoczynku, ale kontynuował pracę naukową. Otrzymał wówczas honorową odznakę Polskiego Towarzystwa Ekonomicznego, oraz honorową odznakę Polskiego Towarzystwa Leśnego. Dwa lata później za całokształt pracy naukowej uhonorowano go Krzyżem Oficerskim Orderu Odrodzenia Polski, w 1969 SGGW przyznała Antoniemu Żabko-Potopowiczowi złotą odznakę honorową, a pięć lat później otrzymał Medal 30-lecia Polski Ludowej. Od 1968 był zaangażowany w działalność Zespołu Historii Nauk Leśnych w Zakładzie Historii Nauki i Techniki, a następnie w Instytucie Historii Nauki, Oświaty i Techniki Polskiej Akademii Nauk. Wspólnie z dyrektorem biblioteki Akademii Rolniczej we Wrocławiu Janem Morawskim zainicjowali działalność zespołu wszystkich bibliotek rolniczych. W 1976 Związek Bibliotekarzy przyznał profesorowi odznakę „Zasłużonego Bibliotekarza”, oraz przez Ministra Leśnictwa i Przemysłu Drzewnego odznaką honorową „Zasłużony dla leśnictwa i przemysłu drzewnego”. Dwa lata później Antoni Żabko-Potopowicz został członkiem Komitetu Redakcyjnego Kwartalnika Historii Nauki i Techniki, w 1979 w uznaniu współpracy z instytucjami na Kielecczyźnie otrzymał odznakę „Za zasługi dla Kielecczyzny”.
Zmarł w Warszawie. Spoczywa na cmentarzu Stare Powązki (kwatera 201-6-17).
Dorobek naukowy.
Antoni Żabko-Potopowicz był autorem prac naukowych i popularnonaukowych dotyczących polityki agrarnej i socjologii wsi, ekonomiki rolnictwa, historii i geografii rolnictwa oraz leśnictwa. Był poliglotą znał biegle niemiecki, francuski, szwedzki, serbski, rosyjski. Jego felietony ukazywały się m.in. w „Rolnictwie”, „Rocznikach Socjologii Wsi”, „Ekonomiście”, „Kwartalniku Historii Nauki i Techniki”, „Zielony Sztandar”.

</doc>
<doc id="3160544" url="https://pl.wikipedia.org/wiki?curid=3160544" title="Jezioro Aleksandra">
Jezioro Aleksandra

Jezioro Aleksandra – jezioro w Polsce położone w województwie pomorskim, w powiecie gdańskim, w gminie Trąbki Wielkie.

</doc>
<doc id="3160546" url="https://pl.wikipedia.org/wiki?curid=3160546" title="Strażnica WOP Młoteczna">
Strażnica WOP Młoteczna



</doc>
<doc id="3160547" url="https://pl.wikipedia.org/wiki?curid=3160547" title="Brzanka (ujednoznacznienie)">
Brzanka (ujednoznacznienie)



</doc>
<doc id="3160552" url="https://pl.wikipedia.org/wiki?curid=3160552" title="Mirazizi-je Ghadim">
Mirazizi-je Ghadim

Mirazizi-je Ghadim (perski: ميرعزيزي قديم) – wieś w zachodnim Iranie, w ostanie Kermanszah. W 2006 roku miejscowość liczyła 231 osób w 47 rodzinach.

</doc>
<doc id="3160554" url="https://pl.wikipedia.org/wiki?curid=3160554" title="Nokia X Software Platform">
Nokia X Software Platform

Nokia X Software Platform – system Android JellyBean 4.1.2 mocno zmodyfikowany przez Nokię. Zamiast aplikacji firmy Google znajdują się w nim aplikacje Nokii i Microsoftu. Około 75% aplikacji napisanych na system Android powinno działać na Nokia X Software Platform. Pierwszymi urządzeniami w jakich jest system Nokia X Software Platform są smartfony firmy Nokia z serii Nokia X.

</doc>
<doc id="3160559" url="https://pl.wikipedia.org/wiki?curid=3160559" title="Anaszacht">
Anaszacht

Anaszacht (Zbiornik Madejski) – jezioro w Polsce położone w województwie śląskim na terenie miasta na prawach powiatu Zabrze o powierzchni 6,5 ha i głębokości około 1,5 do 2 m.
W akwenie występują m.in. amury, karasie, karpie, leszcze, liny, okonie, płocie, szczupaki.

</doc>
<doc id="3160561" url="https://pl.wikipedia.org/wiki?curid=3160561" title="Rimbachia">
Rimbachia

Rimbachia Pat. (bezblaszka) – rodzaj należący do rzędu pieczarkowców ("Agaricales"). W Polsce występują dwa gatunki.
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 2003 r. W polskim piśmiennictwie mykologicznym należące do tego rodzaju gatunki opisywane były także jako pieprznik. Synonimy nazwy naukowej: "Mniopetalum" Donk &amp; Singer, in Donk, "Pleuromycenula" Singer. 

</doc>
<doc id="3160563" url="https://pl.wikipedia.org/wiki?curid=3160563" title="Mir Azizi-je Kadim">
Mir Azizi-je Kadim



</doc>
<doc id="3160564" url="https://pl.wikipedia.org/wiki?curid=3160564" title="Strażnica WOP Basak">
Strażnica WOP Basak



</doc>
<doc id="3160565" url="https://pl.wikipedia.org/wiki?curid=3160565" title="Bezblaszka">
Bezblaszka



</doc>
<doc id="3160569" url="https://pl.wikipedia.org/wiki?curid=3160569" title="Jan de Looper">
Jan de Looper

Jan de Looper (ur. 2 maja 1914 w Hilversum, zm. 23 czerwca 1987 tamże) – holenderski hokeista na trawie, medalista olimpijski. Jego bratem był Henk, który także był hokeistą.
Pierwszymi i zarazem jedynymi igrzyskami dla de Loopera były igrzyska w Berlinie w 1936. Podczas tych igrzysk sportowiec wraz z holenderską reprezentacją zdobył brązowy medal w hokeju na trawie (w czasie turnieju Holendrzy przegrali tylko półfinałowy mecz z Niemcami). De Looper wystąpił we wszystkich pięciu meczach, podobnie jak brat Henk.

</doc>
<doc id="3160571" url="https://pl.wikipedia.org/wiki?curid=3160571" title="Archidiakonka">
Archidiakonka

Archidiakonka – jezioro w Polsce położone w województwie kujawsko-pomorskim, w powiecie toruńskim, w gminie miejskiej Chełmża.

</doc>
<doc id="3160573" url="https://pl.wikipedia.org/wiki?curid=3160573" title="Finlandia na Zimowych Igrzyskach Olimpijskich 1998">
Finlandia na Zimowych Igrzyskach Olimpijskich 1998

Finlandię na Zimowych Igrzyskach Olimpijskich 1998 reprezentowało 85 zawodników w 10 dyscyplinach. 
Wyniki reprezentantów Finlandii.
Biathlon.
Mężczyźni
Kobiety
Biegi narciarskie.
Mężczyźni
Kobiety
Hokej na lodzie.
Mężczyźni
Kobiety
Kombinacja norweska.
Mężczyźni
Łyżwiarstwo figurowe.
Kobiety
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="3160575" url="https://pl.wikipedia.org/wiki?curid=3160575" title="Daniel Galus">
Daniel Galus

Daniel Galus – polski prezbiter Kościoła katolickiego. Znany z organizowania modlitewnych spotkań ewangelizacyjnych, początkowo w Sanktuarium św. Józefa w Częstochowie, następnie w Sanktuarium o. Pio oraz hali widowiskowo-sportowej "Arena" w Częstochowie. Publicznie występuje jako „ojciec Daniel”. Od 29 kwietnia 2022 jest objęty karą suspensy na mocy dekretu wydanego przez arcybiskupa Wacława Depo, metropolitę częstochowskiego.
Życiorys.
Święcenia kapłańskie otrzymał w 2007 roku i zaczął prowadzić pustelnię Zesłania Ducha Świętego w Czatachowie w województwie śląskim. Po kilku latach wokół pustelni powstała "Wspólnota Miłość i Miłosierdzie Jezusa", której Galus jest duchowym przewodnikiem.
Kontrowersje.
W 2017 roku arcybiskup Wacław Depo, metropolita częstochowski, poinformował, że Daniel Galus, prezbiter archidiecezji częstochowskiej, otrzymał święcenia kapłańskie w 2007 roku jako członek Wspólnoty Pustelników pw. Ducha Świętego w Czatachowej, lecz "Wspólnota Miłość i Miłosierdzie Jezusa" nie posiadała wówczas kościelnego zatwierdzenia, gdyż złożone przez nią projekty statutu były przedmiotem prac powołanej w tym celu Komisji. Komunikat informował, że duchowny rozpoczął posługę duszpasterską w duchu wspólnot charyzmatycznych nie z polecenia swojego biskupa, ale z własnej inicjatywy, a Fundacja „Anioł Miłosierdzia” działająca przy wspólnocie także nie jest podmiotem kościelnym.
Podobne zalecenia i informacje opublikował Andrzej Czaja, biskup diecezjalny opolski, oraz kanclerz kurii płockiej, Piotr Grzywaczewski.
W 2020 roku Galus krytykował większość obostrzeń przyjmowanych przez polski rząd w walce z koronawirusem. W związku z tym kuria częstochowska poinformowała, że Galus został wysłany na półroczne rekolekcje w odosobnieniu, czemu się nie podporządkował. W lutym 2022 roku Stolica Apostolska poinformowała, że duchowny ma rozpocząć czas sześciomiesięcznych rekolekcji od 19 lutego tego samego roku, powstrzymując się tym samym od wszelkiej publicznej działalności, a Eucharystię mógłby sprawować maksymalnie dla jednego wiernego. Duchowny odpowiedział na list z Watykanu, zaznaczając, że "wolą Boga" jest, aby pozostał on w swoim dotychczasowym miejscu posługi. Tym samym po raz kolejny nie podporządkował się decyzjom swoich zwierzchników kościelnych.
W dniu 29 kwietnia 2022 został ukarany karą suspensy przez metropolitę częstochowskiego, arcybiskupa Wacława Depo. Na mocy wydanego dekretu ksiądz Galus ma całkowity zakaz sprawowania czynności kapłańskich i noszenia stroju duchownego. Od tej pory każda podejmowana przez niego działalność duszpasterska nie ma aprobaty Kościoła katolickiego.

</doc>
<doc id="3160577" url="https://pl.wikipedia.org/wiki?curid=3160577" title="Droga N974 (Holandia)">
Droga N974 (Holandia)

Droga prowincjonalna N974 (nid. "Provinciale weg 974") – droga prowincjonalna w Holandii, w prowincji Groningen. Łączy drogę prowincjonalną N365 w Onstwedde z drogą prowincjonalną N366 w Mussenkanaal.
N974 to droga jednopasmowa o dopuszczalnej prędkości 80 km/h.

</doc>
<doc id="3160578" url="https://pl.wikipedia.org/wiki?curid=3160578" title="Max Westerkamp">
Max Westerkamp

Max Westerkamp (ur. 8 października 1912 w Tanjung Pura, zm. 6 maja 1970 w Enschede) – holenderski hokeista na trawie, medalista olimpijski.
Pierwszymi i zarazem jedynymi igrzyskami dla Westerkampa były igrzyska w Berlinie w 1936. Podczas tych igrzysk sportowiec wraz z holenderską reprezentacją zdobył brązowy medal w hokeju na trawie (w czasie turnieju Holendrzy przegrali tylko półfinałowy mecz z Niemcami). Westerkamp wystąpił we wszystkich pięciu meczach.

</doc>
<doc id="3160580" url="https://pl.wikipedia.org/wiki?curid=3160580" title="Ripartites">
Ripartites

Ripartites P. Karst. (kosmatek) – rodzaj grzybów należący do rzędu pieczarkowców ("Agaricales"). W Polsce występuje jeden gatunek.
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Polską nazwę nadał Władysław Wojewoda w 2003 r.

</doc>
<doc id="3160582" url="https://pl.wikipedia.org/wiki?curid=3160582" title="Kosmatek">
Kosmatek



</doc>
<doc id="3160583" url="https://pl.wikipedia.org/wiki?curid=3160583" title="Misja Freston">
Misja Freston

Misja Freston – brytyjska misja wojskowa SOE pod dowództwem płk Duane’a Tyrrella Hudsona ps. „Bill”, do okupowanej Polski; żołnierze biorący w niej udział zostali zrzuceni na spadochronach 26/27 grudnia 1944 r., około 30 km na południowy wschód od Częstochowy, w pobliżu miejscowości Żarki.
W lutym 1944 r. rząd polski rozpoczął starania o misję brytyjską w Polsce. Widząc niechętną postawę Anthony Edena i brytyjskiego MSZ, szef SOE gen. Colin Gubbins i szef polskiej sekcji SOE ppłk Harold B. Perkins zdecydowali się poczynić przygotowania z własnej inicjatywy. Zgodę na misję uzyskano prawdopodobnie z biura Winstona Churchilla.
Przed misją Winston Churchill odbył z płk. Billem Hudsonem dwie tajne, nieprotokołowane rozmowy. Historyk Józef Garliński uważa, że dotyczyły wyłącznie stosunków polsko-rosyjskich.
Członkowie misji skoczyli na spadochronach w nocy 26/27 grudnia 1944 na placówkę odbiorczą „Ogórek”, ok. 30 km na południowy wschód od Częstochowy, w Bystrzanowicach w pobliżu miejscowości Żarki (położenie: N 50°41’00” E 19°31’40”). Był to czwarty lot tej ekipy, w poprzednich (21/22 października, 18/19 listopada, 25/26 grudnia)  nie można było wykonać zadania. Zrzucono także piętnaście zasobników oraz trzy paczki, wraz ze skoczkami w sześciu nalotach na placówkę odbiorczą od godz. 21.02 do 21.21. W składzie misji uczestniczyli: dowódca płk Duane Hudson ps. „Bill” z SOE, zastępca dowódcy mjr Peter Sooly-Flood z MI-6, mjr Peter Kemp, st. sierż. Donald Galbraith z Królewskiego Korpusu Łączności. Wśród członków misji był także cichociemny kpt. Antoni Pospieszalski ps. Łuk, występujący pod nazwiskiem swojej żony jako Capt. Anthony Currie, oficer łącznikowy, tłumacz i radiotelegrafista, instruktor z ośrodka szkoleniowego Cichociemnych w Audley End.
Misja miała za zadanie, spóźnione co najmniej o pół roku, m.in. spełniać rolę łącznikową między KG AK a dowództwem sowieckim. Do ochrony misji brytyjskiej przydzielono 50 żołnierzy Armii Krajowej. Po wylądowaniu Brytyjczycy zostali odebrani przez kierownictwo obwodu AK Częstochowa, m.in. szefa referatu przerzutów w Inspektoracie Częstochowa AK por. Franciszka Makucha ps. „Roman”, komendanta podobwodu AK por. Jana Dzitkowskiego „Drużba”, a do pierwszej osłony misji przydzielono III kompanię II batalionu 27. pułku piechoty AK pod dowództwem por. Stanisława Wencla „Twardego”. 29 grudnia w obwodzie AK Radomsko misję przejął por. Szymon Zaremba, ps. „Jerzy”. W ochronie misji asystował ppor. Józef Kotecki ps. „Warta”.
W obronie wojskowej misji brytyjskiej „Freston”, w walce z Niemcami posiadającymi czołgi, pojazdy opancerzone, zginął przy rkm żołnierz AK z kompanii ochrony plutonowy „Newada”.
3 stycznia 1945 r. dowódca Armii Krajowej gen. Leopold Okulicki spotkał się w majątku Zacisze pod Odrowążem koło Radomska z brytyjską misją specjalną „Freston”. Płk Hudson zapisał 3 stycznia 1945 r.: „ [...] spotkaliśmy Dowódcę Armii Krajowej i naszego przyjaciela, płk Rudkowskiego [...]. Obecnych było także kilka innych osób, których nazwiska i funkcji nie mieliśmy czasu poznać. Dowódca AK wydał się nam człowiekiem zdecydowanym, szczerym i jasno myślącym. Jego zachowanie było spokojne i przyjazne. Znał wiele osobistości z londyńskiego biura SOE i stwierdził, że dowodził 7 DP w armii gen. Andersa. Nie poznaliśmy jego nazwiska”. Do grupy pięciu dołączył z rozkazu gen. Okulickiego por. Szymon Zaremba jako oficer łącznikowy odpowiedzialny za pobyt członków misji w Polsce.
Po zajęciu tych terenów przez Armię Czerwoną w 1945 roku, dowódca Bill Hudson otrzymał z Londynu instrukcję, że wszyscy członkowie brytyjskiej misji mają się oddać w ręce najbliższego sowieckiego dowództwa. Brytyjczycy ujawnili się 18 stycznia 1945 roku, zostali aresztowani przez NKWD prawdopodobnie na rozkaz Stalina. Przewieziono ich do więzienia sowieckiego w okupowanej Częstochowie, a następnie do Moskwy i zwolniono dopiero po konferencji w Jałcie.
W 1996 r. królowa Elżbieta II spotkała się w Warszawie z kombatantami Kompanii Ochrony Misji „Freston”, aby podziękować im za bohaterstwo.

</doc>
<doc id="3160586" url="https://pl.wikipedia.org/wiki?curid=3160586" title="Joshua (film 2002)">
Joshua (film 2002)

Joshua – film dramatyczny z 2002 roku kręcony w Chicago, Los Angeles oraz w Rzymie.
Obsada.
i inni.
Dobór obsady.
Pierwotnie rolę Joshui miał zagrać Christopher Lambert.

</doc>
<doc id="3160589" url="https://pl.wikipedia.org/wiki?curid=3160589" title="Henk de Looper">
Henk de Looper

Hendrik Christiaan „Henk” de Looper (ur. 26 grudnia 1912 w Hilversum, zm. 3 stycznia 2006 tamże) – holenderski hokeista na trawie, medalista olimpijski. Jego bratem był Jan, który także był hokeistą.
Pierwszymi i zarazem jedynymi igrzyskami dla de Loopera były igrzyska w Berlinie w 1936. Podczas tych igrzysk sportowiec wraz z holenderską reprezentacją zdobył brązowy medal w hokeju na trawie (w czasie turnieju Holendrzy przegrali tylko półfinałowy mecz z Niemcami). De Looper wystąpił we wszystkich pięciu meczach, podobnie jak brat Jan.

</doc>
<doc id="3160590" url="https://pl.wikipedia.org/wiki?curid=3160590" title="Stanisław Barylski">
Stanisław Barylski

Stanisław Barylski (ur. 24 września 1904 w Częstochowie, zm. 20 czerwca 1974 w Warszawie) – polski architekt. 
Życiorys.
Projektant licznych budynków mieszkalnych, przede wszystkim na warszawskiej Saskiej Kępie, w tym przy ul. Berezyńskiej 16, Walecznych, Zwycięzców, Francuskiej, Katowickiej 7a i Czeskiej. Mieszkał m.in. przy ul. Dąbrowieckiej, w zaprojektowanej przez siebie kamienicy z 1937 roku. Poza domami mieszkalnymi projektował także obiekty sportowe, jak np. Stadion Marymontu Warszawa.

</doc>
<doc id="3160595" url="https://pl.wikipedia.org/wiki?curid=3160595" title="Getto rzeszowskie">
Getto rzeszowskie

Getto rzeszowskie – getto dla ludności żydowskiej istniejące w latach 1942–1943 w Rzeszowie.
Opis.
Getto zostało utworzone przez okupacyjne władze niemieckie w styczniu 1942.
W czerwcu 1942 w getcie mieszkało ok. 25 tys. Żydów. W lipcu i sierpniu ponad 20 tys. Żydów w kilku transportach, odprawianych ze stacji Rzeszów Staroniwa, wywieziono do obozu zagłady w Bełżcu, a ok. 2 tys. zamordowano w lesie w Rudnej pod Głogowem.
Po likwidacji getta we wrześniu 1942 utworzono tzw. getto szczątkowo, podzielone na dwie części: getto „A” dla Żydów pracujących, getto „B” dla pozostałych. Getto szczątkowe zostało zlikwidowane we wrześniu 1943; mieszkańców getta „A” deportowano do obozu w Szebniach, a getta „B” do Auschwitz-Birkenau. Większość z ok. 200 osób pozostawionych do uporządkowania terenu dawnego getta i pozostawionych przez jego mieszkańców przedmiotów wywieziono później do obozu w Płaszowie.
Komendantem getta był Kurt Schupke.

</doc>
<doc id="3160596" url="https://pl.wikipedia.org/wiki?curid=3160596" title="Imoro Lukman">
Imoro Lukman

Imoro Lukman (ur. 4 października 1984) – ghański piłkarz, grający na pozycji obrońcy.
Kariera klubowa.
Lukman profesjonalną karierę rozpoczął w klubie z rodzinnego kraju Real Sportive. W 2002 roku postanowił wyjechać za granicę. Trafił do izraelskiego Maccabi Netanja, w którym przebywał do zimy 2005 roku. Wówczas to przeniósł się do Bene Jehuda. Barwy tego klubu reprezentował przez kolejne 3,5 roku. Latem 2008 roku, po sześciu latach występów w lidze izraelskiej, wyjechał na Cypr. Przez dwa pierwsze lata grał w AEP Pafos, kolejny sezon spędził w APOP Kinyras, a jesienią 2011 roku reprezentował barwy zespołu Nea Salamina. Zimą 2012 roku powrócił do Izraela. Po kilka miesięcy grał w takich klubach jak Hapoel Ironi Riszon le-Cijjon, Hapoel Akka i Bene Sachnin. Latem 2013 roku przeniósł się do klubu grającego w drugiej lidze − Hapoelu Petach Tikwa.
Kariera reprezentacyjna.
W reprezentacji Ghany zadebiutował w 2003 roku.

</doc>
<doc id="3160599" url="https://pl.wikipedia.org/wiki?curid=3160599" title="Kościół św. Anny i św. Jadwigi Śląskiej w Dębskiej Kuźni">
Kościół św. Anny i św. Jadwigi Śląskiej w Dębskiej Kuźni

Kościół św. Anny i św. Jadwigi Śląskiej – rzymskokatolicki kościół parafialny położony przy ulicy Wiejskiej 43 A w Dębskiej Kuźni. Świątynia należy do parafii św. Anny i św. Jadwigi Śląskiej w Dębskiej Kuźni w dekanacie Ozimek, diecezji opolskiej.
Historia kościoła.
Kościół został wybudowany, według projektu architekta Jana Kotuli w latach 1978-1981. Konsekracja miała miejsce 18 października 1981 roku, której dokonał arcybiskup Alfons Nossol.
W 1981 roku powstał również nowy cmentarz oraz kaplica cmentarna.

</doc>
<doc id="3160600" url="https://pl.wikipedia.org/wiki?curid=3160600" title="Finlandia na Zimowych Igrzyskach Olimpijskich 1994">
Finlandia na Zimowych Igrzyskach Olimpijskich 1994

Finlandię na Zimowych Igrzyskach Olimpijskich 1994 reprezentowało 61 zawodników w 8 dyscyplinach. 
Wyniki reprezentantów Finlandii.
Biathlon.
Mężczyźni
Kobiety
Biegi narciarskie.
Mężczyźni
Kobiety
Hokej na lodzie.
Mężczyźni
Kombinacja norweska.
Mężczyźni
Łyżwiarstwo figurowe.
Kobiety
Pary
Narciarstwo alpejskie.
Mężczyźni
Narciarstwo dowolne.
Mężczyźni
Kobiety
Skoki narciarskie.
Mężczyźni

</doc>
<doc id="3160601" url="https://pl.wikipedia.org/wiki?curid=3160601" title="Lukáš Bielák">
Lukáš Bielák

Lukáš Bielák (ur. 14 grudnia 1986 roku w Rużomberku) – słowacki piłkarz występujący na pozycji obrońcy. Były zawodnik ŁKS Łódź.
Życiorys.
Jako junior zawodnik grał w piłkę w klubie MFK Ružomberok. Pierwszym zespołem w seniorskiej karierze był FK Rača, gdzie grał w latach 2006–2007. Wiosną 2008 występował w Tatranie Liptowski Mikułasz, po czym powrócił do Rużomberka, gdzie grał w rezerwach oraz w pierwszym zespole MFK Ružomberok. W barwach MFK Ružomberok wystąpił łącznie w 66 spotkaniach słowackiej Corgoň ligi, strzelając przy tym dwie bramki. Latem 2013 zawodnik przeszedł do Górnika Łęczna. Obecnie jest piłkarzem Tatranu Liptovsky Mikulas.

</doc>
<doc id="3160602" url="https://pl.wikipedia.org/wiki?curid=3160602" title="Stefano Malinverni">
Stefano Malinverni

Stefano Malinverni (ur. 14 maja 1959 w Mediolanie) – włoski lekkoatleta (sprinter), medalista olimpijski z 1980.
Odpadł w półfinale biegu na 200 metrów na mistrzostwach Europy juniorów w 1977 w Doniecku. Zajął również na tych mistrzostwach 5. miejsce w sztafecie 4 × 100 metrów i odpadł w eliminacjach sztafety 4 × 400 metrów. Zajął 7. miejsce w sztafecie 4 × 400 metrów (w składzie: Roberto Tozzi, Daniele Zanini, Malinverni i Pietro Mennea) oraz odpadł w półfinale biegu na 400 metrów na mistrzostwach Europy w 1978 w Pradze.
Na halowych mistrzostwach Europy w 1979 w Wiedniu zdobył srebrny medal w biegu na 400 metrów, za Karelem Kolářem z Czechosłowacji, a przed Horią Tobocerm z Rumunii. Zdobył brązowe medale w sztafecie 4 × 400 metrów na uniwersjadzie w 1979 w Meksyku (sztafeta włoska biegła w składzie: Alfonso Di Guida, Malinverni, Flavio Borghi i Tozzi) oraz na igrzyskach śródziemnomorskich w 1979 w Splicie (w składzie sztafety włoskiej biegli ci sami zawodnicy). Nie ukończył biegu półfinałowego na 400 metrów na halowych mistrzostwach Europy w 1980 w Sindelfingen.
Zdobył brązowy medal w sztafecie 4 × 400 metrów, która biegła w składzie: Malinverni, Mauro Zuliani, Tozzi i Mennea na igrzyskach olimpijskich w 1980 w Moskwie. Startował na tych igrzyskach również w biegu na 400 metrów, w którym odpadł w ćwierćfinale. Na halowych mistrzostwach Europy w 1981 w Grenoble zdobył brązowy medal w biegu na 400 metrów, za Andreasem Knebelem z NRD i Martinem Wepplerem z RFN. Odpadł w przedbiegach tej konkurencji na halowych mistrzostwach Europy w 1983 w Budapeszcie.
Zajął 5. miejsce w sztafecie 4 × 400 metrów (w składzie: Malinverni, Donato Sabia, Zuliani i Roberto Ribaud) na mistrzostwach świata w 1983 w Helsinkach.
Był mistrzem Włoch w biegu na 400 metrów w latach 1978-1980, w sztafecie 4 × 200 metrów w 1985 oraz w sztafecie 4 × 400 metrów w 1982 i 1983. Był również halowym mistrzem Włoch w biegu na 400 metrów w 1979 i 1980. Czterokrotnie ustanawiał rekordy Włoch w sztafecie 4 × 400 metrów do wyniku 3:01:42 osiągniętego 18 sierpnia 1981 w Zagrzebiu.
Rekordy życiowe Malinverniego:

</doc>
<doc id="3160607" url="https://pl.wikipedia.org/wiki?curid=3160607" title="Andrea Čunderlíková">
Andrea Čunderlíková

Andrea Čunderlíková (ur. 6 maja 1952 w Pradze) – czeska aktorka.
W pamięci polskich telewidzów pozostaje jako pielęgniarka Ina z serialu telewizyjnego "Szpital na peryferiach" (1977 i 1981). Zagrała również w jego kontynuacji pt. "Szpital na peryferiach po dwudziestu latach" (2003).
Jest matką tenisistki Sandry Kleinovej.

</doc>
<doc id="3160608" url="https://pl.wikipedia.org/wiki?curid=3160608" title="Samuel Trojecki">
Samuel Trojecki

Samuel Trojecki herbu Gryf (zm. po 1617 roku) – stolnik przemyski w latach 1600-1617, starosta medycki w 1602 roku.
Studiował w Wittenberdze w 1582 roku.
W 1606 roku był członkiem zjazdu pod Lublinem, który przygotował rokosz Zebrzydowskiego. Poseł na sejm 1605 roku, sejm 1613 roku z ziemi przemyskiej. Poseł na sejm 1611 roku z województwa ruskiego, rewizor sejmowy do budowy zamku grodeckiego, deputat do sprawy brandenburskiej.
Był protestantem.

</doc>
<doc id="3160612" url="https://pl.wikipedia.org/wiki?curid=3160612" title="Skoki narciarskie na Mistrzostwach Świata w Narciarstwie Klasycznym 2015">
Skoki narciarskie na Mistrzostwach Świata w Narciarstwie Klasycznym 2015

Skoki narciarskie na Mistrzostwach Świata w Narciarstwie Klasycznym 2015 – zawody w skokach narciarskich, które odbyły się między 19 a 28 lutego 2015 w Falun w ramach mistrzostw świata w narciarstwie klasycznym.
Wszystkie konkursy zostały przeprowadzone na skoczniach znajdujących się w kompleksie Lugnet. Po raz trzeci w historii, po 2011 i 2013 roku, podczas jednej edycji mistrzostw odbyło się pięć konkursów w skokach narciarskich. Rozegrane zostały trzy konkursy indywidualne (zawody kobiet i mężczyzn na obiekcie HS 100 oraz mężczyzn na HS 134) oraz dwa drużynowe (zawody mężczyzn na skoczni HS 134 i konkurs mieszany na HS 100).
Tytułów mistrzowskich bronili zwycięzcy konkursów w Val di Fiemme: Anders Bardal (konkurs indywidualny mężczyzn na skoczni normalnej), Kamil Stoch (konkurs indywidualny mężczyzn na skoczni dużej), Sarah Hendrickson (konkurs indywidualny kobiet na skoczni normalnej), reprezentacja Austrii (konkurs drużynowy mężczyzn na skoczni dużej) oraz reprezentacja Japonii (konkurs mieszany na skoczni normalnej).
W konkursie indywidualnym kobiet na skoczni normalnej złoty medal wywalczyła Carina Vogt, srebrny medal zdobyła Yūki Itō, a brązowy – Daniela Iraschko-Stolz.
W pierwszym konkursie mężczyzn na obiekcie normalnym mistrzem świata został Rune Velta, tytuł wicemistrza zdobył Severin Freund, a na najniższym stopniu podium stanął Stefan Kraft.
W drugim w historii konkursie mieszanym o mistrzostwo świata zwycięstwo odniosła drużyna Niemiec, w skład której weszli: Carina Vogt, Richard Freitag, Katharina Althaus i Severin Freund. Srebrny medal zdobył zespół norweski (Line Jahr, Anders Bardal, Maren Lundby, Rune Velta), a brązowy – reprezentacja Japonii (Sara Takanashi, Noriaki Kasai, Yūki Itō, Taku Takeuchi).
W zawodach indywidualnych mężczyzn na obiekcie dużym mistrzem świata został Freund, który wyprzedził Gregora Schlierenzauera i Rune Veltę.
W ostatniej konkurencji mistrzostw świata w skokach – zawodach drużynowych mężczyzn na skoczni HS 134 tytuł mistrzowski zdobyli Norwegowie, w składzie: Anders Bardal, Anders Jacobsen, Anders Fannemel i Rune Velta. Srebrny medal wywalczyli broniący tytułu skoczkowie austriaccy (Stefan Kraft, Michael Hayböck, Manuel Poppinger, Gregor Schlierenzauer), a podobnie jak przed dwoma laty w Predazzo brązowy medal zdobyli Polacy: (Piotr Żyła, Klemens Murańka, Jan Ziobro, Kamil Stoch).
Harmonogram zawodów.
W poniższej tabeli przedstawiono harmonogram skoków narciarskich w ramach Mistrzostw Świata 2015 z uwzględnieniem wszystkich serii treningowych, próbnych, kwalifikacyjnych i konkursowych oraz odpraw technicznych.
Legenda:
Skocznie.
Trzy konkursy mistrzostw świata (indywidualny kobiet, indywidualny mężczyzn oraz drużynowy mieszany) zostaną przeprowadzone na skoczni normalnej, a dwa pozostałe (indywidualny mężczyzn i drużynowy mężczyzn) na skoczni dużej.
Jury.
Z ramienia Międzynarodowej Federacji Narciarskiej dyrektorami zawodów byli: Chika Yoshida (dyrektorka zawodów PŚ kobiet) oraz Walter Hofer (dyrektor zawodów PŚ mężczyzn). Podobnie jak w zawodach Pucharu Świata, asystentem Yoshidy był skoczek narciarski Borek Sedlák, a asystentem Hofera – Miran Tepeš.
Medaliści.
Klasyfikacja medalowa.
Poniżej znajduje się klasyfikacja medalowa po przeprowadzeniu trzech konkurencji w skokach narciarskich. Klasyfikacja dotyczy tylko medali zdobytych w skokach narciarskich podczas Mistrzostw Świata 2015.
Składy reprezentacji.
W poniższej tabeli znajdują się składy męskich i kobiecych reprezentacji, które wystartowały w zawodach podczas mistrzostw świata w Falun. W tabeli zamieszczono także porównanie miejsc zajętych w poszczególnych konkursach mistrzostw świata w latach 2013 i 2015.
Legenda:

</doc>
<doc id="3160614" url="https://pl.wikipedia.org/wiki?curid=3160614" title="Emilia Romanowicz">
Emilia Romanowicz

Emilia Romanowicz (ur. 23 marca 1990 w Białymstoku) – polska biegaczka narciarska, zawodniczka klubu LKS Markam Wiśniowa-Osieczany.
Kariera.
Po raz pierwszy na arenie międzynarodowej Emilia Romanowicz pojawiła się 13 marca 2010 w Zakopanem podczas zawodów University Race, gdzie na dystansie zajęła 12. miejsce. W Pucharze Świata zadebiutowała w Szklarskiej Porębie w sprincie stylem dowolnym gdzie zajęła 60. miejsce. Nie zdobywając pucharowych punktów. Od 2015 startuje głównie w maratonach.

</doc>
<doc id="3160615" url="https://pl.wikipedia.org/wiki?curid=3160615" title="Piotr Brandys">
Piotr Brandys

Piotr Brandys herbu Radwan – pisarz ziemski zatorski w latach 1600-1612.
W 1606 roku był członkiem zjazdu pod Lublinem, który przygotował rokosz Zebrzydowskiego.

</doc>
<doc id="3160616" url="https://pl.wikipedia.org/wiki?curid=3160616" title="Westland Wallace">
Westland Wallace

Westland Wallace – brytyjski samolot bombowy i rozpoznawczy z okresu międzywojennego. Wersja rozwojowa samolotu Westland Wapiti.
Historia.
Zachęcona sukcesem swego lekkiego bombowca Wapiti, firma Westland w 1931 przygotowała prototyp wersji rozwojowej PV 6, całkowicie metalowej, z dłuższym o 51 cm kadłubem i nowym silnikiem Bristol Pegasus IV o mocy 655 KM. Maszyna miała dużo lepsze osiągi od poprzednika i Ministerstwo Lotnictwa zamówiło przebudowę 12 Wapiti na nowe maszyny.
Dostarczana od 1933 wersja Mk I napędzana była silnikiem Bristol Pegasus IIM3 o mocy 570 KM; jako pierwszy otrzymał 501 Dywizjon RAF. Następnie przebudowano jeszcze 56 Wapiti. Dwa lata później, w 1935, Westland przygotował wersję Mk II, z całkowicie zakrytą kabiną i silnikiem Bristol Pegasus IV o mocy 655 KM. Wersji tej zamówiono w latach 1935-36 104 sztuki (w dwóch seriach 75 i 29 maszyn).
Służba.
Na prototypie Westland PV-6 Wallace dokonano pierwszego przelotu nad Everestem w 1933 (załogę stanowili Douglas Douglas-Hamilton - pilot i Stewart Blacker - obserwator). Do lotu wysokościowego maszynę specjalnie zmodyfikowano, wyposażając w turbodoładowany silnik i prostą instalację tlenową.
Samoloty Westland Wallace znalazły się na wyposażeniu 501, 502, 504, 608 i 610 dywizjonu RAF, oraz w Anti-Aicraft Cooperation Flight w Biggin Hill. Na początku II wojny światowej w służbie pozostawały jeszcze 83 maszyny, używane głównie do holowania celów powietrznych. Wycofano je w 1943 roku.
Opis techniczny.
Samolot Westland Wallace był dwumiejscowym samolotem bombowym i rozpoznawczym, dwupłatem o konstrukcji i z pokryciem metalowym. Kabina odkryta w wersji Mk I, zamknięta w Mk II. Podwozie klasyczne – stałe. Napęd – silnik gwiazdowy Bristol Pegasus III lub IV, chłodzony powietrzem, otoczony pierścieniem Townenda.
Uzbrojenie stanowił jeden karabin maszynowy Vickers umieszczony w całości w kadłubie, strzelający na wprost między tłokami silnika, i jeden karabin maszynowy Lewisa, na obrotnicy Scarffa, obsługiwany przez obserwatora. Typowe wyrzutniki bombowe tego okresu pozwalały przenosić dwie bomby 250-funtowe, lub cztery 112-funtowe, ale samolot mógł przenosić tysiącfuntową bombę jako "ładunek specjalny"

</doc>
<doc id="3160619" url="https://pl.wikipedia.org/wiki?curid=3160619" title="BMW Open 2014">
BMW Open 2014

BMW Open 2014, właściwie BMW Open by FWU AG – tenisowy turniej ATP rangi ATP World Tour 250 w sezonie 2014 z cyklu BMW Open rozgrywany w dniach 28 kwietnia–4 maja 2014 roku w Monachium na kortach ziemnych o puli nagród 426 605 euro.

</doc>
<doc id="3160621" url="https://pl.wikipedia.org/wiki?curid=3160621" title="Piotr Strzembosz">
Piotr Strzembosz

Piotr Strzembosz herbu Jastrzębiec (zm. przed 28 września 1618 roku) – wojski lubelski w latach 1598–1618.
Poseł na sejm 1590 roku z województwa sandomierskiego.
W 1606 roku był członkiem zjazdu pod Lublinem, który przygotował rokosz Zebrzydowskiego.

</doc>
<doc id="3160625" url="https://pl.wikipedia.org/wiki?curid=3160625" title="Janus Theeuwes">
Janus Theeuwes

Adrianus Cornelis „Janus” Theeuwes (ur. 4 kwietnia 1886 w Gilze en Rijen, zm. 7 sierpnia 1975 w Tilburgu) – holenderski łucznik, mistrz olimpijski.
Kariera sportowa.
Theeuwes startował na Letnich Igrzyskach Olimpijskich 1920 w Antwerpii. Podczas tych igrzysk sportowiec wraz z holenderską reprezentacją zdobył złoty medal w celu ruchomym z 28 metrów. Theeuwes walnie przyczynił się do zwycięstwa Holendrów, gdyż miał spośród nich najlepszy wynik (443 punkty). Cała ośmioosobowa drużyna zdobyła 3087 punktów, wyprzedzając drugą Belgię o ponad 160 oczek. Była to jedyna konkurencja olimpijska, w której startował.

</doc>
<doc id="3160626" url="https://pl.wikipedia.org/wiki?curid=3160626" title="Marko Radić">
Marko Radić

Marko Radić (ur. 1 października 1985 roku w Belgradzie) – serbski piłkarz występujący na pozycji obrońcy.
Życiorys.
Jako junior zawodnik grał w piłkę w klubie FK Obilić Belgrad, a pierwszym zespołem w seniorskiej karierze był FK Radnički Belgrad. Następnie zawodnik przeniósł się na Słowację, gdzie występował w klubach FK Čadca (2007–2008), FK Púchov (2009–2010) i MFK Ružomberok (2010–2011). W barwach MFK Ružomberok piłkarz wystąpił w 17 spotkaniach słowackiej Corgoň ligi. Na początku 2012 roku zawodnik przeszedł do Wisły Płock. W 2016 trafił do SFC Opava.

</doc>
<doc id="3160627" url="https://pl.wikipedia.org/wiki?curid=3160627" title="Bronisław Młodziejowski (muzyk)">
Bronisław Młodziejowski (muzyk)

Bronisław Leon Młodziejowski (ur. 8 czerwca 1911 w Łuhinkach na Wołyniu, zm. wiosną 1940 w Charkowie) – muzyk, pianista, dyrygent, podporucznik piechoty rezerwy Wojska Polskiego, ofiara zbrodni katyńskiej.
Życiorys.
Urodził się jako syn Ludwika i Bronisławy, z domu Wojciechowska. Ukończył Państwowe Konserwatorium Muzyczne w Poznaniu. Był pianistą, pracował jako dyrygent Teatru Wielkiego w Poznaniu i Opery Poznańskiej.
Był w kadrze oficerskiej Okręgu Korpusu Nr VII w Poznaniu. Po wybuchu II wojny światowej 1939 został zmobilizowany i skierowany do służby wojskowej do Kielc. Po kampanii wrześniowej i agresji ZSRR na Polskę został aresztowany przez Sowietów i przewieziony do obozu w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie. 
Jego bratem był Jerzy Młodziejowski (1909–1985), geograf, taternik, krajoznawca, a także muzyk, a bratankiem Bronisław Młodziejowski (ur. 1948), biolog, generał WP, naukowiec, który w latach 90. XX wieku prowadził prace sondażowe i ekshumacyjne pochówków ofiar zbrodni katyńskiej na terenie Rosji. Jego grób symboliczny znajduje się na cmentarzu na Sołaczu przy ul. Lechickiej i Szczawnickiej (kwatera św. Michała-16-3).
Upamiętnienie.
W 2007 pośmiertnie został awansowany do stopnia porucznika.

</doc>
<doc id="3160628" url="https://pl.wikipedia.org/wiki?curid=3160628" title="Bitwa o Jechi’am">
Bitwa o Jechi’am

Bitwa o Jechi’am została stoczona podczas wojny domowej w Mandacie Palestyny. Walki były toczone 20 stycznia 1948 roku o izolowany w Górnej Galilei kibuc Jechi’am. Żydowscy obrońcy odparli siły Arabskiej Armii Wyzwoleńczej i utrzymali kibuc.
Tło wydarzeń.
Kibuc Jechi’am jest położony na zachodnim skraju Górnej Galilei. Został on założony w 1946 roku w sąsiedztwie arabskiej wioski Chirbat Dżiddin. Społeczność była całkowicie izolowana i otoczona przez nieprzyjaźnie nastawione osady arabskie. Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała obszar Jechi’am przyszłemu państwu arabskiemu, które miało powstać w Palestynie. Przywódcy społeczności żydowskiej zaakceptowali ten plan, jednak dowództwo organizacji paramilitarnej Hagana podjęło decyzję o pozostawieniu i obronie kibucu Jechi’am. Natomiast Arabowie odrzucili rezolucję ONZ i dzień później doprowadzili do wybuchu wojny domowej w Mandacie Palestyny. Jej pierwsza faza przyjęła postać „wojna o drogi”, w której przecięto żydowskie linie komunikacyjne przebiegające przez arabskie obszary. W tym najtrudniejszym okresie, ewakuowano kobiety z dziećmi z Jechi’am na teren dzisiejszego osiedla Kirjat Chajjim w Hajfie. Pozostali mężczyźni zamieszkiwali w prowizorycznych warunkach na terenie na wpół zburzonego zamku krzyżowców Miwcar Jechi’am. Cierpieli od niedostatku wody i ciężkiej pracy fizycznej. Po miesiącu czasu, 20 osadników zachorowało na malarię. Ich życie uratowano dzięki dostarczonym zastrzykom penicyliny. Kibuc był odcięty od pozostałej społeczności żydowskiej, a kluczową rolę w arabskiej blokadzie odgrywała wieś Al-Kabri. Łączność utrzymywano głównie przy pomocy sygnałów świetlnych nadawanych z ruin zamku na wzgórzu. Zaopatrzenie dostarczano głównie za pomocą zrzutów dokonywanych z małego samolotu Piper Cub. Były to jednak niewystarczające ilości, i amunicja oraz lekarstwa były na wyczerpaniu. Obronę kibucu stanowiło 60 mieszkańców osady, których uzbrojeniem była nieliczna broń strzelecka. Na początku stycznia dołączył do nich wydzielony oddział żołnierzy z 21 Batalionu Brygady Karmeli. Początkowo byli oni bez broni i sprzętu, ale później dostarczono im karabiny (każdy posiadał po 20 sztuk amunicji).
Wraz z początkiem stycznia 1948 roku na terytorium Mandatu Palestyny zaczęły wkraczać jednostki arabskich ochotników z ościennych państw. Byli oni rekrutowani do formowanej w Syrii Arabskiej Armii Wyzwoleńczej, na czele której stał Fauzi al-Kawukdżi. Wszyscy ochotnicy przechodzili gruntowne szkolenie wojskowe, a ich dowódcami zostawali doświadczeni oficerowie liniowi, mający doświadczenie bojowe. Stanowili oni zupełnie nową jakość arabskich sił, które do tej pory były tylko zwykłym pospolitym ruszeniem. Jako cel mieli wyzwolenie całej Palestyny i utworzenie Wielkiej Syrii. W dniu 23 stycznia 1948 roku graniczną rzekę Jordan przekroczył "Drugi Regiment Jarmuk". Liczył on 430 ochotników dowodzonych przez syryjskiego oficera Adib asz-Sziszakli. Zajęli oni pozycje w rejonie miasta Safed w Galilei. 27 stycznia zostali oni wzmocnieni kolejnym oddziałem, który liczył około 300 ochotników i posiadał wsparcie moździerzy. Dodatkowo w rejonie Nazaretu operował druzyjski "Regiment Dżabal al-Arab" (trzy kompanie liczące około 500 żołnierzy) pod dowództwem majora Chakiba Wahhaba.
Przebieg bitwy.
W dniu 20 stycznia 1948 roku "Drugi Regiment Jarmuk" Arabskiej Armii Wyzwoleńczej przegrupował się ze wsi Tarszicha na zachód, odcinając wszystkie drogi prowadzące do kibucu Jechi’am. Arabscy żołnierze (około 200-300 ludzi) byli uzbrojeni w karabiny maszynowe i moździerze, którymi dowodził Adib asz-Sziszakli. O godz. 6:05 rano wysadzono most na rzece Nachal Gaton, odcianjąc w ten sposób linię komunikacyjną prowadzącą na zachód. Wybuch był głośno słyszany w całej okolicy, obwieszczając w ten sposób początek arabskiej operacji. W kibucu Jechi’am natychmiast ogłoszono alarm.
Około godz. 6:30 rano rozpoczął się frontalny atak. Ukrywający się w ruinach zamku krzyżowców obrońcy, znaleźli się pod ciężkim ostrzałem karabinów i moździerzy, po czym nastąpił szturm piechoty. Był to pierwszy tak zorganizowany atak arabski podczas tej wojny. Arabowie posiadali dobrze zorganizowane dowództwo, a jednostki posłusznie wykonywały rozkazy. Po raz pierwszy na żydowskie linie obronne spadła także prawdziwa nawałnica pocisków moździerzowych. Obrońcy długo nie odpowiadali, czekając, aż napastnicy zbliżą się na niewielką odległość. Dopiero wtedy otworzyli ogień do dobrze widocznych celów. Obrońcy posiadali dwa niewielkie brytyjskie moździerze oraz jeden karabin maszynowy. W obrębie kibucu nie było żadnych linii telefonicznych, ani rowów komunikacyjnych, dlatego obrońcy ponosili dotkliwe straty przy wszelkich próbach przekazania informacji lub współrzędnych do ostrzału moździerzowego. Pomimo to, zdołali odeprzeć atak. Arabskie ataki były kontynuowane przez kolejnych pięć godzin. Dopiero pojawienie się plutonu brytyjskich żołnierzy w okolicy, zmusiło Arabów do odstąpienia. Była to pierwsza porażka Arabskiej Armii Wyzwoleńczej w wojnie. Wśród obrońców zginęły 4 osoby, a 21 odniosły rany. Arabowie stracili 60 ludzi.
Tego samego dnia do kibucu Jechi’am przedarł się konwój 11 opancerzonych samochodów ciężarowych, które wyruszyły z zaopatrzeniem i pomocą z nadmorskiej miejscowości Naharijja. Przejechał on 12 km pokonując kolejne blokady drogowe. Żołnierze 21 Batalionu Brygady Karmeli stracili 9 rannych (4 zmarło od ran) oraz 1 spaloną ciężarówkę, ale dotarli do odciętego kibucu.
Konsekwencje.
W konsekwencji bitwy o Jechi’am, arabskie siły w Galilei zrezygnowały ze zdobywania żydowskich osiedli, i skoncentrowały się na blokowaniu linii komunikacyjnych. W dniu 27 marca 1948 roku żydowska organizacja paramilitarna Hagana wysłała konwój w celu wzmocnienia obrony kibucu. Wpadł on jednak w zasadzkę i został rozbity (zginęło 47 żydowskich bojowników). Przeszedł on do historii pod nazwą Konwój Jechi’am.

</doc>
<doc id="3160629" url="https://pl.wikipedia.org/wiki?curid=3160629" title="Bronisław Młodziejowski">
Bronisław Młodziejowski



</doc>
<doc id="3160631" url="https://pl.wikipedia.org/wiki?curid=3160631" title="Dennis Spillekom">
Dennis Spillekom

Dennis Spillekom (ur. 7 sierpnia 1990) – holenderski lekkoatleta (sprinter), wielokrotny medalista mistrzostw kraju.
Reprezentant kraju w drużynowych mistrzostw Europy. Dwukrotny (2010 i 2012) finalista mistrzostw Europy w sztafecie 4 × 400 metrów.

</doc>
<doc id="3160632" url="https://pl.wikipedia.org/wiki?curid=3160632" title="Młodziejowski">
Młodziejowski



</doc>
<doc id="3160633" url="https://pl.wikipedia.org/wiki?curid=3160633" title="Driekske van Bussel">
Driekske van Bussel

Hendrikus „Driekske” van Bussel (ur. 18 listopada 1868 w Asten, zm. 27 kwietnia 1951 w Helmond) – holenderski łucznik, mistrz olimpijski.
Van Bussel startował na Letnich Igrzyskach Olimpijskich 1920 w Antwerpii. Podczas tych igrzysk sportowiec wraz z holenderską reprezentacją zdobył złoty medal w celu ruchomym z 28 metrów. Spośród holenderskich łuczników, van Bussel miał drugi wynik (414 punktów), gorszy tylko od Janusa Theeuwesa. Cała ośmioosobowa drużyna zdobyła 3087 punktów, wyprzedzając drugą Belgię o ponad 160 oczek. Była to jedyna konkurencja olimpijska, w której startował.

</doc>
<doc id="3160634" url="https://pl.wikipedia.org/wiki?curid=3160634" title="Choroba Besta">
Choroba Besta



</doc>
<doc id="3160635" url="https://pl.wikipedia.org/wiki?curid=3160635" title="Abraham Weinbaum">
Abraham Weinbaum

Abraham Weinbaum (ur. 1890 w Kamieńcu Podolskim, zm. 1943 w Sobiborze) – polski malarz pochodzenia żydowskiego.
Urodził się w rodzinie przemysłowca tekstylnego, gdy był dzieckiem rodzina przeprowadziła się do Łodzi. Po ukończeniu szkoły średniej wyjechał do Odessy, gdzie studiował malarstwo. Nie mogąc się tam odnaleźć postanowił zamieszkać w bardziej artystycznym miejscu, jego wybór padł na Kraków. Kontynuował naukę w tamtejszej Akademii Sztuk Pięknych pod kierunkiem Józefa Pankiewicza. W Krakowie zetknął się z żydowskimi organizacjami lewicowymi, zaprzyjaźnił się z malarzem Józefem Leskim. Zachęcony przez Pankiewicza po ukończeniu studiów w 1910 wyjechał do Paryża, aby tam zetknąć się z twórczością wielkich malarzy. Uczestniczył tam w życiu artystycznym, jego prace były wystawiane w organizowanych tam salonach, również w Belgii. Często podróżował do Łodzi, gdzie mieszkała jego rodzina. W Paryżu ożenił się, z tego związku miał córkę. W 1940 przeprowadził się z rodziną do Marsylii, 22 stycznia 1943 został aresztowany i uwięziony początkowo w Compiègne, a następnie w Drancy. 23 marca 1943 został dołączony do konwoju nr 52 i przetransportowany do Sobiboru, gdzie zginął.

</doc>
<doc id="3160640" url="https://pl.wikipedia.org/wiki?curid=3160640" title="Duch ciemności">
Duch ciemności

Duch ciemności () – ostatnie opowiadanie napisane przez H.P. Lovecrafta przed jego śmiercią w 1937 roku. Opowiadanie powstało w listopadzie 1935 r. i zostało wydane w grudniu 1936 r. na łamach „Weird Tales”. "Duch ciemności" należy do stworzonej przez Lovecrafta mitologii Cthulhu.
Fabuła.
Główny bohater opowiadania, Robert Harrison Blake, po przeprowadzce do Providence zauważa stojący w odległości wielu kilometrów kościół. Pewnego dnia zaciekawiony Blake postanawia udać się do kościoła, który okazuje się być opuszczony. Okazuje się również, że w przeszłości spotykali się w nim członkowie Bractwa Gwiezdnej Mądrości (oryg. "Church of Starry Wisdom"). Z notatek znalezionych w kieszeni odnalezionego w kościele szkieletu człowieka, Blake dowiaduje się, że członkowie Bractwa obudzili Ducha ciemności (Nyarlathotep), poprzez wpatrywanie się w czarny trapezoedr. Ten sam przedmiot Blake odnajduje w kościele i dzięki niemu ukazane mu zostają inne wymiary, światy, galaktyki i nieznana dotąd człowiekowi wiedza.

</doc>
<doc id="3160644" url="https://pl.wikipedia.org/wiki?curid=3160644" title="Joep Packbiers">
Joep Packbiers

Jan Joseph „Joep” Packbiers (ur. 19 stycznia 1875 w Nuth, zm. 8 grudnia 1957 w Maastricht) – holenderski łucznik, mistrz olimpijski.
Packbiers startował na Letnich Igrzyskach Olimpijskich 1920 w Antwerpii. Podczas tych igrzysk sportowiec wraz z holenderską reprezentacją zdobył złoty medal w celu ruchomym z 28 metrów. Spośród holenderskich łuczników, Packbiers uzyskał trzeci wynik (394 punkty), gorszy tylko od Janusa Theeuwesa i Driekske van Bussela. Cała ośmioosobowa drużyna zdobyła 3087 punktów, wyprzedzając drugą Belgię o ponad 160 oczek. Była to jedyna konkurencja olimpijska, w której startował.

</doc>
<doc id="3160649" url="https://pl.wikipedia.org/wiki?curid=3160649" title="Janus van Merrienboer">
Janus van Merrienboer

Adrianus „Janus” van Merrienboer (ur. 8 października 1894 w Oud en Nieuw Gastel, zm. 12 października 1947 tamże) – holenderski łucznik, mistrz olimpijski.
Van Merrienboer startował na Letnich Igrzyskach Olimpijskich 1920 w Antwerpii. Podczas tych igrzysk sportowiec wraz z holenderską reprezentacją zdobył złoty medal w celu ruchomym z 28 metrów. Wśród holenderskich łuczników, van Merrienboer miał czwarty wynik (388 punktów); taki sam wynik miał też Tiest van Gestel. Cała ośmioosobowa drużyna zdobyła 3087 punktów, wyprzedzając drugą Belgię o ponad 160 oczek. Była to jedyna konkurencja olimpijska, w której startował.

</doc>
<doc id="3160650" url="https://pl.wikipedia.org/wiki?curid=3160650" title="Kruszyna (osada w województwie łódzkim)">
Kruszyna (osada w województwie łódzkim)

Kruszyna – osada w Polsce położona w województwie łódzkim, w powiecie radomszczańskim, w gminie Wielgomłyny.
W latach 1975–1998 miejscowość administracyjnie należała do województwa piotrkowskiego.

</doc>
<doc id="3160653" url="https://pl.wikipedia.org/wiki?curid=3160653" title="Liga Nacional de Guatemala">
Liga Nacional de Guatemala



</doc>
<doc id="3160654" url="https://pl.wikipedia.org/wiki?curid=3160654" title="Jaromír Hanzlík">
Jaromír Hanzlík

Jaromír Hanzlík (ur. 16 lutego 1948 w Czeskim Cieszynie) – czeski aktor.
Życiorys.
W latach 1966-1993 był nieprzerwanie aktorem Teatru na Vinohradach’ w Pradze. Ma również na swoim koncie liczne kreacje filmowe i telewizyjne. Zagrał m.in. tytułową rolę w komedii Václava Vorlíčka pt. "Jak utopić doktora Mraczka" (1974). Jedną z głównych ról zagrał także w głośnym filmie Jirzego Menzla "Postrzyżyny" (1980) na podstawie opowiadania Bohumila Hrabala. Wystąpił również w dwóch kolejnych filmach Menzla: "Święto przebiśniegu" (1983) i "Koniec starych czasów" (1989). Inne filmy z udziałem aktora to m.in.: "Żart" (1968), "Piekielny miesiąc miodowy" (1970), "Noc na Karlštejně" (1973), Czuły barbarzyńca (1989), "Spokój w duszy" (2009).
Grał w popularnych w Polsce serialach telewizyjnych; "Szpital na peryferiach" (1977 i 1981) oraz "Kobieta za ladą" (1977).

</doc>
<doc id="3160655" url="https://pl.wikipedia.org/wiki?curid=3160655" title="Tiest van Gestel">
Tiest van Gestel

Jan Baptist Jozef „Tiest” van Gestel (ur. 29 marca 1881 w Goirle, zm. 9 lutego 1969 tamże) – holenderski łucznik, mistrz olimpijski.
Van Gestel startował na Letnich Igrzyskach Olimpijskich 1920 w Antwerpii. Podczas tych igrzysk sportowiec wraz z holenderską reprezentacją zdobył złoty medal w celu ruchomym z 28 metrów. Wśród holenderskich łuczników, van Gestel miał czwarty wynik (388 punktów); taki sam wynik miał też Janus van Merrienboer. Cała ośmioosobowa drużyna zdobyła 3087 punktów, wyprzedzając drugą Belgię o ponad 160 oczek. Była to jedyna konkurencja olimpijska, w której startował.

</doc>
<doc id="3160656" url="https://pl.wikipedia.org/wiki?curid=3160656" title="Kalendarium Baszowic">
Kalendarium Baszowic

Baszowice – wieś 2 km na NW od Nowej Słupi, 2 km na N od klasztoru świętokrzyskiego.
Położone w roku 1351 w ziemi sandomierskiej, w roku 1442 w powiecie sandomierskim, w roku 1827 powiecie opatowskim.
W latach 1470-80 parafia Nowa Słupia (Długosz L.B. II 490), ale w roku 1571 i 1674 parafia Stara Słupia.
Prace archeologiczne prowadzone na terenie wsi potwierdziły istnienie na jej terenie osadnictwa z okresu wpływów rzymskich (III-V w. p.n.e.). Ogółem zarejestrowano w Baszowicach 110 stacji żużla, z czego zbadano 3 bardzo zniszczone stacje hutnicze, datowane na środkowy i późny okres wpływów rzymskich. Podobnych odkryć, na większą skalę, dokonano w sąsiednich Mirocicach
Własność klasztoru świętokrzyskiego co najmniej od 1351 roku tak jak Mirocice, Serwis.
Nazwy patronimiczne Baszowic.
1351 Bassouice, 1427 Boszowycze, 1442 Baschouice, 1470-80 Baschowycze, Baszowice, Basszowycze, 1504 Baschuvicze, Bąsszowycze, 1510 Basschovice, 1529 Baschowycze, Basschowycze, 1530-31 Baschowicze, 1532 Bashowÿcze, 1538 Bassowice, 1553n. Baszowice, [ale: 1569, 1610 Bassowicze, 1571, 1578 Baszowicze, 1577 Bassouicze, 1629 Baszouice, 1673-4 Basowice].
Topografia, opisanie granic.
W latach 1470-80 Baszowice graniczą z Bostowem (dziś Stary Bostów i Nowy Bostów), Bielowem, Nową Słupią, Zirzyną Wolą (obecnie Serwis) (Długosz L.B. III 233), 1610, 1780 graniczy z Nową Słupią.
Kalendarium własności, przywileje i obciążenia ekonomiczne.
Wieś od średniowiecza była własnością klasztoru świętokrzyskiego.
Powinności dziesięcinne wsi.
Dziesięcina należy do klasztoru świętokrzyskiego
od roku 1427 a następnie 1470-80 dziesięcinę snopową i konopną wartości do 7 grzywien dowożą do klasztoru świętokrzyskiego, folwark dziesięciny nie daje (Długosz L.B. II 490; III 232, 243);

</doc>
<doc id="3160658" url="https://pl.wikipedia.org/wiki?curid=3160658" title="Akcesja (prawo międzynarodowe)">
Akcesja (prawo międzynarodowe)

Akcesja (z łac. "accessio" 'zbliżenie; wzrost; przyrost' od "accessus" 'przystąpienie; przyjęcie do czegoś') – w prawie międzynarodowym - jednostronne przystąpienie do wielostronnej, obowiązującej już od pewnego czasu inne państwa umowy międzynarodowej, bez możliwości prowadzenia rokowań nad jej treścią.
Akcesja następuje w sposób przewidziany przez umowę, do której chce przystąpić państwo kandydujące. Zwykle, otwarte, wielostronne umowy międzynarodowe przewidują konieczność spełnienia określonych warunków przystąpienia oraz akceptację przyjęcia nowego państwa przez dotychczasowych sygnatariuszy umowy. Najczęściej ostatecznym aktem akcesji jest jej wzajemna ratyfikacja. Państwa przystępujące do umowy na zasadach akcesji nazywane są stronami późniejszymi, w odróżnieniu od stron pierwotnych, tj. państw, które uczestniczyły w rokowaniach i jako pierwsze podpisały umowę.
Przykładem akcesji jest przystąpienie Polski do Układu z Schengen w 2007 r.

</doc>
<doc id="3160659" url="https://pl.wikipedia.org/wiki?curid=3160659" title="Stage Fright (film)">
Stage Fright (film)

Stage Fright – kanadyjski film fabularny z 2014 roku, napisany i wyreżyserowany przez Jerome’a Sable’a, hybryda horroru i musicalu z elementami komedii. W rolach głównych wystąpili Allie MacDonald, Minnie Driver, Meat Loaf i Douglas Smith. Fabuła filmu toczy się podczas obozu artystycznego, na którym grasuje psychopatyczny morderca. Muzykę i teksty wykorzystanych w projekcie piosenek stworzyli Sable i Eli Batalion. Premiera "Stage Fright" miała miejsce 10 marca 2014 w trakcie South by Southwest Film Festival (SXSW). 3 kwietnia tego roku film udostępniono widzom serwisów VOD. Obraz dystrybuowany był także w amerykańskich kinach, przez Magnet Releasing.
Produkcja.
Film kręcono na terenie Ontario, prowincji Kanady; produkcja ruszyła w drugiej połowie 2012 roku. 4 marca 2014 w sieci pojawił się pierwszy zwiastun filmu. "Stage Fright" nie jest remake'em horroru Michele'a Soavi o podobnym tytule.
Recenzje.
Odbiór obrazu przez krytyków był pozytywny. Scott Weinberg, redaktor witryny internetowej o nazwie FEARnet, uznał, że choć horror „nie okazał się szczególnie straszny”, był „okazjonalnie upiorny i dostatecznie krwawy”. Dziennikarz czasopisma "The Austin Chronicle" Richard Whittaker − ironicznie − okrzyknął film jako „najlepszą niekonwencjonalną operetkę od czasu kinowej ekranizacji "Miasteczka South Park"”. Dzieło Sable’a nazwał także „wybornym festiwalem rozlewu krwi”. Zdaniem Matta Donato (wegotthiscovered.com), "Stage Fright" „sprawi, że widzowie będą błagać o dziki, krwawy bis”.

</doc>
<doc id="3160662" url="https://pl.wikipedia.org/wiki?curid=3160662" title="Akcesja">
Akcesja



</doc>
<doc id="3160664" url="https://pl.wikipedia.org/wiki?curid=3160664" title="Marleen Radder">
Marleen Radder

Marleen Radder-Willems (ur. 22 lutego 1951) – holenderska lekkoatletka, chodziarka specjalizująca się w ultramaratonach.
Trzykrotna zwyciężczyni ultramaratonu chodziarskiego Paryż–Colmar (1997, 2001 i 2002). 

</doc>
<doc id="3160667" url="https://pl.wikipedia.org/wiki?curid=3160667" title="Krzewiny (osada leśna w województwie kujawsko-pomorskim)">
Krzewiny (osada leśna w województwie kujawsko-pomorskim)

Krzewiny – osada leśna kociewska w Polsce położona w województwie kujawsko-pomorskim, w powiecie świeckim, w gminie Warlubie.
W latach 1975–1998 miejscowość administracyjnie należała do województwa bydgoskiego.

</doc>
<doc id="3160669" url="https://pl.wikipedia.org/wiki?curid=3160669" title="Marleen Radder-Willems">
Marleen Radder-Willems



</doc>
<doc id="3160680" url="https://pl.wikipedia.org/wiki?curid=3160680" title="Klaas Twisk">
Klaas Twisk

Klaas „Jimmy” Twisk (ur. 13 lipca 1930, zm. 3 kwietnia 1999) – holenderski kierowca wyścigowy.
Wystartował Cooperem T51 w dwóch wyścigach Formuły 1 niewliczanych do cyklu Mistrzostw Świata. Ścigał się ponadto w Formule 2, Formule 3 i Formule Junior. W 1960 roku wygrał wyścig Formuły 2 B.R.S.C.C. Race oraz zajął trzecie miejsce w zawodach Paris Prix.

</doc>
<doc id="3160681" url="https://pl.wikipedia.org/wiki?curid=3160681" title="Juliusz Junior">
Juliusz Junior

Juliusz Junior (ang. "Julius Jr.", 2013–2015) – amerykańsko-kanadyjski serial animowany wyprodukowany przez wytwórnię Saban Brands i BrainPower Studio.
Premiera serialu miała miejsce 29 września 2013 roku na amerykańskim kanale Nick Jr. W Polsce premiera serialu zadebiutowała od 26 kwietnia 2014 roku na antenie Disney Junior.
Opis fabuły.
Serial opowiada o perypetiach małpki, Juliusza Juniora, który uwielbia wynalazki i mieszka w magicznym domku zabaw. Wraz ze swoimi przyjaciółmi - Sheree, Problemisiem, Clancy i Ping przeżywa niesamowite przygody.

</doc>
<doc id="3160683" url="https://pl.wikipedia.org/wiki?curid=3160683" title="José Abreu">
José Abreu

José Dariel Abreu Correa (ur. 29 stycznia 1987) – kubański baseballista występujący na pozycji pierwszobazowego w Chicago White Sox.
Przebieg kariery.
Abreu karierę baseballisty rozpoczął w 2003 roku w zespole Cienfuegos z Serie Nacional de Béisbol. W 2009 wystąpił na mistrzostwach świata, na których zdobył srebrny medal. W sezonie 2010/2011 uzyskał średnią uderzeń 0,448, zdobył 37 home runów, zaliczył 98 RBI i został wybrany najbardziej wartościowym zawodnikiem rozgrywek. W marcu 2013 był w składzie reprezentacji Kuby na turnieju World Baseball Classic, gdzie wystąpił w sześciu meczach (0,383, 3 HR, 9 RBI). W sierpniu 2013 uciekł z kraju by móc zostać uznanym przez Major League Baseball wolnym agentem.
W październiku 2013 podpisał sześcioletni kontrakt z Chicago White Sox wart 68 milionów dolarów. W MLB zadebiutował 31 marca 2014 w spotkaniu z Minnesota Twins, w którym zaliczył dwa uderzenia (w tym double'a). Pierwszego home runa w MLB zdobył 8 kwietnia 2014 w wygranym przez White Sox 15–3 meczu z Colorado Rockies. 25 kwietnia 2014 w spotkaniu z Tampa Bay Rays na U.S. Cellular Field przy stanie 5–6 w drugiej połowie dziewiątej zmiany zdobył zwycięskiego grand slama.
W lipcu 2014 po raz pierwszy otrzymał powołanie do Meczu Gwiazd. W tym samym roku został wybrany najlepszym debiutantem w American League i otrzymał nagrodę Silver Slugger Award. 9 września 2017 w meczu przeciwko San Francisco Giants został szóstym zawodnikiem w historii klubu, który zaliczył cycle.
W sezonie 2020 zanotował najlepszy w American League wskaźnik slugging percentage (0,617), Ponadto zaliczył najwięcej w lidze odbić (76), extra base hit (34) i wszystkich baz ogółem (146), dzięki czemu został wybrany najbardziej wartościowym zawodnikiem w American League.

</doc>
<doc id="3160684" url="https://pl.wikipedia.org/wiki?curid=3160684" title="Niccolo Alberti">
Niccolo Alberti



</doc>
<doc id="3160685" url="https://pl.wikipedia.org/wiki?curid=3160685" title="Priority Telecom Dutch Open Tennis Amersfoort 2003">
Priority Telecom Dutch Open Tennis Amersfoort 2003

Priority Telecom Dutch Open Tennis Amersfoort 2003 – tenisowy turniej ATP rangi ATP International Series z cyklu Priority Telecom Dutch Open Tennis rozgrywany w dniach 14–20 lipca 2003 roku w Amersfoort na kortach ziemnych o puli nagród 355 000 euro.

</doc>
