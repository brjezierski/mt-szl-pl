<doc id="3162900" url="https://pl.wikipedia.org/wiki?curid=3162900" title="Grigorij Januszewski">
Grigorij Januszewski

Grigorij Jefimowicz Januszewski, ros. Григорий Ефимович Янушевский (ur. w guberni podolskiej, zm. 1928 w Kaliszu) – rosyjski, a następnie ukraiński wojskowy (generał lejtnant), emigrant.
Życiorys.
W 1883 r. ukończył junkierską szkołę piechoty w Warszawie. W stopniu praporszczika służył w 1 Batalionie Strzeleckim. W 1884 r. awansował do stopnia podporucznika, zaś w 1888 r. porucznika. W 1890 r. ukończył nikołajewską akademię sztabu generalnego, otrzymując stopień sztabskapitana.
W tym samym roku został kapitanem. Służył w sztabie warszawskiego okręgu wojskowego. Następnie pełnił funkcję starszego adiutanta w sztabie 18 Dywizji Piechoty. Od 1892 r. dowodził kompanią 40 Koływańskiego Pułku Piechoty. Od 1893 r. był oficerem sztabowym do specjalnych poruczeń w sztabie warszawskiego okręgu wojskowego. W 1895 r. awansował na podpułkownika. W 1899 r. w stopniu pułkownika dowodził batalionem 185 Siedleckiego Pułku Piechoty. W 1900 r. został szefem sztabu 6 Dywizji Kawalerii, zaś w 1901 r. 10 Dywizji Piechoty. W latach 1904–1905 uczestniczył w wojnie rosyjsko-japońskiej. Został ranny. Następnie w stopniu generała majora objął dowództwo 1 Brygady 1 Dywizji Strzeleckiej. W 1906 r. został okręgowym generał-kwatermistrzem sztabu moskiewskiego okręgu wojskowego. Od 1910 r. był szefem sztabu IX Korpusu Armijnego.
Brał udział w I wojnie światowej. We wrześniu 1914 r. w stopniu generała lejtnanta został dowódcą 19 Dywizji Piechoty. Od lipca 1915 r. dowodził 1 Dywizją Grenadierów. We wrześniu 1916 r. objął dowództwo III Korpusu Armijnego.
Po rewolucji lutowej 1917 r. stracił stanowisko, po czym przeniesiono go do rezerwy oficerskiej przy sztabie mińskiego okręgu wojskowego. W kwietniu tego roku odszedł ze służby wojskowej. Wiosną 1918 r. wstąpił do nowo formowanej armii ukraińskiej. Został szefem sztabu I Korpusu Wołyńskiego. Od grudnia tego roku pełnił funkcję przedstawiciela Sztabu Głównego przy ministerstwie wojny. W styczniu 1919 r. został członkiem komitetu wojskowo-szkoleniowego Sztabu Głównego Armii Czynnej Ukraińskiej Republiki Ludowej. Od lutego tego roku był generałem do specjalnych poruczeń przy inspektorze głównym Armii Czynnej URL. W kwietniu objął funkcję szefa sztabu Grupy Chełmskiej. Od czerwca był szefem 2 generał-kwatermistrza sztabu Armii Czynnej URL.
W październiku odszedł ze służby wojskowej. Zamieszkał w Kamieńcu Podolskim. Po zajęciu miasta przez wojska Białych gen. Antona Denikina skierowano go do Rostowa nad Donem. W lutym 1920 r. ewakuował się na Krym, po czym znalazł się w rezerwie oficerskiej przy sztabie głównodowodzącego wojskami Białych. Planował sformowanie dywizji ukraińskiej i występował o koordynację działań ukraińskich sił powstańczych ze sztabem wojsk gen. Piotra Wrangla. W listopadzie tego roku wraz z wojskami Białych został ewakuowany do Gallipoli.
W 1921 r. przyjechał do Królestwa SHS, ale jeszcze w tym samym roku przybył do Polski, gdzie podporządkował się sztabowi Armii Czynnej URL. W sierpniu tego roku objął funkcję zastępcy szefa Sztabu Generalnego Armii Czynnej URL. Od listopada pełnił obowiązki szefa Sztabu Generalnego Armii Czynnej URL. W czerwcu 1922 r. odszedł ze służby wojskowej z powodu szeregu konfliktów z dowództwem. Zamieszkał w Brześciu nad Bugiem, otrzymując pracę buchaltera w prywatnym biurze technicznym.

</doc>
<doc id="3162902" url="https://pl.wikipedia.org/wiki?curid=3162902" title="Nikołaj Zajonczkowski">
Nikołaj Zajonczkowski

Nikołaj Czesławowicz Zajonczkowski, ros. Николай Чеславович Зайончковский (ur. 22 lutego 1859 r. w guberni smoleńskiej, zm. 7 marca 1920 r. w Brześciu nad Bugiem) – rosyjski urzędnik państwowy, autor podręczników szkolnych, emigrant
W 1882 ukończył studia na wydziale historyczno-filologicznym uniwersytetu w Moskwie, po czym został nauczycielem łaciny i greki w Rybińsku. W 1889 r. przeszedł do pracy w gimnazjum aleksandrowskim w Rydze, którego został inspektorem w 1891 r. Od 1892 r. pełnił funkcję inspektora derptskiego okręgu szkolnego. W 1903 r. otrzymał tytuł radcy państwowego. W 1904 r. został kuratorem orenburskiego okręgu szkolnego. Od 1906 r. wchodził w skład rady ministra spraw wewnętrznych. W 1907 r. otrzymał tytuł tajnego radcy. W 1912 r. został członkiem rady rosyjskiego zebrania. W 1915 r. objął funkcję zastępcy oberprokuratora synodu. Następnie mianowano go senatorem 1 departamentu. Był autorem podręczników szkolnych dotyczących starożytności dla klas młodszych, a także podręcznika religijnego pt. „Wiera, molitwa i żyzń prawosławnogo christianina”. Napisał ponadto molitwosłow, w którym obok słowiańskich tekstów wprowadził ich rosyjski przekład i komentarze filologiczne. W 1919 r. został aresztowany przez CzeKa. Zwolniono go w wyniku interwencji oddziału prawnego moskiewskiego politycznego czerwonego krzyża, po czym wyjechał do Brześcia nad Bugiem, gdzie zmarł 7 marca 1920 r.

</doc>
<doc id="3162903" url="https://pl.wikipedia.org/wiki?curid=3162903" title="Strzelectwo na Olimpiadzie Letniej 1906 – trap, runda podwójna, 14 m">
Strzelectwo na Olimpiadzie Letniej 1906 – trap, runda podwójna, 14 m

Trap, runda podwójna, 14 m był jedną z konkurencji strzeleckich rozgrywanych podczas Olimpiady Letniej 1906 w Atenach. Zawody odbyły się 26 kwietnia na strzelnicy w Kallithei, miejscowości położonej niedaleko Aten.
Startowało tylko 10 strzelców z czterech krajów. Zawodnicy mieli do zestrzelenia 20 rzutek wypuszczanych z 16 metrów przez cztery maszyny. Wszystkie rzutki wyrzucano na większą wysokość (w trapie pojedynczym wyrzucano na mniejszą i większą). Rzutki leciały parami. Maksymalna liczba punktów do zdobycia – 20.

</doc>
<doc id="3162904" url="https://pl.wikipedia.org/wiki?curid=3162904" title="Bolesław Gorczyński">
Bolesław Gorczyński

Bolesław Gorczyński (ur. 26 lutego 1880 w Bramkach, zm. 6 września 1944 w Warszawie) – dramatopisarz, publicysta, tłumacz, dyrektor teatrów.
Życiorys.
Młodszy brat profesora Władysława Gorczyskiego. Studiował prawo na rosyjskim Cesarskim Uniwersytecie Warszawskim i teatrologię w Monachium. Był twórcą eksperymentalnej „Wolnej Sceny” przy Teatrze Małym (1910), założycielem i dyrektorem Teatru Bogusławskiego (1921–1923), ponadto pełnił funkcję dyrektora lub kierownika literackiego kilku teatrów w Warszawie i Łodzi. Zginął w czasie powstania warszawskiego, symboliczne epitafium znajduje się na grobowcu rodzinnym na Cmentarzu Powązkowskim w Warszawie (kwatera 284a-1-8).
Twórczość.
Jego własna twórczość przypadała głównie na epokę Młodej Polski. Napisał osiemnaście sztuk, głównie komedii, w których poruszał tematy charakterystyczne dla epoki, jak kołtuneria drobnomieszczaństwa, zakłamanie moralne i kabotyństwo sfer artystycznych. W jego twórczości widoczne były wpływy dramaturgii skandynawskiej i niemieckiej autorów, takich jak August Strindberg, Frank Wedekind i Hermann Sudermann.
Wybrane sztuki:
Napisał powieści "Socha, bez roli" (1906), "Hanus" (1911), "Na tropie trucizny" (1912) i kilka opowiadań. Publikował felietony i recenzje w „Gazecie Warszawskiej”, „Kurierze Warszawskim”, „Krytyce”, „Świecie”. Tłumaczył m.in. sztuki O. Wilde’a, M. Maeterlincka, L. Pirandella, F. Molnara, M. Acharda.

</doc>
<doc id="3162906" url="https://pl.wikipedia.org/wiki?curid=3162906" title="Witold Retinger">
Witold Retinger

Witold Retinger, (ur. 4 kwietnia 1918 w Wiener Neustadt, 22 czerwca 1982 w Nowym Jorku) – major pilot Wojska Polskiego, major (ang. "Squadron Leader") Królewskich Sił Powietrznych, kawaler Krzyża Srebrnego Orderu Wojennego Virtuti Militari.
Życiorys.
Absolwent Szkoły Podchorążych Lotnictwa w Dęblinie (XIII promocja). 13 września 1939 został mianowany na stopień podporucznika ze starszeństwem z dniem 1 września 1939 w korpusie oficerów lotnictwa, grupa liniowa. W 1939 przedostał się do Francji i w 1940 latał w kluczach kominowych („Patrouilles de protection”). Po upadku Francji w czerwcu 1940 przeleciał do Tangmere w Anglii (z kluczem Henneberga, z Brunonem Kudrewiczem).
W Anglii otrzymał numer służbowy P-0248 i po przeszkoleniu na sprzęcie brytyjskim został przydzielony do dywizjonu 308 (w sierpniu 1940). Na początku 1943 roku objął on dowództwo eskadry w dywizjonie 303. Po kilku miesiącach został dowódcą eskadry w dywizjonie 309. Kapitan pilot Witold Retinger 21 marca 1944 roku został dowódcą dywizjonu 308. Był nim do czasu przejścia na spoczynek (16 listopada 1944 roku)
Po zakończeniu działań wojennych próbował osiedlić się w Ameryce Południowej. Latał jako pilot cywilny (od 16 lutego 1960 w Swissair Transport Co.). Zmarł w Nowym Jorku. Józef Retinger był jego stryjem.
Zwycięstwa powietrzne.
Na liście Bajana figuruje na 54. pozycji z 4 zniszczonymi samolotami.
Chronologiczny wykaz zwycięskich walk powietrznych

</doc>
<doc id="3162909" url="https://pl.wikipedia.org/wiki?curid=3162909" title="Strzelectwo na Olimpiadzie Letniej 1906 – karabin dowolny, dowolna postawa, 300 m">
Strzelectwo na Olimpiadzie Letniej 1906 – karabin dowolny, dowolna postawa, 300 m

Strzelanie z karabinu dowolnego z dowolnej pozycji z 300 m, było jedną z konkurencji strzeleckich rozgrywanych podczas Olimpiady Letniej 1906 w Atenach. Zawody odbyły się 27 i 28 kwietnia na strzelnicy w Kallithei, miejscowości położonej niedaleko Aten.
Startowało 35 strzelców z dziewięciu krajów. Zawodnicy mogli oddać 30 strzałów, za każdy z nich można było zdobyć 10 punktów. Zawodnicy mogli wybierać pomiędzy pozycją klęczącą lub stojącą (nie można było strzelać z pozycji leżącej). Maksymalna liczba punktów do zdobycia – 300.

</doc>
<doc id="3162910" url="https://pl.wikipedia.org/wiki?curid=3162910" title="Organiczny cykl Rankine’a">
Organiczny cykl Rankine’a

Organiczny cykl Rankine'a (ORC z ang. Organic rankine cycle) – obieg termodynamiczny, w którym zachodzi, tak jak w obiegu Rankine’a, parowanie i skraplanie czynnika roboczego, ale nie jest nim woda, a związek organiczny o niskiej temperaturze wrzenia. Czynnik taki pozwala na konstrukcję silnika cieplnego pozyskującego ciepło ze źródeł o niższej temperaturze, takich jak: spalanie biomasy o niskiej kaloryczności, ciepła odpadowego procesów przemysłowych, energii geotermalnej, kolektorów słonecznych i innych. Niskotemperaturowe ciepło może być przekształcone w pracę użyteczną, a ta z kolei w energię elektryczną. Pierwszy prototyp został zaprojektowany i opublikowany w 1961 roku przez Harry Zvi Tabor i Lucien Bronicki.
Zasada działania ORC.
Zasada działania obiegu ORC jest taka sama jak dla tradycyjnego obiegu Rankine'a. Czynnik roboczy jest pompowany do wytwornicy pary, gdzie zostaje podgrzany i odparowuje, następnie zachodzi jego ekspansja w turbinie. Para z turbiny, zostaje przekierowana do skraplacza, gdzie zostaje skondensowana do fazy ciekłej.
W idealnym cyklu Rankine'a proces ekspansji pary na turbinie jest izentropowy, natomiast procesy kondensacji i odparowywania czynnika są izobaryczne.
Niestety cykl rzeczywisty jest cyklem nieodwracalnym (występują straty energii), a więc sprawność całego obiegu ulega zmniejszeniu. Głównymi źródłami tych strat są:
Zwiększenie sprawności obiegu ORC.
Podobnie jak dla tradycyjnego obiegu Rankine'a, stosuje się:
Niekonwencjonalne źródła ciepła dla technologii ORC.
W obiegu ORC można wykorzystać wiele źródeł ciepła, a najważniejsze z nich przedstawiono poniżej.
Odzysk ciepła odpadowego.
Odzysk ciepła odpadowego jest jednym z najważniejszych obszarów rozwoju dla technologii ORC. Może być ona wykorzystywana w kogeneracji np. w elektrociepłowniach/elektrowniach (rola skraplacza), w procesach rolniczych, przemysłowych (gorące spaliny z pieców, odzysk ciepła spalin w pojazdach spalinowych).
Wykorzystanie biomasy do spalania.
Biomasa jest surowcem dostępnym na całym świecie i może być stosowana do wytwarzania elektryczności w małych elektrowniach. Wysokie koszty inwestycyjne, związane z uruchomieniem bloku (tradycyjny obieg CR)na biomasę, dla ORC został on zmniejszony ze względu na niższe ciśnienie czynnika w tym obiegu. Oprócz tego w przeciwieństwie do tradycyjnego czynnika (wody), nie powoduje korozji maszyn, dzięki czemu elementy turbiny i zaworów rurowych nie ulegają rdzewieniu.
Źródła geotermalne.
Temperatura źródeł geotermalnych waha się w granicach od 50 °C do 400 °C. Technologia ORC jest więc idealnie przystosowana do tego typu rozwiązań. Jednakże dla temperatury mniejszej niż 100 °C sprawność obiegu jest bardzo mała, a co za tym idzie nie opłacalne jest wykorzystywanie takich źródeł. W 2019 roku zastosowanie tej technologii rozważała Geotermia Podhalańska.
Elektrownie słoneczne.
Kolejnym źródłem ciepła, jakie można wykorzystać są kolektory słoneczne koncentryczne.
Obecnie elektrownie te oparte są na tradycyjnym obiegu parowym. W przypadku zastosowania ORC, można zastosować mniejsze pojemności układu, jak również potrzeba niższej temperatury z kolektora. Dzięki temu koszty budowy takiej elektrowni stają się niższe, a długość pracy w ciągu roku się wydłuża.
Ciecz robocza.
Wybór odpowiedniej cieczy roboczej jest niezwykle ważny dla pracy w niskotemperaturowym cyklu Rankine'a. Ze względu na niską temperaturę, brak skuteczności wymiany ciepła jest bardzo szkodliwy dla całego procesu. Ten negatywny wpływ silnie zależy od charakterystyki danej cieczy oraz od warunków w jakich pracuje.
W celu odzyskania ciepła, ciecz robocza ma niższą temperaturę wrzenia niż w przypadku powszechnie używanej wody. Najczęściej używane są substancje chłodzące stosowane np. w pompach ciepła lub węglowodory.
Optymalne właściwości płynu roboczego:

</doc>
<doc id="3162911" url="https://pl.wikipedia.org/wiki?curid=3162911" title="Turniej o Koronę Bolesława Chrobrego – Pierwszego Króla Polski 2014">
Turniej o Koronę Bolesława Chrobrego – Pierwszego Króla Polski 2014

Turniej o Koronę Bolesława Chrobrego – Pierwszego Króla Polski 2014 – VII turniej żużlowy „O Koronę Bolesława Chrobrego - Pierwszego Króla Polski”, w którym zwyciężył Polak Patryk Dudek.

</doc>
<doc id="3162915" url="https://pl.wikipedia.org/wiki?curid=3162915" title="Samuil Vulcan">
Samuil Vulcan

Samuil Vulcan (ur. 1 sierpnia 1758 w Vezie, zm. 25 grudnia 1839 w Oradei) – rumuński duchowny greckokatolicki, biskup Oradea Mare (1807–1839).
Życiorys.
Urodził się we wsi Veza (obecnie część Blaju). Studiował teologię w wiedeńskim Barbareum. Otrzymał święcenia kapłańskie w 1784 roku. W 1785 udał się na dalsze studia do Lwowa, gdzie został zastępcą rektora miejscowego seminarium. W 1790 r. został członkiem kapituły katedralnej w Oradei. 12 września 1806 roku wybrano go biskupem Oradei. Wybór ten został potwierdzony 23 marca 1807 r. przez papieża Piusa VII. Został wyświęcony na biskupa 7 czerwca 1807 r. w katedrze Świętej Trójcy w Blaju przez Ioana Boba, biskupa Fogaraszu.
Przeprowadził odbudowę katedry w Oradei (1836-1839).
Założył gimnazjum w Beiuș ("Colegiul Național „Samuil Vulcan”"), drugą obok Blaju rumuńską szkołę unicką.
Zmarł 25 grudnia 1839 w Oradei i został pochowany w miejscowej katedrze.

</doc>
<doc id="3162925" url="https://pl.wikipedia.org/wiki?curid=3162925" title="Tattybübü Tursunbajewa">
Tattybübü Tursunbajewa

Tattybübü Tursunbajewa (ros.: Таттыбюбю Турсунбаева; kirg.: Таттыбүбү Турсунбаева; 12 lipca 1944 – 21 grudnia 1981) – kirgiska aktorka teatralna i filmowa, uhonorowana tytułem Zasłużonej Artystki Kirgiskiej SRR.
Życiorys.
Urodziła się w chłopskiej rodzinie. W 1966 roku ukończyła studia na Wydziale Aktorskim Taszkenckego Instytutu Teatralnego im. Aleksandra Ostrowskiego i została przyjęta do Kirgiskiego Państwowego Akademickiego Teatru Dramatycznego. Zagrała szereg ról głównych w filmach produkcji radzieckiej. Była członkinią Związku Kinematografistów ZSRR. Piękna i ładnie zbudowana, aktorka zostawiła po sobie całą epokę w kinematografii kirgiskiej.

</doc>
<doc id="3162926" url="https://pl.wikipedia.org/wiki?curid=3162926" title="Tattybubu Tursunbajewa">
Tattybubu Tursunbajewa



</doc>
<doc id="3162927" url="https://pl.wikipedia.org/wiki?curid=3162927" title="Misa Eguchi">
Misa Eguchi

 – japońska tenisistka, medalistka igrzysk azjatyckich.
Kariera tenisowa.
Tenisistka występująca głównie w rozgrywkach ITF. Zadebiutowała w maju 2008 roku na turnieju rangi ITF w Nagano. Zagrała tam dzięki dzikiej karcie, ale występ zakończyła na pierwszej rundzie. Pierwszy sukces odniosła w 2011 roku, wygrywając turniej w Bangkoku. W sumie wygrała sześć turniejów w grze pojedynczej i sześć w grze podwójnej rangi ITF.
We wrześniu 2011 roku przystąpiła do kwalifikacji do turnieju WTA Tour w Tokio, lecz przegrała w pierwszej rundzie z Eriką Semą. W następnych latach kilkakrotnie brała udział w kwalifikacjach do podobnych turniejów, z podobnym skutkiem.
W światowym rankingu WTA Tour najwyżej sklasyfikowana na miejscu 109. w grze pojedynczej.

</doc>
<doc id="3162928" url="https://pl.wikipedia.org/wiki?curid=3162928" title="Tattybyubyu Tursunbayeva">
Tattybyubyu Tursunbayeva



</doc>
<doc id="3162929" url="https://pl.wikipedia.org/wiki?curid=3162929" title="Tattubyubyu Tursunbaeva">
Tattubyubyu Tursunbaeva



</doc>
<doc id="3162931" url="https://pl.wikipedia.org/wiki?curid=3162931" title="Feliks Płażek">
Feliks Płażek

Feliks Płażek (ur. 30 maja 1882, Złoczów – zm. 11 września 1950, Kraków) – polski dramaturg i pisarz.
Był synem Edwina Teodora Płażka i Stefanii z domu Wesołowskiej. Brat Edwina. Studiował prawo w Wiedniu. Mieszkał we Lwowie i Krakowie. Publikował w „Czasie”, „Przeglądzie Polskim”, „Przeglądzie Współczesnym”, „Gazecie Literackiej”. Tworzył dramaty odwołujące się do wątków antycznych i poetyki Wyspiańskiego, Słowackiego i Maeterlincka. W twórczości nawiązywał również do historii Bizancjum oraz legendarnych dziejów Polski. Spoczywa na Cmentarzu Salwatorskim (sektor SC14-1-16).
Wybrane dzieła:

</doc>
<doc id="3162935" url="https://pl.wikipedia.org/wiki?curid=3162935" title="Alphonse Weicker">
Alphonse Weicker

Alphonse Weicker (ur. 14 stycznia 1891 roku w Sandweiler, zm. w 1973 roku) – luksemburski piłkarz i bankier.
Piłkarz jeden raz wystąpił (na pozycji bramkarza) w spotkaniu piłkarskiej reprezentacji Luksemburga, 29 października 1911 roku przeciwko Francji (1:4, był to pierwszy mecz w historii reprezentacji Luksemburga). Zawodnik występował wówczas w klubie Sporting Club Luxembourg.
Weicker był także współzałożycielem w 1919 roku (wraz z Léandre Lacroix) Banque Générale du Luxembourg (od 2009 roku bank wchodzi w skład grupy BNP Paribas).
W 1960 roku Wiecker został odznaczony Krzyżem Komandorskim Orderu Korony Dębowej.
14 października 1974 roku jedną z ulic miasta Luksemburg nazwano imieniem Alphonsa Weickera.

</doc>
<doc id="3162938" url="https://pl.wikipedia.org/wiki?curid=3162938" title="Ewangelia Doskonałości">
Ewangelia Doskonałości

Ewangelia Doskonałości – zaginiony apokryf pochodzenia gnostyckiego.
Adolf Harnack datuje apokryf na II w.. Utwór został wspomniany przez Epifaniusza w "Panarionie", a za nim przez Filastriusza. Obaj przedstawili tytuł apokryfu, "Εύαγγέλιον Τελειώσεος" ("Evangelium Consummationis"). Epifaniusz przypisuje autorstwo apokryfu gnostykom, Filastriusz uściśla, że byli to nikolaici.
Rekonstruując treść, Harnack i Hennecke proponują wyjść od cytatu Hipolita „Początkiem doskonałości jest poznanie Boga”. Pojawiły się także propozycje mające na względzie cytat Ireneusza, mówiącego o przyszłym wypełnieniu. Wypełnienie to miałoby się dokonać, kiedy to całe „ziarno światła” rozsiane po świecie zostałoby zgromadzone w jednym miejscu; taki motyw pojawia się m.in. w Ewangelii Ewy i Ewangelii Filipa. Zdaniem Schneemelchera apokryf mógł bądź to opisywać ideał doskonałości i środki umożliwiające jego osiągnięcie, bądź być księgą przeznaczoną dla „doskonałych”, „wybranych”, bądź też był traktowany jako księga doskonała sama w sobie, jako najwyższa Ewangelia zawierająca sumę gnozy.

</doc>
<doc id="3162942" url="https://pl.wikipedia.org/wiki?curid=3162942" title="Marek Jaworski">
Marek Jaworski

Marek Jaworski (ur. 29 sierpnia 1937 w Skarżysku-Kamiennej) – polski dziennikarz, publicysta.
Autor kilkunastu książek z dziedziny sztuki: „W kręgu Kenara” (1968), „Sztuka wokół nas” (1970); biografistyki: „Tadeusz Kotarbiński” (1971), „Janusz Korczak” (1973), „Władysław Tatarkiewicz” (1975), „Ludwik Hirszfeld” (1977); społecznego funkcjonowania kultury: „Apetyt na kulturę” (1979), „Sztuka nie zna granic” i innych. 
Współpracował przy powstaniu książek: Wojciech Jaruzelski „Stan wojenny. Dlaczego” (1992) oraz Stanisław Szwalbe „Wspomnienia” (1996). Pracował m.in. w pismach: „Radar”, „Fakty i Myśli”, „itd”, „Współczesność” (z-ca red. naczelnego, ostatni szef tego czasopisma), „Trybuna Ludu” (komentator, w latach 1981-86 stały korespondent w Paryżu), „Trybuna”, „Sens”, „Wiadomości Kulturalne” (kier.działu, z-ca red. naczelnego), jednocześnie w latach 1973-75 z-ca red. naczelnego czasopisma „Sztuka”, zaś w latach 1996-97 rzecznik prasowy w Ministerstwie Edukacji Narodowej. Członek zespołu redakcyjnego czasopisma „Res Humana”.
Opublikował parę tysięcy artykułów, felietonów, reportaży, korespondencji, recenzji zarówno w dziennikach, jak i tygodnikach (m.in. „Kultura”, „Tygodnik Kulturalny”, „Argumenty”, „Nowe Książki”, „Życie Literackie”, „Fakty”, „Prawo i Życie”, „Walka Młodych”, „Dookoła Świata”, „Perspektywy”, „Panorama”, „Ekran”, „Przekrój”, „Tygodnik Demokratyczny”, „Kontakty”), a także miesięcznikach („Scena”, „Kino”, „Miesięcznik Literacki”, „Dialog”, „Literatura na Świecie”, „Panorama Polska”, „Kultura i Życie”, „Pokolenia”). W latach 70. był autorem i prezenterem wielu programów telewizyjnych o tematyce kulturalnej, m.in. cyklicznego programu „Muzy bez etatu” poświęconego twórczości amatorskiej i ludowej.
Został umieszczony na tzw. "Liście Kisiela".

</doc>
<doc id="3162949" url="https://pl.wikipedia.org/wiki?curid=3162949" title="Malarz szkła">
Malarz szkła

Malarz szkła, szklarz, szklarczyk, błoniarz (niem. "Glazer", łac. "vitreator, membranista") – rzemieślnik, artysta malujący na szkle, witrażysta, komponujący barwne przeszklenia, malarz–specjalista.
Malarze szkła, rzemieślnicy, artyści, malujący szyby, szybki witrażowe, szkło stołowe, ozdoby szklane, składający błony okienne technikami witrażowymi, byli nazywani w dawnej Polsce błoniarzami, szklarzami, później powstały specjalności szklarz, malarz ludowy na szkle czy witrażysta.
Nazwa szklarz dotyczy także zawodu szklarza – hutnika, wytapiającego, dmuchającego szkło i późniejszego zawodu szklarza, który po prostu szklił okna, oprawiał obrazy.
Historia malarzy szkła, szklarzy, witrażystów w Europie.
Sztuka wytapiania i zdobienia szkła w Europie sięga czasów antycznych; znana była w starożytnym Egipcie. W Antyku opracowano techniki wytopu szkieł kolorowych, używanych do układania mozaiki lub w sztuce emalii komórkowej czy wykonywania biżuterii szklanej.
Z czasów antycznych pochodzą też pierwsze szkła malowane. Złote szkła, vetri d’oro, to małe okrągłe przedstawienia, najczęściej portretowe, pochodzące z czasów rzymskich z I wieku naszej ery. Malarze złocili płatkami złota denka uszkodzonych naczyń szklanych i na tak powstałym złotym tle malowali miniaturowe portrety lub wydrapywali w nim kontur obrazu, tak, by można go było umieścić między warstwami szkła, oblutowanymi ołowianym szprosem.
Po upadku Rzymu umiejętność kolorowania szkieł migrowała w VIII stuleciu do Anglii, potem Niemiec i Flandrii, i na powrót do Italii za pośrednictwem misjonarzy angielskich. Do XI wieku wytwarzano witraże z kolorowych szkieł, później także z malowanych.
Święty Hieronim w IV wieku i Wenancjusz Fortunat, biskup Poitiers, w VI stuleciu wspominali o malowanych, czy kolorowanych szybach. W IX wieku malowane okna opisywano w kościołach w Rzymie i w Zurychu, w X wieku w kościele benedyktynów w Tegernsee.
Malarstwo na szkle oraz sztuka składania kolorowych witraży były potrzebne w nowo budowanych kościołach, stąd umiejętności antycznych rzemieślników były kontynuowane w klasztorach europejskich. Potwierdza tę tezę umieszczenie przez mnicha Teofila opisu technologii wytopu szkła i wyrobu witraży oraz farb do malowania na szkle w traktacie "Schedula diversarium artium" z XI wieku, swoistym podręczniku wielu rzemiosł; Teofil Mnich podaje przepisy na wykonanie szkła białego, szafranowego i purpurowego na tafle do wypełniania okien i na naczynia, pisze o zdobieniu przez Greków pucharów ze szkła szafirowego złotem płatkowym, o budowaniu i malowaniu witraży, farbach i technikach malowania na szkle i wypalania obrazów. Cięcie szkła rozpalonym żelazem czy cęgami zastąpiła w XVI wieku technika krojenia diamentem. W nowo powstałych cechach rzemieślniczych, bractwach św. Łukasza razem z malarzami zrzeszali się także szklarze.
W Pradze w 1348 Bractwo św. Łukasza zrzeszało malarzy, rzeźbiarzy, klepaczy złota, szklarzy – "membranatores" i szczytarzy. We Wrocławiu powstał w 1386 cech malarzy, stolarzy, rzeźbiarzy, klepaczy złota i szklarzy.
W Italii ze swojego szkła słynęła Wenecja, Murano, w Watykanie w XV wieku pracowali francuscy szklarze – malarze szkła; Clud, dominikanie – Jakub i Guillaume de Marseil. Malowali na szkle dominikanie wrocławscy w klasztorze św Albrechta. W Niemczech znany był Jakub Griesinger, Vit Hirschvogel, który wykonywał witraże w Norymberdze według projektu Kulmbacha.
Średniowieczni malarze szkła w klasztorach i kościołach cystersów stosowali znaną od czasów starożytnych monochromatyczną technikę en grisaille.
Projekty, kartony najlepszych witraży powstawały w XVI wieku w pracowniach znakomitych malarzy: Leonarda da Vinci, Rafaela, Van Dycka, malowali na szkle Dürer, Ghiberti, Holbein.
W XVI i XVII wieku znani byli szwajcarscy malarze szkła, pomiędzy nimi Jost Amman, malarz szkła, projektant witraży, grafik, malarz. Jost Amman w swoim graficznym dziele "Das Standebuch" przedstawia obok siebie wyobrażenia malarza szkła – Glassmaler i szklarza – Glasser składającego witrażowe okno.
Abraham Diepenbeeck, uczeń Rubensa, malował okna do katedry w Brukseli w XVIII stuleciu. Zygmunt Mohn i jego syn Gotlob Samuel malował okna do Laxenburga, Michał Zygmunt Franck był profesorem szkoły malarskiej na szkle w Monachium.
W drugiej połowie XVIII wieku postęp wytopu szkła skutkował powiększaniem tafli szkła i sztukę układania małych szybek łączonych ołowiem zastąpiło osadzanie szyb w drewnianych, dzielonych ramach okiennych. Pojawili się szklarze z taflami szkła na plecach, wymieniający szyby u klientów.
Powrót technik witrażowniczych nastąpił dopiero pod koniec XIX wieku wraz z modą na historyzm w sztuce, a gwałtowny rozwój w okresie secesji. We Francji pod koniec XIX wieku królewskim nadwornym witrażystą był Karl de Bouche. Amerykański artysta Louis Comfort Tiffany w XIX wieku wynalazł i zastosował nową technikę łączenia kolorowych szkieł. Techniki Tiffany’ego używano najczęściej w produkcji lamp witrażowych i biżuterii szklanej.
W XX wieku modna stała się technika fusingu do łączenia kolorowego szkła, sięgająca czasów antycznych metoda „pate-de-verre”.
Szklarze – malarze szkła w Polsce.
Początkowo gomółki szkła importowano do Polski z Francji, Italii i Flandrii. Piece do przetopu szkła importowanego z okresu X-XII wieku znajdowano w Opolu, Kruszwicy i Gdańsku. Pierwsze huty zaczęły powstawać w XIII wieku i słowo szklarz, hutarz, hutnik, utnik oznaczało tego, który wytapia, dmucha szkło.
Resztki witraży wczesnośredniowiecznych pochodzących z XII wieku odkryto w Gnieźnie, Kruszwicy, Poznaniu, Wrocławiu i Kaliszu.
Przywilej Jana biskupa poznańskiego dla szklarza Tyczkona osiadłego w Poznaniu w roku 1327 na młyn szklarski wydano pod warunkiem reparacji i utrzymania szyb w katedrze poznańskiej.
Ekspansja Kościoła w Polsce w XIV wieku spowodowała, że rzemiosło szklarzy było wykonywane w klasztorach i szkołach katedralnych. Fra Andrea, dominikanin z Polski, robił w tym stuleciu okna malowane w kościele św. Katarzyny w Pizie. Z XIV wieku pochodzą witraże z kościoła Panny Marii, Bożego Ciała i Dominikanów w Krakowie, z katedry we Włocławku, z kościoła św Katarzyny pod Łysą Górą, w Szańcu Olkuszu i Toruniu i Chełmnie.
Razem z malarzami cechowymi pojawili się w polskich miastach także pierwsi cechowi szklarze – malarze szkła. W Warszawie w XVI wieku nazywano ich, podobnie jak w Bractwie św Łukasza w Pradze dwa wieki wcześniej, błoniarzami – "membranatores".
Zespolone ołowiem w błony – szyby, tafelki szkła zastąpiły używane wcześniej w oknach błony zwierzęce, pęcherze rybie. Lwowski malarz Stanisław Lutek maluje w 1489 takie szklane najpewniej błony – "membranas" do kościoła w Busku.
Historyczną, dawniej popularną nazwę błoniarzy, potwierdza cytowany niżej statut cechu szklarzy warszawskich z XVI wieku.
W Krakowie pojawiają się szklarze także w XIV wieku: szklarz Mikołaj otrzymuje w 1389 zapłatę za błony szklane, "membranis vitreis", wykonane prawdopodobnie na Wawel.
Po powstaniu cechu malarzy w 1400 roku malarze szkła w Krakowie byli nazywani szklarzami, śklarzami, niem. Glazer, Glezer, łac. Vitreator. Szklarze współrządzili tym cechem razem z malarzami, a na przemian ze stolarzami i klepaczami złota. W latach 1405, 1410, 1413 szklarz Wenczlaw, a w 1434 i 1436 szklarz Andrzej byli mistrzami cechowymi cechu malarzy. Tylko malarze i szklarze mieli unikalny przywilej używania pędzli do pracy. Statut cechu malarzy, szklarzy i klepaczy złota spisano w Krakowie w 1490.
W dokumentach krakowskiego cechu malarzy brak rozróżnienia na malarzy szkła i szklarzy, stąd termin szklarz oznaczał rzemieślnika wykonującego oba wymienione zawody.
Ustawy cechowe opisywały sztuki mistrzowskie, które na egzaminie musieli wykonać szklarze z Krakowa;
Malowane na szkle obrazy musiały być dobrze wypalone, ..."iżby dłużej trzymało farbę.." Karą za zły wypał było 6 groszy na zbroję, od każdego przypadku. Nie wolno było podmieniać szkła weneckiego na proste i zalepiać niedolutowanych cyną czy ołowiem dziur.
Szklarze uczyli się sztuki malowania w pracowniach malarzy. Pod koniec XV wieku u malarza krakowskiego Stanisława Starego uczył się zawodu i mieszkał Maciej szklarczyk ("sklarczik"). Także szklarz Jerzy uczył się u znanego malarza Joachima Libnawa.
Szklarze, "vitreatores", zrzeszeni w krakowskim cechu malarzy kupowali szyby, gomółki, szklanice, naczynia w hutach szkła lub od kramarzy w jatkach szklarskich, pokrywali je kolorem, malowali obrazy i wypalali farby. Od XVI wieku szklarze stosowali do zdobienia szkła technikę rysunku diamentowymi ostrzami, szlifowanie i matowanie szkła. Mistrzowie i czeladnicy szklarscy zajmowali się też montażem witraży i przeszkleń „membranas magnas, vitratas”, także z szyb niemalowanych. Szybki montowano do siebie przy pomocy cynowych, ołowianych listew, szprosów o profilu dwuteowym, przy większych przeszkleniach stosowano żelazne, drewniane listwy wzmacniające. Tak składane błony, szyby montowano w okna w drewnianych ramach wykonywanych przez stolarzy.
Pojawia się technika zdobienia okien szkłami gabinetowymi, znana na południu Niemiec. Malowano na małych okrągłych owalnych szybkach małe witrażyki, oprawne w ołów, montowane później razem z innymi niemalowanymi gomółkami czy szybkami w okno. Malowano herby królewskie, rycerskie, biskupie, wyobrażenia patronów i świętych. Szklarze używali do barwienia szkieł witrażowych farb emaliowych lub farb naszkliwnych, zmieszanych ze szkłem topliwym, później wypalanych.
Zachował się okrągły mały witraż z kaplicy na Wawelu z 1430 roku z herbem Szafrańców. Rachunek z 1525 opisuje wprawienie w okno mieszkania królowej na Wawelu 10 herbów witrażowych po 1 zł każdy.
Szklarze malowali podobnymi technikami także puchary, kufle, szklanice stołowe, ozdobne szklanice cechowe- wilkomy, luksusowe kosztowne przedmioty. Mikołaj Rej pisał, że aby znamienitego gościa dobrze ugościć, musi być wino i ...z bożą męką malowana śklenica... Inwentarze mieszczańskie z XVI wieku wspominają o malowanych naczyniach szklanych.
Szklarze – malarze szkła działali w swoich własnych cechach oraz w cechach łączonych z malarzami i stolarzami także w Poznaniu, Warszawie, w Kaliszu, Lwowie, Wschowie, Bydgoszczy, w Wilnie, Kownie, Sokalu, Hrubieszowie, Tykocinie, Lublinie i Zamościu. Szklarze gdańscy specjalizowali się w malowaniu na szkle, dużym ośrodkiem szklarzy był Toruń, do cechu szklarzy w Toruniu należeli także rzemieślnicy z Brodnicy i Grudziądza. Pojedynczy szklarze, także pochodzenia żydowskiego, zazwyczaj byli członkami cechów łączonych, działali w wielu mniejszych polskich miastach. Mistrzowie i czeladnicy szklarscy przybywali do Polski z krain sąsiednich, Turyngii, Frankonii, Bawarii, Czech, Słowacji, Śląska.
Szklarze Krakowa, Poznania i Gdańska, według swoich statutów, musieli jako sztukę mistrzowską wykonać; "malowaną mękę Zbawiciela na krzyżu, oblicze i postać Maryi Panny otoczonej promieniami, kolorami pięknymi i dobrze przyrządzonymi, które mają być w ogniu utrwalone t.j. wypalone". Można było wykupić się w cechu szklarzy warszawskich od wykonania na egzaminie mistrzowskim tej sztuki za wpłaceniem co najmniej 16 zł.
Statut szklarzy toruńskich wymagał obok prac szklarskich także malowania szkła frankońskim (może francuskim) sposobem.
Statut cechu szklarzy warszawskich z roku 1556, ułożony przez Grzegorza Czychosowicza, przyznaje, że mimo dawnego obyczaju i statutów szklarzy Poznania, Krakowa i Gdańska, w których każdy mistrz powinien znać sztukę malarską i szklarską, na Mazowszu rzadko przejawiają się wszystkie te umiejętności. Stąd przyjęty statut wymaga tylko umiejętności szklarskich od powołanych czeladników i mistrzów.
Być może już w połowie XVI wieku przeszklenia staniały, stały się bardziej popularne i nowi klienci wybierali szklenia bez malowanych ilustracji, o czym wyraźnie piszą w swoim statucie szklarze, błoniarze warszawscy.
Trochę inaczej w Krakowie, zmieniony w 1587 roku statut dopuszczał wykonanie tylko szklarskich, witrażowych prac, ale nie do końca. Ze sporu z 1650, dotyczącego szklarza Staszkowica, który nie umiał malować, urząd radziecki wykazał, że dawniej do cechu przyjmowano tylko tych szklarzy, którzy umieli malować i zdobić szkła i ukarał grzywną starszyznę cechową za przyjęcie takiego szklarza do cechu.
Późniejsze Statuty szklarzy z Warszawy i Kalisza nie wymieniają konieczności malowania szyb, tylko robotę witrażową, krojenie i łączenie szprosami szyb. Widać, że malarstwo na szkle należało do starszej zanikającej tradycji.
W XVII wieku w Polsce razem z upadkiem wielu rzemiosł, kryzysem została dotknięta także sztuka witrażownicza.
W XVIII wieku jednocześnie z rozwojem technik wytopu szkła powstawały szyby większych wymiarów, natomiast szprosy ołowiane można było zastąpić szybami montowanymi w ramach okiennych podzielonych kilkoma prostymi szprosami z drewna, wykonywanymi przez stolarzy. Szklarze zajmowali się najczęściej szkleniem takich okien.
Jednocześnie rozwijała się technika wytwarzania malowanych lub kolorowanych szkieł stołowych i użytkowych. Białe i kolorowe szklane naczynia, brylantowanie, czyli szlifowane, lustra wytwarzano w manufakturach radziwiłowskich w Urzeczu i Nalibokach.
Tańsze szkło pod koniec XVIII wieku przyczyniło się do rozwoju amatorskiego ludowego malarstwa na szkle. Warsztaty takie powstawały w pobliżu hut szkła, na Śląsku w Czechach, na Słowacji. Stosowano techniki nie wymagające wypału, malowano pod szkłem farbami olejnymi lub temperami, wzorem technik witrochromii lub foliochromii, "eglomise" – podkreślając kolory zakładaną na plecy obrazu złotą, często cynową folią. Obrazkami z wiejskich warsztatów handlowali obraźnicy, łączono handel obrazkami z usługami szklarskimi.
Ponownie w Polsce malowane witraże jako dzieła sztuki pojawiły się w XIX wieku. Malowały je kobiety: Natalia Kicka, Maria Łubieńska. Na przełomie XIX i XX wieku projektowali swoje witraże Stanisław Wyspiański i Józef Mehoffer. Historyzm i secesja w Polsce spowodowały powrót pracowni witrażowniczych i pojawienie się zawodu witrażysty – twórcy okien malowanych i komponowanych z małych kolorowych szkieł, wykonywanego przez artystów i rzemieślników do dnia dzisiejszego.

</doc>
<doc id="3162951" url="https://pl.wikipedia.org/wiki?curid=3162951" title="Diāna Marcinkēviča">
Diāna Marcinkēviča

Diāna Marcinkēviča (ur. 3 sierpnia 1992 w Rydze) – łotewska tenisistka, reprezentantka kraju w Pucharze Federacji.
W rozgrywkach zawodowych zadebiutowała w sierpniu 2008 roku, na turnieju rangi ITF w Tampere, w wieku szesnastu lat. We wrześniu tego samego roku odniosła swój pierwszy poważniejszy sukces, docierając do półfinału turnieju w greckim Wolos, w którym przegrała z Justyną Jegiołką. Rok później triumfowała w turnieju w Tallinnie i to zarówno w grze pojedynczej, jak i podwójnej. W sumie wygrała siedem turniejów singlowych i trzydzieści deblowych rangi ITF.
W kwietniu 2013 wystąpiła w kwalifikacjach pierwszej edycji turnieju WTA Tour w Katowicach, w których pokonała w pierwszej rundzie Tadeję Majerič, ale odpadła w drugiej, po przegranej z Marią-Eleną Camerin. W kwietniu 2014, po wygranej w kwalifikacjach, zagrała po raz pierwszy w karierze w fazie głównej turnieju cyklu WTA Tour – w Stuttgarcie. W pierwszej rundzie trafiła na Anastasiję Pawluczenkową i po przegraniu 2:6, 3:6 odpadła z turnieju. Osiągnięcie to awansowało ją do drugiej setki rankingu WTA, na miejsce 196.
W 2009 zadebiutowała w rozgrywkach Pucharu Federacji.

</doc>
<doc id="3162953" url="https://pl.wikipedia.org/wiki?curid=3162953" title="Diana Marcinkevica">
Diana Marcinkevica



</doc>
<doc id="3162956" url="https://pl.wikipedia.org/wiki?curid=3162956" title="Osada Czorsztyn">
Osada Czorsztyn

Osada Czorsztyn (dawniej Osada Turystyczna Czorsztyn) – skansenowo-turystyczny kompleks 31 obiektów architektonicznych, znajdujący się w gminie Czorsztyn, na półwyspie Stylchyn, w pobliżu osady Podbrzezie, na północnym brzegu Jeziora Czorsztyńskiego.
Lokalizacja.
Z osady roztacza się rozległa panorama na 5 parków narodowych: Gorce (Turbacz), Pieniny, Tatry polskie i słowackie i Babią Górę. Widać z niej 2 średniowieczne zamki: w Czorsztynie i w Niedzicy. Na południowym wschodzie wyraźnie widoczna jest zapora elektrowni, a na zachodzie można dostrzec sylwetkę kościoła we Frydmanie. Tuż obok znajduje się przystań Podhalańskiego Towarzystwa Żeglarskiego.
Obiekty.
Powierzchnia osady wynosi około 17 ha.
W skład osady wchodzi 9 zabytkowych drewnianych pensjonatów i willi, 11 wiejskich chałup i budynków gospodarskich oraz 11 kamiennych piwniczek z drewnianym lamusami nad nimi. Wszystkie obiekty zostały przeniesione tu z dawnych Maniów, Kluszkowiec i Czorsztyna, i pochodzą z XIX i początku XX wieku. Przeniesione tu zostały przed zalaniem Jeziora Czorsztyńskiego. Kompleks składa się z 3 części:
W zachodniej części kompleksu znajduje się 11 chałup i budynków gospodarskich oraz 11 kamiennych piwniczek. W dawnej zagrodzie (obory, stodoły, chlewik) Jana Królczyka czynne jest muzeum regionalne z pełnym oryginalnym wyposażeniem domowym i gospodarczym z 1909 roku. Uliczka jedenastu unikatowych kamiennych piwniczek z drewnianymi spichlerzykami znajduje się w północno-zachodniej części skansenu. Piwniczki te zostały uratowane spośród 37 istniejących niegdyś w Maniowach tego typu budowli, wybudowanych na przełomie XIX i XX wieku z kamienia łamanego. Na każdej z nich wybudowano pięterko w postaci zrębowej szopy na siano. Kompleks piwniczek posiada wybitne w skali europejskiej wartości historyczne i etnograficzne.
W tym sektorze znajduje się również najstarsza (później nieco przebudowana) chałupa z 1898 roku.
Część hotelowa (dla 54 osób) zlokalizowana jest w trzech willach – Teofila Sanoka, Józefa Galoty oraz Leopolda Szperlinga.
Willa „Bank” („Dwór Drohojowskich”) to budynek dawnego dworskiego zajazdu Marcela Drohojowskiego, właściciela dóbr czorsztyńskich. Został wybudowany w 1880 roku jako willa letniskowa. Po II wojnie światowej willa służyła jako siedziba banku spółdzielczego, a w części budynku mieścił się sklep przemysłowo-rolniczy. Obecnie została zaadaptowana na centrum konferencyjno-szkoleniowe (sale konferencyjne na 100, 30 i 15 osób, sekretariat, szatnię, kawiarnię, niewielkie pokoje do spotkań i rozmów w kuluarach).
Cztery wille znajdujące się po południowej stronie osady czekają na zagospodarowanie. Kolejno od wschodu:
Historia.
W drugiej połowie lat 60. XX wieku planowano utworzenie Parku Etnograficznego Ziemi Czorsztyńskiej w okolicy Dworu Tetmajerów w Łopusznej. Pomysł lokalizacji był krytykowany ze względu na zaburzenie czystości formy Dworu. W 1986 roku dr Zbigniew Moździerz z Muzeum Tatrzańskiego w Zakopanem opracował projekt Skansenu Ratowniczego w Maniowach. I ta koncepcja nie została zrealizowana. Na początku lat 90. Urząd Gminy Czorsztyn w Kluszkowcach zamówił w firmie CityProf studium wykonalności pt. "Feasibility Study Komercyjnego Projektu Skansenu i Ośrodka Turystycznego". W ramach realizacji tego projektu – pod merytorycznym nadzorem Muzeum Tatrzańskiego – zrekonstruowano obiekty zabytkowe z Maniów rozebrane przez Muzeum Tatrzańskie jeszcze w latach 1977–1979, m.in. zagrodę nr 33 i willę nr 333. Koncepcję skansenu wielokrotnie zmieniano, w końcu całość podzielono na 2 części: sektor uzdrowiskowy, z willami, z przeznaczeniem na użytek turystyczny, oraz sektor wiejski z chłopskimi zagrodami i piwniczkami – na część quasi-muzealną.
Budowę osady rozpoczęto w 1997 roku. W czasie rekonstrukcji jednej z gospód odkryto podpisy jej gości, najstarszy z 1894 roku. Inwestycja została uhonorowana III nagrodą w konkursie „Budowa Roku 1997”.
Spółka „Osada Turystyczna Czorsztyn Sp. z o.o.” (KRS 0000074431) należała do gminy Czorsztyn (65%) i Skarbu Państwa reprezentowanego przez Zespół Elektrowni Wodnych Niedzica (35%). Przy rekonstrukcji obiektów korzystała ze środków unijnych. W 2002 roku została sprzedana spółce Akva-Tur SA (KRS 0000033288, której jedynym akcjonariuszem była Fundacja Rozwoju Golfa) za 3 mln zł. Według byłego wójta gminy Czorsztyn, Marka Koterby, spółka nabywająca była kontrolowana przez Andrzeja Stocha. Nabywca przekazał sprzedającym jedynie część kwoty transakcji. 80% pozostałego zobowiązania nabywcy wobec gminy i elektrowni nabył w 2003 roku podmiot kontrolowany przez rodzinę Andrzeja Stocha. W 2010 roku sprawa długów osady w Czorsztynie wobec gminy Czorsztyn była przedmiotem sprawy sądowej, w wyniku której prezes spółki Osada Turystyczna Czorsztyn został zobowiązany do spłaty zaległych zobowiązań podatkowych.
Transakcja sprzedaży nieruchomości była przedmiotem prowokacji CBŚ, w wyniku której w 2003 roku został aresztowany wójt Czorsztyna. Relacje między osobami kontrolującymi, mającymi wpływ na, lub zajmujących ważne stanowiska w niektórych z powyższych podmiotów były jednym z wątków tzw. afery hazardowej.
Obecnie operatorem Osady Czorsztyn jest polskie przedstawicielstwo słowackiej spółki Karczma Mlyn S.R.O.

</doc>
<doc id="3162959" url="https://pl.wikipedia.org/wiki?curid=3162959" title="Andreas Asimakopulos">
Andreas Asimakopulos

Andreas Asimakopulos (gr. Ανδρέας Ασημακόπουλος, ur. 14 stycznia 1889 w Aleksandrii) – grecki pływak i waterpolista z początków XX wieku, uczestnik igrzysk olimpijskich.
Trzykrotnie wystartował na igrzyskach olimpijskich. Po raz pierwszy na V Letnich Igrzyskach Olimpijskich w Sztokholmie wystartował w wyścigu pływacki na 100 metrów. W pierwszym wyścigu eliminacyjnym zajął z czasem 1:15,4 trzecie miejsce i odpadł z dalszej rywalizacji. Po wojnie podczas VII Letnich Igrzysk Olimpijskich w Antwerpii i VIII Letnich Igrzysk Olimpijskich w Paryżu brał udział w turniejach piłki wodnej. W pierwszym z nich drużyna Grecji odpadła w półfinale turnieju o brązowy medal, zaś w drugim - grecka drużyna odpadła w eliminacjach.
Asimakopulos reprezentował barwy egipskiego klubu ΕΝΟΑ oraz greckiego Ethnikos GS.

</doc>
<doc id="3162960" url="https://pl.wikipedia.org/wiki?curid=3162960" title="Jan Habsburg">
Jan Habsburg

Jan Baptysta Józef Fabian Sebastian Habsburg (ur. 20 stycznia 1782 we Florencji, Włochy, zm. 11 maja lub 10 maja 1859 w Grazu) – austriacki arcyksiążę, członek rodu Habsburgów, marszałek polny Armii Cesarstwa Austriackiego, modernizator przemysłu, rolnictwa i kolei, mecenas kultury i sztuki.
Rodzina i młodość.
Był jednym z młodszych synów cesarza Leopolda II i Marii Ludwiki Burbon, infantki hiszpańskiej. Na chrzcie otrzymał raczej nietypowe dla Habsburgów imię, Jan, na cześć Jana Chrzciciela patrona Florencji. Pierwszymi językami, jakich się nauczył, były francuski i włoski. W dalszej kolejności opanował niemiecki i łacinę. Już jako nastolatek przejawiał zainteresowanie krajami alpejskimi. Był wówczas pod dużym wpływem historyka i swojego nauczyciela Jana Müllera. Historia, kwestie społeczne, wojskowe i nauka absorbowały go i fascynowały przez całe życie. Zbierał minerały. Był zapalonym alpinistą, myśliwym, znawcą win, przemysłowcem i filantropem.
Kariera wojskowa.
Przeznaczony do kariery wojskowej uczestniczył w bardzo młodym wieku w kampanii przeciwko armii francuskiej Napoleona. Jako 18-latek dowodził armią austriacką w bitwie pod Hohenlinden. W bitwie tej został pokonany przez generała Jeana Moreau. 17 grudnia 1800 na stanowisku dowódcy zmienił go starszy brat arcyksiążę Karol. W 1809 roku na czele 75-tysięcznej armii odniósł sukces w północnych Włoszech. Pokonał kilkukrotnie wojska francuskie dowodzone przez pasierba Napoleona, generała Eugeniusza de Beauharnais. W 1815 oblegał fortecę Huningue.
W latach 1805–1849 był dyrektorem Terezjańskiej Akademii Wojskowej, utworzonej przez cesarzową Marię Teresę 14 grudnia 1751 w Wiener Neustadt.
Od 1795 do śmierci był szefem Pułku Dragonów Nr 9.
Arcyksiążę Jan jako regent (1848-1849).
Dnia 29 czerwca 1848 roku Frankfurckie Zgromadzenie Narodowe, w którym przewagę zdobyła orientacja wielkoniemiecka, dążąca do utworzenia zjednoczonej Rzeszy Niemieckiej ze wszystkich krajów niemieckich, w tym również i Cesarstwa Austrii, wybrała arcyksięcia Jana, zwolennika tej koncepcji, na regenta ("Reichsverweser"). Na arcyksięcia, w Kościele św. Pawła, gdzie obradował parlament głosowało 436 posłów. Ważnym czynnikiem decydującym o wyborze Jana był fakt jego opozycji wobec kanclerza Metternicha.
Arcyksiążę został tymczasową głową państwa. Utworzył on rząd pod przewodnictwem Antona von Schmerlinga. Nie miał jednak wystarczającego mandatu i poparcia politycznego, aby utrzymać się przy władzy. Po upadku rewolucji marcowej, zrezygnował ze stanowiska pod koniec 1849 roku.
Małżeństwo.
Łamiąc zasady obowiązujące w rodzinie cesarskiej (małżonki arcyksiążąt musiały być odpowiednio wysoko urodzone), po wielu latach od poznania i latach starań o zgodę cesarza, ożenił się z miłości z córką poczmistrza, (1804–1885). Przydało to arcyksięciu ogromnej popularności. Dzięki staraniom arcyksięcia Anna w 1834 stała się baronową Brandhofen, a w 1850 roku otrzymała tytuł hrabiny von Meran. Para doczekała się jednego syna:
Przez żonę jego szwagrem był bogaty ziemianin ormiański z Galicji baron Mikołaj Romaszkan, ożeniony z siostrą Anny Teresą.

</doc>
<doc id="3162964" url="https://pl.wikipedia.org/wiki?curid=3162964" title="Vrena">
Vrena

Vrena – miejscowość ("tätort") w Szwecji, w regionie administracyjnym ("län") Södermanland (gmina Nyköping).
Miejscowość położona jest w prowincji historycznej ("landskap") Södermanland, ok. 20 km na północny zachód od Nyköping, pomiędzy jeziorami Hallbosjön i Långhalsen. Przez Vrena przebiega droga krajowa nr 52 ("Riksväg 52"; Nyköping – Katrineholm – Kumla) oraz linia kolejowa do Oxelösund.
W 2010 r. Vrena liczyła 626 mieszkańców.

</doc>
<doc id="3162965" url="https://pl.wikipedia.org/wiki?curid=3162965" title="Józef Walenty Furmanek">
Józef Walenty Furmanek

Józef Walenty Furmanek (ur. 1 lutego 1894 w Pszczewie, zm. 10 marca 1969 w Międzyrzeczu) – działacz społeczny, powstaniec wielkopolski i śląski, kapitan Wojska Polskiego.
Życiorys.
Był synem Wiktora Furmanka, nauczyciela. Wykształcenie zdobywał w Pszczewie, Międzyrzeczu i Głogowie, gdzie w 1914 roku otrzymał świadectwo maturalne. Wcielony w tym samym roku do armii pruskiej w której walczył w Prusach Wschodnich, Karpatach i Galicji. Otrzymał stopień leutnanta po ukończeniu w 1915 roku w Biedrusku szkoły oficerskiej, a później walczył na frontach zachodnim i wschodnim. Pamiętając o swoim pochodzeniu zdezerterował z armii we wrześniu 1918 roku i w Wielkopolsce dołączył do ruchu niepodległościowego. 2 października 1918 roku przez sąd wojenny Rzeszy niemieckiej w Lipsku został skazany zaocznie na karę śmierci za dezercję i zdradę stanu. Uczestniczył od 11 listopada 1918 roku w przygotowaniach do powstania w Kościanie, a po jego wybuchu walczył pod Lesznem, Starym Bojanowem, Górką Duchowną, Żakowem, Murkowem, Lipnem i Osieczną. Podporucznik Furmanek w 1919 roku dowodził 2 kompanią I batalionu OW I w Kopanicy. Kiedy jego ojczyste strony zostały przyłączone do Niemiec próbował przywrócić je Polsce orężem. W rejonie Zbąszynia dowodzony przez niego oddział powstańczy zaatakował znienacka Grenzschutz, lecz po godzinnej walce został zmuszony do wycofania się na wschodnią stronę linii demarkacyjnej. W roku 1920 uczestniczył w II powstaniu śląskim walcząc pod Kluczborkiem. Był kilkakrotnie ciężko ranny podczas walk na frontach I wojny światowej i w czasie powstań.
Otrzymał nominację w październiku 1921 i został komisarzem Straży Celnej i kierownikiem Komisariatu Straży Celnej „Rawicz”. Podczas weryfikacji za służbę w Wojsku Polskim i zasługi bojowe został awansowany na stopień kapitana ze starszeństwem z dniem 1 czerwca 1919 roku i 1308. lokatą w korpusie oficerów rezerwowych piechoty. Z uwagi na antyrządowe przekonania polityczne w następnym roku został przymusowo przeniesiony na emeryturę. W latach 1923–1924 był oficerem rezerwowym 73 pułku piechoty w Katowicach.
Współzałożyciel Towarzystwa Powstańców i Wojaków w Rawiczu i jego pierwszy prezes, przy seminarium nauczycielskim był prezesem koła rodzicielskiego, a później prezes przy gimnazjum państwowym. Działacz rawickiego oddziału Polskiego Związku Zachodniego.
Podczas kampanii wrześniowej 1939 roku był dowódcą batalionu, który osłaniał sztab DOK VII Poznań walcząc na odcinku Poznań – Września – Kłodawa – Kutno. Będąc w niewoli niemieckiej uciekł z niej w połowie września 1939 roku i do 1945 roku ukrywał się na Kielecczyźnie, gdzie walczył w oddziałach partyzanckich Armii Krajowej i Batalionów Chłopskich.
Do Rawicza powrócił w styczniu 1945 roku, a następnie wraz z rodziną przyjechał 8 maja do Międzyrzecza. Kierownik Referatu Wojskowego Starostwa Powiatowego w dniach 1 lipca 1945 – 1 czerwca 1946 rok, oraz czasowo pełnił obowiązki cywilnego komisarza wysiedleńczego. Zasłużony działacz ZBoWiD, długoletni sekretarz zarządu powiatowego Towarzystwa Rozwoju Ziem Zachodnich i członek Plenum Wojewódzkiego Komitetu Frontu Jedności Narodu. Działał w oddziale powiatowym Stowarzyszenia „Pax”. Zasłużył się w konkursie „Ziemia Lubuska piękna, gospodarna i kulturalna” oraz był inicjatorem i realizatorem różnych przedsięwzięć społecznych i kulturalno-oświatowych dla międzyrzeckiego Klubu Inteligencji. Zmarł 10 marca 1969 roku.
Ordery i odznaczenia.
12 czerwca 1935 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="3162967" url="https://pl.wikipedia.org/wiki?curid=3162967" title="Artiom Ważow">
Artiom Ważow

Artiom Ważow (ur. 16 lutego 1991) – rosyjski lekkoatleta specjalizujący się w biegu na 400 metrów.
W 2011 zdobył brąz młodzieżowych mistrzostw Europy oraz złoto uniwersjady w sztafecie 4 × 400 metrów. Dwa lata później wszedł w skład rosyjskiej sztafety, która triumfowała podczas mistrzostw Europy do lat 23 w Tampere.
Rekordy życiowe: stadion – 46,39 (15 czerwca 2013, Jerino); hala stadion – 47,21 (2 lutego 2014, Moskwa). 

</doc>
<doc id="3162969" url="https://pl.wikipedia.org/wiki?curid=3162969" title="Artem Ważow">
Artem Ważow



</doc>
<doc id="3162971" url="https://pl.wikipedia.org/wiki?curid=3162971" title="Bezpieczeństwo inherentne">
Bezpieczeństwo inherentne

Bezpieczeństwo inherentne – bezpieczeństwo procesów produkcyjnych zaprojektowane jako nieodzowne, nieodłączne i przynależące do niego. Materiały czy procesy inherentne są bezpieczniejsze ponieważ wynika to z ich charakterystyki i nieodłącznych właściwości. Idea ma na celu ochronę życia, zdrowia i mienia oraz zapobieganie wypadkom. Celem jest obniżenie ryzyka niesionego przez proces zmniejszając ilości niebezpiecznych materiałów i procesów co dodatkowo obniżyć może koszty zakładu. Mówiąc obrazowo używanie środków bezpieczeństwa inherentnego jest jak dokładanie kolejnych warstw ochronnych między czynnik ryzyka a człowieka. Najlepsze efekty przynosi wykorzystanie narzędzi zwiększających bezpieczeństwo inherentne już w fazie koncepcyjnej planowania instalacji, jednak mogą być one aplikowane również na każdym innym etapie procesu.
Początki koncepcji.
Rozwój przemysłu w drugiej połowie XX wieku, który w przypadku zakładów chemicznych polega na zwiększeniu skali procesu, pociągnął za sobą niechciane skutki w postaci coraz częściej zdarzających się wypadków. Największe i najbardziej szokujące miały miejsce w Flixborough w 1974 roku oraz w Seveso w 1976. Konsekwencją rosnącego ryzyka był rozwój instalacji i systemów ochronnych, które nie tylko komplikowały instalację ale również pociągały za sobą koszty. W sytuacji tej coraz większego znaczenia zaczynała nabierać idea mówiąca o potrzebie eliminacji niebezpieczeństwa, a gdy jest to niemożliwe określenie poziomu ryzyka, którego nie należy przekraczać.
Duża część wypadków spowodowana jest błędem ludzkim, a także zawodnością sprzętu. Niemożliwe jest, aby pracownik utrzymywał nieustannie pełną koncentrację, jak również aby sprzęt był w 100% niezawodny. Przyczyniło się to do powstania idei mającej na celu budowę zakładów przyjaznych dla pracownika, o odpowiedniej tolerancji błędu ludzkiego, gdzie nawet w przypadku awarii nie powstają poważne zakłócenia w produkcji i wydajności
Fundamentalne prawa bezpieczeństwa inherentnego.
Ideę bezpieczeństwa inherentnego jako pierwszy przedstawił Trevor Kletz w późnych latach siedemdziesiątych XX wieku. Sformował on pięć fundamentalnych praw bezpieczeństwa inherentnego: minimalizacja, substytucja, tłumienie, uproszczenie oraz ograniczenie efektów.
Minimalizacja.
Minimalizacja odnosi się do skali prowadzonego procesu. Ze wzrostem skali zakładu rośnie niebezpieczeństwo. Obecna wiedza pozwala na zaprojektowanie procesu, w którym wydajność nie spada pomimo zmniejszenia ilości zasobów. Kluczem do właściwej aplikacji zasady minimalizacji jest takie zaprojektowanie procesu, aby możliwe straty podczas produkcji były jak najmniejsze i nie powodowały szkód w zakładzie.
Przykładami mogą być:
- Nitrogliceryna dawniej wytwarzana w reaktorach zawierających około 1 tony wsadu, aktualnie otrzymywana jest w małych reaktorach zawierających kilkaset gramów substancji.
- System do destylacji Higbee pozwala na tysiąckrotne zmniejszenie zasobów.
Aplikacja zasady minimalizacji może pozwolić na oszczędności związane z zakupem mniejszej i mniej skomplikowanej aparatury.
Substytucja.
Substytucja ma na celu zmianę aparatury, procesów czy substratów na bezpieczniejsze. Zmniejsza ona ryzyka, a także pozwala na oszczędności w zakładzie. Przykładami mogę być:
- Używanie wody pod ciśnieniem jako medium do transportu ciepła zamiast palnych olei.
- Użycie fluorowanych węglowodorów jako czynników chłodzących zamiast amoniaku, propylenu lub etylenu.
Tłumienie.
Tłumienie wiąże się z prowadzeniem procesu w porównywalnie bezpieczniejszych warunkach. Mogą być to na przykład temperatura pokojowa, ciśnienie atmosferyczne, ciekły stan skupienia, jak również transport związków chemicznych w bezpiecznej formie.
Przykłady:
- Składowanie bezwodnego amoniaku w niskiej temperaturze, zamiast pod ciśnieniem 
w temperaturze otoczenia. Powstający wyciek w pierwszym przypadku wytwarza mniej pary.
- Użycie gazowego propylenu zamiast ciekłego rozpuszczonego w palnych rozpuszczalnikach w procesie wytwarzania polipropylenu.
Uproszczenie.
Uproszczenie jest zasadą pozwalającą na oszczędności w zakładzie. Odnosi się ona tak do sprzętu jak i do produktów. Im aparatura jest prostsza, tym najczęściej jest bezpieczniejsza i tańsza. Uproszczenie pozwala również uniknąć skomplikowanych reakcji oraz produktów ubocznych. Zasadę najlepiej zaaplikować już na etapie projektowym.
Przykłady:
- Użycie mocniejszych zbiorników może sprawić, że duże zawory odciążające staną się zbędne.
- Użycie w aparaturze gatunków stali przystosowanych do niskich temperatur może sprawić, że zbędna stanie się skomplikowana aparatura mająca na celu niedopuszczenie do zbytniego wychłodzenia.
- Użycie zasad minimalizacji, substytucji i tłumienia również może przyczynić się do uproszczenia instalacji procesowej.
Ograniczenie efektów.
Ostatnia z zasad mówi o konieczności zmian w projektowaniu procesu i aparatury tak, aby nie dochodziło do powstawania produktów ubocznych, mogących prowadzić do interakcji, a także powstawania silnych efektów na przykład cieplnych czy energetycznych.
Przykładem zastosowania tej zasady może być dwuetapowa reakcja, którą prowadzimy w jednym reaktorze dodając w pierwszym kroku substraty A i B, a w drugim C i D. W momencie błędu i podania ich w niewłaściwej kolejności dojść może do reakcji ubocznych, które mogą być potencjalnie niebezpieczne. Rozwiązaniem problemu jest wykorzystanie dwóch reaktorów: w pierwszym zachodzi reakcja substratów A i B, produkt zostaje przetransportowany do drugiego reaktora, gdzie podaje się tylko substraty C i D, co automatycznie uniemożliwia błąd.
Rozwój koncepcji słów kluczy.
Wraz z rozwojem zainteresowania bezpieczeństwem inherentnym ewoluowała również koncepcja słów kluczy:

</doc>
<doc id="3162973" url="https://pl.wikipedia.org/wiki?curid=3162973" title="Saxophone Varie">
Saxophone Varie

Saxophone Varie (Bembinow, Błażejczyk, Huszcza, Pokrzywińska, Przybylski, Ratusińska) – album Pawła Gusnara z polską, współczesną, kameralną muzyką saksofonową. Do napisania znajdujących się na płycie utworów muzyk zaprosił kompozytorów młodego i średniego pokolenia, związanych z Uniwersytetem Muzycznym Fryderyka Chopina: Miłosza Bembinowa, Wojciecha Błażejczyka, Annę Marię Huszczę, Marię Pokrzywińską, Dariusza Przybylskiego i Weronikę Ratusińską-Zamuszko.
Założeniem projektu było ukazanie różnorodności klasycznej muzyki saksofonowej, dlatego instrument ten pojawia się w czterech klasycznych odmianach: sopranowej, altowej, tenorowej i barytonowej, w różnych wariantach obsadowych – w połączeniu z fortepianem, harfą, klawesynem, organami i warstwą elektroniczną.
Album został wydany w 2013 r. przez firmę Dux (numer katalogowy DUX 0992). Płyta otrzymała nagrodę Fryderyk 2014 w kategorii muzyki poważnej Album Roku Muzyka Kameralna. Była również nominowana jako Najwybitniejsze Nagranie Muzyki Polskiej.
Nagranie objęli patronatem: ZAIKS, ZKP, UMFC, YAMAHA, RICO
Miejsce nagrania, informacje redakcyjne.
Nagranie zrealizowano w Sali Koncertowej Uniwersytetu Muzycznego Fryderyka Chopina w Warszawie [1], [2], [6], [8], Studiu S2 Polskiego Radia w Warszawie [3]–[5], kościele pw. św. Jadwigi Śląskiej w Legnickim Polu [7] i kościele Ewangelicko-Reformowanym w Warszawie [9], [10].
Reżyseria nagrania, montaż i mastering: Katarzyna Rakowiecka-Rojsza [1]; Jędrzej Rochecki [2]; Małgorzata Polańska, Lech Tołwiński [3]–[5], [7]; Maciej Zych [6]; Wojciech Błażejczyk [8]; Jakub Garbacz [9], [10].
Nota programowa: Marcin T. Łukaszewski
Tłumaczenia: Maksymilian Kapelański
Zdjęcia: Tomasz Zakrzewski
Projekt graficzny: Agnieszka Zakrzewska, Rafał Dymerski
Skład: Rafał Dymerski

</doc>
<doc id="3162974" url="https://pl.wikipedia.org/wiki?curid=3162974" title="Strzelectwo na Olimpiadzie Letniej 1906 – karabin dowolny, trzy postawy, 300 m, drużynowo">
Strzelectwo na Olimpiadzie Letniej 1906 – karabin dowolny, trzy postawy, 300 m, drużynowo

Strzelanie z karabinu dowolnego w trzech pozycjach z 300 m drużynowo, było jedną z konkurencji strzeleckich rozgrywanych podczas Olimpiady Letniej 1906 w Atenach. Zawody odbyły się 27 i 28 kwietnia na strzelnicy w Kallithei, miejscowości położonej niedaleko Aten.
Startowało 20 strzelców z czterech krajów (po pięciu w każdej drużynie). Zawodnicy oddawali po 120 strzałów (po 40 w każdej pozycji), za każdy z nich można było zdobyć 10 punktów. Strzelano do tarczy o średnicy jednego metra. Maksymalna liczba punktów do zdobycia indywidualnie – 1200, zaś drużynowo – 6000.

</doc>
<doc id="3162976" url="https://pl.wikipedia.org/wiki?curid=3162976" title="Subterfuge">
Subterfuge



</doc>
<doc id="3162981" url="https://pl.wikipedia.org/wiki?curid=3162981" title="Daniel Pawłowski (jezuita)">
Daniel Pawłowski (jezuita)

Daniel Pawłowski herbu Jastrzębiec (ur. 24 XII 1627 na Wołyniu, zm. 21 VIII 1673 w Rawie) –
polski jezuita, pisarz teologiczny.
Życiorys.
Urodził się w rodzinie ruskiej. Na katolicyzm łaciński przeszedł w kolegium jezuitów w Ostrogu. Wstąpił do zakonu 10 IX 1642 w Krakowie. Święcenia kapłańskie otrzymał w 1654 w Poznaniu. W latach 1655-1658 przebywał w prowincji niemieckiej: odbył trzecią probację w Oettingen, wykładał dialektykę i logikę w Eichstätt. Po powrocie do Rzeczypospolitej profesor kontrowersji w Kaliszu (1658-1659), filozofii i matematyki w Poznaniu (1659-1660), teologii polemicznej tamże (1660-1662) oraz teologii dogmatycznej we Lwowie (1662-1663) i Poznaniu (1663-1668), prefekt kolegium jezuitów w Kaliszu (1668-1669), profesor teologii dogmatycznej w Krakowie (1669-1672) oraz instruktor trzeciej probacji w Jarosławiu (1672-1673). Kasper Niesiecki pisze o nim: "ślub uczynił, z żadnej się ani funkcji, ani miejsca starszym nie wymawiać; mąż świątobliwy".
Wybitny przedstawiciel polskiej szkoły duchowości, uczeń Kaspra Drużbickiego. Do jego dzieł należą:

</doc>
<doc id="3162986" url="https://pl.wikipedia.org/wiki?curid=3162986" title="Alexander King Sample">
Alexander King Sample



</doc>
<doc id="3162987" url="https://pl.wikipedia.org/wiki?curid=3162987" title="Świątynia Inskrypcji">
Świątynia Inskrypcji

Świątynia Inskrypcji (hiszp. "Templo de las Inscripciones") – piramida schodkowa Majów zbudowana w Palenque w Meksyku jako grobowiec dla króla-kapłana K’inich Janaab’ Pakala. Budowę, którą rozpoczęto w ostatniej dekadzie blisko 70-letniego panowania Pakala, dokończył jego syn i następca K’inich Kan Bahlam II.
Pomimo że piramida była przez wiele lat badana przez naukowców, dopiero w 1952 roku meksykański archeolog Alberto Ruz Lhuillier odnalazł kryptę grobową Pakala, do której wejście ukryte było pod podłogą świątyni. Na kamiennej płycie sarkofagu znajduje się słynny relief władcy nazywany też „kamieniem astronauty”, gdyż według niektórych pseudonaukowców przedstawiona na nim postać siedzi za sterami rakiety.
Budowla.
Majowie, którzy wbrew pozorom często chowali swoich zmarłych w piramidach, traktowali taki pochówek jako funkcję wtórną budowli, gdyż jej podstawowa rola sprowadzała się do pełnienia funkcji ceremonialno-kultowej. Dlatego też groby były często umieszczane pod podłogą lub w specjalnie dobudowanej kondygnacji. Świątynia Inskrypcji stanowi pod tym względem wyjątek, gdyż jest pierwszą majańską piramidą z Okresu Klasycznego, której główną funkcją było zabezpieczenie krypty grobowej władcy. Jej budowę rozpoczął ok. 675 roku jeszcze K’inich Janaab’ Pakal, ale ponieważ nie zdążył jej ukończyć, zrobił to jego syn i następca K’inich Kan B’alam II około 683 roku.
Piramida składa się z dziewięciu poziomów i ma wymiary 61×49 m u podstawy i 21 m wysokości. Jej trzon tworzy gruz wymieszany z gliną, który obłożono kamiennymi płytami. Nie ma ona natomiast żadnych fundamentów, gdyż postawiono ją bezpośrednio na gliniastym podłożu. Na jej szczycie znajduje się świątynia z przedsionkiem i trzema pomieszczeniami, których wnętrza pokryto wapiennym stiukiem. Pod podłogą największego z nich ukryto wejście do tunelu prowadzącego do krypty grobowej. Sama sala wyłożona jest tablicami z licznymi hieroglificznymi inskrypcjami, od których wzięła się nazwa świątyni. Opisują one ważne wydarzenia z życia władcy oraz jego dokonania.
Filary.
Do świątyni prowadzi pięć wejść, które oddziela sześć filarów. Noszą one umowne oznaczenia od A do F. Na każdym z nich znajdują się glify oraz hieroglificzne inskrypcje w języku Majów, jednak nie wszystkie są czytelne, gdyż nie zachowały się w całości.
Krypta grobowa.
Piramida od początku była planowana jako grobowiec, dlatego najpierw wzniesiono kryptę, w której miał się znajdować sarkofag władcy. Budowę rozpoczęto od położenia podłogi z kamiennych płyt, na której postawiono sześć wsporników podtrzymujących 15-tonowy blok kamienia przeznaczony na sarkofag. Całość otoczono murem oraz sklepieniem, a wnętrze upiększono dekoracjami. Po zakończeniu prac nad kryptą rozpoczęto budowę piramidy, z której szczytu prowadził do jej wnętrza tunel oraz schody. Gdy Pakal zmarł, jego ciało złożono w sarkofagu, który przykryto kamienną pokrywą i zapieczętowano wapnem. Następnie nałożono płytę z reliefem władcy, a kryptę zamurowano. W przylegającym do niej korytarzu złożono ofiary z 5 lub 6 osób, które miały służyć mu po śmierci. Tunel zasypano gruzem i kamieniami, a wejście do niego zamurowano.
Relief z sarkofagu.
Na płycie sarkofagu znajduje się intrygujący, aczkolwiek całkowicie symboliczny relief odnoszący się do majańskich wyobrażeń pozagrobowych. Gdy patrzy się na niego z boku, można odnieść wrażenie, że przedstawiona na nim postać siedzi za sterami jakiegoś pojazdu. Jednak w rzeczywistości jest to król Pakal ukazany w pozycji półleżącej na czaszce, która symbolizuje demona ziemi. Wyrastające z jego boków wypustki to granice Xibalby. Z kolei znajdujący się na niej pień to pęd kukurydzy przedstawiający Drzewo Światła. Na jego szczycie znajduje się słoneczny ptak quetzal w masce boga deszczu. Całość stanowi symboliczne wyobrażenie życia, które wyrywa się śmierci i ponownie odradza dzięki wodzie i słońcu.

</doc>
<doc id="3162988" url="https://pl.wikipedia.org/wiki?curid=3162988" title="Robin Ventura">
Robin Ventura

Robin Mark Ventura (ur. 14 lipca 1967 w Santa Maria) – amerykański baseballista, który występował na pozycji trzeciobazowego, złoty medalista igrzysk olimpijskich w 1988 roku.
Kariera zawodnicza.
Ventura studiował na Oklahoma State University, gdzie w latach 1985–1988 grał w drużynie uniwersyteckiej Oklahoma State Cowboys. W 1987 wystąpił w College World Series, w których Cowboys ulegli w finale Stanford Cardinal 5–9. Rok później zagrał na olimpiadzie w Seulu, gdzie zdobył złoty medal, a także na mistrzostwach świata we Włoszech, na których reprezentacja USA zajęła 2. miejsce.
W czerwcu 1988 został wybrany w pierwszej rundzie draftu przez Chicago White Sox i początkowo grał w klubach farmerskich tego zespołu, między innymi w Birmingham Barons, reprezentującym poziom
Double-A. W Major League Baseball zadebiutował 12 września 1989 przeciwko Baltimore Orioles, w którym zaliczył RBI double. W 1991 po raz pierwszy zdobył Złotą Rękawicę, zaś rok później po raz pierwszy zagrał w All-Star Game. 4 września 1995 w spotkaniu z Texas Rangers został ósmym zawodnikiem w historii MLB, który zdobył dwa grand slamy w jednym meczu.
W grudniu 1998 jako wolny agent podpisał kontrakt z New York Mets. 20 maja 1999 został pierwszym zawodnikiem w historii ligi, który zdobył grand slama w każdym z dwóch meczów doubleheader. 17 października 1999 w piątym meczu National League Championship Series, w których Mets mierzyli się z Atlanta Braves na Shea Stadium, przy stanie 1–3 dla Braves w całej serii, w drugiej połowie piętnastej zmiany przy wyniku remisowym 3–3 w momencie gdy wszystkie bazy były zajęte przez zawodników Mets, zdobył grand slama, jednak bazę domową zaliczył tylko będący przed odbiciem na trzeciej Roger Cedeño, a Ventura przekroczył jedynie pierwszą bazę i nie dokonał pełnego obiegu, gdyż zawodnicy Mets przystąpili do przedwczesnego celebrowania zwycięstwa i doprowadzenia do szóstego spotkania. Ostatecznie Venturze zapisano to jako RBI single, a wynik końcowy oficjalnie 4–3 na korzyść Mets. Odbicie Ventury znane jest pod nazwą "Grand Slam Single".
W grudniu 2001 przeszedł do New York Yankees za Davida Justice, zaś w lipcu 2003 do Los Angeles Dodgers. 7 października 2004 w meczu Dodgers – Arizona Diamondbacks zdobył 18. grand slama w MLB, przesuwając się wówczas na trzecie miejsce w klasyfikacji wszech czasów. Po raz ostatni zagrał trzy dni później. W 2006 został wybrany do uczelnianej Hall of Fame.
Kariera menedżerska.
W październiku 2011 został menadżerem Chicago White Sox i pełnił tę funkcję do końca sezonu 2016.

</doc>
<doc id="3162990" url="https://pl.wikipedia.org/wiki?curid=3162990" title="John George Vlazny">
John George Vlazny



</doc>
<doc id="3162991" url="https://pl.wikipedia.org/wiki?curid=3162991" title="Radio Plus Opole">
Radio Plus Opole



</doc>
<doc id="3162994" url="https://pl.wikipedia.org/wiki?curid=3162994" title="Robert Charles Morlino">
Robert Charles Morlino



</doc>
<doc id="3162995" url="https://pl.wikipedia.org/wiki?curid=3162995" title="Hal Scardino">
Hal Scardino

Hal Scardino (właściwie Albert Henry Hugh Scardino) (ur. 25 grudnia 1984) – amerykański aktor filmowy, znany z roli "Omriego" w filmie "Indianin w kredensie".
Życiorys.
Urodził się w Savannah, w stanie Georgia, w Stanach Zjednoczonych jako najmłodszy z trojga dzieci. Dorastał w londyńskim Knightsbridge. Uczęszczał do "Winchester College", niezależnej szkoły dla chłopców w Anglii. Karierę aktorską zaczął w wieku 10 lat, grając "Morgana" w filmie biograficznym Szachowe dzieciństwo, w reżyserii Stevena Zailliana. W 1995 wystąpił w filmie "Indianin w kredensie" i za swoją rolę otrzymał trzy nominacje, m.in. do nagrody Young Artist Award, przyznawanej przez Fundację Młodych Artystów. Ostatni film z jego udziałem pojawił się w kinach w 1996 i nosił tytuł "Pokój Marvina", gdzie grał "Charliego". Po tym występie, aktor przerwał karierę aktorską, w celu dalszej edukacji, czego efektem było zdobycie tytułu licencjackiego w 2005 na Uniwersytecie Columbia. W 2015 powrócił na deski teatru, występując w sztuce (był też jej producentem) pt. "The Show". W 2017 zagrał w serialu "Man in an Orange Shirt".
Od 2010 mieszka w Wielkiej Brytanii.
Działalność charytatywna.
Poza aktorstwem, Hal Scardino jest współzałożycielem "Aperta Productions", organizacji non-profit, wspierającej działalność artystyczną części społeczeństwa. 

</doc>
<doc id="3162997" url="https://pl.wikipedia.org/wiki?curid=3162997" title="Puchar Mistrzów CONCACAF (1967)">
Puchar Mistrzów CONCACAF (1967)

Puchar Mistrzów CONCACAF 1967 – trzeci sezon Pucharu Mistrzów CONCACAF, najbardziej prestiżowego turnieju w północnoamerykańskiej klubowej piłce nożnej.
Turniej został wznowiony po trzyletniej przerwie. W rozgrywkach wzięło udział dziewięć drużyn z ośmiu krajów. Został zastosowany podział na trzy grupy regionalne – Ameryki Północnej, Środkowej i Karaibów. Zwycięzcą okazał się salwadorski zespół Alianza FC, który w trójmeczu finałowym pokonał Jong Colombia z Antyli Holenderskich.
Wyniki.
Strefa Ameryki Północnej.
Philadelphia Ukrainians był jedynym zespołem ze strefy Ameryki Północnej, dzięki czemu awansował do półfinału bez konieczności rozegrania meczu.
Strzelcy goli.
4 gole
3 gole
2 gole
1 gol

</doc>
<doc id="3162998" url="https://pl.wikipedia.org/wiki?curid=3162998" title="Alfred John Markiewicz">
Alfred John Markiewicz



</doc>
<doc id="3162999" url="https://pl.wikipedia.org/wiki?curid=3162999" title="Płóczka (dopływ Bobru)">
Płóczka (dopływ Bobru)

Płóczka – potok w południowo-zachodniej Polsce, lewy dopływ Bobru, w powiecie lwóweckim, płynący przez wschodnią część Pogórza Izerskiego u północnych podnóży Wzniesień Gradowskich.
Przebieg.
Źródła Płóczki znajdują się w Nagórzańskim Lesie, na wschód od Podskala i południowy wschód od Gradówka. Wiele drobnych cieków łączy się u podnóży Pirszyna, tworząc potok. Po wypłynięciu z lasu potok przepływa obok szeregu stawów rybnych i wpływa do Płóczek Dolnych. Tam łączy się ze swoim największym dopływem – Słotwiną. Następnie Płóczka opływa od południa i wschodu stare miasto w Lwówku Śląskim i wpada do Bobru powyżej oczyszczalni ścieków. Górną część doliny Płóczki porastają lasy mieszane i świerkowe. W środkowej części są użytki rolne i stawy, a dolny odcinek potoku prowadzi wśród zabudowań i jest niemal w całości uregulowany. Płóczka ma długość ok. 10 km.
Niekiedy Słotwina bywa uważana za główny ciek, którego dopływem jest Płóczka. Według opracowań niemieckich górny bieg Płóczki, noszący nazwę "Seifen", po połączeniu ze Słotwiną ("Görre") tworzył dolny bieg Płóczki ("Görisseiffenbach"). Według mapy z XIX w. Płóczka była niegdyś dłuższa o około kilometr. Przed ujściem płynęła równolegle do Bobru i kończyła swój bieg w Rakowicach Wielkich.
Kapliczka św. Wawrzyńca.
W dolinie górnej Płóczki stoi kapliczka św. Wawrzyńca. Według wmurowanej tabliczki została wzniesiona w czerwcu 1992 r. staraniem Wielkopolsko-Śląskiego Bractwa Siedmiu Gwiazd.

</doc>
<doc id="3163000" url="https://pl.wikipedia.org/wiki?curid=3163000" title="Sjösa">
Sjösa

Sjösa – miejscowość ("tätort") w Szwecji, w regionie administracyjnym ("län") Södermanland (gmina Nyköping).
Miejscowość położona jest w prowincji historycznej Södermanland, ok. 7 km na północny wschód od centrum Nyköping, przy linii kolejowej Åby (Norrköping) – Nyköping – Järna (Nyköpingsbanan).
W Sjösa znajduje się posiadłość "Sjösa gård".
W 2010 r. Sjösa liczyła 483 mieszkańców.

</doc>
<doc id="3163001" url="https://pl.wikipedia.org/wiki?curid=3163001" title="Alexander Joseph Brunett">
Alexander Joseph Brunett



</doc>
<doc id="3163002" url="https://pl.wikipedia.org/wiki?curid=3163002" title="Daniel Pawłowski">
Daniel Pawłowski



</doc>
<doc id="3163003" url="https://pl.wikipedia.org/wiki?curid=3163003" title="Płóczka">
Płóczka



</doc>
<doc id="3163007" url="https://pl.wikipedia.org/wiki?curid=3163007" title="Benzoesan etylu">
Benzoesan etylu

Benzoesan etylu – organiczny związek chemiczny, ester kwasu benzoesowego i etanolu, z których można go otrzymać w obecności katalizatora kwasowego:
Jest bezbarwną cieczą o charakterystycznym zapachu. Rozpuszcza się w rozpuszczalnikach organicznych np. etanolu, słabo rozpuszcza się w wodzie, ulegając w niej hydrolizie:
C6H5COOC2H5 + H2O → C6H5COOH + C2H5OH

</doc>
<doc id="3163009" url="https://pl.wikipedia.org/wiki?curid=3163009" title="Huwawa">
Huwawa

Huwawa (sumeryjski; akad. Humbaba) – w mitologii Mezopotamii potwór, przeciwnik Gilgamesza.
Postać.
Huwawa zamieszkiwał krainę cedrów, której strzegł. Funkcję strażnika pełnił na polecenie Enlila. Miał postać olbrzyma, a ciało jego chroniło siedem warstw przerażającego blasku. Enkidu tak opisuje jego wygląd:
Enkidu uważa też, że nikt nie mógłby uciec przed Huwawą. Potwora przedstawiano jako postać o ciele człowieka, straszliwej twarzy z długimi włosami i wąsami, lwich pazurach.
"Gilgamesz i kraina życia".
Jeden z mitów, zachowany w tekście "Gilgamesz i kraina życia", opowiada, jak Gilgamesz, władca Uruk, wyruszył na wyprawę, marząc o wielkim cedrze. W końcu go znalazł w krainie cedrów:
Bohater ściął drzewo, a przyjaciel Gilgamesza Enkidu pomagał mu, odrąbując gałęzie. Jednakże strażnikiem tej krainy z nakazu bogów był potwór Huwawa. Czyn króla Uruk zaniepokoił go, w związku z czym zesłał on nań głęboki sen. Enkidu próbował zbudzić swego przyjaciela, co mu się udało. Gilgamesz ubrał się w odświętną szatę i złożył przysięgę na życie swej matki, Ninsun, i ojca, Lugalbandy, że pozbawi życia potwora, w nadziei, że zyska w ten sposób sławę. Przyrzekł nie wracać do swego miasta, dopóki nie pokona Huwawy, nawet w przypadku, gdyby okazał się on bogiem. Wtedy Enkidu podjął próbę odciągnięcia swego towarzysza od tego zamiaru, opisując mu wygląd potwora. Jednak syn Ninsun nie przestraszył się.
Władca Uruk znalazł potwora. Odbyła się między nimi konwersacja, której treść Szarzyńska uważa na niejasną. W każdym razie po jej zakończeniu Gilgamesz zniszczył siedem cedrów, które strzegły domostwa wroga. Następnie wstąpił do jego domu i przyparł potwora do ściany. Uderzył go w policzek i spętał, zakładając mu też kółko do nosa, jak ujarzmionemu bykowi. Potwór, szczękając zębami, poprosił o pozwolenie na wygłoszenie słów do bóstwa Utu. Następnie jął prosić Gilgamesza, kląć się na ziemię, niebo i podziemia, aż zmiękczył jego serce. Syn Lugalbandy wyrzekł słowa:
Enkidu przypomniał jednak Gilgameszowi o przysiędze. Jeśli Huwawa odzyska wolność, Gilgamesz nie będzie mógł wrócić do swego miasta. Potwór zwrócił się z wyrzutem do Enkidu, ale ten przeciął mu szyję.
Wojownicy schowali odciętą głowę Huwawy w sakwie, którą zdeponowali przed Enlilem. Bóstwo zapłonęło gniewem. Przeklęło morderców. Za karę za „położenie na potworze ręki” i „zniszczenie jego imienia” Enlil obiecał im spiekotę palącą twarze oraz ogień pochłaniający ich jedzenie i nawet wodę, którą chcieliby wypić. Z drugiej strony ofiarował Gilgameszowi siedem promieni, by ochraniały go, gdy będzie wracał.
Sumerowie inaczej oceniali Gilgamesza, uznając, że zachował się bohatersko.
Związki z innymi kulturami.
Huwawa może być odpowiednikiem Humbana, bóstwa czczonego u Elamitów. Od postaci Hubaby wywodzi się Kombabos, strażnik występujący w późniejszej, pochodzącej z czasów hellenistycznych legendzie północnosyryjskiej.
W sztuce.
Zachowały się podobizny Huwawy. Jedna z nich widnieje na mierzącej 10,5 cm plakietce z terakoty, którą datuje się na okres Isin-Larca lub starobabiloński. Prócz takich plakietek potwór widnieje również na pieczęciach cylindrycznych. Przedmioty te wykonano w drugim i pierwszym tysiącleciu przed Chrystusem, zwłaszcza w okresie starobabilońskim. Babilońskie przedstawienia twarzy potwora wydają się mieć związek z wróżbiarstwem. Odczytano inskrypcje przepowiadające rewolucję, jeśli „jelita są jak Huwawa” bądź gdy kobieta „urodzi [dziecko] w kształcie Huwawy”. Niewykluczone, że podobizny głowy Hubaby pełniły funkcję talizmanów. Twarz potwora widnieje także w rzeźbie kamiennej u wejścia do świątyni w Tell al-Rimah. Również ona pochodzi z czasów starobabilońskich.

</doc>
<doc id="3163010" url="https://pl.wikipedia.org/wiki?curid=3163010" title="Carlo Maderna">
Carlo Maderna



</doc>
<doc id="3163012" url="https://pl.wikipedia.org/wiki?curid=3163012" title="Benzoesan metylu">
Benzoesan metylu

Benzoesan metylu, – organiczny związek chemiczny z grupy benzoesanów, ester kwasu benzoesowego i metanolu, z których można go otrzymać w obecności katalizatora kwasowego. Jest bezbarwną cieczą o charakterystycznym zapachu. Rozpuszcza się w rozpuszczalnikach organicznych, np. etanolu, słabo rozpuszcza się w wodzie, ulegając w niej hydrolizie:

</doc>
<doc id="3163013" url="https://pl.wikipedia.org/wiki?curid=3163013" title="Piotr Moss - Chagall For Strings">
Piotr Moss - Chagall For Strings

Piotr Moss: Chagall For Strings – album kwartetu Opium String Quartet z premierową muzyką współczesną stworzoną przez kompozytora Piotra Mossa. Został wydany w 2013 przez wydawnictwo CD Accord Music Edition – numer katalogowy AC195. Na płycie występuje uznana śpiewaczka, Jadwiga Rappé. „Piotr Moss: Chagall For Strings” to muzyczny kolaż dźwięków inspirowany malarstwem Marca Chagalla – kompozycje cechuje przewrotność rytmów i harmonii. Płyta otrzymała nagrodę Fryderyk 2014 w kategorii muzyki poważnej – Album Roku Muzyka Współczesna.

</doc>
<doc id="3163018" url="https://pl.wikipedia.org/wiki?curid=3163018" title="Motocyklowe Grand Prix Hiszpanii">
Motocyklowe Grand Prix Hiszpanii

Motocyklowe Grand Prix Hiszpanii – eliminacja Motocyklowych Mistrzostw Świata rozgrywana w latach 1950-1955, i od 1961 do chwili obecnej. Wyścig poprzednio był rozgrywany na trzech torach: w Jerez de la Frontera, Montjuïc, Madrycie. Pierwszy wyścig o Grand Prix Hiszpanii został rozegrany w 1950 roku. Jedyna przerwa w organizowaniu była w latach 1956-1960.
Wyniki wyścigów w MMŚ.
Na różowo zaznaczono wyścigi, które nie były zaliczane do MMŚ.

</doc>
<doc id="3163019" url="https://pl.wikipedia.org/wiki?curid=3163019" title="Fleischmann">
Fleischmann

Fleischmann GmbH und Co. KG – zakład produkujący modele kolejowe w skalach H0 i N.
Historia.
Przedsiębiorstwo Fleischmann w 1887 roku rozpoczęło produkowanie modeli wagonów kolejowych. W 1952 roku na targach zabawek firma zaprezentowała modele kolejowe w skali H0. W 1968 roku na norymberskich targach zabawek zakład zaprezentował pierwsze lokomotywy i wagony w skali N. Obecnie firma produkuje modele kolejowe w obu skalach, zarówno H0 jak i N. W 2008 roku przedsiębiorstwo Fleischmann zostało zakupione przez przedsiębiorstwo Modelleisenbahn Holding.

</doc>
<doc id="3163022" url="https://pl.wikipedia.org/wiki?curid=3163022" title="Lista szefów rządów Królestwa Sardynii">
Lista szefów rządów Królestwa Sardynii

Zobacz też.
Premierzy Włoch

</doc>
<doc id="3163023" url="https://pl.wikipedia.org/wiki?curid=3163023" title="Hrabstwo Vermillion">
Hrabstwo Vermillion

Hrabstwo Vermillion (ang. "Vermillion County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 259,93 mil2 (673,22 km2). Według danych z 2010 r. hrabstwo miało 16 212 mieszkańców. Hrabstwo powstało w 1 lutego 1824 roku, a jego nazwa pochodzi od rzeki Vermilion.

</doc>
<doc id="3163024" url="https://pl.wikipedia.org/wiki?curid=3163024" title="Antoni Durcovici">
Antoni Durcovici

Antoni Durcovici, właściwie Anton Durcovici (ur. 17 maja 1888 w Bad Deutsch-Altenburg zm. 20 grudnia 1951 w Syhot Marmaroski) – rumuński biskup, w latach 1947–1949 biskup diecezji Jassów. Błogosławiony Kościoła katolickiego.
Życiorys.
Urodził się w Bad Deutsch-Altenburg, a cztery lata później, wraz z matką i bratem, wyjechał do Królestwa Rumunii. Ukończył szkołę podstawową i liceum w Jassach i Bukareszcie. W 1906 roku dołączył do rzymskokatolickiego seminarium i kontynuował studia w Rzymie. Święcenia kapłańskie przyjął 24 września 1910. W 1924 roku został rektorem seminarium duchownego w Bukareszcie. Funkcję tę pełnił do 1948 roku, kiedy to został powołany na biskupa diecezji Jassów.
Śmierć i beatyfikacja.
26 czerwca 1949 roku został aresztowany przez Departament Bezpieczeństwa Państwowego, podczas gdy był z wizytacją w Popești-Leordeni. 10 września 1951 roku został przeniesiony do więzienia do Sighet prison, gdzie tam trzy miesiące później 20 grudnia 1951 zmarł i został pochowany w nieznanym grobie. Po jego śmierci władze komunistyczne usunęły wszystkie dowody pobytu biskupa w więzieniu, niszcząc wszystkie papiery.
Jego proces beatyfikacyjny rozpoczął się 28 stycznia 1997. 31 października 2013 papież Franciszek ogłosił dekret dotyczący jego męczeństwa i ogłosił dzień 17 maja 2014 jako dzień jego beatyfikacji. Tego dnia na stadionie im. Emila Alexandrescu w Jassach pod przewodnictwem kard. Angelo Amato odbyła się beatyfikacja.

</doc>
<doc id="3163026" url="https://pl.wikipedia.org/wiki?curid=3163026" title="Sergio Garcia (kulturysta)">
Sergio Garcia (kulturysta)



</doc>
<doc id="3163028" url="https://pl.wikipedia.org/wiki?curid=3163028" title="Eurowizja 1957">
Eurowizja 1957



</doc>
<doc id="3163030" url="https://pl.wikipedia.org/wiki?curid=3163030" title="Bolesław Turzański">
Bolesław Turzański



</doc>
<doc id="3163032" url="https://pl.wikipedia.org/wiki?curid=3163032" title="Aleksandr Budiłowicz">
Aleksandr Budiłowicz

Aleksandr Budiłowicz, właśc. Budziłowicz (ur. 1845, zm. po 1917) - rosyjski duchowny prawosławny, poseł do Dumy IV kadencji.
Życiorys.
Był synem duchownego. Rodzinne nazwisko "Budziłowicz" zmienił na brzmiące bardziej rosyjsko. Absolwent prawosławnego seminarium duchownego w Wilnie (1865), a następnie Petersburskiej Akademii Duchownej, gdzie uzyskał stopień magistra nauk teologicznych. Duchowny prawosławny, protojerej. Był duchownym żonatym, miał sześcioro dzieci.
Po ukończeniu Akademii Duchownej został zatrudniony w seminarium duchownym, którego był absolwentem, był równocześnie katechetą w szkole junkierskiej. Od 1870 do 1881 służył w Warszawie, następnie zaś przeprowadził się do Chełmu, gdzie był wykładowcą, a następnie inspektorem w klasycznym gimnazjum męskim, jak również służył w soborze katedralnym. W 1892 otrzymał godność protojereja.
W 1895 był nadzorcą szkół cerkiewnych w wikariacie chełmskim eparchii chełmsko-warszawskiej. Działał w Chełmskim Bractwie Bogurodzicy.
Blisko współpracował z biskupem chełmskim Eulogiuszem. Dzięki jego rekomendacji uzyskał mandat deputowanego do IV Dumy Państwowej, przedstawiciela prawosławnych mieszkańców guberni lubelskiej oraz siedleckiej (następnie także chełmskiej).
W Dumie związał się początkowo z frakcją nacjonalistów i umiarkowanej prawicy, następnie przystąpił do oktiabrystów. Po rozłamie w tym ugrupowaniu należał do frakcji ziemców-oktiabrystów i do Bloku Postępowego.
W momencie wybuchu rewolucji lutowej przebywał w Piotrogrodzie. We wrześniu 1917 wyjechał do Romanowa-Borisoglebska. Jego dalsze losy są nieznane.
Autor publikacji związanych z prawosławiem na terenie Chełmszczyzny:

</doc>
<doc id="3163033" url="https://pl.wikipedia.org/wiki?curid=3163033" title="Ulica Kotlarska w Krakowie">
Ulica Kotlarska w Krakowie

Ulica Kotlarska – ulica w Krakowie, położona w całości w administracyjnej dzielnicy II Grzegórzki.
Przebieg.
Ulica rozpoczyna swój bieg na Rondzie Grzegórzeckim, gdzie staje się przedłużeniem Alei Powstania Warszawskiego, i właściwie bezprzecznicowo łączy je z Mostem Kotlarskim na którym kończy swój przebieg, a jej przedłużeniem za mostem staje się ulica Gustawa Herlinga-Grudzińskiego.
Historia.
Historia ulicy rozpoczyna się w latach 80. XX wieku, kiedy została wytyczona i zbudowana jako nowa arteria ze Śródmieścia do Podgórza. Przeszkodą w planach okazała się być rzeka Wisła, gdyż nie było wówczas środków finansowych na zbudowanie mostu. Arteria przez 20 lat kończyła bieg przed Wisłą na skrzyżowaniu z ulicą Podgórską (przebudowano je w 2001 roku podczas budowy mostu). Plany sprzed 20 lat zostały ostatecznie zrealizowane gdy w końcu w 2001 roku wybudowano szeroki Most Kotlarski i ostatecznie połączył on omawianą ulicę z Zabłociem.
Współczesność.
Obecnie ulica Kotlarska jest czteropasmową drogą z torowiskiem tramwajowym prowadzącym do pętli „"Mały Płaszów"”, ale przez estakadę tramwajową nad stacją Kraków Płaszów również w kierunku Kurdwanowa, Prokocimia i Nowego Bieżanowa. Jest ona częścią II obwodnicy Krakowa.
Komunikacja.
Przez ulicę Kotlarską przejeżdżają 4 linie MPK Kraków są to:

</doc>
<doc id="3163034" url="https://pl.wikipedia.org/wiki?curid=3163034" title="Parafia Najświętszej Maryi Panny Królowej Polski w Borowej">
Parafia Najświętszej Maryi Panny Królowej Polski w Borowej

Parafia Najświętszej Maryi Panny Królowej Polski w Borowej – parafia znajdująca się w dekanacie Oleśnica zachód w archidiecezji wrocławskiej. Erygowana została w 1988 roku.
Obsługiwana przez księży archidiecezjalnych.

</doc>
<doc id="3163036" url="https://pl.wikipedia.org/wiki?curid=3163036" title="P'yǒngyang">
P'yǒngyang



</doc>
<doc id="3163037" url="https://pl.wikipedia.org/wiki?curid=3163037" title="Ulica Gustawa Herlinga-Grudzińskiego w Krakowie">
Ulica Gustawa Herlinga-Grudzińskiego w Krakowie

Ulica Gustawa Herlinga-Grudzińskiego - ulica w Krakowie, położona w całości w administracyjnej dzielnicy "Podgórze".
Przebieg.
Ulica zaczyna swój bieg na Moście Kotlarskim, gdzie staje się przedłużeniem Ulicy Kotlarskiej. Za mostem skręca w lewo, gdzie zaczyna się pokrywać z biegiem dużo starszej ulicy Zabłocie. Następnie bezprzecznicowo biegnie prosto pod wiadukt kolejowy na linii kolejowej nr 100, by tam zakończyć przebieg. Za wiaduktem jej przedłużeniem staje się ulica Stanisława Klimeckiego.
Historia.
Historia omawianej drogi zaczyna się właściwie w latach 80. XX wieku, kiedy to narodziła się idea nowej nitki komunikacyjnej ze Śródmieścia do Podgórza. Jednak nie było wystarczającej ilości pieniędzy na zbudowanie mostu na rzece Wiśle, dlatego wówczas skończyło na niczym. Budowa ostatecznie rozpoczęła się w 2001 roku podczas budowy Mostu Kotlarskiego, a zakończyła się w połowie roku 2002. Następną ważną datą w kalendarium omawianej arterii jest styczeń 2010, kiedy to rozpoczęła się budowa torowiska tramwajowego na ulicy. Otwarte ono zostało 18 listopada 2010 roku.
Współczesność.
Obecnie Ulica Herlinga-Grudzińskiego jest czteropasmową drogą z torowiskiem Krakowskiego Szybkiego Tramwaju, na ulicy jest zlokalizowany jeden przystanek tramwajowy - "Zabłocie" oraz jeden przystanek autobusowy - "Most Kotlarski". Ulica jest częścią II obwodnicy Krakowa.
Komunikacja.
Przez ulicę Gustawa Herlinga-Grudzińskiego przejeżdżają 3 linie MPK Kraków. Są to:

</doc>
<doc id="3163039" url="https://pl.wikipedia.org/wiki?curid=3163039" title="Hair Zeqiri">
Hair Zeqiri

Hair Zeqiri (ur. 11 października 1988 we Wlorze) – albański piłkarz, grający na pozycji pomocnika.
Kariera klubowa.
Veliu profesjonalną karierę rozpoczął w klubie Flamurtari Wlora, w którym, nie licząc rocznej przerwy na występy w tureckim Çaykur Rizespor,występuje do tej pory.
Kariera reprezentacyjna.
W reprezentacji Albanii zadebiutował 29 lutego 2012 roku w towarzyskim meczu przeciwko Gruzji. Na boisku pojawił się w 55 minucie meczu.
Sukcesy.
Flamurtari

</doc>
<doc id="3163040" url="https://pl.wikipedia.org/wiki?curid=3163040" title="Bolesław Kazimierz Turzański">
Bolesław Kazimierz Turzański

Bolesław Kazimierz Turzański (ur. 15 lutego 1913 w Kołomyi, zm. 11 września 2004 we Wrocławiu) – porucznik pilot Polskich Sił Powietrznych w Wielkiej Brytanii, kawaler Krzyża Srebrnego Orderu Wojennego Virtuti Militari.
Życiorys.
Pod koniec 1939 przedostał się do Anglii, gdzie otrzymał numer służbowy 782792 (angielski), P-2094 (polski) i po przeszkoleniu na sprzęcie brytyjskim został przydzielony do powstałego w sierpniu 1940 roku dywizjonu 306. Latał również w nocnym dywizjonie 307 (gdzie odniósł wszystkie swoje zwycięstwa) i w dywizjonie 303.
Zwycięstwa powietrzne.
Na liście Bajana figuruje na 58. pozycji z 4 zniszczonymi samolotami. Uznany za najskuteczniejszego polskiego nocnego myśliwca.
Chronologiczny wykaz zwycięskich walk powietrznych
Zestrzelenia pewne:

</doc>
<doc id="3163041" url="https://pl.wikipedia.org/wiki?curid=3163041" title="Ulica Stanisława Klimeckiego w Krakowie">
Ulica Stanisława Klimeckiego w Krakowie

Ulica Stanisława Klimeckiego - ulica w Krakowie, położona w całości w administracyjnej dzielnicy Podgórze.
Przebieg.
Ulica swój bieg zaczyna pod wiaduktem kolejowym na linii nr 100, gdzie staje się przedłużeniem ulicy Gustawa Herlinga-Grudzińskiego. Następnie krzyżuje się z ulicą Dekerta a 150 metrów dalej z ul. Na Dołach. Dalej biegnie bez przecznic i skrzyżowań do Estakady Jacka Kaczmarskiego by tam zakończyć bieg, a jej przedłużeniem staje się ulica płk. Ryszarda Kuklińskiego.
Historia.
Historia omawianej drogi zaczyna się w latach 80, kiedy to została wytyczona i zbudowana z ideą nowej arterii komunikacyjnej ze Śródmieścia do Podgórza. Jednak przez prawie 20 lat nią nie była ze względu na brak finansów na budowę Mostu na Wiśle. Zaczynała się wówczas na skrzyżowaniu z ul. Dekerta, a kończyła tu gdzie teraz - na skrzyżowaniu z ul. Nowohucka i Powstańców Wielkopolskich. Ruchliwą drogą stała się dopiero w 2002 roku, kiedy to otwarto Most Kotlarski oraz ulicę Herlinga-Grudzińskiego. W styczniu 2010 roku rozpoczęto budowę na pasie zieleni drogi torowiska tramwajowego. Ukończono go w listopadzie tego samego roku.
Współczesność.
Obecnie po remoncie który odbył się w 2010 roku, ulica Klimeckiego jest czteropasmową arterią z torowiskiem Krakowskiego Szybkiego Tramwaju do pętli "Mały Płaszów". Na ulicy jest położony jeden przystanek tramwajowo-autobusowy - "Klimeckiego", zlokalizowany na skrzyżowaniu z ulicą Dekerta. Droga jest częścią II Obwodnicy Krakowa.
Komunikacja.
Przez ulicę Klimeckiego przejeżdżają 3 linie MPK Kraków są to:

</doc>
<doc id="3163043" url="https://pl.wikipedia.org/wiki?curid=3163043" title="Most Zamkowy w Raciborzu">
Most Zamkowy w Raciborzu

Most Zamkowy – drogowy most nad rzeką Odrą w centrum Raciborza, w Polsce. Obecny most został otwarty w 1914 roku (w 1945 roku został wysadzony, odbudowano go w latach 50. XX wieku), choć pierwsze wzmianki o stałej przeprawie w tym miejscu pochodzą jeszcze z czasów średniowiecza. Przez most biegnie droga wojewódzka nr 935 mająca w tym miejscu po dwa pasy ruchu w każdą stronę, po obu stronach mostu znajdują się również chodniki dla pieszych.
Historia.
Pierwsza wzmianka o moście w okolicy dzisiejszego mostu zamkowego (nieco na wschód od obecnej lokalizacji) pochodzi z 1299 roku. Był to pierwszy most w Raciborzu. Most ten był drewniany i biegł ukośnie przez rzekę. Wiadomo także, że za korzystanie z niego pobierane były opłaty. Most ten na przestrzeni wieków ulegał różnym zniszczeniom, np. 10 września 1637 roku spłonął na skutek pożaru jaki wybuchł w mieście, a 14 lutego 1795 roku jedną trzecią mostu zerwała kra lodowa. Po tym ostatnim wydarzeniu postanowiono wybudować zupełnie nowy most, usytuowany tym razem już prostopadle względem rzeki. Otwarcie długiego na 94 m i szerokiego na 6,3 m mostu nastąpiło 16 stycznia 1796 roku. Koszt budowy wyniósł 7300 talarów. Most ten znacznie ucierpiał podczas powodzi z 1830 roku, do tego stopnia iż konieczne było wybudowanie awaryjnej kładki dla pieszych. Po dwóch latach udało się przeprowadzić odbudowę, której koszt wyniósł 4000 talarów. W 1843 roku zadecydowano o kolejnej modernizacji, w związku z czym na pół roku powstał nowy tymczasowy most. Następne prace, na które wydano 3000 talarów, miały miejsce w październiku i listopadzie 1860 roku.
Wiosną 1871 roku rozpoczęto budowę nowego mostu w jego obecnej lokalizacji, niedaleko poprzedniej przeprawy. Plany mostu opracował budowniczy Theine. Długość nowego mostu wynosiła 79 m, a szerokość 10 m. Most opierał się na trzech kamiennych filarach, na których opierały się dwa żelazne przęsła. Środkiem mostu biegła wybrukowana jezdnia, a po obu stronach znajdowały się wyłożone drewnianymi belkami chodniki. Most ten uchodził za ozdobę miasta.
Na krótko przed rozpoczęciem I wojny światowej w 1914 roku w miejscu poprzedniego oddano do użytku nowy, betonowy most. Został on wysadzony 30 marca 1945 roku o godzinie 4.00 rano, w Wielki Piątek w trakcie walk o Racibórz przez wycofujących się niemieckich żołnierzy. Niedługo później żołnierze radzieccy zbudowali 100 m na wschód od wysadzonej przeprawy most pontonowy. Tymczasowy most pontonowy zastąpiono po jakimś czasie niską, drewnianą kładką, a w latach 50. XX wieku odbudowano wysadzony most, nadając mu pierwotny kształt. W latach 1996–1998 przeprowadzono generalny remont mostu, poszerzając jezdnię z dwóch do czterech pasów ruchu.

</doc>
<doc id="3163044" url="https://pl.wikipedia.org/wiki?curid=3163044" title="Mistrzostwa świata w szachach 1981">
Mistrzostwa świata w szachach 1981

Mistrzostwa świata w szachach 1981 – mecz szachowy, pomiędzy aktualnym mistrzem świata – Anatolijem Karpowem, a zwycięzcą meczów pretendentów – Wiktorem Korcznojem, rozegrany w Merano od 1 października do 19 listopada 1981 r. pod egidą Międzynarodowej Federacji Szachowej FIDE.
Zasady i przebieg meczu.
Mistrzem świata miał zostać ten z zawodników, który wygra 6 partii. Również tym razem atmosfera meczu była przepełniona wrogością oraz podtekstem politycznym.
W odróżnieniu od mistrzostw świata w szachach 1978 Korcznoj oficjalnie reprezentował już Szwajcarię.
30-letni Karpow odniósł w Merano stosunkowo łatwe zwycięstwo nad 50-letnim Korcznojem 6:2 i obronił tytuł mistrza świata. Ten mecz nazwano "masakra w Merano".

</doc>
<doc id="3163045" url="https://pl.wikipedia.org/wiki?curid=3163045" title="Ulica płk. Ryszarda Kuklińskiego w Krakowie">
Ulica płk. Ryszarda Kuklińskiego w Krakowie

Ulica pułkownika Ryszarda Kuklińskiego - ulica w Krakowie, położona w całości w administracyjnej dzielnicy Podgórze.
Przebieg.
Ulica zaczyna swój bieg pod Estakadą im. Jacka Kaczmarskiego, gdzie staje się przedłużeniem ulicy Klimeckiego. Następnie krzyżuje się z ulicą Strycharską, a za 200 metrów z ulicą Krzywda. Ostatnie skrzyżowania przed końcem to dwa skrzyżowania z ul. Gromadzką (na północ i na południe), wiąże się to z nie symetrycznym biegiem ulicy Gromadzkiej przed zbudowaniem ul. Kuklińskiego. Omawiana droga kończy swój bieg na skrzyżowaniu z ulicą Lipską i ul. Saską, gdzie ta pierwsza staje się przedłużeniem ulicy płk. Kuklińskiego.
Historia.
Ulica płk. Kuklińskiego nie odznacza się długą historią. Została ona wytyczona w latach 80. XX wieku jako wygodna arteria komunikacyjna do Płaszowa. Plany spełzły się na niczym ze względu na brak finansów i niedopełnienie formalności. Budowa rozpoczęła się dopiero w styczniu 2010 roku, wraz z budową torowiska tramwajowego, a zakończyła się 10 miesięcy później - w listopadzie. Uroczyste otwarcie ulicy miało miejsce 18 listopada 2010 roku.
Współczesność.
Obecnie ulica płk. Kuklińskiego jest szeroką z sześcioma pasami (miejscami zwęża się do czterech pasów) drogą z torowiskiem Krakowskiego Szybkiego Tramwaju do pętli ""Mały Płaszów". Na ulicy są 3 przystanki tramwajowo-autobusowe, są to: "Kuklińskiego" (obok estakady), "Gromadzka" (w okolicach skrzyżowań z ulicą Gromadzką) i "Lipska" (na skrzyżowaniu z ul. Lipską i Saską).
Komunikacja.
Przez ulicę płk. Kuklińskiego przejeżdżają 3 linie MPK Kraków są to:

</doc>
<doc id="3163047" url="https://pl.wikipedia.org/wiki?curid=3163047" title="Parafia św. Mikołaja w Brzeziej Łące">
Parafia św. Mikołaja w Brzeziej Łące

Parafia św. Mikołaja w Brzeziej Łące – znajduje się w dekanacie Oleśnica zachód w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem jest ks. Tomasz Płukarski.

</doc>
<doc id="3163050" url="https://pl.wikipedia.org/wiki?curid=3163050" title="Ulica Lipska w Krakowie">
Ulica Lipska w Krakowie

Ulica Lipska – ulica w Krakowie, położona w całości w administracyjnej dzielnicy Podgórze.
Przebieg.
Ulica Lipska zaczyna swój bieg na skrzyżowaniu z ulicami płk. Kuklińskiego oraz Saską, gdzie omawiana ulica kontynuuje bieg tej pierwszej. Następnie przez prawie 700 metrów przebiega bez przecznic. Pierwszym skrzyżowaniem na szlaku drogi jest skrzyżowanie z ulicą Rzebika. Kolejną przecznicą jest ulica Węglarska, odchodząca od ulicy na południe. Następne skrzyżowanie znajduje się 200 metrów dalej - z ulicą Lipską Boczną. Ostatecznie przez 300 metrów biegnie bez przecznic do skrzyżowania z ulicami Surzyckiego, Golikówka i Mierzeja Wiślana, by tam zakończyć bieg. Ta pierwsza z wyżej wymienionych staje się kontynuacją ulicy Lipskiej.
Historia.
Ulica mogła się już ukształtować przed 1254 rokiem, kiedy to po raz pierwszy pojawia się wzmianka o wsi Płaszów. Jednak w obecnym kształcie istnieje od drugiej połowy XIX wieku, kiedy to zostaje wyprostowana i właściwie wytyczona na nowo przez Austriaków. Leży ona na historycznym przedłużeniu ulicy Krzywda, która została zlikwidowana bez północnego odcinka podczas budowy ulicy płk. Kuklińskiego w 2011 roku. Do 1990 roku była to droga dwupasmowa. W latach 1990-1991 została wyremontowana i poszerzona w ulicę czteropasmową z bardzo szerokim pasem zieleni pośrodku przewidzianym na budowę torowiska tramwajowego. W tym stanie zachowała się do 2011 roku, kiedy to ponownie ją przebudowano podczas budowy linii tramwajowej na sześciopasmówkę.
Współczesność.
Obecnie ulica Lipska jest szeroką, sześciopasmową (miejscami zwężającą się do czteropasmówki) arterią z torowiskiem Krakowskiego Szybkiego Tramwaju do pętli ""Mały Płaszów". Na szlaku ulicy znajdują się 3 przystanki tramwajowe, oraz 4 autobusowe. Są to: Lipska (na skrzyżowaniu z ul. Saską i płk. Kuklińskiego, tylko w kierunku wschodnim), Rzebika (na skrzyżowaniu z ul. Rzebika), Mały Płaszów (na skrzyżowaniu z ul. Lipską Boczną - tam jest pętla tramwajowo-autobusowa o tej samej nazwie) oraz Surzyckiego (tylko w kierunku zachodnim).
Komunikacja.
Na ulicy Lipskiej znajduje się pętla tramwajowo-autobusowa o nazwie "Mały Płaszów"", z której tramwaje odjeżdżają w kierunku zachodnim, a autobusy w kierunku wschodnim. Zajeżdżają tam 4 linie MPK Kraków są to:

</doc>
<doc id="3163051" url="https://pl.wikipedia.org/wiki?curid=3163051" title="Lucifer (singel Shinee)">
Lucifer (singel Shinee)

Lucifer (ko. 루시퍼 "Lusipeo") – singel południowokoreańskiej grupy SHINee, wydany cyfrowo 19 lipca 2010 roku w Korei Południowej. Singel promował album "Lucifer". Singel sprzedał się w Korei Południowej w nakładzie (w roku 2010) egzemplarzy.
Promocja.
Zwiastun teledysku do utworu ukazał się 14 lipca 2010 na oficjalnym kanale YouTube wytwórni. Pełny teledysk ukazał się 19 lipca 2010 r. Grupa miała swój comeback 23 lipca w programie "Music Bank", gdzie wykonali piosenkę. Minho nie brał udział w występach z powodu zranionej nogi, która opóźniła premierę albumu. Choreografia do teledysku "Lucifer" przedstawiała „Handcuff Dance”, została opracowana przez Rino Nakasone Razalan i Shim Jae-won.
Japońska wersja.
LUCIFER – trzeci japoński singel, wydany 12 października 2011 roku. Osiągnął 2 pozycję w rankingu Oricon i pozostał na liście przez 15 tygodni, sprzedał się w nakładzie egzemplarzy.
Singel został wydany w trzech wersjach. Limitowana edycja A w digipacku, zawiera 68-stronicowy fotobook, playbutton z utworem "LUCIFER" w formacie mp3, bonusowe DVD i jeden z pięciu obrazków tematycznych. Limitowana edycja B była podobna do wer. A, nie zawierała playbuttonu. Edycja regularna zawierała bonusowe DVD i 44-stronicowy fotobook.

</doc>
<doc id="3163052" url="https://pl.wikipedia.org/wiki?curid=3163052" title="MLB All-Star Game 1994">
MLB All-Star Game 1994

MLB All-Star Game 1994 – 65. Mecz Gwiazd ligi MLB, który odbył się 12 lipca 1994 roku na Three Rivers Stadium w Pittsburghu. Mecz zakończył się zwycięstwem National League All-Stars 8–7 po 10 inningach. Spotkanie obejrzało 59 568 widzów.
Najbardziej wartościowym zawodnikiem został wybrany Fred McGriff z Atlanta Braves, który jako pinch hitter przy stanie 5–7 dla AL All-Star zdobył dwupunktowego home runa w drugiej połowie dziewiątej zmiany.

</doc>
<doc id="3163055" url="https://pl.wikipedia.org/wiki?curid=3163055" title="Rebellion Racing">
Rebellion Racing

Rebellion Racing (dawniej Speedy Racing Team Sebah) – szwajcarski zespół wyścigowy, założony w 2007 roku. Obecnie zespół startuje w FIA World Endurance Championship i 24h Le Mans. W historii startów ekipa pojawiała się również na liście startowej w Le Mans Series, Intercontinental LeMans Cup, American Le Mans Series oraz w European Le Mans Series.
Historia.
Zespół został założony w 2007 roku. W kategorii GT2 w tym samym roku załoga zajęła 6 miejsce, a ich kierowcy zajęli 13 miejsce. Rok później w Le Mans Series zespół wystawił załogi w klasach LMP2 i GT2. W klasach wystawiali następujące nadwozia; w LMP2 była to Lola B08/80, a w GT2 Spyker C8 Laviolette GT2-R. W swoich klasach załogi zajęły po 7 miejsce, a w klasyfikacji kieowców 15, 13, a Iradj Alexander zajął 27 miejsce. W 2009 roku ekipa wystawiła też dwie załogi, jednak ścigały się w klasach LMP1 i LMP2. W wyścigu 24h Le Mans załogi zajęły odpowiednio miejsca: załoga #13 14 miejsce w klasyfikacji generalnej i 12 w LMP1, a załoga #33 12 miejsce w klasyfikacji generalnej i 2 w LMP2. W wyścigu 1000km Silverstone załogi stanęły na podium w odpowiednich klasach i miejscach: na drugim w LMP1 i w generalnej klasyfikacji oraz pierwsze w LMP2. W swoich klasach załogi zajęły miejsca piąte i drugie, a w klasyfikacji kierowców 10, 3 i 8 Benjamina Leuenbergera. W 2010 roku zespół wystąpił z nową nazwą "Rebellion Racing". W klasie LMP1 załogi zajęły odpowiednio miejsce 3 i 5, a w klasyfikacji kierowców ich kierowcy byli odpowiednio siódmi i dziesiąci. W 24h Le Mans 2010 zespół wziął udział, ale obie załogi nie ukończyły wyścigu po odpowiednio 175 i 143 okrążeniach. W 2011 roku Rebellion oprócz występu w Le Mans Series wystąpili też w Intercontinental Le Mans Cup. W klasie LMP1 załoga zajęła 3 miejsce. W 2011 roku załoga zwyciężyła w klasyfikacji zespołów, a w klasyfikacji kierowców 2 i 3 miejsce. W 2011 roku zespół nawiązał współpracę z Lotus cars. W 2012 roku do zespołu doszedł Nick Heidfeld. W klasyfikacji generalnej kierowcy tego zespołu zajęli odpowiednio 4, 8, 14 i 24 miejsce. W trofeum LMP1 Rebellion Racing zajął 1 miejsce, a w 24h Le Mans 2012 zajęli 4 miejsce i 11 miejsce. W wyścigu Petit Le Mans 2012 załoga zajęła 1 miejsce. W sezonie 2013 "Rebellion Racing" stanął dwukrotnie na podium (na torze Interlagos i na torze w Fuji). W 24h Le Mans 2013 obie załogi miały problemy, w efekcie czego ekipa zajęła odpowiednio 39 i 40 miejsce ze stratą 73 okrążeń do zwycięzcy. W klasyfikacji zespołów prywatnych LMP1 szwajcarska ekipa wygrała klasyfikację bez walki.

</doc>
<doc id="3163058" url="https://pl.wikipedia.org/wiki?curid=3163058" title="Kościół Narodzenia Najświętszej Marii Panny w Lądku-Zdroju">
Kościół Narodzenia Najświętszej Marii Panny w Lądku-Zdroju

Kościół Narodzenia Najświętszej Marii Panny w Lądku-Zdroju – główna świątynia Parafii Narodzenia Najświętszej Maryi Panny w Lądku-Zdroju. Został wzniesiony latach 1688-1692, w latach późniejszych kilkukrotnie rozbudowany.
Historia.
Świątynia została wzniesiona w latach 1688-1692 w miejscu, w którym stał wcześniejszy, gotycki kościół. W latach 40. XVII w. został rozbudowany. W roku 1804 miał miejsce pożar, po którym podwyższono wieżę, a także dobudowano do świątyni dwie kruchy: jedną przy wejściu głównym, a drugą od południa. W roku 1815 podczas kolejnej rozbudowy ponownie podwyższono wieżę i nakryto ją cebulastym hełmem. W latach 1875 i 1900 kościół był restaurowany. Od czasów ostatniej rozbudowy świątynia nie uległa większym zmianom.
Decyzją wojewódzkiego konserwatora zabytków z dnia 25 lutego 1964 r. kościół został wpisany do rejestru zabytków.
W latach 1959 i 1972-1973 świątynia była remontowana.
Architektura.
Kościół jest budowlą wzniesioną na planie prostokąta, z dostawioną od południa wieżą, a od północy zakrystią. Nakryty jest dachami dwuspadowymi. Nawa i prezbiterium posiadają sklepienia kolebkowe z lunetami. W kościele zachował się późnobarokowy wystrój wnętrza oraz dekoracje sztukatorskie, a także rzeźby pochodzące z pracowni Michaela Ignatiusa Klahra. Najcenniejszymi zabytkami w kościele jest pokryty polichromiami ołtarz z 1799 r. oraz prospekt organowy i drewniana empora.
Obok świątyni stoi kamienna figura św. Floriana pochodząca z 1730 r., a przy murze otaczającym kościół rzeźba przedstawiająca Ukrzyżowanie, pochodząca z roku 1884.

</doc>
<doc id="3163059" url="https://pl.wikipedia.org/wiki?curid=3163059" title="Atalanta (film)">
Atalanta (film)

Atalanta (org. "l’Atalante"), wyświetlany także jako Przepływająca barka – francuski dramat filmowy z 1934 roku w reżyserii Jeana Vigo, jedyny pełnometrażowy film tego reżysera.
Fabuła.
Tematem filmu są losy trojga ludzi: dorastającej na wsi kobiety (Dita Parlo), która musi zamieszkać na tytułowej barce; jej kochanka, doświadczonego żeglarza (Jean Dasté); wreszcie jego ojca (Michel Simon), który jest właścicielem "Atalanty" i musi pogodzić się z koniecznością utrzymywania ich wszystkich.
Historia powstania i dystrybucji.
Pieniądze potrzebne na stworzenie filmu Vigo otrzymał od zamożnego hodowcy koni, Jacques’a Louis-Nouneza. "Atalantę" kręcono od 11 listopada 1933 do stycznia 1934. Jednak po zakończeniu zdjęć stan zdrowia chorującego na płuca reżysera znacznie się pogorszył, musiał więc on udać się do sanatorium i zrezygnować z osobistego nadzoru nad montażem filmu. Pracę montażysty, Louisa Chavance nadzorował asystent Vigo Albert Riera. Reżyser zobaczył film dopiero po powrocie do Paryża w kwietniu 1934 roku i zaakceptował go, zaznaczając jednak, że ma zamiar wprowadzić kilka drobnych poprawek. 24 kwietnia 1934 "Atalantę" obejrzeli dystrybutorzy i krytycy, nie zyskała ona jednak ich zainteresowania. W związku z tym producent Nounez oraz Henri Brauvais, dystrybutor, zdecydowali, że należy przemontować prawie wszystkie sceny filmu, a także wprowadzić zmiany w warstwie dźwiękowej – zrezygnowano z muzyki Maurice’a Jauberta i dodano popularny szlagier "Przepływająca barka" ("Le chaland qui passe") Cesare Andrei Bixio. Zmieniono też tytuł filmu na tytuł wspomnianego szlagieru, a także skrócono go o 24 minuty (do 65 minut). Te zabiegi jednak nie pomogły – film wyświetlany był tylko w kinie Colisée od 15 do 28 września i nie cieszył się powodzeniem publiczności. Sam Vigo nie zobaczył zmienionej wersji – był już mocno schorowany (zmarł 5 października, w wieku zaledwie 29 lat), przyjaciel pokazał mu jedynie fotografie plakatów reklamujących film.
Wersje odrestaurowane.
Pierwsza próba przywrócenia filmowi kształtu bardziej zbliżonego do intencji autorskiej odbyła się już w 1940 roku. Przywrócono oryginalny tytuł i muzykę, dodano też niektóre sceny, nadal jednak brakowało "Atalancie" 25 minut do wersji oryginalnej. Film wyświetlono w kinie Studio des Ursulines w Paryżu. W 1950 roku doszło do kolejnej rekonstrukcji, tym razem z inicjatywy dyrektora Filmoteki Francuskiej Henriego Langlois; ta wersja filmu miała już 89 minut, tyle samo, co wersja zaakceptowana przez Vigo. W 1989 roku specjalny zespół pracujący nad kolejną rekonstrukcją "Atalanty", kierowany przez Pierre’a Philippe’a uzyskał z Brytyjskiego Instytutu Filmowego skrzynię, która była w nim przechowywana od 1934 roku i która zawierała "Atalantę", prawdopodobnie w tej wersji, jaką widział Vigo. Posługując się notatkami i wypowiedziami osób współpracujących z reżyserem, dokonano wtedy kolejnej rekonstrukcji, uzyskując wersję możliwie bliską ideału. W 2001 roku poprawiono film na użytek wydania DVD.
Spuścizna.
"Atalanta" wywarła olbrzymi wpływ na twórczość realizatorów należących do francuskiej Nowej Fali. Zwłaszcza François Truffaut nawiązał do zakończenia filmu w końcówce własnego dzieła, zatytułowanego "400 batów" (1959). Film Vigo oddziałał też na Federica Felliniego, który posłużył się podobnym motywem trójkąta miłosnego w filmie "La strada" (1954).

</doc>
<doc id="3163060" url="https://pl.wikipedia.org/wiki?curid=3163060" title="Cerkiew św. Mikołaja w Moskwie (Zwonary)">
Cerkiew św. Mikołaja w Moskwie (Zwonary)



</doc>
<doc id="3163061" url="https://pl.wikipedia.org/wiki?curid=3163061" title="Velký Děd">
Velký Děd

Velký Děd (historyczna nazwa ) – szczyt o wysokości 1408 m n.p.m. (podawana jest też wysokość 1379 m n.p.m., 1379,2 m n.p.m., 1402,5 m n.p.m. lub 1408,0 m n.p.m.) w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Morawach, w obrębie gminy Loučná nad Desnou, oddalony o około 1 km na zachód od szczytu góry Pradziad (). Rozległość szczytu wraz ze stokami (powierzchnia stoków) szacowana jest na około 3,0 km², a średnie nachylenie wszystkich stoków wynosi około 13°.
Charakterystyka.
Velký Děd z uwagi na nieprzekraczającą minimalną wysokość pomiędzy szczytem i najniższym punktem przełęczy (minimalna deniwelacja względna) w kierunku góry Pradziad (min. 5 m) nie jest przez niektórych autorów zaliczony jako odrębna góra. Traktowany raczej jako wydłużenie stoku góry Pradziad.
Lokalizacja.
Szczyt Velký Děd położony jest w centrum pasma Wysokiego Jesionika, leżący w części Wysokiego Jesionika, północno-wschodnim obszarze (mikroregionu) o nazwie Masyw Pradziada (), przy górze Pradziad. Jest szczytem rozpoznawalnym i widocznym z drogi okalającej połać szczytową góry Pradziad czy też z innego charakterystycznego punktu widokowego – z drogi okalającej szczyt góry Dlouhé stráně, w linii patrzenia na górę Pradziad. Bardzo dobrze widoczny np. z czerwonego szlaku rowerowego w pobliżu góry Velká Jezerná. Jest siódmym co do wysokości szczytem Wysokiego Jesionika (po szczytach: Pradziad, Vysoká hole, Vysoká hole–JZ, Petrovy kameny, Keprník i Kamzičník) i szóstym w Masywie Pradziada. 
Szczyt wraz ze stokami ograniczają: od północy i zachodu dolina potoku Česnekový potok (1) (żleb "Česnekový důl"), od południa żleb Divoký důl () oraz od południowego wschodu mało wybitna przełęcz o wysokości 1407 m n.p.m. w kierunku szczytu Pradziad. W otoczeniu szczytu Velký Děd znajdują się następujące szczyty: od wschodu Pradziad, od południowego zachodu Divoký kámen, od północnego zachodu Velký Jezerník–JZ i Velký Jezerník oraz od północy Malý Děd.
Szczyt.
Połać szczytowa znajduje się wśród niewielkiego przerzedzenia drzewostanu boru świerkowego, pokryta trawą wysokogórską. Występują na niej niewielkie rozpadliny wypełnione wodą. Na połaci szczytowej nie ma punktu geodezyjnego. Główny punkt geodezyjny, oznaczony na mapach geodezyjnych numerem (25.), o wysokości 1379,43 m n.p.m. oraz współrzędnych geograficznych położony jest około 500 m na północny zachód od szczytu (). Państwowy urząd geodezyjny o nazwie () w Pradze podaje jako najwyższy punkt – szczyt – o wysokości 1407,9 m n.p.m. i współrzędnych geograficznych (). Na niektórych mapach przyjęto jako szczyt góry położenie głównego punktu geodezyjnego (25.) – stąd rozbieżności dotyczące jego usytuowania. Szczyt z uwagi na zalesienie nie jest punktem widokowym i jest rozpoznawalny orientacyjnie.
Dojście do szczytu następuje ze skrzyżowania turystycznego o nazwie () z podaną na tablicy informacyjnej wysokością 1420 m, od którego biegnie nieoznakowana ścieżka w dół, którą należy przebyć orientacyjnie odcinek o długości około 400 m, a następnie należy skręcić w lewo i po około 170 m orientacyjnie dotrzeć do szczytu. Z uwagi na ochronę cennego ekosystemu całego utworzonego tu narodowego rezerwatu przyrody Praděd dojście na szczyt nie jest zalecane. 
Stoki.
W obrębie szczytu można wyróżnić trzy następujące zasadnicze stoki:
Występują tu wszystkie typy zalesienia: bór świerkowy, las mieszany oraz las liściasty, przy czym dominuje zalesienie borem świerkowym. U podnóża stoku zachodniego, blisko żlebu "Česnekový důl" naprzemienne występują znaczne obszary różniące się wysokością zalesienia. Na stokach występują przerzedzenia oraz liczne polany. Ponadto na stoku południowo-zachodnim występują liczne skaliska i grupy skalne.
Stoki mają stosunkowo niejednolite i mało zróżnicowane nachylenia. Średnie nachylenie stoków waha się bowiem od 12° (stok północny) do 14° (stok zachodni i południowo-zachodni). Średnie nachylenie wszystkich stoków (średnia ważona nachyleń stoków) wynosi około 13°. Maksymalne średnie nachylenie stoku południowo-zachodniego, w pobliżu grup skalnych na odcinku 50 m nie przekracza 55°. Poza wytyczonym jedynym szlakiem turystycznym (żleb "Divoký důl"), stoki pokryte są siecią nielicznych na ogół nieoznakowanych ścieżek i duktów. Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie.
Geologia.
Pod względem geologicznym Velký Děd ze stokami należy do jednostki określanej jako kopuła Desny i zbudowany jest ze skał metamorficznych, głównie: gnejsów (biotytów, chlorytów i muskowitów), fyllonitów i amfibolitów.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego. 
Szczyt wraz ze stokami położony jest na południowy zachód od tej granicy, należy więc do zlewni Morza Czarnego, do którego płyną wody m.in. z dorzecza Dunaju, będącego przedłużeniem płynących z tej części Wysokiego Jesionika górskich potoków (m.in. płynącego potoku o nazwie Česnekový potok (1)). Ze stoków płynie kilka krótkich, nienazwanych potoków będących dopływami potoków o nazwie Česnekový potok (1) i nienazwanego potoku płynącego w żlebie "Divoký důl". 
Wodospady.
Atrakcją dla miłośników pięknych krajobrazów są wodospady, znajdujące się przy stokach w żlebach płynących tam potoków.
Ochrona przyrody.
Szczyt oraz znaczna część stoków, oprócz dolnej partii stoku zachodniego znajduje się w obrębie narodowego rezerwatu przyrody Praděd o powierzchni około 2031 ha, powstałego w 1991 roku z połączenia 6 odrębnych rezerwatów przyrody, w tym rezerwatu przyrody "Divoký důl", będącego częścią wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt. Na stokach nie utworzono żadnych obiektów nazwanych pomnikami przyrody oraz nie wytyczono żadnych ścieżek dydaktycznych.
Rezerwat przyrody Divoký důl.
Dawny rezerwat przyrody Divoký důl został utworzony w 1955 roku na obszarze około 138,4 ha wzdłuż żlebu "Divoký důl" i płynącego w nim potoku w celu ochrony naturalnego boru świerkowego i znajdującej się w jego otoczeniu roślinności wysokogórskiej. Potok ma bystry, wartki nurt. Pokonuje na odcinku 2,6 km i różnicy wysokości 450 m liczne progi i kaskady z omszałymi, zielonymi kamieniami znajdującymi się w korycie. W dolinie występują liczne głazy i gnejsowe skały (m.in. "Divák" i "Čert"). Skaliste klify pokryte rdzenną roślinnością skalną z przewagą świerku oraz nielicznych jodeł, buków i klonów. W górnej części rezerwatu występują polany i górskie łąki z bogatą roślinnością. Przez rezerwat wytyczono niebieski szlak turystyczny , na odcinku 2,8 km pomiędzy skrzyżowaniami turystycznymi: "U Kamenné chaty", z podaną na tablicy informacyjnej wysokością 860 m i "Pod Pradědem", z podaną na tablicy informacyjnej wysokością 1410 m (z uwagi na potencjalne niebezpieczeństwo spadających konarów na trasie przejście niezalecane w czasie deszczu lub silnych wiatrów). Rezerwat jest historycznym miejscem gniazdowania sokoła wędrownego. W 1991 roku rezerwat włączono do utworzonego kompleksowego narodowego rezerwatu przyrody Praděd.
Turystyka.
W obrębie szczytu i stoków nie ma żadnego schroniska turystycznego lub hotelu górskiego. W odległości około 1,9 km na północ od szczytu znajduje się najstarsze schronisko w paśmie Wysokiego Jesionika Švýcárna. Poza tym w odległości około 2,2 km w kierunku południowo-wschodnim od szczytu, przy drodze Hvězda – Pradziad, na stoku góry Petrovy kameny znajdują się hotele górskie: Ovčárna i Figura oraz schronisko Sabinka. Nieco bliżej, bo około 1 km na wschód od szczytu, na wieży Pradziad: hotel Praděd, około 1,3 km na południowy wschód od szczytu schronisko Barborka i około 1,1 km na południowy wschód od szczytu hotel Kurzovní chata. 
Chaty łowieckie.
W odległości około 800 m na południowy zachód od szczytu, na stoku południowo-zachodnim znajduje się (), ale nie ma ona charakteru typowego schroniska turystycznego, a którą zalicza się do tzw. "chat łowieckich". Dojście do niej następuje nieoznakowaną ścieżką ze skrzyżowania turystycznego "Pod Pradědem", przy wykorzystaniu szczegółowych map.
Szlaki turystyczne, rowerowe i trasy narciarskie.
Klub Czeskich Turystów () wytyczył w obrębie stoków jeden szlak turystyczny na trasie:
W obrębie stoków nie wyznaczono żadnego szlaku rowerowego oraz nie wytyczono żadnej trasy narciarstwa biegowego, ani żadnej trasy narciarstwa zjazdowego.

</doc>
<doc id="3163062" url="https://pl.wikipedia.org/wiki?curid=3163062" title="Dekanat Spotkania Włodzimierskiej Ikony Matki Bożej">
Dekanat Spotkania Włodzimierskiej Ikony Matki Bożej

Dekanat Spotkania Włodzimierskiej Ikony Matki Bożej – jeden z dekanatów wchodzących w skład eparchii moskiewskiej miejskiej Rosyjskiego Kościoła Prawosławnego. Obowiązki dziekana pełni ks. Oleg Klemyszew. Granice dekanatu pokrywają się z granicami rejonu Mieszczanskiego Centralnego okręgu administracyjnego Moskwy. W dekanacie czynnych jest czternaście cerkwi parafialnych.

</doc>
<doc id="3163063" url="https://pl.wikipedia.org/wiki?curid=3163063" title="Ciepłociąg">
Ciepłociąg



</doc>
<doc id="3163068" url="https://pl.wikipedia.org/wiki?curid=3163068" title="Parafia Najświętszej Maryi Panny z Góry Karmel w Dobrej">
Parafia Najświętszej Maryi Panny z Góry Karmel w Dobrej

Parafia Najświętszej Maryi Panny z Góry Karmel w Dobrej – znajduje się w dekanacie Oleśnica zachód w archidiecezji wrocławskiej. Erygowana w 1958 roku.
Obsługiwana przez księży archidiecezjalnych. 
Jej proboszczem jest ks. mgr Dariusz Filozof Kan. hon. Kap. Koleg. ex. num. ust. 2010 .

</doc>
<doc id="3163072" url="https://pl.wikipedia.org/wiki?curid=3163072" title="Gienij Agiejew">
Gienij Agiejew

Gienij Agiejew Ге́ний Евге́ньевич Аге́ев (ur. 30 października 1929, zm. 11 stycznia 1994 w Moskwie) — Rosjanin, radziecki działacz polityczny i państwowy, generał-pułkownik.
Ukończył Irkucki Instytut Górniczo-Metalurgiczny. Członek KPZR od 1952, był kandydatem na członka KC KPZR w latach 1986-1990.
Od 1965 był w organach bezpieczeństwa państwowego. W latach 1973–1983 był szefem Zarządu Kadr KBP ZSRR i sekretarzem komitetu partyjnego KBP ZSRR, od 17 grudnia 1973 w stopniu generała majora, a od 14 grudnia 1979 generała lejtnanta.
W latach 1983-1990 był zastępcą przewodniczącego KBP ZSRR, od 8 sierpnia 1990 do 28 sierpnia 1990 pierwszym zastępcą. 
18 grudnia 1986 mianowany generałem-pułkownikiem.
W latach 1990-1993 deputowany ludowy RSFRR.
W czasie wydarzeń sierpniowych 1991 osobiście kierował przedsięwzięciami związanymi z izolacją prezydenta Gorbaczowa w Forosie. Po upadku puczu Rada Najwyższa zgodziła się na jego aresztowanie, lecz nie doszło do tego ze względu na stan zdrowia (został hospitalizowany). Został zwolniony z KBP za aktywne wsparcie puczystów. W czasie rozprawy prowadzonej przeciwko uczestnikom puczu zeznał, iż nie wydano postanowienia o szturmie budynku Rady Najwyższej RSFRR. 
Odznaczony Orderem „Znak Honoru”, orderem i medalami. Został pochowany na Cmentarzu Trojekurowskim w Moskwie.

</doc>
<doc id="3163073" url="https://pl.wikipedia.org/wiki?curid=3163073" title="Cerkiew Wszystkich Świętych w Moskwie (Sokoł)">
Cerkiew Wszystkich Świętych w Moskwie (Sokoł)

Cerkiew Wszystkich Świętych – prawosławna cerkiew w Moskwie, w rejonie Sokoł, w dekanacie Wszystkich Świętych eparchii moskiewskiej miejskiej Rosyjskiego Kościoła Prawosławnego.
Historia.
Według legendy na terenie wsi, która znajdowała się dawniej na miejscu dzisiejszego rejonu Sokoł, znajdował się monaster z cerkwią Wszystkich Świętych. Część historyków jest skłonna przyjąć, że cerkiew ta funkcjonowała także po likwidacji monasteru, a następnie została zastąpiona świątynią murowaną. Według innych autorów parafialna świątynia Wszystkich Świętych (od niej powstała następnie nazwa wsi Wsiechswiatskoje) została zbudowana w XVII w., niezależnie od monasteru, który – jeśli funkcjonował – został znacznie wcześniej zlikwidowany.
W XVII w. Fieodosja Miłosławska, jedyna córka właściciela wsi Wsiechswiatskoje, wyszła za mąż za imeretyńskiego królewicza Aleksandra, przyjaciela z młodości Piotra I, towarzysza jego podróży do Holandii, następnie generała armii rosyjskiej. Dzięki małżeństwu z Miłosławską Aleksander stał się posiadaczem wsi. W niej też w 1699 osiadł, po wymuszonym wyjeździe z Gruzji, jego ojciec Arcził II z żoną i dworem. We wsi otwarto następnie gruzińską drukarnię. Wsiechswiatskoje stało się jedną z siedzib Gruzinów osiadających w Moskwie w miarę tureckiego i perskiego podboju Kartlii i Kachetii. W 1724 w cerkwi pochowany został gruziński poeta i dyplomata Sulchan Saba Orbeliani.
Fundatorką nowej cerkwi we wsi była Daria (Daredżan), siostra Aleksandra, zmarłego w 1711 w niewoli szwedzkiej, dziedziczka jego majątku. Budowa obiektu trwała od 1733 do 1736. W świątyni znalazły się oprócz głównego ołtarza wszystkich świętych dwa ołtarze boczne: Świętych Symeona i Anny oraz Ikony Matki Bożej „Wszystkich Strapionych Radość”. Nowa cerkiew pozostawała ośrodkiem kolonii Gruzinów w Moskwie, przez pewien czas służono w niej jedynie w języku gruzińskim. W końcu XVIII w. budynek został odremontowany. Cerkiew – razem z całą wsią – została zniszczona w czasie wojny francusko-rosyjskiej r. 1812 i odnowiona po zakończeniu walk. W XIX w. cerkiew odnawiano jeszcze kilkakrotnie. Do 1917 była ona siedzibą jednej z najliczniejszych parafii w Moskwie.
W 1923 cerkiew Wszystkich Świętych przeszła w ręce Żywej Cerkwi i pozostawała w jej jurysdykcji do 1939. Ikonostas ze świątyni został publicznie spalony, a obiekt zaadaptowano na magazyn. Budynek przywrócono do użytku liturgicznego już w 1946, wtedy też został ponownie poświęcony, natomiast w roku następnym w świątyni służył patriarcha moskiewski i całej Rusi Aleksy. Począwszy od 1979 cerkiew posiadała dzwony.
W 1992 obiektowi sakralnemu nadano status metochionu patriarszego. W jego sąsiedztwie wzniesiono wówczas krzyż ku czci męczenników Jana Wostorgowa oraz biskupa selengińskiego Efrema, rozstrzelanych w 1918, a następnie także pomniki ofiar wojny domowej w Rosji, Wielkiej Wojny Ojczyźnianej, kawalerom orderu św. Jerzego, Białym.

</doc>
<doc id="3163075" url="https://pl.wikipedia.org/wiki?curid=3163075" title="Parafia Najświętszej Maryi Panny Królowej Polski w Januszkowicach">
Parafia Najświętszej Maryi Panny Królowej Polski w Januszkowicach

Parafia Najświętszej Maryi Panny Królowej Polski w Januszkowicach – znajduje się w dekanacie Oleśnica zachód w archidiecezji wrocławskiej. Erygowana w 1988 wieku.
Obsługiwana przez księży archidiecezjalnych. Jej proboszczem jest ks. mgr Ryszard Grobelny RM.

</doc>
<doc id="3163078" url="https://pl.wikipedia.org/wiki?curid=3163078" title="Chrobotek kieliszkowaty">
Chrobotek kieliszkowaty

Chrobotek kieliszkowaty ("Cladonia chlorophaea" (Flörke ex Sommerf.) Spreng.) – gatunek grzybów należący do rodziny chrobotkowatych ("Cladoniaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Cladonia, Cladoniaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi"
Po raz pierwszy takson ten zdiagnozowali Flörke i Søren Christian Sommerfelt nadając mu nazwę "Cenomyce chlorophaea". Obecną, uznaną przez Index Fungorum nazwę nadał mu w 1827 r. Kurt Polycarp Joachim Sprengel, przenosząc go do rodzaju "Cladonia".
Niektóre synonimy naukowe:
Nazwa polska według "Krytycznej listy porostów i grzybów naporostowych Polski".
Morfologia.
Plecha z glonami protokokkoidalnymi. Plecha pierwotna jest trwała lub zanikająca i ma drobne łuski. Podecja mają wysokość 1–3 cm, średnicę do 1 cm i kieliszkowaty kształt, przy czym rozszerzają się od połowy lub nawet od samej podstawy. Czasami podecja są 2 lub 3-piętrowe – wyższe pięterka wyrastają z brzegu niższych. Kora dolnej części podecjów jest gładka lub pokryta łuskami, w górnej części w zagłębieniach kory znajdują się ziarenkowate lub mączysto-ziarenkowate urwistki o barwie białawej, szarej lub brunatnozielonkawej. Reakcje barwne: Pd + czerwone, K – . Pyknidia brązowe.
Dość często na brzegach kieliszków wyrastają brązowe apotecja. Wyrastają pojedynczo lub po kilka, mają średnicę 0,5-5 mm, są siedzące lub na krótkich trzonkach. W jednym worku powstaje po 8 bezbarwnych, jednokomórkowych zarodników o rozmiarach 12–7× 3–4 μm.
Występowanie i siedlisko.
Występuje na całym świecie, na wszystkich kontynentach, również na Antarktydzie i na Grenlandii. W Polsce występuje pospolicie na terenie całego kraju.
Rośnie w lasach szpilkowych oraz mieszanych, ale także na terenach otwartych, najczęściej na drewnie – na pniakach i u podstawy pni drzew, ale także na mszakach oraz na piaszczystych lub próchnicznych glebach. Gatunek charakterystyczny dla Ass. "Pohlio-Callunion".
Gatunki podobne.
Jest wiele podobnych gatunków chrobotków wytwarzających podecja z kieliszkowatymi zakończeniami i brązowymi owocnikami. M.in. są to:
Rozróżnienie tych gatunków jest trudne, wymaga porównania morfologii owocników i szczegółów budowy podecjów. Chrobotek kieliszkowaty najczęściej mylony bywa z ch. strzępiastym lub ch. kubkowym. Czasami, szczególnie w przypadku okazów młodych lub bardzo starych rozróżnienie tych gatunków jest niemożliwe. Według niektórych lichenologów nie wszystkie te porosty są traktowane jako odrębne gatunki, lecz jako odmiany, chemotypy lub ekotypy. Index Fungorum uznaje je za odrębne gatunki, jednak pewne ustalenie ich taksonomii i odrębności wymaga badań.

</doc>
<doc id="3163079" url="https://pl.wikipedia.org/wiki?curid=3163079" title="Cladonia chlorophaea">
Cladonia chlorophaea



</doc>
<doc id="3163080" url="https://pl.wikipedia.org/wiki?curid=3163080" title="Chrobotek kieliszkowy">
Chrobotek kieliszkowy



</doc>
<doc id="3163094" url="https://pl.wikipedia.org/wiki?curid=3163094" title="Sanktuarium Miłosierdzia Bożego w Łomży">
Sanktuarium Miłosierdzia Bożego w Łomży

Sanktuarium Miłosierdzia Bożego w Łomży – sanktuarium – kościół Miłosierdzia Bożego w Łomży, położony na osiedlu Jantar przy ul. Kardynała Stefana Wyszyńskiego 11, erygowany 1 grudnia 1985. Konsekrowany 20 listopada 2016 przez biskupa łomżyńskiego Janusza Stepnowskiego.
Historia.
15 maja 1981 biskup Mikołaj Sasinowski uzyskał pozwolenie na budowę kościoła, którego lokalizację przewidziano na cmentarzu prawosławno-wojskowym. Na jego polecenie 1 lipca 1982 ks. dr Radzisław Ambroziak rozpoczął budowę kościoła. Budynek świątyni składa się z dwóch poziomów: kościoła górnego oraz kościoła dolnego. 19 czerwca 1983 w Warszawie, podczas pielgrzymki do Polski, Jan Paweł II poświęcił kamień węgielny pod budowę świątyni, który 30 października 1983 wmurowano. Kościół posiada trzy dzwony: Miłosierdzia Bożego, Najświętszej Maryi Panny Matki Miłosierdzia oraz św. Andrzeja Boboli.
1 grudnia 1985 biskup Juliusz Paetz erygował parafię pw. Miłosierdzia Bożego.
4 czerwca 1991 Jan Paweł II, podczas IV pielgrzymki do Ojczyzny, odprawił mszę św. przy ołtarzu polowym, koronował obraz Matki Bożej Katedralnej – Pięknej Miłości i poświęcił budynek kościoła. W 1999 roku kościół parafialny został podniesiony do rangi sanktuarium przez biskupa Stanisława Stefanka.
Dekretem biskupa łomżyńskiego Janusza Stepnowskiego z 9 lutego 2021 r. świątynia została ustanowiona jednym z 20 kościołów stacyjnych Papieskiego Roku św. Józefa w diecezji łomżyńskiej. 

</doc>
<doc id="3163101" url="https://pl.wikipedia.org/wiki?curid=3163101" title="KTM RC250GP">
KTM RC250GP

KTM RC250GP – motocykl prototypowy zaprojektowany przez austriacką firmę KTM, specjalnie na potrzeby najniższej kategorii MMŚ, Moto3, tam też bierze udział od 2012 roku.
Historia powstania RC250GP.
Zanim kategorię 125cm3 zastąpiła Moto3, KTM nie cieszyła się dużym uznaniem ze strony właścicieli zespołów, to dopiero wtedy, po ogłoszeniu nowego regulaminu, Austriacy mogli pokazać pełnię swoich możliwości. Zgodnie z tym, co uzgodniono, żaden z uczestniczących w mistrzostwach producentów, nie mógł użyć silnika motocrossowego o pojemności 250cm3, dlatego też KTM musiał zaprojektować całkowicie nową jednostkę napędową.
Konstruktorem silnika był doświadczony inżynier, Kurt Trieb, znany m.in. z budowy jednostki V4 dla KTM-a w MotoGP, całość wykonano w siedzibie firmy, która znajduje się w Mattighofen.
2012.
Pierwsze starcie z Hondą i Mahindrą zdecydowanie wygrał KTM, tytuł mistrzowski trafił w ręce teamu Red Bull KTM Ajo i Sandro Cortese, wicemistrzem natomiast został inny zawodnik na motocyklu tej produkcji, Luis Salom. KTM zdominował konkurencję, a to spowodowało, że wiele teamów zaczęło zastanawiać się nad porzuceniem swoich Hond na rzecz RC250GP.
2013.
Drugi rok z Moto3 nie przyniósł wielkich zmian, KTM nadal utrzymywał przewagę nad Japończykami, którzy nawet nie próbowali modernizować swojej Hondy, 6 pierwszych miejsc klasyfikacji generalnej przypadło Austriakom na czele z mistrzem świata, Maverickiem Vinalesem.
2014.
W trzecim sezonie RC250GP ugruntował swoją pozycję na padoku, konstrukcja ta stanowiła zdecydowaną większość.

</doc>
<doc id="3163114" url="https://pl.wikipedia.org/wiki?curid=3163114" title="Enstaberga">
Enstaberga

Enstaberga – miejscowość ("tätort") w Szwecji, położona w regionie administracyjnym ("län") Södermanland (gmina Nyköping).
Miejscowość położona jest w prowincji historycznej Södermanland, ok. 10 km na zachód od Nyköping, przy linii kolejowej Åby (Norrköping) – Nyköping – Järna ("Nyköpingsbanan"). Na północ od Enstaberga przebiega trasa europejska E4.
W 2010 r. Enstaberga liczyła 430 mieszkańców.

</doc>
<doc id="3163119" url="https://pl.wikipedia.org/wiki?curid=3163119" title="Torras">
Torras

Jordi Torras Badosa (ur. 24 września 1980 w Sant Vicenç dels Horts) – hiszpański futsalista, zawodnik z pola, gracz FC Barcelony i reprezentacji Hiszpanii.

</doc>
<doc id="3163125" url="https://pl.wikipedia.org/wiki?curid=3163125" title="Parafia Oczyszczenia Najświętszej Maryi Panny w Bukowiu">
Parafia Oczyszczenia Najświętszej Maryi Panny w Bukowiu

Parafia Oczyszczenia Najświętszej Maryi Panny – rzymskokatolicka parafia w Bukowiu. Znajduje się w dekanacie Oleśnica wschód, archidiecezji wrocławskiej. 
Historia parafii.
Parafia została erygowana w 1983 roku. Obsługiwana jest przez księży archidiecezjalnych. Jej proboszczem od 2008 roku jest ksiądz Andrzej Stefanów.
Liczba mieszkańców i zasięg parafii.
Parafię zamieszkuje 1388 mieszkańców, zasięgiem duszpasterskim obejmuje ona miejscowości:

</doc>
<doc id="3163127" url="https://pl.wikipedia.org/wiki?curid=3163127" title="Bo Jackson">
Bo Jackson

Vincent Edward "Bo" Jackson (ur. 30 listopada 1962 w Bessemer, Alabama) – amerykański futbolista i baseballista.
Jedyny zawodnik w historii, który wystąpił w meczu gwiazd dwóch lig zawodowych w USA: Mecz Gwiazd MLB i NFL Pro Bowl. Wybrany przez ESPN najlepszym sportowcem w historii. W barwach Auburn University wygrał w 1985 Heisman Trophy, doroczną nagrodę dla najlepszego akademickiego futbolisty.
W 1989 i 1990 twarz kampanii Nike ze sloganem "Bo Knows", promującą uniwersalne obuwie sportowe do uprawiania różnych dyscyplin sportu, sygnowane jego nazwiskiem. Po kontuzji biodra w 1991, której nabawił się podczas kariery futbolowej, skupił się na karierze w MLB, dokończył także studia, a także rozpoczął karierę aktora w serialach (m.in. Świat według Bundych) oraz filmach (Komora).

</doc>
<doc id="3163128" url="https://pl.wikipedia.org/wiki?curid=3163128" title="Cristian Domínguez Barrios">
Cristian Domínguez Barrios

Cristián Domínguez Barrios (ur. 27 sierpnia 1982 w Madrycie) – hiszpański futsalista, bramkarz, gracz FC Barcelony i reprezentacji Hiszpanii. Trzykrotny Mistrz Europy (2007, 2010, 2012), Wicemistrz Świata (2008)

</doc>
<doc id="3163129" url="https://pl.wikipedia.org/wiki?curid=3163129" title="Wino wzmacniane">
Wino wzmacniane



</doc>
<doc id="3163131" url="https://pl.wikipedia.org/wiki?curid=3163131" title="Parafia Najświętszej Maryi Panny Częstochowskiej w Ligocie Małej">
Parafia Najświętszej Maryi Panny Częstochowskiej w Ligocie Małej

Parafia Najświętszej Maryi Panny Częstochowskiej w Ligocie Małej – znajduje się w dekanacie Oleśnica wschód w archidiecezji wrocławskiej. Erygowana w 1974 roku.
Kościół w Ligocie Małej wzmiankowany był już w 1521 roku. W roku 1559 został rozebrany. Pozostała drewniana wieża-dzwonnica została wykonana przez wrocławskiego mistrza G. Horna. W roku 1577 kościół zbudowano raz jeszcze, a w 1845 roku został w znacznym stopniu zniszczony. Po odbudowaniu świątyni w XIX wieku, w latach 1907, 1908 oraz 1924 i 1960 przechodził kolejne modernizacje.
Obsługiwana przez księży archidiecezjalnych. Jej proboszczem jest ks. Tomasz Bagiński.

</doc>
<doc id="3163133" url="https://pl.wikipedia.org/wiki?curid=3163133" title="Paco Sedano">
Paco Sedano

Francisco Sedano Antolín (ur. 2 grudnia 1979 w Madrycie) – hiszpański futsalista, bramkarz, gracz FC Barcelony i reprezentacji Hiszpanii.
Mistrz Świata z 2004 roku, Mistrz Europy z 2005 roku, dwukrotny zwycięzca UEFA Futsal Cup, trzykrotny Mistrz Hiszpanii, trzykrotny zdobywca Pucharu Hiszpanii.

</doc>
<doc id="3163134" url="https://pl.wikipedia.org/wiki?curid=3163134" title="Sándor Jakabfy">
Sándor Jakabfy

Sándor Jakabfy (ur. 1 maja 1931 w Pakodzie, zm. w kwietniu 2010 w Zalaegerszeg) – węgierski lekkoatleta (sprinter i skoczek w dal).
Życiorys.
W 1954 wystąpił na igrzyskach sportowych studentów, na której był 6. w skoku w dal. W 1955 został mistrzem Węgier w sztafecie 4 × 200 metrów z czasem 1:28,2 s. W 1956 wystartował na igrzyskach olimpijskich, na których wystąpił w biegu na 200 m oraz sztafecie 4 × 100 m. W biegu na 200 m odpadł w pierwszej rundzie, zajmując 5. miejsce w swoim biegu eliminacyjnym z czasem 21,6 s. Węgierska sztafeta 4 × 100 m w składzie Sándor Jakabfy, Géza Varasdi, György Csányi i Béla Goldoványi odpadła w półfinale, plasując się na 5. pozycji w swoim biegu z czasem 41,5 s. W pierwszej rundzie węgierska drużyna była 2. w swoim biegu eliminacyjnym z czasem 41,5 s. W 1957 Jakabfy został mistrzem kraju w biegu na 100 m z czasem 10,4 s (wyrównany rekord Węgier). Wystartował również na igrzyskach sportowych studentów, na której uplasował się na 4. pozycji w biegu na 100 m i 6. w biegu na 200 m. Podczas mistrzostw Europy w 1958 odpadł w eliminacjach na 100 metrów oraz biegł na trzeciej zmianie węgierskiej sztafety 4 × 100 m, która została zdyskwalifikowana w eliminacjach. Reprezentował klub Budapesti Haladás.
Zmarł w kwietniu 2010 w Zalaegerszeg. Pogrzeb odbył się 20 kwietnia 2010 w tym samym mieście.
Rekordy życiowe:

</doc>
<doc id="3163136" url="https://pl.wikipedia.org/wiki?curid=3163136" title="Parafia św. Michała Archanioła w Solnikach Wielkich">
Parafia św. Michała Archanioła w Solnikach Wielkich

Parafia św. Michała Archanioła w Solnikach Wielkich – znajduje się w dekanacie Oleśnica wschód w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem jest ks. dr Wojciech Kopeć RM.

</doc>
<doc id="3163139" url="https://pl.wikipedia.org/wiki?curid=3163139" title="Cerkiew św. Filipa Metropolity Moskiewskiego w Moskwie (Mieszczanskij)">
Cerkiew św. Filipa Metropolity Moskiewskiego w Moskwie (Mieszczanskij)

Cerkiew św. Filipa Metropolity Moskiewskiego – prawosławna cerkiew w Moskwie, w rejonie Mieszczanskim, w dekanacie Spotkania Włodzimierskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego.
Historia.
Pierwsza cerkiew na miejscu współcześnie istniejącej świątyni powstała w 1652, po sprowadzeniu do Moskwy relikwii metropolity i męczennika Filipa II. Była to budowla drewniana. Gdy w 1689 była już w złym stanie technicznym, zdecydowano o jej rozbiórce i wzniesieniu na tym miejscu cerkwi murowanej. Została ona oddana do użytku w 1691, zaś w 1710 dostawiono do niej drugi ołtarz św. Aleksego.
Przebudowa budynku miała miejsce w latach 1777–1788. Nowy wygląd cerkwi zaprojektował M. Kazakow. Zgodnie z jego sugestią ze starszej świątyni pozostawiono przedsionek, natomiast pozostałą część obiektu rozebrano i wzniesiono od nowa w stylu wczesnoklasycystycznym. Kazakow zaprojektował również nowy ikonostas dla cerkwi (w końcu XIX w. podwyższony). Pierwotnie planowano uczynić cerkiew częścią metochionu metropolitów moskiewskich z ich rezydencją, ostatecznie jednak koncepcję tę zarzucono i świątynia pozostała zwykłą cerkwią parafialną. Budowę sfinansowano z darów parafian i innych ofiarodawców, staraniem duchownych Maksima Dionisijewa i Joanna Siergiejewa, służących w cerkwi św. Filipa. W 1788 obiekt poświęcono ponownie.
W 1827 książę Dołgoruki dobudował do budynku ołtarz boczny św. Sergiusza z Radoneża. Od 1896 przy cerkwi działała szkoła parafialna. W XIX w. parafia zaczęła również prowadzić działalność charytatywną.
Cerkiew św. Filipa pozostawała czynna do 1939. Następnie zaadaptowano ją na cele świeckie, w obiekcie znajdowała się instytucja państwowa. Rosyjski Kościół Prawosławny odzyskał obiekt w 1991. W roku następnym patriarcha moskiewski i całej Rusi Aleksy II dokonał ponownego poświęcenia świątyni. Od 1993 przystąpiono do (nadal nieukończonych) prac nad odtworzeniem jej dawnego wystroju wnętrza i sprzątaniem otoczenia cerkwi. W 1994 ponownie poświęcony został ołtarz św. Sergiusza z Radoneża.

</doc>
<doc id="3163143" url="https://pl.wikipedia.org/wiki?curid=3163143" title="Vera Bila">
Vera Bila



</doc>
<doc id="3163144" url="https://pl.wikipedia.org/wiki?curid=3163144" title="Parafia Nawiedzenia Najświętszej Maryi Panny w Wabienicach">
Parafia Nawiedzenia Najświętszej Maryi Panny w Wabienicach

Parafia Nawiedzenia Najświętszej Maryi Panny w Wabienicach – znajduje się w dekanacie Oleśnica wschód w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem jest ks. mgr Robert Bajak RM.
Kościoły.
Parafialny:
Filialne:

</doc>
<doc id="3163148" url="https://pl.wikipedia.org/wiki?curid=3163148" title="PT-3">
PT-3

PT-3 (oznaczenie w JS EMC: EC-5019) – opracowana w Instytucie Maszyn Matematycznych PAN i produkowana od 1974 r. przez Zakłady MERAMAT, taśmowa pamięć zewnętrzna stosowana w komputerach Odra 1300 i RIAD. 
Jej rozwinięciem była PT-3M, a poprzednikiem PT-2.

</doc>
<doc id="3163149" url="https://pl.wikipedia.org/wiki?curid=3163149" title="Kike (futsalista)">
Kike (futsalista)

Kike, właśc. Enrique Boned Guillot (ur. 4 maja 1978 w Walencji) – hiszpański futsalista, zawodnik z pola, gracz El Pozo Murcia i reprezentacji Hiszpanii.

</doc>
<doc id="3163150" url="https://pl.wikipedia.org/wiki?curid=3163150" title="Parafia Najświętszej Maryi Panny Królowej Polski w Zbytowej">
Parafia Najświętszej Maryi Panny Królowej Polski w Zbytowej

Parafia Najświętszej Maryi Panny Królowej Polski w Borowej – znajduje się w dekanacie Oleśnica wschód w archidiecezji wrocławskiej. Erygowana w 1953 roku.
Obsługiwana przez księży archidiecezjalnych. Jej proboszczem jest ks. Antoni Kopciuch RM.

</doc>
<doc id="3163154" url="https://pl.wikipedia.org/wiki?curid=3163154" title="Diecezja Nidaros">
Diecezja Nidaros

Diecezja Nidaros (nor. "Nidaros bispedømme") – luterańska (od 1546) diecezja w Kościele Norwegii. Diecezja obejmuje Kościół Norwegii znajdujący się w okręgu Sør-Trøndelag oraz Nord-Trøndelag. Biskupem diecezjalnym od 2008 roku jest Tor Singsaas, a swoją sziedzibę ma w katedrze w Nidarosie.
Historia.
Katolicka diecezja Nidaros została utworzona w 1068 roku, a w 1153 nadano jej status archidiecezji. Obejmowała ona okręgi Sør-Trøndelag, Nord-Trøndelag, Nordland, Troms, Finnmark, regiony Nordmøre i Romsdal oraz Härjedalen (dzisiejsza Szwecja). 
Katedra.
Jest to gotycka katedra wybudowana w 1152. Katedra nosząca do dziś starą nazwę Trondheim wzorowana była na angielskiej katedrze w Canterbury. Ta największa w całej Skandynawii świątynia, jest miejscem pochówku króla Norwegii Olafa II. Wprowadził on w swym kraju chrześcijaństwo i przez wiele lat po jego śmierci, jego grób był miejscem pielgrzymek. To sprawiło, że czterdzieści lat po pogrzebie, zaczęto budować katedrę. Srebrna trumna Olafa nie zachowała się, gdyż w 1537 wywieziono ją do Danii i przetopiono na monety.
Struktura.
Diecezja Nidaros dzieli się na 12 dekanatów (nor. prosti). W każdym dekanacie znajduje się kilka miejscowości. W każdej miejscowości znajduje się jedna lub kilka parafii.

</doc>
<doc id="3163157" url="https://pl.wikipedia.org/wiki?curid=3163157" title="Puchar Davisa 2014 (strefa amerykańska)">
Puchar Davisa 2014 (strefa amerykańska)

Strefa amerykańska Pucharu Davisa 2014 – jedna z trzech stref regionalnych Pucharu Davisa. Strefa amerykańska podzielona jest na trzy grupy – w I grupie reprezentacje walczą o udział w barażach o awans do grupy światowej. W grupie II oraz III zespoły walczą o awans do grupy wyższej. Mecze 1. rundy odbyły się między 31 stycznia a 2 lutego, mecze 2. rundy zostały rozegrane między 2 a 4 kwietnia. Mecze 3. rundy (w przypadku II grupy) odbyły się 12 i 14 września.
Grupa I.
Zespoły, które wygrały mecze 2. rundy uzyskały prawo gry w barażach o awans do grupy światowej Pucharu Davisa 2015.
Reprezentacje, które przegrały mecz 1. rundy zmierzyły się w barażu o utrzymanie w I grupie – przegrany zespół (Wenezuela) spadł do II grupy.
Grupa II.
Zespół, który wygrał mecz 3. rundy (Barbados) uzyskał prawo gry w I grupie strefy amerykańskiej Pucharu Davisa 2015.
Reprezentacje, które przegrały mecz 1. rundy zmierzyły się w barażach o utrzymanie w II grupie – przegrane zespoły spadły do III grupy.
Grupa III.
Drużyny z III grupy zostały podzielone na dwie grupy po cztery oraz po pięć reprezentacji – grupę A oraz B. Mecze w obu grupach rozgrywane były systemem kołowym. Zwycięzca z jednej grupy grał z zespołem z drugiego miejsca z drugiej grupy, reprezentacje, które wygrały te pojedynki (Kostaryka i Portoryko) awansowały do grupy II strefy amerykańskiej Pucharu Davisa 2015.

</doc>
<doc id="3163163" url="https://pl.wikipedia.org/wiki?curid=3163163" title="Ricardinho (futsalista)">
Ricardinho (futsalista)

Ricardinho, właśc. Ricardo Filipe da Silva Braga (ur. 3 września 1985 w Porto) – portugalski futsalista, zawodnik z pola, gracz Inter Movistar i reprezentacji Portugalii.

</doc>
<doc id="3163164" url="https://pl.wikipedia.org/wiki?curid=3163164" title="Jordi Torras Badosa">
Jordi Torras Badosa



</doc>
<doc id="3163168" url="https://pl.wikipedia.org/wiki?curid=3163168" title="Sandor Jakabfy">
Sandor Jakabfy



</doc>
<doc id="3163175" url="https://pl.wikipedia.org/wiki?curid=3163175" title="Dario Marinović">
Dario Marinović

Dario Marinović (ur. 24 maja 1990) – chorwacki futsalista, zawodnik z pola, gracz Al Yarmouk Kuwait i reprezentacji Chorwacji. Dwa razy uczestniczył w Mistrzostwach Europy (2012, 2014), w 2012 roku był Królem Strzelców turnieju .

</doc>
<doc id="3163177" url="https://pl.wikipedia.org/wiki?curid=3163177" title="Mistrzostwa świata w szachach 1985">
Mistrzostwa świata w szachach 1985

Mistrzostwa świata w szachach 1985 – mecz szachowy, pomiędzy aktualnym mistrzem świata – Anatolijem Karpowem, a zwycięzcą meczów pretendentów – Garrim Kasparowem, rozegrany w Moskwie od 3 września do 9 listopada 1985 r. pod egidą Międzynarodowej Federacji Szachowej FIDE. Mecz był konsekwencją unieważnionego meczu Karpow-Kasparow z 1984 roku.
Garri Kasparow wygrał mecz 13:11 i w ten sposób przerwał 10-letnie panowanie Anatolija Karpowa. Kasparow został trzynastym mistrzem świata.
Zasady.
Liczba partii została ograniczona do 24 partii. Mistrzem świata zostaje ten zawodnik, który wygra 6 partii lub zdobędzie 12½ lub 13 punktów. W przypadku wyniku 12:12 mistrzem świata zostaje Karpow.
Z uwagi na trudności z ustaleniem jednego sędziego głównego mecz prowadziło dwóch sędziów głównych (na równych prawach) - Andriej Malczew (Bułgaria) z listy Karpowa oraz Vladas Mikėnas z listy Kasparowa.
Oficjalnymi sekundantami Karpowa byli: Igor Zajcew oraz Siergiej Makaryczew, a Kasparowowi pomagali: Aleksandr Nikitin i Josif Dorfman.

</doc>
<doc id="3163182" url="https://pl.wikipedia.org/wiki?curid=3163182" title="Ioan Bob">
Ioan Bob

Ioan Bob (lat. "Joannes Babb", węg. "Bobb János", ur. 14 października 1739 w Ormanie, zm. 2 października 1830 w Blaju) – duchowny greckokatolicki, biskup Fogaraszu i zwierzchnik rumuńskich grekokatolików (1784–1830), działacz religijny, polityczny i społeczny w Siedmiogrodzie.
Życiorys.
Urodził się 14 października 1739 r. we wsi Orman na terenie Królestwa Węgier w obrębie monarchii habsburskiej (obecnie gmina Iclod, okręg Kluż w północno-zachodniej Rumunii). Pochodził z rodziny szlacheckiej. Jego ojcem był Andrei Bob z Copalnic-Mănăștur, matką – Candida Timandi.
Uczęszczał do szkoły początkowej w Klużu i tam też ukończył kolegium jezuickie. W 1764 r. wstąpił do bazyliańskiego nowicjatu w Blaju, z czego jednak szybko zrezygnował. Został świeckim administratorem w klasztorze. Następnie z polecenia biskupa Maiora udał się do Trnawy, gdzie ukończył na studia teologiczne. Po powrocie do Blaju został wyświęcony na diakona 25 grudnia 1777, a 8 kwietnia 1778 roku otrzymał święcenia prezbiteriatu. Początkowo pracował w kurii diecezjalnej, ale wkrótce został dziekanem Daia Română, a następnie Târgu Mureș.
W 1782 r. zwierzchnik rumuńskiego Kościoła greckokatolickiego, biskup Făgăraş Grigore Maior, złożył rezygnację ze swojego stanowiska. Zgodnie z praktyką Kościołów wschodnich został zwołany synod, na którym w sierpniu 1782 r. dokonano elekcji nowego hierarchy. Ioan Bob uzyskał w głosowaniu zaledwie trzecie miejsce, mimo to został wyznaczony na biskupa przez cesarza Józefa II (21 października 1783 r.). Stało się tak prawdopodobnie dlatego, że Bob jako jedyny z kandydatów nie był zakonnikiem. Nominacja została potwierdzona przez papieża Piusa VI 15 grudnia 1783 r.
Ioan Bob został konsekrowany 6 czerwca 1784 r. przez Grigore'a Maiora, a 2 lipca 1784 r. odbył ingres do katedry Świętej Trójcy w Blaju.
Nowy biskup był gorącym orędownikiem praw ludności rumuńskiej w monarchii habsburskiej. Wraz z prawosławnym biskupem siedmiogrodzkim Gerazymem podpisał i przedstawił 30 marca 1792 r. na dworze w Wiedniu "Supplex Libellus Valachorum Transsilvaniae", petycję zawierającą rumuńskie postulaty. Memoriał ten został jednak odrzucony.
Ioan Bob reprezentował autorytarny model przywództwa w Kościele, co doprowadziło również do kilku starć (m.in. z Ionem Budai-Deleanu).
Napisał słownik rumuńsko-węgiersko-łaciński, opublikowany w Klużu (1822-1823), zawierający około 11 000 rumuńskich słów z ich odpowiednikami łacińskimi i węgierskimi. Propagował druk książek religijnych, podręczników i dzieł teologicznych. Poparł również wydanie Biblii w języku rumuńskim (przetłumaczona przez Samuila Micu Kleina i opublikowana w Blaju w 1795 r. jako drugi w historii przekład Pisma Świętego na rumuński).
Zmarł 2 października 1830 r. w Blaju.

</doc>
<doc id="3163185" url="https://pl.wikipedia.org/wiki?curid=3163185" title="Manaton">
Manaton

Manaton – wieś i civil parish w Anglii, w Devon, w dystrykcie Teignbridge. W 2011 civil parish liczyła 303 mieszkańców. Manaton jest wspomniana w Domesday Book (1086) jako "Manitone"/"Manitona".

</doc>
<doc id="3163186" url="https://pl.wikipedia.org/wiki?curid=3163186" title="Sergio Lozano Martínez">
Sergio Lozano Martínez

Sergio Lozano Martínez (ur. 9 listopada 1988 w Madrycie) – hiszpański futsalista, zawodnik z pola, gracz FC Barcelony i reprezentacji Hiszpanii.

</doc>
<doc id="3163187" url="https://pl.wikipedia.org/wiki?curid=3163187" title="Kenn (Devon)">
Kenn (Devon)

Kenn – wieś i civil parish w Anglii, w Devon, w dystrykcie Teignbridge. W 2011 civil parish liczyła 987 mieszkańców. Kenn jest wspomniana w Domesday Book (1086) jako "Chent".

</doc>
<doc id="3163188" url="https://pl.wikipedia.org/wiki?curid=3163188" title="Andreas Asimakopoulos">
Andreas Asimakopoulos



</doc>
<doc id="3163190" url="https://pl.wikipedia.org/wiki?curid=3163190" title="Trusham">
Trusham

Trusham – wieś i civil parish w Anglii, w Devon, w dystrykcie Teignbridge. W 2011 civil parish liczyła 184 mieszkańców. Trusham jest wspomniana w Domesday Book (1086) jako "Trisma".

</doc>
<doc id="3163191" url="https://pl.wikipedia.org/wiki?curid=3163191" title="Związek Czerwonych Kosynierów">
Związek Czerwonych Kosynierów

Związek Czerwonych Kosynierów – organizacja kombatancka powstała w Polsce w roku 1946, zrzeszała członków ochotniczych oddziałów robotniczych, tworzonych przez PPS we wrześniu 1939 roku, dla obrony Gdyni i Kępy Oksywskiej, zwanych potocznie Czerwonymi Kosynierami. W 1949 do Związku należało 510 osób, przewodniczącym był Kazimierz Rusinek. 1 września 1949 roku organizacja została zlikwidowana i wcielona do utworzonego Związku Bojowników o Wolność i Demokrację.

</doc>
<doc id="3163192" url="https://pl.wikipedia.org/wiki?curid=3163192" title="Borja Blanco Gil">
Borja Blanco Gil

Borja Blanco Gil (ur. 9 listopada 1988 w Madrycie) – hiszpański futsalista, zawodnik z pola, gracz Marca Futsal i reprezentacji Hiszpanii.

</doc>
<doc id="3163193" url="https://pl.wikipedia.org/wiki?curid=3163193" title="North Bovey">
North Bovey

North Bovey – wieś i civil parish w Anglii, w Devon, w dystrykcie Teignbridge. W 2011 civil parish liczyła 255 mieszkańców. North Bovey jest wspomniana w Domesday Book (1086) jako "Bovi".

</doc>
<doc id="3163194" url="https://pl.wikipedia.org/wiki?curid=3163194" title="43. ceremonia wręczenia nagród David di Donatello">
43. ceremonia wręczenia nagród David di Donatello

43. ceremonia wręczenia włoskich nagród filmowych David di Donatello odbyła się 5 lipca 1998 roku w Teatro delle Vittorie w Rzymie.
Laureaci i nominowani.
Laureaci nagród wyróżnieni są wytłuszczeniem.

</doc>
<doc id="3163196" url="https://pl.wikipedia.org/wiki?curid=3163196" title="Rafael Cardoso">
Rafael Cardoso

Rafael Cezar Cardoso, bardziej znany jako Rafael Cardoso (ur. 17 listopada 1985 r w Porto Alegre, w stanie Rio Grande do Sul) – brazylijski aktor telewizyjny i filmowy.
Życiorys.
Urodził się i wychował w Porto Alegre w stanie Rio Grande do Sul. Swoją karierę rozpoczął w telewizji, kiedy wziął udział w programie prezentowanym na specjalnym kanale RBS w Rio Grande do Sul. Jego debiut w telewizji miał miejsce dopiero w 2008 r., gdy zagrał młodego Klausa, znaczącą rolę w fabule telenoweli Rede Globo "Czyste piękno" ("Beleza Pura").
W filmie "Od początku do końca" ("Do Começo ao Fim", 2009) zagrał postać 20-letniego Thomása, który tworzy kazirodczy i gejowski związek ze swoim przyrodnim bratem Francisco (w tej roli João Gabriel Vasconcellos).
W telenoweli Rede Globo "Ti Ti Ti" (2010) pojawił się jako zły chłopak Jorgito. W 2011 roku zagrał po raz pierwszy protagonistę Rodrigo Macedo w telenoweli Rede Globo "A Vida da Gente" ("Życie ludzi").
Żonaty z Marianą Bridi Spinello, córką pary dziennikarzy - Sônii Bridi i Paulo Bormanna Zero. Mają córkę Aurorę (ur. 1 października w 2014).

</doc>
<doc id="3163197" url="https://pl.wikipedia.org/wiki?curid=3163197" title="Teigngrace">
Teigngrace

Teigngrace – wieś i civil parish w Anglii, w Devon, w dystrykcie Teignbridge. W 2011 civil parish liczyła 308 mieszkańców. Teigngrace jest wspomniana w Domesday Book (1086) jako "Taigne"/"Taigna".

</doc>
<doc id="3163198" url="https://pl.wikipedia.org/wiki?curid=3163198" title="Powderham">
Powderham

Powderham – wieś i civil parish w Anglii, w Devon, w dystrykcie Teignbridge. W 2011 civil parish liczyła 110 mieszkańców. Powderham jest wspomniana w Domesday Book (1086) jako "Poldreham".

</doc>
<doc id="3163200" url="https://pl.wikipedia.org/wiki?curid=3163200" title="Lepietnica (dopływ Czarnego Dunajca)">
Lepietnica (dopływ Czarnego Dunajca)

Lepietnica – potok, dopływ Czarnego Dunajca. Jest ciekiem 4 rzędu o długości 19, 463 km. Ma źródła w Gorcach, na zachodnich stokach Turbacza. Najwyżej położone znajdują się na wysokości około 1240 m. Spływa w zachodnim, a niżej w południowo-zachodnim kierunku przez miejscowość Obidowa, a następnie Klikuszowa, w której wypływa na Kotlinę Nowotarską. Przepływa przez miejscowości Lasek, Nowy Targ i Ludźmierz, w którym uchodzi do Czarnego Dunajca jako jego lewy dopływ. Następuje to na wysokości 599 m.
Głęboką dolinę w górnym biegu Lepietnicy tworzą dwa grzbiety Turbacza: od północnej strony jest to grzbiet ciągnący się przez Obidowiec po Kulakowy Wierch, od południowej grzbiet, który poprzez Bukowinę Miejską i Bukowinę Obidowską opada w Klikuszowej do Kotliny Nowotarskiej. Z grzbietów tych do Lepietnicy spływa wiele potoków: Obidowiec, Grzeszów, Łaniówka, Potok Kubicków, Białoniowski Potok, Węgrów Potok i Łazienowski Potok. W dolnej części do Lepietnicy uchodzą także potoki spływające ze stoków Beskidu Orawsko-Podhalańskiego (Obroczna i Charczynka), tak więc zlewnia Lepietnicy znajduje się w trzech mezoregionach geograficznych: Gorce, Kotlina Nowotarska i Beskid Orawsko-Podhalański.
Doliną Lepietnicy przez miejscowość Obidowa prowadzi szosa. Powyżej ujścia Obidowca droga prowadząca wzdłuż górnego biegu Lepietnicy staje się już tylko droga leśną. Stoki doliny porasta las świerkowy, a Lepietnica w górnym biegu tworzy liczne bystrza i progi skalne, na których woda spływa z szumem. Od tego pochodzi nazwa potoku; w dawnej gwarze podhalańskiej słowo "lepietać" oznaczało "łoskotać, szumieć".
W dolinie Lepietnicy (w miejscowości Obidowa) znajduje się stanowisko bardzo rzadkiego w Polsce gatunku paproci – widlicza Isslera. Gdzieniegdzie znajdują się przy jej korycie niewielkie polany i młaki z wełnianką.

</doc>
<doc id="3163201" url="https://pl.wikipedia.org/wiki?curid=3163201" title="Lepietnica">
Lepietnica



</doc>
<doc id="3163202" url="https://pl.wikipedia.org/wiki?curid=3163202" title="Ideford">
Ideford

Ideford – wieś i civil parish w Anglii, w Devon, w dystrykcie Teignbridge. W 2011 civil parish liczyła 388 mieszkańców. Ideford jest wspomniana w Domesday Book (1086) jako "Yudeford"/"Yudaforda".

</doc>
<doc id="3163204" url="https://pl.wikipedia.org/wiki?curid=3163204" title="Lada dzień">
Lada dzień

Lada dzień (ang. "Any Day Now") – amerykański film obyczajowy z 2012 roku w reżyserii Travisa Fine'a. Wyprodukowany przez Music Box Films.
Premiera filmu miała miejsce 20 kwietnia 2012 roku podczas Festiwalu Filmowego w Tribece. Osiem miesięcy później premiera filmu odbyła się 14 grudnia 2012 roku w Stanach Zjednoczonych oraz 6 września 2013 roku w Polsce.
Opis fabuły.
Akcja filmu rozgrywa się w Stanach Zjednoczonych w latach 70. XX wieku. Rudy (Alan Cumming), drag queen w gejowskim klubie, przygarnia nastolatka z zespołem Downa. Wraz ze swoim ukochanym, prokuratorem Paulem Fleigerem (Garret Dillahunt), walczy prawa do opieki nad chłopcem. Sąd broni jednak konserwatywnych zasad pod pozorem dobra małoletniego.
Obsada.
Źródło: Filmweb
i inni

</doc>
<doc id="3163207" url="https://pl.wikipedia.org/wiki?curid=3163207" title="Hennock">
Hennock

Hennock – wieś i civil parish w Anglii, w Devon, w dystrykcie Teignbridge. W 2011 civil parish liczyła 1747 mieszkańców. Hennock jest wspomniana w Domesday Book (1086) jako "Hanoch"/"Hainoc".

</doc>
<doc id="3163209" url="https://pl.wikipedia.org/wiki?curid=3163209" title="Woodland (Teignbridge)">
Woodland (Teignbridge)

Woodland – wieś i civil parish w Anglii, w Devon, w dystrykcie Teignbridge. W 2011 civil parish liczyła 134 mieszkańców.

</doc>
<doc id="3163213" url="https://pl.wikipedia.org/wiki?curid=3163213" title="East Ogwell">
East Ogwell

East Ogwell – wieś w Anglii, w Devon, w dystrykcie Teignbridge, w civil parish Ogwell. W 2015 miejscowość liczyła 890 mieszkańców. W 1891 roku civil parish liczyła 271 mieszkańców.

</doc>
<doc id="3163217" url="https://pl.wikipedia.org/wiki?curid=3163217" title="West Ogwell">
West Ogwell

West Ogwell – wieś w Anglii, w Devon, w dystrykcie Teignbridge, w civil parish Ogwell. W 1891 wieś liczyła 39 mieszkańców.

</doc>
<doc id="3163219" url="https://pl.wikipedia.org/wiki?curid=3163219" title="Bolberry">
Bolberry

Bolberry – osada w Anglii w hrabstwie Devon.
Miejscowość jest wspomniana w "Domesday Book" pod nazwami "Boltesberie", "Boltesberia", "Boteberie" oraz "Botestesberia".

</doc>
<doc id="3163220" url="https://pl.wikipedia.org/wiki?curid=3163220" title="João Gabriel Vasconcellos">
João Gabriel Vasconcellos

João Gabriel Vasconcellos (ur. 31 lipca 1988 r. w Rio de Janeiro, w stanie Rio de Janeiro) – brazylijski aktor telewizyjny i filmowy, model.
Życiorys.
Wczesne lata.
Był dobrym pływakiem. W wieku osiemnastu lat przeniósł się do Mediolanu i rozpoczął pracę jako model. Studiował w Artes Casa de Orange (CAL). Brał udział w warsztatach aktorskich prowadzonych przez Rede Globo i studiował na wydziale teatralnym na Universidad Federal de Río de Janeiro (UNIRIO) 
Kariera.
Mając 22 lata, podczas studiów, został zaangażowany przez reżysera Aluisio Abranches do filmu "Od początku do końca" ("Do Começo ao Fim", 2009) u boku Fábio Assunção i Rafaela Cardoso. 
W 2009 r. zadebiutował na scenie w "Romeo i Julii" Williama Szekspira w reżyserii Joao Fonseca i wystąpił w "Exercício n2: Formas Breves" (reż. Bia Lessa). Rok później zagrał w spektaklu "Alvodoamor" (reż. Viniciusa Arneiro i João Fonseca), w hołdzie pracy filmowej Pedro Almodóvara, a także "R&amp;J de Shakespeare - Juventude Interrompida" (2011) i "Covil da Beleza" (2012).
W 2011 r. związał się z aktorką i modelką Tammy Di Calafiori.

</doc>
<doc id="3163221" url="https://pl.wikipedia.org/wiki?curid=3163221" title="Kerswell">
Kerswell

Kerswell – osada w Anglii, w Devon. W 1870-72 osada liczyła 153 mieszkańców. Kerswell jest wspomniana w Domesday Book (1086) jako "Carsewelle"/"Carseuilla".

</doc>
<doc id="3163223" url="https://pl.wikipedia.org/wiki?curid=3163223" title="Ines Ferrer-Suarez">
Ines Ferrer-Suarez



</doc>
<doc id="3163231" url="https://pl.wikipedia.org/wiki?curid=3163231" title="Tyrrell 025">
Tyrrell 025

Tyrrell 025 – samochód Formuły 1 zaprojektowany przez Harveya Postlethwaite'a i Mike'a Gascoyne'a, skonstruowany przez Tyrrell Racing na sezon 1997.
Model był rozwinięciem Tyrrella 024, ale różnił się nieco aerodynamicznie od poprzednika (m.in. wysokim nosem), co miało poprawić stabilność. Ze względu na niedostateczny docisk i słabą moc silnika Ford Postlethwaite opracował tzw. skrzydełka „X-wing”, zamontowane w miejscach dozwolonych przepisami. Mimo tej innowacji Tyrrell zdołał zdobyć w sezonie zaledwie dwa punkty za sprawą Miki Salo, który podczas Grand Prix Monako mimo uszkodzonego przedniego spojlera i braku pit-stopu był piąty. Były to jednocześnie ostatnie punkty Tyrrella w Formule 1.

</doc>
<doc id="3163236" url="https://pl.wikipedia.org/wiki?curid=3163236" title="Sierafim Lalin">
Sierafim Lalin

Sierafim Nikołajewicz Lalin, ros. Серафим Николаевич Лялин (ur. 1908 w Tule, zm. w lutym 1978 w Moskwie) – tokarz, generał porucznik, funkcjonariusz radzieckich służb specjalnych.
Życiorys.
Urodził się w rodzinie pracownika zakładu zbrojeniowego. Rosjanin. Przebywał w sierocińcu (1918–1921). Ukończył szkołę przyzakładową przy zakładzie nr 10 w Tule (1923-1927). Tokarz i sekretarz organizacji komsomolskiej w tymże zakładzie (1927-1930). Uczestnik kursów racjonalizacji w Moskwie (1930-1931). Zatrudniony w charakterze technika-racjonalizatora w zakładzie nr 10 w Tule (1931-1932). Studiował w Leningradzkim Wojskowym Instytucie Mechanicznym ( Ленинградский военно-механический институт институт) (1932-1937). Następnie zastępca szefa (1938), szef (1938-1939) wydziału w zakładzie nr 187 "Nowa Tuła" («Новая Тула»), instruktor KC WKP(b) (1939-1941), sekretarz WKP(b) w terenie, dyrektor zakładu nr 176 w Tule (1941), dyr. zakładu nr 257 w Orsku (1941-1942), dyr. zakładu nr 176 (1942-1945), III sekr. (1945-1948), sekr. (1948), II sekr. Komitetu Obwodowego WKP (b) w Tule (1948-1951).
Następnie podjął pracę w organach bezpieczeństwa (1951):
Na emeryturę przeszedł w 1973. Mieszkał w Moskwie.
Stopnie: pułkownik bezp. państw. (1951), gen. mjr. (1956), gen. por. (1964).
Członek WKP (b) od 1929.

</doc>
<doc id="3163237" url="https://pl.wikipedia.org/wiki?curid=3163237" title="Album (album Krystyny Prońko)">
Album (album Krystyny Prońko)

Album – siódmy solowy album polskiej wokalistki Krystyny Prońko.
Nagrania realizowano w maju i czerwcu 1989 w studiu Polskiego Radia S-4 w Warszawie. Winylowy LP wydany został przez Pronit w 1989 i otrzymał kolejny numer katalogowy PLP 120. W 1990 firma Zic Zac wydała CD "Album" (ZIC 0008) zawierający dodatkowe utwory. "Album" ukazał się także na kasecie magnetofonowej i CD nakładem firmy założonej przez Krystynę Prońko: Power Music (P.M.Krystyna Prońko PMMC 001, CD PMKrystyna Prońko PMCD 001).
Muzycy.
sekcja dęta
oraz
Informacje uzupełniające.
dot. CD:

</doc>
<doc id="3163238" url="https://pl.wikipedia.org/wiki?curid=3163238" title="Grigore Maior">
Grigore Maior

Grigore Maior OSBM (ur. w 1714 w Sărăuad, zm. w lutym 1785 w Alba Iulia) – duchowny greckokatolicki, biskup Fogaraszu i zwierzchnik rumuńskich grekokatolików (1773–1782), działacz religijny, polityczny i społeczny w Siedmiogrodzie.
Życiorys.
Urodził się jako Gavrilă Maior w 1714 r. we wsi Sărăuad na terenie Królestwa Węgier w obrębie monarchii habsburskiej (obecnie gmina Tășnad, okręg Satu Mare w północno-zachodniej Rumunii). Był synem duchownego greckokatolickiego.
Uczył się w Klużu. Następnie biskup Inocențiu Micu-Klein wysłał go na studia do Rzymu, gdzie studiował m.in. na Papieskim Uniwersytecie Urbaniana. Uzyskał stopień doktora teologii i filozofii. Otrzymał święcenia kapłańskie 25 grudnia 1745 r. w kościele św. Atanazego w Rzymie. Po powrocie do Siedmiogrodu osiadł w bazyliańskim klasztorze św. Trójcy w Blaju, gdzie uczył łaciny i węgierskiego.
Po śmierci zwierzchnika siedmiogrodzkiego Kościoła greckokatolickiego, biskupa Făgăraş Petru Pavela Arona, na zwołanym 30 czerwca 1764 r. synodzie elekcyjnym Grigore Maior otrzymał najwięcej głosów. Jednakże z woli cesarzowej Marii Teresy nowym biskupem został Atanasie Rednic. Niezadowolony z takiego obrotu rzeczy Maior szemrał przeciwko powołaniu Rednica. Z tego powodu gubernator siedmiogrodzki Andreas Hadik uwięził Maiora w Sybinie na trzy i pół miesiąca, a później zesłał do klasztoru w Mukaczewie. W 1771 r. udało się Maiorowi ubłagać cesarza Józefa II, który właśnie odwiedzał klasztor. Bazylianin został ułaskawiony i rozpoczął pracę jako cenzor książek w Wiedniu.
Po śmierci Rednica synod elekcyjny w dniu 15 sierpnia 1772 r. ponownie głosował za Maiorem, który tym razem został zaaprobowany również przez cesarzową 27 października 1772 r. Nominację od papieża Klemensa XIV otrzymał 8 marca 1773 r. Został konsekrowany 23 kwietnia 1773 r. w kaplicy pałacowej w Wiedniu przez Vasilija Božičkovicia. Obecna na uroczystości Maria Teresa, będąc pod wrażeniem bizantyjskiego ceremoniału i mowy Maiora, podarowała nowemu biskupowi złoty krzyż (pektorał) i cenny pierścionek.
Grigore Maior został także mianowany doradcą monarchini i obdarzony tytułem „ekscelencja”.
W czasie posługi biskupiej Maiora Maria Teresa założyła Barbareum, pierwsze w Austrii greckokatolickie seminarium duchowne działające przy kościele św. Barbary (1774). Fundacja ta miała oczywiście związek z zajęciem ziem Rzeczypospolitej licznie zamieszkałych przez unitów
Jako zwierzchnik siedmiogrodzkiego Kościoła greckokatolickiego wysłał wielu studentów na studia za granicą, a sam ciężko pracował nad rozbudową Kościoła, pozyskując dla unii znaczną liczbę nowych wsi. Wysiłki biskupa wywołały pretensje ze strony protestantów i prawosławnych, którzy skarżyli się na niego na dworze cesarskim. Grigore Maior popierał również roszczenia socjalne chłopów, które znalazły później swój wyraz w powstaniu Horei, Cloșcy i Crișana (1784). Z tych powodów został zmuszony do dymisji 13 marca 1782 r.
Do końca życia przebywał w klasztorze w mieście Alba Iulia, otrzymując pensję w wysokości 1500 florenów rocznie. Zmarł w lutym 1785 r. Został pochowany w krypcie katedry Świętej Trójcy w Blaju.

</doc>
<doc id="3163241" url="https://pl.wikipedia.org/wiki?curid=3163241" title="Pągowski">
Pągowski



</doc>
<doc id="3163242" url="https://pl.wikipedia.org/wiki?curid=3163242" title="Victor Scout">
Victor Scout

Victor Scout (Heinrich Pursuit) – amerykański samolot myśliwski z okresu I wojny światowej, jedna z pierwszych amerykańskich konstrukcji tego typu. Samoloty były zaprojektowane przez Alberta Heinricha i zbudowane w zakładach Victor Aircraft Corporation. Łącznie zbudowano cztery samoloty tego typu, dwa w 1917 i dwa rok później, typy różniły się tylko rodzajem silników i szczegółami konstrukcyjnymi. Samolot został uznany za udany, ale pierwsze dwa egzemplarze miały silnik o zbyt małej mocy, a dwa następne zostały zbudowane już po zakończeniu wojny i nie zainteresowały Signal Corps (United States Army). Samolot nie wszedł do produkcji seryjnej.
Historia.
Pierwsze dwa samoloty zostały zaprojektowane przez Alberta Heinricha w 1917 jako jednomiejscowy samolot typu określanego wówczas jako "scout" (dosłownie – „zwiadowczy”, „rozpoznawczy”), w niektórych źródłach określany jest też jako „eksperymentalny samolot pościgowy szkolenia zaawansowanego” ("experimental advanced pursuit trainer"). Zgodnie z ich nazwą, ówczesne "scouty", nazwa weszła do użycia około 1914, używane były do zadań rozpoznawczych i początkowo były nieuzbrojone. Po wybuchu wojny nieuzbrojone, jednomiejscowe "scouty" zostały wkrótce uzbrojone w nieruchome, strzelające do przodu karabiny maszynowe dając w ten sposób początek klasycznym samolotom myśliwskim. W ówczesnej terminologii amerykańskiej samoloty myśliwskie określane były jako samoloty pościgowe ("pursuit"), ale określenie "scout" w odniesieniu od jednosilnikowych, jednomiejscowych samolotów używane było jeszcze do końca wojny.
Heinrich zaprojektował i zbudował samolot ze środków prywatnych z nadzieją, że zostanie on zakupiony przez Signal Corps (United States Army) jako pierwszy krajowy samolot myśliwski. Projektując samolot Heinrich miał do wyboru tylko dwa silniki rotacyjne – 100-konny Gnome lub 80-konny Rhône – Heinrich zdecydował się użyć 100-konnego silnika Gnome z powodu jego natychmiastowej dostępności. Dwa prototypy zostały zbudowane w zakładach Victor Aircraft Corporation, nazywane były od nazwy wytwórni – Victor Scout, lub od nazwiska projektanta – Heinrich Pursuit.
Samoloty zostały zakupione przez Signal Corps w 1917 i otrzymały numery seryjne 539 i 540. Samoloty zostały oblatane i przetestowane przez Signal Corps w listopadzie 1917 na lotnisku Langley Field. Konstrukcję oceniono bardzo pozytywnie, ale samoloty zostały odrzucone przez Signal Corps z powodu nieodpowiednich silników.
Rok później, w 1918, Heinrich zbudował dwa następne samoloty, używając tych samych kadłubów, ale tym razem z 80-konnymi silnikami Rhône. Zakupione przez Signal Corps samoloty otrzymały numery seryjne 40007 i 40008. Samoloty przetestowane zostały przez Signal Corps na lotnisku Cooks Field, ale z powodu zakończenia wojny Armia nie była zainteresowana zakupem nowych samolotów.
Opis konstrukcji.
Zachowało się bardzo mało informacji dotyczących konstrukcji i osiągów samolotów Heinricha. Zachowane zdjęcia pokazują typowe jak na ówczesne czasy jednosilnikowe, dwupłatowe samoloty o konstrukcji całkowicie konwencjonalnej. Skrzydła usztywnione były pojedynczą rozpórką typu I i dodatkowo usztywnione cięgnami.
W drugiej wersji z silnikiem Rhône rozpiętość skrzydeł wynosiła 26 stóp, a ich powierzchnia 162,5 stóp kwadratowych (odpowiednio 7,92 m i 15,51 m²), masa startowa wynosiła 1065 funtów (483 kg), a prędkość maksymalna 110 mil na godzinę (177 km/h).

</doc>
<doc id="3163244" url="https://pl.wikipedia.org/wiki?curid=3163244" title="Piłka siatkowa na Igrzyskach Afrykańskich 2011">
Piłka siatkowa na Igrzyskach Afrykańskich 2011

Piłka siatkowa na Igrzyskach Afrykańskich 2011 rozegrany został między 6 września a 16 września w Maputo.

</doc>
<doc id="3163245" url="https://pl.wikipedia.org/wiki?curid=3163245" title="Błażej Hrapkowicz">
Błażej Hrapkowicz

Błażej Hrapkowicz (ur. 30 grudnia 1986 w Warszawie) – polski krytyk filmowy, prezenter telewizyjny i radiowy, konferansjer.
Życiorys.
Absolwent Instytutu Kultury Polskiej Uniwersytetu Warszawskiego na kierunku kulturoznawstwo. Gospodarz programu "Kino Mówi" w Ale kino+. Prowadzi autorski program "Hrapkowidz" w radiowej Czwórce. W latach 2015-2016 był gospodarzem studia oscarowego w Canal+. Prowadził i współredagował "Aktualności Filmowe" w Canal+. 
Współautor publikacji "Seriale. Przewodnik Krytyki Politycznej", "Wunderkamera. Kino Terry'ego Gilliama" (pod redakcją Kuby Mikurdy), "Eastern Promises" (pod redakcją Matthieu Darrasa) i "David Cronenberg w oczach krytyków filmowych" (pod redakcją Anny Osmólskiej-Mętrak i Radosława Osińskiego). Swoje recenzje, artykuły i wywiady publikował m.in. w Kinie, Filmie oraz na portalach Dwutygodnik i Filmweb. 
W 2010, 2014 i 2015 roku był nominowany do nagrody Polskiego Instytutu Sztuki Filmowej. W 2014 roku zdobył główną nagrodę w konkursie im. Krzysztofa Mętraka, przyznawaną młodym krytykom filmowym. Członek Europejskiej Akademii Filmowej, FIPRESCI i Koła Piśmiennictwa Filmowego Stowarzyszenia Filmowców Polskich.

</doc>
<doc id="3163263" url="https://pl.wikipedia.org/wiki?curid=3163263" title="Parafia Wszystkich Świętych w Głuszynie">
Parafia Wszystkich Świętych w Głuszynie

Parafia Wszystkich Świętych – rzymskokatolicka parafia w Głuszynie, należąca do dekanatu Namysłów wschód w archidiecezji wrocławskiej.
Historia parafii.
Parafia została erygowana w 1917 roku. Obsługiwana jest przez księży archidiecezjalnych. 
Liczebność i zasięg parafii.
Parafię zamieszkuje 882 mieszkańców, swym zasięgiem duszpasterskim obejmuje miejscowości:
Wspólnoty parafialne.
"Źródło": 

</doc>
<doc id="3163266" url="https://pl.wikipedia.org/wiki?curid=3163266" title="Parafia Niepokalanego Poczęcia Najświętszej Maryi Panny w Kowalowicach">
Parafia Niepokalanego Poczęcia Najświętszej Maryi Panny w Kowalowicach

Parafia Niepokalanego Poczęcia Najświętszej Maryi Panny – rzymskokatolicka parafia w Kowalowicach, należy do dekanatu Namysłów wschód w archidiecezji wrocławskiej.
Historia parafii.
Parafia została erygowana w XIV wieku. Obsługiwana jest przez księży archidiecezjalnych.
Proboszczem jest ks. Janusz Szetelnicki RM wicedziekan. Oprócz kościoła farnego, na terenie parafii znajdują się również dwa kościoły filialne, w Kamiennej (św. Jadwigi Śląskiej) oraz Rychnowie (św. Jana Chrzciciela).
Liczebność i zasięg parafii.
Parafię zamieszkuje 1492 mieszkańców, swym zasięgiem duszpasterkim obejmuje ona miejscowości:

</doc>
<doc id="3163268" url="https://pl.wikipedia.org/wiki?curid=3163268" title="Parafia Narodzenia Najświętszej Maryi Panny w Siemysłowie">
Parafia Narodzenia Najświętszej Maryi Panny w Siemysłowie

Parafia Narodzenia Najświętszej Maryi Panny – rzymskokatolicka parafia w Siemysłowie, należy do dekanatu Namysłów wschód w archidiecezji wrocławskiej. 
Historia parafii.
Parafia została erygowana w XIV wieku. Obsługiwana jest przez księży archidiecezjalnych. 
Jej proboszczem jest ks. Piotr Bałtarowicz.
Liczebność i zasięg parafii.
Do parafii należy 679 wiernych z miejscowości: Siemysłów i Starościn.

</doc>
<doc id="3163272" url="https://pl.wikipedia.org/wiki?curid=3163272" title="Hrabstwo Vigo">
Hrabstwo Vigo

Hrabstwo Vigo (ang. "Vigo County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 410,45 mil2 (1 063,07 km2). Według danych z 2010 r. hrabstwo miało 107 848 mieszkańców. Hrabstwo powstało w 1 lutego 1818 roku i nosi imię Francisa Vigo, który wspomagał siły amerykańskie podczas wojny o niepodległość Stanów Zjednoczonych, a także wspomógł ufundowanie publicznego uniwersytetu w Vincennes.

</doc>
<doc id="3163276" url="https://pl.wikipedia.org/wiki?curid=3163276" title="Parafia św. Jana Chrzciciela w Smogorzowie">
Parafia św. Jana Chrzciciela w Smogorzowie

Parafia św. Jana Chrzciciela – rzymskokatolicka parafia w Smogorzowie, należąca do dekanatu Namysłów wschód w archidiecezji wrocławskiej.
Historia parafii.
Parafia została erygowana w XII wieku. Obsługiwana przez księży archidiecezjalnych. Od 2007 roku jej proboszczem jest ksiądz Tomasz Broszko.
Liczebność i zasięg parafii.
"Źródło": 
Parafię zamieszkują 1 463 osoby. Zasięgiem duszpasterskim obejmuje ona cztery miejscowości:
Wspólnoty parafialne.
"Źródło": 

</doc>
<doc id="3163279" url="https://pl.wikipedia.org/wiki?curid=3163279" title="Dyan Webber">
Dyan Webber

Dyan Webber (ur. 9 kwietnia 1966) – amerykańska lekkoatletka, specjalizująca się w biegach sprinterskich. 

</doc>
<doc id="3163281" url="https://pl.wikipedia.org/wiki?curid=3163281" title="Parafia Narodzenia Najświętszej Maryi Panny i św. Marcina w Strzelcach">
Parafia Narodzenia Najświętszej Maryi Panny i św. Marcina w Strzelcach

Parafia Narodzenia Najświętszej Maryi Panny i św. Marcina – rzymskokatolicka parafia w Strzelcach, należąca do dekanatu Namysłów wschód w archidiecezji wrocławskiej. 
Historia parafii.
Parafia została erygowana w XIV wieku. Obsługiwana jest przez księży archidiecezjalnych. Proboszczem parafii jest ksiądz Krzysztof Odzimek.
Liczebność i zasięg parafii.
Do parafii należy 1232 wiernych, z następujących miejscowości: Strzelce, Gręboszów, Sułoszów, Szeroka Wieś, Zalesie i Zalesie-PGR.

</doc>
<doc id="3163283" url="https://pl.wikipedia.org/wiki?curid=3163283" title="Parafia św. Wawrzyńca w Woskowicach Małych">
Parafia św. Wawrzyńca w Woskowicach Małych

Parafia św. Wawrzyńca – rzymskokatolicka parafia w Woskowicach Małych, należąca do dekanatu Namysłów wschód w archidiecezji wrocławskiej. 
Historia parafii.
Parafia została erygowana w XV wieku. Obsługiwana jest przez księży archidiecezjalnych.
Od 2015 roku proboszczem jest ks. Michał Małkiewicz. 
Liczebność i zasięg parafii.
Parafię zamieszkuje 1211 mieszkańców, zasięgiem duszpasterskim obejmuje miejscowości:
Cmentarze.
"Źródło": 

</doc>
<doc id="3163285" url="https://pl.wikipedia.org/wiki?curid=3163285" title="Misteria (zespół muzyczny)">
Misteria (zespół muzyczny)

Misteria jest to zespół założony w 1996 roku w Rzeszowie grający muzykę na pograniczu melodyjnego death metalu i black metalu z wpływami folka. W 1999 została wydana ich płyta "Masquerade of Shadows"przez wytwórnie Pagan Records. Zespół rozpadł się w 2003 roku w wyniku czego powstały dwa zespoły. Maniek, Nowy i G.R.A.B.A.Z utworzyli razem z jeszcze dwoma muzykami zespół Mysteria.

</doc>
<doc id="3163287" url="https://pl.wikipedia.org/wiki?curid=3163287" title="KWK Czeczott">
KWK Czeczott



</doc>
<doc id="3163288" url="https://pl.wikipedia.org/wiki?curid=3163288" title="Cieśnina Unimak">
Cieśnina Unimak

Cieśnina Unimak (ang. "Unimak Pass" lub "Unimak Passage", ros. Пролив Унимак) – cieśnina na południowy zachód od wyspy Unimak w środkowej części archipelagu Aleutów. Łączy Morze Beringa z Oceanem Spokojnym. 
Jej rozmiary: szerokość 19,6 km, głębokość 72 m, powierzchnia przekroju 1,18 km ². Wartości zasolenia wód - 32,0 ‰. W Cieśninie temperatura wody nie spada poniżej 3,5 °C.

</doc>
<doc id="3163291" url="https://pl.wikipedia.org/wiki?curid=3163291" title="Carlos Ortiz Jiménez">
Carlos Ortiz Jiménez

Carlos Ortiz Jiménez (ur. 3 października 1983 w Madrycie) – hiszpański futsalista, zawodnik z pola, gracz Inter Movistar i reprezentacji Hiszpanii.

</doc>
<doc id="3163292" url="https://pl.wikipedia.org/wiki?curid=3163292" title="Nokia X2-00">
Nokia X2-00

Nokia X2-00 (często nazywana jako Nokia X2) – telefon komórkowy firmy Nokia wydany w II kwartale 2010 roku.
Dane techniczne.
Sieci.
GSM: 850, 900, 1800, 1900
Pamięć.
Nokia X2-00 jest wyposażony 64 MB pamięci RAM, 48 megabajtów pamięci użytkowej. Posiada także gniazdo na kartę microSDHC.
Funkcje.
Muzyka.
Nokia X2-00 ma wbudowany odtwarzacz muzyki obsługujący pliki muzyczne w formatach: MP3, AAC, eAAC, eAAC+, WMA. Posiada także radio FM z funkcją RDS. Na jej obudowie znajdują się specjalne przyciski ułatwiające obsługę odtwarzacza audio.
Wygląd zewnętrzny.
Kolory obudowy.
Nokia X2 jest dostępna w 6 kolorach obudowy:
Wymiary.
Wymiary Nokii X2-00 to 111 × 47 × 13,3 mm.

</doc>
<doc id="3163300" url="https://pl.wikipedia.org/wiki?curid=3163300" title="Álvaro Aparicio">
Álvaro Aparicio

Álvaro Aparicio Fernández (ur. 29 września 1977 w Madrycie) – hiszpański futsalista, zawodnik z pola, gracz Inter Movistar i reprezentacji Hiszpanii.

</doc>
<doc id="3163302" url="https://pl.wikipedia.org/wiki?curid=3163302" title="Wiktor Malewski">
Wiktor Malewski

Wiktor Malewski (ur. 15 marca 1846, zm. 11 grudnia 1941) – podporucznik, weteran powstania styczniowego.
Wiktor Malewski pochodził z Suwalszczyzny, w momencie wybuchu powstania był uczniem V klasy gimnazjum w Łomży.
Po wybuchu powstania wstąpił do partii Skarżyńskiego, następnie po jej rozbiciu walczył w kawalerii Kobylińskiego. Wraz z oddziałem został wysłany do guberni grodzieńskiej. Walczył pod Białymstokiem i na Kurpiach. Dostał się do niewoli rosyjskiej, w której był torturowany. Był więziony przez 4 miesiące w Łomży. Został uwolniony dzięki wstawiennictwu rosyjskiego oficera znajomego jego brata.
Był wiceprezesem Stowarzyszenia Wzajemnej Pomocy Uczestników Powstania 1863 r..
W styczniu 1938 roku wraz z 49 weteranami oraz trzema weterankami (Marią Bentkowską, Marią Fabianowską i Lucyną Żukowską) został odznaczony Krzyżem Oficerskim Orderu Odrodzenia Polski.
W 1938 roku mieszkał w Warszawie. 22 stycznia 1939 dokonał odsłonięcia tablicy pamiątkowej dla uczczenia czynu powstańców 1863, ustanowionej na gmachu ratusza w Warszawie.
Zmarł w 1941 roku, został pochowany na Kwaterze Weteranów Powstania Styczniowego na Cmentarzu Wojskowym na Powązkach w Warszawie (13C-1-1).

</doc>
<doc id="3163304" url="https://pl.wikipedia.org/wiki?curid=3163304" title="Rafael Usín Guisado">
Rafael Usín Guisado

Rafael Usín Guisado (ur. 22 maja 1987 w Madrycie) – hiszpański futsalista, zawodnik z pola, gracz Triman Navarra i reprezentacji Hiszpanii, z którą w 2012 r. zdobył Mistrzostwo Europy.

</doc>
<doc id="3163305" url="https://pl.wikipedia.org/wiki?curid=3163305" title="Parafia Wniebowzięcia Najświętszej Maryi Panny w Biestrzykowicach">
Parafia Wniebowzięcia Najświętszej Maryi Panny w Biestrzykowicach

Parafia Wniebowzięcia Najświętszej Maryi Panny – rzymskokatolicka parafia w Biestrzykowicach. Znajduje się w dekanacie Namysłów zachód, archidiecezji wrocławskiej.
Historia parafii.
Parafia została erygowana w XIV wieku. Obsługiwana przez księży archidiecezjalnych. Proboszczem od 2013 roku jest ks. Wojciech Łata.
Liczba mieszkańców i zasięg parafii.
Parafia liczy 1640 wiernych będących mieszkańcami miejscowości:

</doc>
<doc id="3163308" url="https://pl.wikipedia.org/wiki?curid=3163308" title="Spawanie elektrodą węglową">
Spawanie elektrodą węglową

Spawanie elektodą węglową (ang. "carbon arc welding") (w skrócie CAW) – proces łączenia metali za pomocą węglowej, grafitowej i nietopliwej elektrody. Jest to pierwsza w historii przemysłowa technologia spawalnicza łączenia metali, która dzisiaj nie jest już powszechnie praktykowana. Poprzedzała ona bezpośrednio szeroko obecnie wykorzystywaną metodę spawania elektrodami otulonymi, w której nietopliwe elektrody węglowe zastąpiono topliwymi metalowymi. Pomimo wielu późniejszych innowacji zasady działania oraz układ poszczególnych elementów użytych w procesie pozostaje niezmienny do dnia dzisiejszego.
Nazwa.
Wynalazcy nadali swojej metodzie początkowo nazwę "Elektrogefest", która pochodziła od połączenia dwóch słów – „elektryczność” oraz od imienia greckiego boga ognia Hefajstosa. Od użycia nietopliwej elektrody węglowej techniczna nazwa procesu nosiła nazwę "spawania elektrodą węglową" (ang. "carbon arc welding") (w skrócie CAW).
Historia.
Wynalazcami tej metody byli Rosjanin greckiego pochodzenia Nikołaj Benardos oraz Polak Stanisław Olszewski, którzy pracowali nad nią w latach 1881–1885. Obaj inżynierowie zaprojektowali również wszystkie obecnie używane w procesie spawania elementy jak spawarkę transformatorową zasilaną prądem zmiennym, umieszczoną w uchwycie elektrodę, zacisk masy oraz łączące całość kable. Proces dzięki prostocie użytkowania upowszechnił się on na całym świecie do tego stopnia, że 10 października 1885, data przyznaniem obu inżynierom francuskiego patentu, uznawana jest obecnie za datę narodzin nowoczesnego spawalnictwa .
Metoda ta została opatentowana w wielu krajach europejskich. Po raz pierwszy 10 października 1885 roku we Francji, potem w Belgii, Wielkiej Brytanii, Niemczech oraz Szwecji. Rok później została ona opatentowana w Rosji. Natomiast w 1887 roku w Hiszpanii, USA, Austro-Węgrzech oraz we Włoszech.
Do eksploatacji swojego wynalazku inżynierowie ci powołali również spółkę pod tą samą nazwą, co metoda ich autorstwa. Obaj autorzy w międzynarodowych patentach wymieniani są jako współwynalazcy posiadający równą, 50-procentową własność w korzyściach płynących z tej innowacji.
Metoda ta doczekała się również później szeregu innowacji. W 1888 roku Nikołaj Sławianow wynalazł topliwą elektrodę metalową, która zastąpiła używane dotychczas w procesie "Elektrogefest" stałe i nietopliwe elektrody węglowe. Około roku 1900 A. P. Strohmenger oraz Oskar Kjellberg wytworzyli pierwsze elektrody otulone. Strohmenger użył do ich produkcji gliny i wapna, podczas gdy Kjellberg zanurzał drut stalowy w mieszaninach węglanów i krzemianów. Wszystkie innowacje metody Olszewskiego i Bernadosa doprowadziły do powstania najszerzej obecnie stosowanej metody spawalniczej spawania elektrodami otulonymi.
Warianty.
Metoda doczekała się szeregu wariantów oraz późniejszych innowacji:

</doc>
<doc id="3163309" url="https://pl.wikipedia.org/wiki?curid=3163309" title="Parafia Wniebowzięcia Najświętszej Maryi Panny w Ligocie Książęcej">
Parafia Wniebowzięcia Najświętszej Maryi Panny w Ligocie Książęcej

Parafia Wniebowzięcia Najświętszej Maryi Panny – rzymskokatolicka parafia w Ligocie Książęcej. Parafia należy do dekanatu Namysłów zachód w archidiecezji wrocławskiej. 
Historia parafii.
Parafia została erygowana w 1957 roku. Obsługiwana jest przez księży archidiecezjalnych. W latach 1978-2013 proboszczem parafii był ksiądz Józef Wojdak, który od 2009 roku również dziekanem dekanatu Namysłów zachód. 
Od 2017 roku proboszczem parafii jest ks. Stanisław Nowak.
Zasięg parafii.
Do parafii należą wierni z miejscowości: Ligota Książęca, Barzyna, Brzozowiec, Mikowice, Minkowskie i Wszeradów.

</doc>
<doc id="3163310" url="https://pl.wikipedia.org/wiki?curid=3163310" title="Ángel Velasco Marugán">
Ángel Velasco Marugán

Ángel Velasco Marugán (ur. 16 maja 1986 w Segowii) – hiszpański futsalista, zawodnik z pola, gracz FC Barcelony i reprezentacji Hiszpanii.

</doc>
<doc id="3163312" url="https://pl.wikipedia.org/wiki?curid=3163312" title="Spawanie elektodą węglową">
Spawanie elektodą węglową



</doc>
<doc id="3163313" url="https://pl.wikipedia.org/wiki?curid=3163313" title="Parafia św. Michała Archanioła w Michalicach">
Parafia św. Michała Archanioła w Michalicach

Parafia św. Michała Archanioła – rzymskokatolicka parafia w Michalicach. Parafia należy do dekanatu Namysłów zachód w archidiecezji wrocławskiej. 
Historia parafii.
Pierwsza wzmianka o parafii w Michalicach pochodzi z 1288 roku. Kolejna z 1359 roku i w tym okresie istniała już drewniana świątynia. W kolejnych wiekach Michalice traciły lub odzyskiwały status parafii. W 1904 roku wikariuszem parafii w Krzyżownikach, odpowiedzialnym za filię michalicką, został ks. Roman Kubis. W 1907 roku ponownie utworzono parafię w Michalicach, a ks. Kubis został jej wieloletnim proboszczem. 
Obsługiwana jest przez księży archidiecezjalnych. Od 2010 roku proboszczem jest ks. Grzegorz Laszczyński (wicedziekan).
Liczebność i zasięg parafii.
Parafię zamieszkuje 620 wiernych będących mieszkańcami miejscowości: Baldwinowice, Józefków, Krzyków i Objazda.

</doc>
<doc id="3163315" url="https://pl.wikipedia.org/wiki?curid=3163315" title="Parafia Najświętszego Serca Pana Jezusa w Przeczowie">
Parafia Najświętszego Serca Pana Jezusa w Przeczowie

Parafia Najświętszego Serca Pana Jezusa – rzymskokatolicka parafia w Przeczowie. Parafia należy do dekanatu Namysłów zachód w archidiecezji wrocławskiej. 
Historia parafii.
Parafia została erygowana w 1958 roku. Obsługiwana jest przez księży archidiecezjalnych.
Liczebność i zasięg parafii.
Parafię zamieszkuje 1407 mieszkańców. Zasięgiem duszpasterskim obejmuje ona miejscowości:

</doc>
<doc id="3163320" url="https://pl.wikipedia.org/wiki?curid=3163320" title="Parafia Podwyższenia Krzyża Świętego w Smarchowicach Wielkich">
Parafia Podwyższenia Krzyża Świętego w Smarchowicach Wielkich

Parafia Podwyższenia Krzyża Świętego – rzymskokatolicka parafia w Smarchowicach Wielkich. Parafia należy do dekanatu Namysłów zachód w archidiecezji wrocławskiej. 
Historia parafii.
Parafia została erygowana w 1988 roku. Obsługiwana jest przez księży archidiecezjalnych. Jej proboszczem od 2010 roku jest ksiądz Przemysław Paluch.
Inne kościoły i kaplice.
Do parafii należy kościół filialny św. Marii Magdaleny w Ziemiełowicach.
Liczebność i zasięg parafii.
Parafię zamieszkuje 1057 mieszkańców. Swym zasięgiem terytorialnym obejmuje ona miejscowości:

</doc>
<doc id="3163325" url="https://pl.wikipedia.org/wiki?curid=3163325" title="Stefan Wapniarek">
Stefan Wapniarek

Stefan Wapniarek (ur. 23 lutego 1916 w Oberhausen, zm. 18 października 1940) – porucznik pilot Polskich Sił Powietrznych w Wielkiej Brytanii, kawaler Krzyża Srebrnego Orderu Wojennego Virtuti Militari.
Życiorys.
Absolwent Szkoły Podchorążych Lotnictwa w Dęblinie (XII promocja, 15 lokata)
W kampanii wrześniowej 1939 walczył w składzie 132 eskadry myśliwskiej. Zestrzelił 3 samoloty. Dostał się do niemieckiej niewoli, z której uciekł.
Przez Rumunię i Francję przedostał się do Anglii, gdzie otrzymał numer służbowy P-1291 i brytyjski stopień funkcyjny podporucznika. Po przeszkoleniu na sprzęcie brytyjskim został przydzielony 30 lipca 1940 roku do dywizjonu 302. Brał udział w bitwie o Anglię. 18 października 1940 jego Hurricane (nr P3872) został uszkodzony i rozbił się podczas lądowania. Pilot zginął i został pochowany na cmentarzu w Northwood.
Zwycięstwa powietrzne.
Na liście Bajana figuruje na 59. pozycji z 4 zniszczonymi samolotami.
Chronologiczny wykaz zwycięskich walk powietrznych
Zestrzelenia pewne:

</doc>
<doc id="3163327" url="https://pl.wikipedia.org/wiki?curid=3163327" title="Tymoteusz (Seviciu)">
Tymoteusz (Seviciu)

Tymoteusz, imię świeckie Traian Seviciu (ur. 4 czerwca 1936 w Timișoarze) – rumuński biskup prawosławny.
Życiorys.
Syn Caiusa i Vioary Seviciu, dzieciństwo i młodość spędził w rodzinnym mieście, gdzie uzyskał wykształcenie podstawowe, a następnie ukończył liceum. W latach 1953–1957 ukończył studia teologiczne w Instytucie Teologicznym Uniwersytetu w Bukareszcie. Tytuł licencjata teologii uzyskał na podstawie dysertacji poświęconej chrystologii i soteriologii Atanazego Wielkiego. W latach 1957–1960 kontynuował studia teologiczne jako doktorant, specjalizując się w patrologii i historii Kościoła. W 1962 obronił pracę doktorską poświęconą doktrynie chrystologicznej świętego Cyryla Aleksandryjskiego.
Od 1961 był wykładowcą seminarium duchownego w Caransebeş i sekretarzem zarządu eparchialnego w Aradzie, zaś od 1962 – w Timișoarze. 22 października 1961 przyjął święcenia diakońskie, a 10 marca 1962 – kapłańskie. Wieczyste śluby mnisze złożył 24 czerwca 1969 w monasterze Hodoş-Bodrog, przyjmując imię zakonne Tymoteusz. W roku następnym otrzymał godność archimandryty. Wcześniej, w 1968, został wikariuszem administracyjnym archieparchii Timișoary i Caransebeş.
Kontynuował studia teologiczne w zakresie ekumenizmu na wydziale teologii protestanckiej w Neuchatel (1967), w Instytucie Ekumenicznym w Bossey (1967–1968) oraz na wydziale teologicznym we Fryburgu. Nauczył się również języka francuskiego i brał udział w spotkaniach ekumenicznych.
Z rekomendacji metropolity Banatu Mikołaja w 1976 został wyświęcony na biskupa pomocniczego archideparchii Timișoary i Caransebeş z tytułem biskupa lugojańskiego. Osiem lat później został wybrany na arcybiskupa Aradu i w tym samym roku intronizowany.
W archieparchii Aradu doprowadził do wzniesienia ponad 70 nowych cerkwi, w tym soboru Trójcy Świętej w Aradzie, i odnowienia ok. 450 zabytkowych obiektów sakralnych. W 1989 otworzył muzeum sztuki i starych książek rumuńskich. W 1991 założył również seminarium teologiczne dla mnichów. Autor publikacji z dziedziny teologii i historii zabytków sakralnych na terenie archieparchii Aradu.
Honorowy obywatel Aradu od 2004.

</doc>
<doc id="3163335" url="https://pl.wikipedia.org/wiki?curid=3163335" title="Bjørn Vade">
Bjørn Vade

Bjørn Vade (ur. 2 maja 1922 w Oslo, zm. 30 maja 2006 tamże) – norweski lekkoatleta, specjalizujący się w sprincie i biegach średniodystansowych, z zawodu prawnik.
Kariera.
Dziewięciokrotny mistrz Norwegii. W latach 1946-1948 zwyciężał w biegu na 400 i 800 m, a także był w składzie drużyny IK Tjalve Oslo, której sztafeta 4 × 400 m zdobywała w tych samych latach mistrzostwo Norwegii. Dwukrotnie ustanawiał rekord kraju. 4 lipca 1948 w Trondheim ustanowił rekord Norwegii na 800 m z czasem 1:51,2 s, a 22 sierpnia tegoż roku w Oslo wyrównał rekord kraju na 400 m z czasem 48,6 s. W 1948 wystartował na igrzyskach olimpijskich, na których wystąpił w biegu na 400 i 800 m. W pierwszej rundzie na krótszym z dystansów zajął 2. miejsce w swoim biegu eliminacyjnym z czasem 49,6 s, co dało mu awans do ćwierćfinału, w którym odpadł z rywalizacji, plasując się na ostatniej, 5. pozycji w swoim biegu z czasem 49,7 s. W pierwszej rundzie biegu na 800 m Vade również zajął 2. miejsce w swoim biegu eliminacyjnym z czasem 1:54,2 s, co dało mu awans do półfinału, w którym odpadł z rywalizacji, plasując się na 7. pozycji w swoim biegu (ostatniej spośród sklasyfikowanych). Karierę zakończył w wieku 28 lat.
Losy po zakończeniu kariery i śmierć.
Po zakończeniu kariery ukończył studia prawnicze, a następnie pracował jako sędzia w Oslo. Zmarł 30 maja 2006 w Oslo po krótkiej chorobie.

</doc>
<doc id="3163336" url="https://pl.wikipedia.org/wiki?curid=3163336" title="Asi Dajan">
Asi Dajan

Asaf 'Asi' Dajan (hebr. אסף „אסי” דיין, ang. Assi Dayan, ur. 23 listopada 1945 w Nahalal, zm. 1 maja 2014 w Tel Awiwie) – izraelski aktor, reżyser, scenarzysta i producent filmowy.
Życiorys.
Był synem Moszego Dajana, późniejszego generała IDF i polityka izraelskiego oraz działaczki pokojowej Ruty. Jego dziadkiem był Szemu’el Dajan – syjonista i polityk izraelski.
Rozpoczął karierę aktorską w 1967 roku. Zagrał w wielu filmach, a sam wyreżyserował ich 16. Został uhonorowany Wyróżnieniem Specjalnym i czterokrotnie nagrodą Ofir, a także pięciokrotnie otrzymał nominację do tej nagrody oraz nominacje do dwóch nagród Złotego Globu i Złotego Niedźwiedzia. W 1998 roku na Międzynarodowym Festiwalu Filmowym w Jerozolimie przyznano mu nagrodę za całokształt twórczości.
Zmarł 1 maja 2014 roku w wieku 68 lat.

</doc>
<doc id="3163343" url="https://pl.wikipedia.org/wiki?curid=3163343" title="Franciszek Jastrzębski (pilot)">
Franciszek Jastrzębski (pilot)

Franciszek Jastrzębski (ur. 10 listopada 1905 w Zglechowie, zm. 25 października 1940) – kapitan pilot Wojska Polskiego i Polskich Sił Powietrznych w Wielkiej Brytanii, kawaler Orderu Virtuti Militari.
Życiorys.
Jego rodzicami byli Karol i Julianna z domu Osica, miał czwórkę rodzeństwa. W 1926 uzyskał maturę w Seminarium Nauczycielskim w Siennicy. Został powołany do odbycia służby wojskowej i wstąpił do Szkoły Podchorążych Rezerwy Piechoty w Ostrowi Mazowieckiej, a w 1927 został przeniesiony do Szkoły Podchorążych Lotnictwa w Dęblinie. Szkołę ukończył w 1929 r. jako obserwator z 61. lokatą. Otrzymał przydział do 54 eskadry liniowej 5 pułku lotniczego w Lidzie, w 1932 r. został przeniesiony został do 51 eskadry liniowej.
W 1933 otrzymał przydział do 142 eskadry myśliwskiej w Toruniu, a następnie do nowo utworzonej 143 eskadry myśliwskiej, gdzie pełnił funkcję oficera technicznego i zastępcy dowódcy. W 1934 pracował w Lotniczej Szkoły Strzelania i Bombardowania w Grudziądzu jako instruktor. W 1937 został przeniesiony do 3 pułku lotniczego w Poznaniu, w którym objął stanowisko dowódcy 132 eskadry myśliwskiej. Na stopień kapitana został mianowany ze starszeństwem z 19 marca 1938 i 54. lokatą w korpusie oficerów lotnictwa, grupa liniowa.
We wrześniu 1939 roku był dowódcą 132 eskadry myśliwskiej, zestrzelił 3 samoloty. 17 września jednostka otrzymała rozkaz przelotu do Rumunii, jednak Jastrzębski był zmuszony lądować przymusowo w okolicach Parczewa. Dołączył do oddziałów gen. Franciszka Kleeberga i walczył jako ułan do rozbicia SGO „Polesie” po bitwie pod Kockiem. Udało mu się przedostać do okupowanej Warszawy.
W styczniu 1940 r. przez Tatry, Słowację, Węgry i Jugosławię przedostał się do Francji, gdzie po przeszkoleniu na samolotach Bloch MB.152 został dowódcą Podwójnego Klucza Frontowego Nr 8 „Ja” (sześciu pilotów) przydzielonego do GC II/1, stacjonującego w Buc. 5 czerwca 1940 został zestrzelony – ranny w nogi i poparzony.
Po upadku Francji przedostał się do Anglii, gdzie otrzymał numer służbowy P-1296 i po przeszkoleniu na sprzęcie brytyjskim został przydzielony 26 lipca 1940 roku do dywizjonu 302 – został dowódcą eskadry B. Brał udział w bitwie o Anglię. Nie powrócił z lotu bojowego 25 października 1940 roku. Jak wynika z relacji Wacława Króla prawdopodobnie stracił przytomność z powodu awarii aparatury tlenowej i uderzył w powierzchnię wody. Pilota pochowano początkowo na wyspie Sylt, po wojnie ciało zostało ekshumowane na Brytyjski Cmentarz Wojenny w Kilonii (grób nr 6, działka nr 4, rząd H).
Zwycięstwa powietrzne.
Na liście Bajana figuruje na 61. pozycji z 3 i 1/2 zniszczonymi samolotami oraz 1 prawdopodobnie.
Chronologiczny wykaz zwycięskich walk powietrznych:
Zestrzelenia pewne:
Zestrzelenia prawdopodobne:

</doc>
<doc id="3163349" url="https://pl.wikipedia.org/wiki?curid=3163349" title="Aetherius Society">
Aetherius Society

Aetherius Society – wywodzący się z Wielkiej Brytanii nowy ruch religijny z nurtu New Age o charakterze millenarystycznym, związany z fenomenem UFO.
Organizacja została założona w 1955 roku przez George'a Kinga (1919-1997), londyńskiego taksówkarza powiązanego z ruchem teozoficznym i praktykującego jogę, w późniejszym okresie przypisującego sobie tytuł "sir" i posiadane rzekomo wykształcenie naukowe w wielu dziedzinach wiedzy. Jak twierdził, w 1954 roku zaczął otrzymywać przekazy telepatyczne od istot pozaziemskich, które powierzyły mu misję bycia ziemskim reprezentantem mieszczącego się na Saturnie „Międzyplanetarnego Parlamentu” oraz założenia ruchu, który przygotuje duchowo ludzkość na przybycie Kosmicznych Mistrzów.
Zgodnie z nauczaniem Aetherius Society, twórcy wielkich religii tacy jak Kryszna, Konfucjusz, Budda czy Jezus Chrystus byli przybyszami z innych planet. Człowiek dzięki dobremu życiu może wejść do grona Kosmicznych Mistrzów i po śmierci odrodzić się w nowym życiu na planetach pozaziemskich. Członkowie organizacji wierzą w zbliżającą się kosmiczną bitwę między siłami dobra i zła, po której Kosmiczni Mistrzowie przybędą na Ziemię i nastanie wieczny pokój. Do tego czasu konieczne jest gromadzenie kosmicznej energii (prany) za pomocą rozmaitych modlitw i technik medytacyjnych. W latach 1958-1961 w ramach akcji „Operation Starlight” wyznawcy Aetherius Society odwiedzili 18 szczytów górskich na całym świecie, oznakowując je symbolem organizacji. Szczyty te są uznawane obecnie za miejsca kumulacji kosmicznej energii i stanowią centrum pielgrzymek.
Siedziba Aetherius Society mieści się obecnie w Los Angeles. Na czele wspólnoty stoją biskupi, sam George King otrzymał sukcesję apostolską w Kościele liberalnokatolickim. Współcześnie organizacja posiada kilka tysięcy członków, głównie na terenie Stanów Zjednoczonych, Nowej Zelandii i Afryki. Wyznawcy Aetherius Society angażują się w liczne akcje o charakterze ekologicznym, walcząc z zanieczyszczeniem środowiska i energią atomową.

</doc>
<doc id="3163351" url="https://pl.wikipedia.org/wiki?curid=3163351" title="Wzór czteroczynnikowy">
Wzór czteroczynnikowy

Wzór czteroczynnikowy – wzór stosowany w fizyce reaktorów jądrowych, w celu określenia szybkości zajścia łańcuchowej reakcji rozszczepienia w odniesieniu do podstawowych procesów jądrowych zachodzących w danej konstrukcji. W formule czterowczynnikowej nie uwzględnia się wycieku neutronów poza reaktor, oznacza to obliczenie współczynnika mnożenia neutronów, tak jakby reaktor był nieskończenie wielki, dlatego tak uzyskany współczynnik mnożenia neutronów nazywany jest nieskończonym współczynnikiem mnożenia neutronów. Znajomość tego wskaźnika jest niezbędna do określenia zasadności konstruowania rdzenia reaktora jądrowego o takiej konstrukcji.
Wzór czteroczynnikowy ujmuje cztery podstawowe zjawiska fizyki neutronów w reakcji rozszczepienia jądra atomowego przedstawione tak by każde ze zjawisk było przedstawione jako czynnik iloczynu, parametrów materiałowych danego reaktora. Można go przedstawić w następującej postaci:
gdzie:
Znaczenie fizyczne.
Każdy z czynników odpowiada za jedno zjawisko w "cyklu życia" neutronów w reaktorze atomowym zmniejszające lub zwiększające liczbę neutronów w reaktorze. Kolejno cykl ten obejmuje:
Opis poszczególnych wielkości.
Współczynnik mnożenia neutronów.
Współczynnik mnożenia neutronów formula_11 jest definiowany jako stosunek liczby neutronów w bieżącej generacji do liczby neutronów w poprzedzającej generacji.
Gdy formula_12 reaktor jest w stanie "nadkrytycznym", ilość neutronów wzrasta, reaktor pracuje z coraz większą mocą. Reaktor może uzyskać dowolną moc.
Gdy formula_13 reaktor jest w stanie "podkrytycznym", ilość neutronów maleje, reaktor może uzyskać tylko określoną moc wynikającą z rozszczepień spontanicznych.
Gdy formula_14 reaktor jest w stanie "krytycznym", ilość neutronów pozostaje stała, reaktor ma lub może uzyskać stan dowolnej mocy.
Ze wzoru czteroczynnikowego obliczany jest nieskończony współczynnik mnożenia neutronów. Wynika to z założenia, że analizowany jest reaktor o nieskończonych rozmiarach, a więc ucieczka neutronów z takiego reaktora jest niemożliwa. Różnica w ilości neutronów w kolejnych generacjach wynika więc jedynie ze zjawisk związanych z neutronami.
Czynnik reprodukcji.
Czynnik opisuje powstawanie neutronów w wyniku rozszczepienia jąder atomowych przez neutrony termiczne. Czynnik formula_3 jest równy stosunkowi liczby szybkich neutronów wytworzonych przez rozkład pod wpływem neutronów termicznych do liczby neutronów termicznych pochłoniętych przez jądra paliwa.
Czynnik ten uwzględnia wszystkie izotopy zaliczone do paliwa jądrowego znajdujące się w danym momencie w reaktorze jądrowym. Skład izotopów paliwa zależy od konstrukcji reaktora i zmienia się wraz z jego eksploatacją. W nowym paliwie uranowym występują w znaczących ilościach tylko dwa izotopy 235 i 238, przy czym tylko izotop 235 ulega rozszczepieniu pod wpływem neutronów termicznych. Izotop 235 ulega rozszczepieniu z prawdopodobieństwem około 85%, w 15% neutron ulega pochłonięciu, izotop przechodzi w izotop uranu 236. Uwzględniając te fakty, czynnik reprodukcji dla świeżego paliwa uranowego określa wzór:
Można zapisać powyższy wzór w zależności od wzbogacenia uranu:
gdzie:
Dla naturalnego uranu czynnik ten jest równy 1,34, rośnie początkowo silnie wraz ze wzrostem wzbogacenia, dla czystego izotopu 235 osiąga wartość 2,08. Wartość 1,34 dla naturalnego uranu oznacza, że przy odpowiednio skonstruowanym reaktorze z moderatorem słabo pochłaniającym neutrony jest możliwe skonstruowanie reaktora na neutronach powolnych pracującym na naturalnym uranie.
W miarę eksploatacji reaktora następują przemiany izotopów paliwa, co musi uwzględniać czynnik mnożenia neutronów.
Czynnik wykorzystania neutronów termicznych.
Czynnik wykorzystania neutronów termicznych określa prawdopodobieństwo, że neutron termiczny zostanie pochłonięty w paliwie, w stosunku do neutronów absorbowanych w całym reaktorze. Analiza obejmuje sumę pochłaniania przez wszystkie izotopy wchodzące w skład rdzenia reaktora, co można zapisać wzorem:
W szczególności w reaktorze oprócz izotopów paliwa występują różne substancje, które pełnią różne funkcje takie jak: moderator neutronów, pręty kontrolne i awaryjne, kwasu borowego i elementów konstrukcyjnych. W trakcie pracy reaktora powstają izotopy pochłaniające neutrony zwane truciznami reaktorowymi. Wszystkie te składniki zmniejszają liczbę neutronów termicznych.
Prawdopodobieństwo uniknięcia wychwytu rezonansowego.
Neutron ulega spowolnieniu zazwyczaj w wyniku wielu zderzeń z jądrami atomowymi moderatora, neutrony częściowo spowolnione mogą zderzać się z jądrami paliwa. Jądra te wykazują szczególnie duży przekrój czynny na pochłonięcie neutronu o określonej energii. Jądra uranu 238 mają duży przekrój czynny dla wybranych energii neutronu w zakresie od 5 eV do 10 keV.
Wartość tego czynnika wynika z możliwości zderzenia się neutronu częściowo spowolnionego z jądrem paliwa. W jednorodnych rdzeniach paliwowych prawdopodobieństwo zderzenia częściowo zwolnionego neutronu z jądrem paliwa jest większe niż w rdzeniu heterogennym, a tym samym czynnik mniejszy. Z drugiej strony w reaktorach w których moderator jest oddzielony od paliwa i prawdopodobieństwo zderzenia częściowo spowolnienia neutronu z jądrem paliwa jest mniejsze. W reaktorach z prętami paliwowymi prawdopodobieństwo pochłonięcia rezonansowego neutronu jest w przybliżeniu równe 0,25, co sprawia, że czynnik uniknięcia wychwytu rezonansowego jest w przybliżeniu równy 0,75, jednak silnie zależy od rozmieszczenia paliwa i moderatora, do tego w trakcie pracy reaktora zmienia się skład izotopowy paliwa, zmieniając szansę na przetrwanie neutronu podczas spowalniania.
Z wartości czynników, w szczególności czynnika rozpraszania rezonansowego wynika, że bez przestrzennego oddzielenia paliwa i moderatora wartości formula_23 są możliwe do uzyskania przy naturalnym paliwie uranowym tylko wtedy, gdy jako moderator stosuje się ciężką wodę.
Czynnik mnożenia neutronów prędkich.
Czynnik opisuje wpływ rozszczepień jąder atomowych przez neutrony szybkie. Czynnik mnożenia neutronów prędkich formula_6 jest definiowany jako stosunek liczby prędkich neutronów powstałych w wyniku rozszczepień do liczby neutronów prędkich powstałych w rozszczepieniach termicznych. Czynnik ten przedstawia wzrost liczby neutronów w wyniku rozszczepienia jąder przez neutrony szybkie. Rozszczepianiu przez neutrony szybkie ulegają izotopy uranu 235, 238, 239, a także izotop 238 plutonu. Przekroje czynne tych rozszczepień są podobne, jednak w rdzeniu reaktora znajduje się głównie uran 238 i to jego rozszczepienia dominują nad rozszczepieniami jąder innych izotopów.
Czynnik ten jest obliczany ze wzoru:
W rdzeniach zbudowanych jako jednorodne (paliwo jest zmieszane z moderatorem neutronów) neutrony prędkie zazwyczaj trafiają na jądra moderatora, a nie na jądra rozszczepialne, rozszczepianie przez neutrony szybkie praktycznie nie występuje a czynnik ten jest bliski 1.
W reaktorach niejednorodnych, w których paliwo jest w prętach lub kulkach paliwowych, istnieje szansa, że zanim neutron zostanie spowolniony wywoła rozszczepienie, co jest przedstawiane jako wartość czynnika większa od 1. W reaktorach wodnych ciśnieniowych z paliwem w prętach paliwowych czynnik ten wynosi około 1,038. Wartość czynnika zależy od konstrukcji rdzenia i w niewielkim stopniu może być zmieniana przez zmiany operacyjne, a także w wyniku spalania paliwa.

</doc>
<doc id="3163352" url="https://pl.wikipedia.org/wiki?curid=3163352" title="Wybory do PE w Polsce w 2014 roku">
Wybory do PE w Polsce w 2014 roku



</doc>
<doc id="3163354" url="https://pl.wikipedia.org/wiki?curid=3163354" title="I Didn't Do It">
I Didn't Do It



</doc>
<doc id="3163355" url="https://pl.wikipedia.org/wiki?curid=3163355" title="Jiri Vesely">
Jiri Vesely



</doc>
<doc id="3163356" url="https://pl.wikipedia.org/wiki?curid=3163356" title="Mikołaj (Corneanu)">
Mikołaj (Corneanu)

Mikołaj, imię świeckie Nicolae Mihail Corneanu (ur. 21 listopada 1923 w Caransebeș, zm. 28 września 2014 w Timișoarze) – rumuński biskup prawosławny.
Życiorys.
Syn kapłana prawosławnego, proboszcza cerkwi św. Jana w Caransebeș. Wykształcenie średnie uzyskał w liceum w rodzinnym mieście, natomiast wyższe studia teologiczne ukończył na Wydziale Teologicznym Uniwersytetu w Bukareszcie w 1946. W 1949 uzyskał stopień doktora teologii na podstawie dysertacji poświęconej życiu Antoniego Wielkiego i początkom monastycyzmu w dolinie Nilu. Od 1947 do 1948 wykładał w Akademii Teologiczne w Caransebeș.
W 1948 został wyświęcony na diakona jako mężczyzna żonaty. Od tego samego roku zasiadał w zarządzie duchownym eparchii Timișoary, gdzie był sekretarzem eparchialnym, referentem i radcą administracyjnym. W latach 1956–1959 był wykładowcą w seminarium w Caransebeș, nauczając greki i języka francuskiego. W 1960 przyjął święcenia kapłańskie z rąk Teoktysta (Arapaşu).
15 grudnia 1960 został nominowany na biskupa Aradu. W związku z tym w 1961 złożył wieczyste śluby mnisze w monasterze Cernica, przyjął imię zakonne Mikołaj. 15 stycznia 1961 przyjął chirotonię biskupią z rąk patriarchy rumuńskiego Justyniana, po czym 22 stycznia został intronizowany.
17 lutego 1962 objął katedrę Timișoary i Caransebeș, równocześnie został mianowany metropolitą Banatu. W 1967 był "locum tenens" metropolii Siedmiogrodu, zaś od 1977 do 1978 – metropolii Oltenii.
Jako metropolita Banatu szczególnie angażował się w restaurację zabytków sakralnych na terenie eparchii, założył również muzeum archieparchii Timișoary. Brał udział w ruchu ekumenicznym, działał w Światowej Radzie Kościołów, w której od 1978 do 1981 był członkiem Komitetu Centralnego. W 1992 został członkiem honorowym Akademii Rumuńskiej. Autor publikacji z zakresu teologii i historii Kościoła, także przekładów tekstów teologicznych z j. greckiego. Wielokrotnie reprezentował Kościół Rumuński w czasie wizyt zagranicznych w innych autokefalicznych Kościołach prawosławnych. W 2008 wziął udział w Świętej Liturgii odprawianej przez duchownych Rumuńskiego Kościoła Greckokatolickiego i przyjął komunię świętą z rąk duchownego tego Kościoła. Czyn ten został potępiony przez Synod Rumuńskiego Kościoła Prawosławnego, jednak hierarchę nie spotkały żadne dalsze konsekwencje.
Według badań Narodowej Rady Badań Archiwów Securitate był wieloletnim współpracownikiem Securitate.

</doc>
<doc id="3163360" url="https://pl.wikipedia.org/wiki?curid=3163360" title="Ingi Thorsteinsson">
Ingi Thorsteinsson

 #PATRZIngi Þorsteinsson

</doc>
<doc id="3163361" url="https://pl.wikipedia.org/wiki?curid=3163361" title="Thórarinn Ingi Thorsteinsson">
Thórarinn Ingi Thorsteinsson



</doc>
<doc id="3163364" url="https://pl.wikipedia.org/wiki?curid=3163364" title="Mieczysław Wyszkowski">
Mieczysław Wyszkowski

Mieczysław Wyszkowski (ur. 9 grudnia 1918 w Nowym Sączu, zm. 28 maja 1976 w Warszawie) – porucznik pilot Wojska Polskiego, kapitan (ang. "Flight Lieutnant") Królewskich Sił Powietrznych, kawaler Orderu Virtuti Militari.
Życiorys.
Urodził się 9 grudnia 1918 w Nowym Sączu, w rodzinie Władysława i Marii z domu Nałęcz-Koczanowicz. Szkołę powszechną ukończył w 1931 Chełmży, następnie uczęszczał do Gimnazjum im. Mikołaja Kopernika w Toruniu. W 1935 odbył szkolenie szybowcowe w Fordonie, gdzie uzyskał uprawnienia pilota szybowcowego kat. A i B. W 1936 odbył kurs pilotażu samolotów silnikowych w ramach Przysposobienia Wojskowo-Lotniczego i latał w Aeroklubie Pomorskim w Toruniu. Po maturze w 1938 ukończył Dywizyjny Kurs Podchorążych Rezerwy 19 DP przy 77 pułku piechoty w Lidzie. Następnie został przyjęty do Szkoły Podchorążych Lotnictwa w Dęblinie.
Wybuch wojny uniemożliwił mu otrzymanie promocji. W kampanii wrześniowej nie walczył, wraz z grupą około 150 podchorążych został ewakuowany. 19 września przekroczył granicę Rumunii, gdzie został internowany. W krótkim czasie wydostał się z obozu i drogą przez Jugosławię i Grecję przedostał się do Francji, 23 października 1939 przybył do Marsylii.
1 marca 1940 rozpoczął szkolenie lotnicze w ośrodku szkoleniowym Base Aerienne No 103 w Châteauroux. 22 maja wszedł w skład patrolu broniącego bazy, ale nie wykonywał lotów bojowych. 17 czerwca został ewakuowany do Bordeaux a następnie do Wielkiej Brytanii, dotarł tam 27 czerwca. Otrzymał numer służbowy RAF 783670 i polski P-1584. Początkowo odbył kurs na stacji RAF Weeton, w październiku 1940 odbył kolejne szkolenie w 15 Elementary Flying Training School (EFTS) w Carlisle. 15 stycznia 1941 trafił do 25 (Polish) Elementary Flying School (PEFS) w Hucknall. Następnie przydzielono go jako pilota do szkoły strzelców 1 Air Gunners School (AGS) w Manby, z której został przeniesiony do 58 Operational Training Unit (OTU) w Grangemouth. 26 sierpnia 1941 otrzymał przydział do dywizjonu 303, 18 września został przeniesiony do dywizjonu 306, a 23 września 1941 do dywizjonu 316. W czasie służby w tym dywizjonie zgłosił zestrzelenie 3 samolotów na pewno oraz jednego prawdopodobnie. 15 sierpnia 1942 otrzymał przydział do dywizjonu 306, gdzie 1 września otrzymał awans na stopień porucznika. 20 listopada 1942 został skierowany do brytyjskiego na stanowisko oficera taktycznego. W styczniu 1943 zgłosił się do walk w Afryce w ramach Polskiego Zespołu Myśliwskiego. Podczas walk w Afryce zgłosił prawdopodobne zestrzelenie jednego samolotu nieprzyjaciela. 18 kwietnia 1943 został trafiony przez artylerię przeciwlotniczą a następnie zestrzelony przez pilota z 7./JG 53, Uffz. Georg Amona. Ranny dostał się do niewoli, został ewakuowany do Włoch. Po leczeniu w Neapolu trafił do Dulag Luft pod Frankfurtem nad Menem a następnie do Stalag Luft III w Żaganiu, a później do Stalagu Luft IV również w okolicach Żagania. Wraz ze zbliżaniem się frontu wschodniego został przeniesiony do Tychowa, a następnie ewakuowany w głąb Niemiec. Obóz, w którym przebywał został wyzwolony na początku maja 1945 przez oddziały Armii Czerwonej. Powrócił do Anglii i otrzymał przydział do dywizjonu 309, a następnie do dywizjonu 315.
Po rozwiązaniu Polskich Sił Powietrznych w Wielkiej Brytanii kontynuował służbę w Royal Air Force. Przeszedł przeszkolenie dla pilotów rozprowadzających (ferry pilot) i oblatywaczy (test pilot), pracował też jako pilot specjalny (tzn. pilotował samoloty z VIP-ami). Posiadał uprawnienia do pilotowania samolotów wielosilnikowych oraz odrzutowych. Służbę w RAF zakończył w 1949 i powrócił do Polski. Do momentu demobilizacji wylatał 1850 godzin na 44 różnych typach samolotów.
Po powrocie do Polski pracował początkowo jako pilot w PLL LOT, ale został zwolniony. Do latania powrócił w 1956, kiedy to ponownie został zatrudniony w LOT. Jako były żołnierz PSZ był inwigilowany przez Ministerstwo Bezpieczeństwa Publicznego i Służbę Bezpieczeństwa PRL w latach 1950-1971. Materiały archiwalne z tego okresu znajdują się w Instytucie Pamięci Narodowej i są oznaczone sygnaturą IPN BU 0423/2512. Po ciężkiej chorobie zmarł 28 maja 1976 w Warszawie.
Zwycięstwa powietrzne.
Na liście Bajana figuruje na 68. pozycji z 3 zniszczonymi samolotami, 2 prawdopodobnie i 1 uszkodzonym.
Chronologiczny wykaz zwycięskich walk powietrznych:
Zestrzelenia pewne:
Zestrzelenia prawdopodobne:
Uszkodzenia:

</doc>
<doc id="3163369" url="https://pl.wikipedia.org/wiki?curid=3163369" title="Tangaxuan II">
Tangaxuan II

Tangaxuan II, wł. Franciszek Tzimtzincha-Tangaxuan II (ur. ?, zm. 1530) – ostatni niezależny władca (tzw. "cazonci") ludu Purepecha (Tarasków) w latach 1520–1530.
Panowanie.
W latach młodości brał udział w wojnie o saletrę (1480–1510) przeciwko sąsiednim indiańskim państewkom, ale Taraskowie przegrali tę wojnę.
W 1520 na czarną ospę zmarł "cazonci" Zuangua, ojciec Tangaxuana II. W 1521 sytuacja w Mezoameryce gwałtownie się zmieniła. Upadło wielkie azteckie miasto Tenochtitlán. Po otrzymaniu informacji o klęsce potężnego sąsiada, nowy władca zdecydował się zabezpieczyć swoje państwo przed podobnym losem. Na przełomie lat 1521/1522 wysłał do hiszpańskich konkwistadorów poselstwo. W wyniku tej misji do ówczesnej stolicy Purepecha – Tzintzuntzan – przybyła delegacja hiszpańska. Rozmowy były pomyślne i zakończyły się powrotem misji hiszpańskiej z bogatymi darami. Jednak z uwagi na pewną ilość złota, państwo Tarasków stało się powodem zainteresowania Hernána Cortésa.
Jeszcze w 1522 roku Cortés postanowił siłowo podporządkować sobie państwo Tangaxuana II i wysłał zbrojną ekspedycję pod wodzą Cristóbala de Olida. Władca Tarasków zdołał w obliczu zagrożenia zebrać potężną armię – nawet do 100 tys. wojowników – ale jego siły w decydującym momencie odmówiły walki. W tej sytuacji Tangaxuan II spotkał się z najeźdźcami w Pátzcuaro i tam podporządkował siebie i całe państwo administracji hiszpańskiej. Ochrzcił się i przyjął imię Franciszek. Dzięki temu zachował przez kolejne lata dość szeroką autonomię. Układ Tangaxuana II z de Olidą zakładał, że państwem Purepecha wspólnie będą rządzić: "cazonci" oraz Cortés. Wyrazem tego miał być podwójny trybut płacony przez ludność Purepecha swojemu władcy oraz Cortésowi.
Upadek i śmierć.
Porozumienie indiańsko-hiszpańskie przetrwało do końcówki roku 1529. Wówczas, prowadząc ekspedycję w sile 500 Hiszpanów i do 10 tys. Indian, do państwa Tarasków dotarł Nuño Beltrán de Guzmán. Jego ekspedycja szukała nowych ziem, z których można było uzyskać siłę roboczą. W Pátzcuaro konkwistador stwierdził, że Tangaxuana II sprawuje faktycznie całkowicie niezależną władzę. Zdecydował się wówczas na obalenie panującego "cazonci" i na faktyczny podbój jego państwa. W tym celu sprzymierzył się z lokalnym wpływowym szlachcicem – Pedro Panza Cuinierángarim. Zyskując poparcie części Tarasków, de Guzmán na początku 1530 aresztował władcę Purepecha i osądził za planowanie buntu, zaprzestanie płacenia daniny, sodomię i herezję. Tangaxuan II był torturowany, a następnie skazany na ciągnięcie za koniem i śmierć przez spalenie. Prochy monarchy rozrzucono nad brzegiem rzeki Río Lerma.
Wraz ze śmiercią Tangaxuana II dla Purepecha-Tarasków rozpoczął się okres prześladowań i terroru. Na czele państwa stawali zaś kolejni marionetkowi władcy, całkowicie zależni od poparcia Hiszpanów. Jedyny syn Tangaxuana II – Antonio Huitzimengari, który był chrześniakiem przyszłego wicekróla Nowej Hiszpanii, Antoniego de Mendoza, przeszedł na służbę hiszpańską jako gubernator Pátzcuaro. Natomiast – niepotwierdzona źródłowo – legenda mówi o tym, że po śmierci swojego ojca na czele antyhiszpańskiego buntu miała stanąć córka Tangaxuana II, Erendira.
W 1938 w Pátzcuaro odsłonięto pomnik upamiętniający Tangaxuana II. Jego autorem jest rzeźbiarz Guillermo Ruiz.

</doc>
<doc id="3163370" url="https://pl.wikipedia.org/wiki?curid=3163370" title="Odrażający dr Phibes">
Odrażający dr Phibes

Odrażający dr Phibes () – brytyjsko-amerykański horror z elementami czarnej komedii z 1971 roku w reżyserii Roberta Fuesta. W filmie w rolach głównych wystąpili Vincent Price, Joseph Cotten, Terry-Thomas i Peter Jeffrey. Fabuła skupia się na losach szalonego doktora i organisty, mszczącego się za śmierć żony na lekarzach, którzy nie zdołali ocalić jej życia. Obraz uchodzi za kultowy, ze względu na obecny w nim czarny humor, tytułową rolę Price’a oraz scenografię typową dla nurtu art déco. Krytycy ocenili dzieło jako „perfekcyjną kombinację horroru z humorem”, chwalili także kampowy ton produkcji. W 1972 roku wydano sequel filmu, zatytułowany "Dr Phibes powraca".
Fabuła.
W 1922 roku w Londynie ginie lekarz Dunwoody zagryziony przez tropikalne nietoperze. Stoi za tym tajemniczy organista i jego asystentka. Badający sprawę inspektor Trout z Scotland Yardu dowiaduje się, że to druga ofiara. Pierwszą był doktor Thornton śmiertelnie pokąsany przez pszczoły. Organista po nałożeniu charakteryzacji udaje się na bal maskowy, gdzie spotyka psychiatrę o nazwisku Hargreaves. Pomaga mu założyć maskę żaby. Hargreaves nie wie, że maska ma ściskający mechanizm i miażdży mu głowę. Każdą z ofiar łączy fakt, że wszyscy byli lekarzami. 
Organista podjeżdża pod posiadłość doktora Longstreeta, który ogląda z kinematografu taniec egzotycznej tancerki. Ku jego zdumieniu pojawia się zmysłowa kobieta. To asystentka organisty, który pobiera całą krew Longstreeta. Tymczasem podczas badania sprawy Trout dowiaduje się, że ofiary były współpracownikami doktora Vesaliusa. Podczas przesłuchiwania Vesaliusa Trout dowiaduje o śmierci Longstreeta. Na miejscu zbrodni zostaje znaleziony jeden z amuletów z żydowskim symbolem, które organista zakładał woskowym replikom swych ofiar na znak wykonania zadania. Zapisany na amulecie jest nazwisko jubilera, który wykonał dziesięć takich na zlecenie wytwornej damy. Po ekspertyzie rabina Trout dowiaduje się, że znak oznacza jedną z boskich klątw rzuconych na faraona przed Exodusem. 
Trout ponownie rozmawia z Vesaliusem, który ponad rok temu wraz martwymi próbował ocalić bezskutecznie życie Victorii Reginy Phibes. Jej mąż Anton wkrótce po tym zginął w wypadku samochodowym w Szwajcarii. Nikt nie wie, że mordercą jest sam Phibes, który upozorował swą śmierć i jedynie stracił zdolność mowy, którą odtwarza za pomocą specjalnego patefonu. Nie może pogodzić się ze śmiercią ukochanej żony, w jego ocenie spowodowaną przez niedostateczne kompetencje operujących ją lekarzy i dokonuje na nich morderstw inspirowanych plagami egipskimi. Kolejną ofiarą Phibesa i jego asystentki jest doktor Hedgepath, zamrożony w swym samochodzie. Policja chce się objąć ochroną pozostałych medyków związanych z żoną Phibesa, doktorów Kitaja i Whitcombe'a i pielęgniarki Allen. 
Trout nie mając innych poszlak podejrzewa, że odpowiedzialny za zbrodnie może być Anton Phibes, nikt jednak nie wierzy, że mężczyzna nadal żyje. Dowiaduje się, dwa lata temu że szwajcarski majątek Phibesów przelano do Anglii na konto tajemniczej kobiety. Vesalius odkrywa, że Phibes miał doktorat z muzyki i teologii i był wybitnym organistą, który rzekomo wciąż robił zamówienia w sklepie muzycznym niedowidzącego właściciela. Vesalius i Trout odwiedzają mauzoleum Phibesów, gdzie w grobie Antona są jego prochy. Trout jednak sądzi, że prochy należą do szofera Phibesa. Okazuje się za to, że grób Victorii jest pusty. 
Tymczasem z podróży po Europie wraca doktor Kitaj i korzysta z usług dwupłatowca. Uprzednio Phibes umieścił tam szczury, które podgryzają Kitaja. Policja przybywa za późno i dwupłatowiec ulega katastrofie lotniczej. Chcąc uchronić Whitcombe'a i Allen przed śmiercią, tego pierwszego policja ma wywieść na wieś, a szpital, którym pracuje Allen jest obstawiony. Jednak Whitcombe zostaje przebity na wylot przez wystrzeloną z katapulty mosiężną rzeźbę jednorożca, zaś Alleny podczas zostaje pokryta wywarem z brukselek i przez co pożarta przez szarańcze. Vesalius obawia się o swój los, wiedząc że był głównym chirurgiem żony Phibesa. 
Vesalius sądzi, że jego śmierć będzie związana z egipskimi ciemności, jako że nie jest pierworodnym w rodzeństwie. Trout z trwogą zdaje sprawę, że ofiarą Phibesa może paść nastoletni syn Vesaliusa, Lem. Chłopak zostaje uprowadzony mimo obstawy policyjnej. Phibes dzwoni do Vesaliusa i każe mu przyjść samemu do jego siedziby. Phibes umieścił u Lema kluczyk przy sercu, daje jednak szansę Vesaliusowi na ocalenie syna i każe mu go zoperować, nim rura z kwasem zacznie kapać. Wyjawia też, że w wyniku wypadku samochodowego został potwornie oszpecony. W ostatniej chwili Vesaliusa udaje się ocalić Lema. Vulnavia – asystentka Phibesa mająca rozkaz zniszczyć wszystko jest osaczona przez przybyłą policję i sama ginie od kwasu. Phibesowi udaje się uciec do piwnicy i pochować się w kamiennym sarkofagu zawierającym zabalsamowane ciało jego żony. Usatysfakcjonowany wypełnieniem zemsty spuszcza on swoją krew, jednocześnie zastępując ją płynem balsamującym i kładzie się w sarkofagu obok Victorii. 

</doc>
<doc id="3163374" url="https://pl.wikipedia.org/wiki?curid=3163374" title="Nokia Morph">
Nokia Morph

Nokia Morph – koncept telefonu komórkowego firmy Nokia.
Nokia Morph została zaprezentowana podczas wystawy "Design and Elastic Mind" w Muzeum Sztuki Nowoczesnej w Nowym Jorku. W telefonie tym zastosowano nanotechnologię, dzięki czemu ma zmienny kształt. Komórka została zaprojektowana przez pracowników z firmy Nokia i naukowców Nanoscience Centre. Projektanci telefonu postanowili zastosować w niej różne sensory. Dzięki nanoczujnikom aparat może poinformować użytkownika o poziomie zanieczyszczenia środowiska.

</doc>
<doc id="3163375" url="https://pl.wikipedia.org/wiki?curid=3163375" title="Indiańska Wioska">
Indiańska Wioska



</doc>
<doc id="3163376" url="https://pl.wikipedia.org/wiki?curid=3163376" title="USS Breton (CVE-23)">
USS Breton (CVE-23)

USS Breton (CVE-23) – lotniskowiec eskortowy typu "Bogue" należący do United States Navy. Pełnił służbę jako lotniskowiec eskortowy w latach 1943-46 oraz jako transportowiec samolotów w latach 1958-70. 
Budowa.
Stępkę okrętu o oznaczeniu AVG-23 (hull 239) położono 25 lutego 1942 na podstawie kontraktu zawartego pomiędzy Maritime Commission i stocznią Seattle-Tacoma Shipbuilding Corporation z Tacoma. „Breton” został zwodowany 27 czerwca 1942, matką chrzestną okrętu została wdowa po kapitanie Albercie H. Rooks. Jednostka została przekazana US Navy i wcielona do służby 12 kwietnia 1943 jako pomocniczy lotniskowiec ACV-23 – oznaczenie obowiązujące od 20 sierpnia 1942 roku. Pierwszym dowódcą okrętu został kapitan Edward C. Ewen.
Służba podczas II wojny światowej.
Przez 3 miesiące USS „Breton” służył jako okręt szkoleniowy lotnictwa pokładowego w San Diego. Następnie, 15 lipca 1943 dostał rozkaz udania się do bazy wojskowej Espiritu Santo w archipelagu Nowych Hybrydów, jednocześnie też został przeklasyfikowany na lotniskowiec eskortowy z oznaczeniem CVE-23. Okręt pełnił funkcje transportową między Espiritu Santo a Pearl Harbor. Po dwóch kursach udał się na remont do San Francisco, który zakończył się 8 marca 1944. „Breton” kontynuował transportowanie wyposażenia i personelu wojskowego na Pacyfiku. Od 17 czerwca okręt brał udział w inwazji na Saipan, w dniach 4 kwietnia-8 kwietnia 1945 wspierał inwazję na Okinawę, gdzie 7 kwietnia odparł atak japońskich pilotów kamikaze. Po kapitulacji Japonii „Breton” pozostał na służbie United States Pacific Fleet do 30 czerwca 1946, gdy przeniesiono go do Rezerwowej Floty Pacyfiku.
Służba po wojnie.
Okręt pozostał bezczynny przez 12 lat. W 1958, 14 lipca, został przydzielony do Military Sea Transportation Service jako USNS „Breton”. Obsadzony przez personel cywilny pełnił funkcje transportowe z San Francisco. W latach 60. „Breton” powrócił do służby wojskowej, podczas której stał zacumowany w Olimpii. Został uznany za zbędny 6 sierpnia 1971, zaś w czerwcu następnego roku sprzedany na złom. 
Okręt od końca wojny zmieniał oznaczenia czterokrotnie - 12 czerwca 1955 na CVHE-23, 1 lipca 1958 na CVU-23, 14 lipca 1958 na T-CVU-23 i 7 maja 1959 na T-AKV-42.
Odznaczenia.
"Breton” otrzymał dwie gwiazdy bojowe za służbę w czasie II wojny światowej.

</doc>
<doc id="3163378" url="https://pl.wikipedia.org/wiki?curid=3163378" title="Cerkiew Ikony Matki Bożej „Znak” w Moskwie (Mieszczanskij)">
Cerkiew Ikony Matki Bożej „Znak” w Moskwie (Mieszczanskij)

Cerkiew Ikony Matki Bożej „Znak” – prawosławna cerkiew w Moskwie, w dekanacie Spotkania Włodzimierskiej Ikony Matki Bożej eparchii moskiewskiej miejskiej Rosyjskiego Kościoła Prawosławnego.
Historia.
W końcu XVI w. na miejscu dzisiejszej świątyni, na terenie Perejasławskiej Jamskiej słobody, powstała drewniana cerkiew Ścięcia Głowy św. Jana Chrzciciela, do której dostawiono następnie ołtarz św. Mikołaja, otaczanego w miejscowości szczególnym kultem jako patrona podróżujących. W 1638 cerkiew opisana została już jako świątynia pod wezwaniem ikony Matki Bożej „Znak”. Nieustalone jest, dlaczego odstąpiono od pierwotnego wezwania, związanego z carem Iwanem Groźnym, którego patronem był św. Jan Chrzciciel. W XVII w. cerkiew została również rozbudowana o przedsionek i trójkondygnacyjną dzwonnicę. Drewniana świątynia funkcjonowała do połowy XVIII w. W latach 1757–1765 z datków prywatnych darczyńców na jej miejscu wzniesiono cerkiew murowaną w stylu barokowym. Została ona wyświęcona w 1765 i od tego czasu jest nieprzerwanie czynna.
W 1888 cerkiew została rozbudowana, z zachowaniem stylistycznych form architektury barokowej. Po rewolucji październikowej świątynia pozostała czynna, a na jej wyposażenie trafiały ikony z likwidowanych parafii prawosławnych w najbliższym sąsiedztwie. W 1980 budynek rozbudowano o ołtarz boczny św. Tryfona, natomiast w 1997 wzniesiono przy niej cerkiew św. Aleksandra Chotowickiego, w której odbywają się chrzty.
Szczególną czcią otaczana jest przez wiernych patronalna ikona z pocz. XVII w. oraz ikona św. Tryfona z cząsteczką relikwii. Na wyposażeniu cerkwi pozostaje również siedemnastowieczna Golgota, krzyż z relikwiami różnych świętych oraz ikona św. Teodozjusza Czernihowskiego z cząstką jego szaty.
Związani z cerkwią.
W cerkwi Ikony Matki Bożej „Znak” służył ks. Joann Smirnow, w 1937 rozstrzelany na poligonie w Butowie i kanonizowany następnie jako nowomęczennik. Do Soboru Świętych Nowomęczenników i Wyznawców Rosyjskich zaliczono również parafiankę tejże cerkwi, Appolinariję Tupicynę, także zamordowaną w czasie wielkiego terroru.

</doc>
<doc id="3163379" url="https://pl.wikipedia.org/wiki?curid=3163379" title="Puchar Polski w piłce ręcznej mężczyzn">
Puchar Polski w piłce ręcznej mężczyzn

Puchar Polski w piłce ręcznej mężczyzn – cykliczne rozgrywki piłki ręcznej, przeprowadzane corocznie, systemem pucharowym dla klubów zrzeszonych w Związku Piłki Ręcznej w Polsce. Zmagania zostały zainaugurowane w sezonie 1958/1959, a pierwszym triumfatorem był .
Historia.
Po raz pierwszy rozgrywki o Puchar Polski zorganizowano w sezonie 1958/1959, a premierowym zwycięzcą okazał się . W latach 1961-1964, 1967, 1974-1975 i 1991 zmagań w ramach Pucharu Polski nie przeprowadzono. Najbardziej utytułowaną drużyną tych rozgrywek pozostaje drużyna z Kielc, która po trofeum sięgała szesnastokrotnie. Od edycji 2011/2012 zmagania Pucharu Polski kończą się turniejem finałowym, w którym udział biorą cztery zespoły (tzw. Final Four). Od 2006 sponsorem rozgrywek jest PGNiG.
Medaliści.
"do uzupełnienia"

</doc>
<doc id="3163385" url="https://pl.wikipedia.org/wiki?curid=3163385" title="Tatra T3RF">
Tatra T3RF

Tatra T3RF – typ czeskiego tramwaju firmy ČKD. Wozy tego typu produkowano w latach 1997–1999 dla Rosji, dwa wozy z ośmiu pozostały w Brnie. Tramwaj T3RF wywodzi się z modelu Tatra T3R produkowanego w II połowie lat 90. XX wieku.
Historia.
Po dostawie 10 nowych tramwajów Tatra T3R do Brna na początku roku 1997 podobne wozy zamówiło przedsiębiorstwo komunikacji z miasta Iżewsk, który jest jednym z wielu miast eksploatujących klasyczne tramwaje Tatra T3 w Rosji, następnie podobne tramwaje zamówiła także Samara. Wozy oznaczone jako T3RF były podobne z wyglądu do brneńskich T3R, jednak pod względem technicznym różnią się nowocześniejszym wyposażeniem elektrycznym.
Konstrukcja.
Tramwaj T3RF to czteroosiowy, jednokierunkowy, silnikowy wagon tramwajowy. Szkielet wagonu jest wykonany ze stali, poszycie zewnętrzne stanowi blacha; oba czoła wozu (projektu architekta Patrika Kotasa) z szybami panoramicznymi są zbudowane z włókna szklanego. Podłoga wozu znajduje się na wysokości 900 mm nad główką szyny. Prawa strona pudła posiada troje czteroczęściowych drzwi harmonijkowych. Siedzenia ze sztucznej skóry dla pasażerów są rozmieszczone w układzie 1+1 (niektóre iżewskie wozy 1+2), w tylnej części wozu zaprojektowano miejsce na wózki dziecięce lub inwalidzkie. W odróżnieniu od T3R typ T3RF nie posiada przycisków indywidualnego otwierania drzwi przez pasażerów, podłoga jest pokryta wykładziną gumową, okna wyposażono w przesuwane lufciki. Motorniczy steruje ręcznym zadajnikiem jazdy z zamykanej kabiny sterowniczej.
Tramwaje T3RF są napędzane czterema silnikami TE 022, każdy z nich przypada na jedną oś. Wyposażenie elektryczne ČKD TV14 posiada tranzystory IGBT, przetwornica statyczna została dostarczona przez Alstom, prąd jest pobierany z sieci trakcyjnej przez pantograf nożycowy.
Wozy dla przedsiębiorstwa Dopravní podnik města Brna zostały zmodernizowane przez warsztaty Dopravního podniku měst Mostu a Litvínova. Wózki zostały wymienione na nowe (skompletowane z komponentów firmy SKD),tramwajom zamontowano silniki typu TE 023, pantografy pozostawiono oryginalne, jednak wyposażono je w elektryczny system opuszczania i podnoszenia. Wnętrze pozostało bez zmian, wozy wyposażono w elektroniczny system informacji pasażerskiej, zamontowano przyciski otwierania drzwi przez pasażerów. Mniejsze modyfikacje wprowadzono w kabinach motorniczego i innych częściach wozu.
Dostawy tramwaju.
W latach 1997–1999 ogółem wyprodukowano 8 wozów T3RF. Mimo dostawy wszystkich tramwajów do Rosji, dwa tramwaje trafiły ostatecznie do Brna.
Eksploatacja.
Brno.
Zgodnie z zamówieniem w 1999 r. wyprodukowano 4 wozy T3RF dla Samary. Z powodu wpłacenia jedynie 50% ceny za 4 tramwaje, dostarczono tam 2 egzemplarze. Dwa pozostałe wozy odstawiono w halach ČKD, a po przejęciu firmy przez Siemens w 2002 r. odkupił je przewoźnik z Brna. Przed włączeniem do eksploatacji zmodernizowano je zgodnie ze standardowym wyposażeniem wykorzystywanym w każdym brneńskim tramwaju w warsztatach Mostu i Litwinowa.
Po jazach testowych oba wozy otrzymały numery 1669 i 1670, w listopadzie 2002 r. weszły do służby liniowej. Wozy T3RF trwale jeżdżą w składzie 1669+1670, łączenie z tramwajami typu Tatra T3R nie jest możliwe.
Wozy T3RF trwale jeżdżą w składzie 1669+1670, łączenie z tramwajami typu Tatra T3R nie jest możliwe.
Rosja.
Pierwsze cztery wozy T3RF w roku 1997 zakupił przewoźnik z rosyjskiego miasta Iżewsk, gdzie otrzymały numery 1000-1003. Wszystkie tramwaje T3RF jeżdżą pojedynczo.
Dwa tramwaje (z czterech zamówionych) Tatra T3RF były w roku 1999 dostarczone do Samary. Wozy otrzymały numery 1205 i 1206 jeździły od 1999 w składzie 1205+1206, w roku 2003 zamieniono ich kolejność w składzie, do pierwotnego stanu powrócono w 2010 r. Od roku 2011 oba tramwaje jeżdżą pojedynczo.
Jeden z dwóch wozów, który był pierwotnie wyprodukowany dla Samary a który jeździ w Brnie z numerem 1669, został w roku 1999 wypożyczony do Moskwy na obchody 100 lat komunikacji tramwajowej. Podobnie do T3RF miały być zmodernizowane wyeksploatowane moskiewskie wozy Tatra T3, umowa między ČKD a Mosgortransem nie została podpisana a tramwaj T3RF został odstawiony na rok do zajezdni, nie przeprowadzano jazd próbnych. W 2000 r. zwrócono go producentowi.

</doc>
<doc id="3163386" url="https://pl.wikipedia.org/wiki?curid=3163386" title="Chłopaki nie płaczą (singel)">
Chłopaki nie płaczą (singel)

„Chłopaki nie płaczą” – drugi singel zespołu T.Love pochodzący z dwunastego albumu Chłopaki nie płaczą wydany w 1997 roku.
Tekst utworu napisał Muniek Staszczyk, a kompozytorem utworu był Maciej Majchrzak. Piosenka była notowana na liście przebojów programu trzeciego, gdzie zajęła 1. miejsce. 
Utwór znalazł się również na płytach pt. "BesT.Love", "Love, Love, Love – The Very BesT.Love" oraz w ścieżkach dźwiękowych filmów pt. "Billboard" i "Superprodukcja". Covery utworu wykonali: Anna Kołodziejak, Agnieszka Krukówna w filmie pt. "Fuks" oraz Krzysztof Hanke.

</doc>
<doc id="3163388" url="https://pl.wikipedia.org/wiki?curid=3163388" title="Kamil Bayramov">
Kamil Bayramov

Kamil Bayramov (ur. 19 listopada 1972 roku) – azerski piłkarz występujący na pozycji napastnika.
W latach 1990–1991 zawodnik występował w klubie Araz Baku, a w latach 1992–1995 w zespole Neftçi PFK. Piłkarz wystąpił również w jednym spotkaniu reprezentacji Azerbejdżanu, 17 września 1992 roku przeciwko Gruzji w Gurdżaani (3:6, był to pierwszy w historii mecz reprezentacji Azerbejdżanu), wchodząc z ławki rezerwowych w 70. minucie za Samira Ələkbərova.

</doc>
<doc id="3163391" url="https://pl.wikipedia.org/wiki?curid=3163391" title="Anatomia (album K2)">
Anatomia (album K2)

Anatomia – album studyjny polskiego rapera K2. Wydawnictwo ukazało się 4 kwietnia 2014 roku nakładem wytwórni muzycznej MaxFloRec. Gościnnie na albumie wystąpili między innymi Buka, Mati, Jukasz oraz Bu.
Album dotarł do 17. miejsca zestawienia OLiS i uzyskał w Polsce status platynowej płyty.
Lista utworów.
Opracowano na podstawie materiału źródłowego.

</doc>
<doc id="3163393" url="https://pl.wikipedia.org/wiki?curid=3163393" title="Tatra T3S">
Tatra T3S

Tatra T3S – typ tramwaju, który powstał w wyniku modernizacji czechosłowackiego tramwaju Tatra T3.
Historia.
Kolejnym zmodernizowanym typem „te-trójki” stał się typ T3S. Dopravný podnik Bratislava postanowił zmodernizować dwa wozy typu T3 na podobieństwo tramwajów Tatra K2S powstałych w firmie Pars nova. Przebudowa miała miejsce w latach 1998–1999. Poza jedynymi 2 wozami nie zmodernizowano już żadnych egzemplarzy na typ T3S.
Modernizacja.
Główną zmianą była wymiana oryginalnego oporowego wyposażenia na nowy typ TV14 z tranzystorami IGBT. Kompletnie odremontowano pudło tramwaju, zmodernizowano wnętrze i kabinę motorniczego. Zainstalowano nowy przód i tył projektu Patrika Kotasa. Tramwaje otrzymały pantografy połówkowe. Dzięki remontowi przedłużono eksploatację tramwajów o 10–15 lat.
Dostawy.
Modernizacja na typ T3S przebiegała w latach 1998–1999.

</doc>
<doc id="3163394" url="https://pl.wikipedia.org/wiki?curid=3163394" title="Królowie Judy i Izraela">
Królowie Judy i Izraela

Zestawienie obejmuje wykaz królów Judy i Izraela oraz lat ich panowania z zachowaniem tzw. chronologii średniej.
Królowie zjednoczonego królestwa Izraela.
Po osiedleniu się w Kanaanie lud Izraela zachował ustrój plemienny. Najwyższą władzę mieli starsi rodu, arystokracja i walne zgromadzenie wojowników. W schyłkowym okresie wśród rozbitych plemiennie Hebrajczyków autorytetem cieszył się Samuel, rezydujący w Rama. Był kontynuatorem tradycji profetyczno-teokratycznej, wywodzącej się z czasów Mojżesza, zgodnie z którą królem narodu był Jahwe. Gdy pod koniec XI wieku p.n.e. pojawiła się potrzeba społeczno-polityczna, na króla został wybrany Saul. Zjednoczone pod berłem królów królestwo Izraela przetrwało ponad osiemdziesiąt lat, rządzili nim kolejno:
Po śmierci Salomona jego następca, Roboam, zaprzepaścił szansę utrzymania jedności kraju, bowiem nie poszedł na ustępstwa w kwestii ulg podatkowych. W wyniku tego północna część państwa zjednoczyła się pod wodzą Jeroboama przeciwko Roboamowi i oddzieliła się od królestwa Judy, tworząc królestwo Izraela ze stolicą najpierw w Sychem, następnie w Samarii.
Królowie Judy i Izraela.
Izrael pod względem politycznym wykazywał mniej stabilności od państwa Judy. Panujący władcy zmieniali się na tronie często – w wyniku królobójstwa. Niekiedy oba państwa walczyły ze sobą, ale zdarzały się też sojusze i mariaże polityczne. W odróżnieniu od Izraela system obejmowania tronu w królestwie Judy przetrwał od czasów Dawida. Władza przechodziła z ojca na syna i trwała w obrębie jednej dynastii (z wyjątkiem rządów Atalii). W związku z tym – politycznie rzecz ujmując – stabilność w królestwie była większa niż w Izraelu. Stąd też dość długie okresy sprawowania władzy przez poszczególnych przedstawicieli danej dynastii. Państwo Izraela przestało istnieć wskutek podbojów Salmanasara V. Ostatni jego król, Ozeasz, został stracony, a mieszkańców przesiedlono w głąb Asyrii i Medii. Resztki miejscowej ludności przemieszały się z przybyszami, tworząc lud samarytański, uważany przez Żydów za nieczysty. Z kolei królestwo Judy zostało podbite przez Babilończyków, rządzonych wówczas przez Nabuchodonozora II. Król judzki Jojakin wraz z poddanymi został deportowany, a tron objął jego stryj – Sedecjasz. W 586 roku p.n.e. za bunt przeciwko Babilonii i spiskowanie z Egiptem Nabuchodonozor II zburzył Jerozolimę i obalił Sedecjasza, ustanawiając w Judei namiestnika.

</doc>
<doc id="3163395" url="https://pl.wikipedia.org/wiki?curid=3163395" title="Cazonci">
Cazonci

Cazonci (także: "caçonci", "caçonçi", "caçonzi", "cazonzi", "cazonçi") – tytuł używany przez władców Purepecha (Tarasków) w XIV-XVI wieku. "Cazonci" władali państwem na terytorium obecnego stanu Michoacán w południowo-zachodnim Meksyku.
Etymologia.
Istnieje kilka koncepcji co do pochodzenia tytułu "cazonci". Wywodzi się on prawdopodobnie z języka nahuatl, w którym oznacza: "władca niezliczonych domów" ("wsi"). Jednak inna teoria mówi o tym, że pochodzi od słowa "kats-on-tsi" z języka własnego Indian Purepecha - tarasco, który oznaczał: "ogolony". "Ludźmi z ogolonymi głowami" Tarasków miały nazywać - zdaniem Bernardino de Sahagúna - inne plemiona Mezoamerki.
Rola.
Gdy hiszpańscy konkwistadorzy przybyli do Ameryki Środkowej, "cazonci" sprawowali władzę monarszą o charakterze absolutnym. Byli również najwyższymi dowódcami w czasie toczonych wojen. Każdego "cazonci" wspierała grupa urzędników. W terenie zarządzali w jego imieniu czterej dowódcy-gubernatorzy, każdy w innej części państwa. Monarsze towarzyszyli "achaecha" - wodzowie niższej rangi - oraz świta złożona wyłącznie z kobiet (były to jego żony, a być może również żony wyższych dowódców).
Kompetencje władców Purepecha-Tarasków nie ograniczały się jednak jedynie do obowiązków monarszych. Każdy "cazonci" był także przedstawicielem na Ziemi najwyższego bóstwa - Curicaueri. Z tego tytułu monarcha był w państwie najwyższym kapłanem i miał obowiązek pilnować aby wieczny ogień płonął w głównej świątyni Curicaueriego. Należał również do grupy tzw. "axamencha" - kapłanów, których zadaniem było chwytać ludzi, od których pozyskiwano serca na religijne ofiary dla bogów.
Symbolami władzy były zawsze noszone przez każdego "cazonci" łuk i strzały.

</doc>
<doc id="3163396" url="https://pl.wikipedia.org/wiki?curid=3163396" title="Backstreet’s Back">
Backstreet’s Back

Backstreet’s Back – drugi album zespołu Backstreet Boys wydany 11 sierpnia 1997 roku przez Zomba Recording Corporation.
Na świecie sprzedano ponad 28 milionów płyt.
Album w Polsce uzyskał status platynowej płyty.

</doc>
<doc id="3163397" url="https://pl.wikipedia.org/wiki?curid=3163397" title="Jewgienij Prieobrażenski">
Jewgienij Prieobrażenski

Jewgienij Prieobrażenski (; ur. w Bołchowie, gubernia orłowska, zm. 13 lipca 1937 w Moskwie) – rosyjski ekonomista, teoretyk ekonomii marksistowskiej, działacz partii bolszewickiej, sekretarz KC RKP(b) 1920-21, działacz Lewicowej Opozycji.
Życiorys.
Urodził się w rodzinie duchownego prawosławnego. W latach 1897-1905 uczęszczał do męskiego gimnazjum klasycznego w Orle, tam w 1902 zetknął się z nielegalną literaturą, którą zaczął kolportować. Uczestniczył w nielegalnych kółkach młodzieżowych, a w lutym 1904 został przyjęty do Socjaldemokratycznej Partii Robotniczej Rosji, związał się z frakcją bolszewików. W czasie rewolucji 1905 roku był jednym z organizatorów masówek i strajków szkolnych w Orle. W grudniu 1905 uczestniczył w powstaniu bolszewickim w Moskwie. W marcu 1906 aresztowany przez policję, więziony przez pięć miesięcy, uwolniony w konsekwencji zbiorowej głodówki, został członkiem komitetu SDPRR w Permie. Ponownie aresztowany w Moskwie, więziony kilka miesięcy w więzieniu w Permie, w 1907 uwolniony przez sąd w Kazaniu z braku dowodów winy. W latach 1907-1908 członek obwodowego uralskiego komitetu partii, w kwietniu 1909 aresztowany, zesłany do guberni irkuckiej, w 1911 zbiegł z zesłania, ponownie aresztowany, spędził kilka miesięcy w więzieniu, po czym odesłano go do miejsca zesłania. W 1915 otrzymał zezwolenie na zamieszkanie w Irkucku. 
Po rewolucji lutowej i obaleniu caratu zasiadł w prezydium rady delegatów robotniczych w Czycie. Z jej ramienia został wybrany na delegata na I Wszechrosyjski Zjazd Rad, który odbył się w Piotrogrodzie 16 czerwca – 7 lipca 1917, uczestniczył aktywnie w obradach zjazdu, który przyjął przez aklamację zgłoszoną przez Prieobrażenskiego rezolucję o walce z antysemityzmem. Na VI zjeździe SDPRR(b) 16 sierpnia 1917 wybrany na zastępcę członka Komitetu Centralnego partii bolszewików (KC składał się z 21 członków i 10 zastępców). Po zjeździe powrócił na Ural, do Złatoustu. Na II Wszechrosyjskim Zjeździe Rad wybrany na członka WCIK, bez powodzenia kandydował w wyborach na deputowanego do Konstytuanty z listy partii bolszewików z guberni ufijskiej.
Po przewrocie bolszewickim w okresie negocjacji pokojowych Rosji sowieckiej z Państwami Centralnymi w Brześciu był członkiem frakcji „lewicowych komunistów” w Komitecie Centralnym, kierowanej przez Nikołaja Bucharina. Frakcja, w opozycji do stanowiska Włodzimierza Lenina, była przeciwna zawarciu traktatu brzeskiego na podyktowanych przez Państwa Centralne warunkach i opowiadała się za rozpoczęciem wojny rewolucyjnej przeciwko nim. Ostatecznie RFSRR podpisała 3 marca 1918 traktat brzeski, a Prieobrażenski na VII zjeździe RKP(b) 6 marca 1918 nie został ponownie wybrany do KC i powrócił do pracy politycznej na Uralu – jako członek prezydium Uralskiego Komitetu Obwodowego RKP(b) (1918-1919). Uczestniczył w walce z Korpusem Czechosłowackim. 
Po zajęciu Uralu przez wojska Białych dowodzone przez admirała Aleksandra Kołczaka w 1919, Nikołaj Bucharin, redaktor naczelny "Prawdy" ściągnął Prieobrażenskiego do Moskwy do pracy w redakcji pisma. Obydwaj działacze napisali wspólnie "ABC komunizmu" (ros. "Азбукa коммунизма")– popularny wykład doktryny komunistycznej dla nowych członków partii. Opublikowany po raz pierwszy w 1920, był przez następne dziewięć lat publikowanym w masowych nakładach i przełożonym na wiele języków elementarzem ideologicznym partii bolszewickiej, prezentując komunizm w wersji utopijnej.
Prieobrażenski był jednym z głównych orędowników wprowadzenia w 1918-19 systemu gospodarki określanego później jako komunizm wojenny. Opowiadał się za zlikwidowaniem prywatnej bankowości, przemysłu i handlu i wprowadzeniem gospodarki bezpieniężnej. Był zwolennikiem inflacji i hiperinflacji, podatek inflacyjny nałożony na rosyjskich chłopów uważał za źródło finansowania rewolucji bolszewickiej i wojny domowej. Na IX zjeździe RKP(b) 5 kwietnia 1920 wybrany na członka Komitetu Centralnego RKP(b) (złożonego z 19 członków i 12 zastępców bez prawa głosowania). KC wybrało go tego samego dnia do Biura Organizacyjnego (Orgbiuro) KC i trzyosobowego Sekretariatu KC (obok Nikołaja Krestinskiego i Leonida Sieriebriakowa). Była to kulminacja kariery politycznej Prieobrażenskiego w strukturach partii bolszewickiej. 
Ruina gospodarki rosyjskiej, brak żywności w miastach i grożąca klęska głodu wywołana zerwaniem więzi gospodarczych wsi z miastem (w konsekwencji polityki konfiskat zboża prowadzonych przez bolszewików i pozbawienia pieniądza jakiejkolwiek wartości wymiennej) były przyczyną fali masowego sprzeciwu społecznego wobec władzy bolszewików. Zakończenie wojny domowej po ostatecznym pokonaniu na Krymie Białej Armii gen. Piotra Wrangla (listopad 1920) i zawieszenie broni w wojnie polsko-bolszewickiej odbierały bolszewikom uzasadnienie dyktatury politycznej i gospodarczej, wprowadzonych w 1917-1918 roku pod pretekstem konieczności walki z kontrrewolucją i obcą interwencją. Masowy sprzeciw społeczny wobec rządów bolszewików przejawił się w powstaniu chłopskim w guberni tambowskiej, fali strajków robotniczych w Piotrogrodzie w lutym 1921, a kulminację znalazł w powstaniu marynarzy i żołnierzy Floty Bałtyckiej, które wybuchło w Kronsztadzie 1 marca 1921. Protestujący wysuwali postulaty polityczne – likwidacji dyktatury bolszewickiej i powrotu do demokracji w ramach rad robotniczych i chłopskich, w tym swobody działania dla niebolszewickich partii socjalistycznych (eserowców i mienszewików).
W obliczu groźby utraty władzy przywódcy bolszewiccy zdecydowali o podjęciu bezwzględnych represji wobec protestujących robotników, chłopów i marynarzy oraz o stłumieniu siłą ich wystąpień, przy równoczesnym ograniczeniu demokracji wewnątrz partii bolszewickiej (wprowadzenie zakazu tworzenia dozwolonych do 1921 frakcji i określenie działalności frakcyjnej jako „antypartyjnej”). Odmówiono likwidacji systemu monopartyjnej dyktatury politycznej (oficjalny zakaz ostatnich tolerowanych w Rosji sowieckiej partii niebolszewickich – mienszewików i Bundu, wprowadzenie jednej listy w głosowaniu do rad), zgodzono się natomiast na ustępstwa w sferze gospodarczej. Sprowadzały się one do rezygnacji z polityki komunizmu wojennego, przywrócenia elementów gospodarki rynkowej, prywatnej własności i gospodarki towarowo-pieniężnej. W szczególności nastąpił powrót do gospodarki rynkowej na wsi, zniesienie przymusowych kontyngentów, dostaw i konfiskat i zastąpienie ich podatkiem rolnym. Zadekretowano i wprowadzono nowy, częściowo wymienialny na złoto pieniądz – czerwoniec. Całość posunięć w tym zakresie Włodzimierz Lenin określił jako Nową Politykę Ekonomiczną – NEP. NEP został przyjęty jako oficjalna polityka partii bolszewickiej przez X zjazd RKP(b), który obradował w Piotrogrodzie w dniach 8-16 marca 1921. W tym samym czasie trwało powstanie w Kronsztadzie, które zostało ostatecznie krwawo stłumione przez Armię Czerwoną 17-18 III.1921.
Prieobrażenski, jeden z głównych ideologów i realizatorów polityki komunizmu wojennego na X zjeździe bronił swojej polityki, stwierdzając m.in. że podczas gdy asygnaty emitowane przez rządy Rewolucji Francuskiej uległy najwyżej 500-krotnej deprecjacji, rubel sowiecki ma już tylko 1/200 000 wartości nominalnej. Stwierdził wówczas: "znaczy to, że pokonaliśmy rewolucję francuską w stosunku 40:1". Prieobrażenski zauważył, że polityka drukowania nieograniczonej ilości banknotów umożliwiła wyciąganie od chłopów żywności, a podatek inflacyjny był podatkiem pośrednim umożliwiającym finansowanie władzy bolszewickiej i rewolucji. Nadal bronił koncepcji likwidacji pieniądza, opodatkowania i utrzymania centralnie sterowanej gospodarki nakazowo-rozdzielczej. 
W konsekwencji zmiany kursu partii bolszewickiej na X zjeździe Prieobrażenski utracił miejsce we władzach partii – nie został wybrany do KC, w konsekwencji przestał być sekretarzem KC i członkiem Orgbiura. Rozeszły się drogi Prieobrażenskiego i Nikołaja Bucharina, który poparł NEP i stał się z czasem jednym z jego głównych orędowników.
W latach 1921-1927 nadal publikował w "Prawdzie" oraz zajmował stanowiska administracyjne średniego szczebla – jako przewodniczący wydziału edukacji zawodowej Ludowego Komisariatu Oświaty ZSRR, wiceprzewodniczący głównego komitetu koncesyjnego ZSRR, członek kolegium Ludowego Komisariatu Finansów ZSRR, członek kolegium redakcyjnego pierwszego wydania "Wielkiej Encyklopedii Sowieckiej".
W 1926 opublikował swą główną pracę: "Новая экономика" ("Nowaja ekonomika. Opyt tieorieticzeskogo analiza sowietskogo choziajstwa"), polemiczną wobec pracy Bucharina "Ekonomika okresu przejściowego". W pracy zaprezentował teorię pierwotnej akumulacji kapitału w gospodarce socjalistycznej, opowiadając się za uprzemysłowieniem Rosji Sowieckiej. Kapitał na industrializację miał być pozyskany z rosyjskiej wsi – poprzez system nieekwiwalentnej wymiany (produkty rolne miały być świadomie skupowane przez państwo po zaniżonych cenach, a towary przemysłowe sprzedawane chłopom po cenach zawyżonych) i kolektywizację rolnictwa, która umożliwi eksport nadwyżek żywnościowych do krajów kapitalistycznych za dewizy, które byłyby przeznaczone na zakup maszyn i urządzeń przemysłowych.
W 1923 związał się ze skupioną wokół Lwa Trockiego tzw. Lewicową Opozycją. W październiku 1923 był jednym z sygnatariuszy odzewu do członków partii bolszewickiej znanej jako List, lub Oświadczenie 46. Po rozpoczęciu przez Stalina rozprawy z opozycją Trockiego – Zinowjewa – Kamieniewa 13 października 1927 wykluczony z WKP(b) za „działalność frakcyjną” i organizację nielegalnej drukarni, w której drukowano ulotki opozycji.
Po wydaleniu Trockiego, Zinowjewa, Kamieniewa i innych przywódców opozycji z WKP(b) przez XV zjazd partii w grudniu 1927 został w styczniu 1928 zesłany (podobnie jak inni opozycjoniści) do miasta Uralsk. W maju 1929 wraz z Ivarem Smilgą i Karolem Radkiem złożył pisemną samokrytykę wobec KC, deklarując zerwanie z opozycją, został zwolniony z zesłania i w 1930 przywrócony do członkostwa WKP(b). Od stycznia 1930 do stycznia 1933 był wiceprzewodniczącym komisji planowania w Niżnym Nowogrodzie, następnie członkiem kolegium Ludowego Komisariatu Przemysłu Lekkiego w Moskwie. W styczniu 1933 ponownie wykluczony z WKP(b), aresztowany 23 stycznia 1933 przez OGPU i skazany przez trójkę OGPU na trzy lata zesłania w związku z tzw. "sprawą Riutina". W grudniu 1933 uwolniony ze zsyłki i przywrócony do członkostwa WKP(b). Był delegatem na XVII zjazd WKP(b) (26 stycznia-10 lutego 1934) i został na nim dopuszczony do wystąpienia popierającego politykę partii i przywództwo Stalina. Od grudnia 1933 do grudnia 1936 był zastępcą naczelnika wydziału w Komisariacie Ludowym Sowchozów.
Po rozpoczęciu wielkiej czystki, 20 grudnia 1936 roku został aresztowany przez NKWD. 13 lipca 1937 został skazany na śmierć przez Kolegium Wojskowe Sądu Najwyższego ZSRR z zarzutu o „udział w kontrrewolucyjnej organizacji terrorystycznej”. Stracony tego samego dnia. Skremowany w krematorium na Cmentarzu Dońskim, pochowany anonimowo
Zrehabilitowany 22 grudnia 1988 roku postanowieniem Plenum Sądu Najwyższego ZSRR.

</doc>
<doc id="3163400" url="https://pl.wikipedia.org/wiki?curid=3163400" title="Jewgienij Preobrażenski">
Jewgienij Preobrażenski



</doc>
<doc id="3163408" url="https://pl.wikipedia.org/wiki?curid=3163408" title="Hanns Kilian">
Hanns Kilian

Hanns Kilian (ur. 2 maja 1905 w Partenkirchen, zm. 17 kwietnia 1981 w Garmisch-Partenkirchen) – niemiecki bobsleista, hotelarz i działacz sportowy.
Życiorys.
W 1928 wystartował na igrzyskach olimpijskich w bobslejowych piątkach. Niemiecka drużyna w składzie Hanns Kilian, Valentin Krempl, Hans Heß, Sebastian Huber, Hans Nägle, której kapitanem był Kilian zdobyła brązowy medal z czasem 3:21,9 s. W 1930 został mistrzem Niemiec w dwójkach w parze z Sebastianem Huberem. W 1931 wraz z Huberem wywalczył złoto mistrzostw świata w dwójkach, a także został mistrzem Niemiec w czwórkach. W 1932 ponownie wystąpił na igrzyskach olimpijskich, na których wziął udział w zawodach dwójek i czwórek. W czwórkach niemiecka drużyna w składzie Hanns Kilian, Max Ludwig, Hans Mehlhorn, Sebastian Huber, której Kilian był kapitanem zdobyła brązowy medal z czasem 8:00,04 s, natomiast w dwójkach Kilian i Huber zajęli 5. miejsce z czasem 8:35,36 s. W 1934 wywalczył złoto mistrzostw świata w czwórkach. Rok później powtórzył to osiągnięcie. W 1936 po raz ostatni wystąpił na igrzyskach olimpijskich, biorąc udział w zawodach dwójek i czwórek. Niemiecka dwójka z Kilianem w składzie zajęła 5. miejsce z czasem 5:42,01 s, natomiast niemiecka czwórka z Kilianem w składzie uplasowała się na 7. pozycji z czasem 5:29,07 s. W 1938 został wicemistrzem świata w czwórkach oraz mistrzem Niemiec w tej samej konkurencji. W 1939 wywalczył brąz mistrzostw świata w dwójkach i czwórkach oraz został mistrzem Niemiec w dwójkach i czwórkach. W 1949 został mistrzem Niemiec w czwórkach.
W 1952 (lub 1956) został wybrany prezesem Bob- und Schlittenverband für Deutschland, którym był do 1968. Był szefem niemieckiej delegacji na Zimowe Igrzyska Olimpijskie 1968.
Pracował jako hotelarz w Garmisch-Partenkirchen. Zmarł 17 kwietnia 1981 po długiej chorobie.

</doc>
<doc id="3163409" url="https://pl.wikipedia.org/wiki?curid=3163409" title="Jesse James Rutherford">
Jesse James Rutherford

Jesse James Rutherford (ur. 21 sierpnia 1991 w Newbury Park) – amerykański aktor, muzyk, autor tekstów i wokalista, założyciel zespołu The Neighbourhood.
Życiorys.
Wczesne lata.
Urodził się i dorastał w Newbury Park w Kalifornii. Wczesna śmierć jego ojca dotknęła go jako dziecko.
Kariera aktorska.
. Wystąpił w reklamie telewizyjnej kanału Hallmark jako Jack, starszy brat Charliego (Ethan Dampf). Pojawił się w operze mydlanej CBS "Żar młodości" ("The Young and the Restless") jako Daniel oraz jednym z odcinków serialu "" – pt. „Marauders” (2002) jako Q’Ell. Brał udział w programach typu talent show, podszywając się pod Elvisa Presleya czy *NSYNC.
Trafił do obsady komediodramatu Stephena Hereka "Co za życie" ("Life or Something Like That", 2002) w roli Tommy’ego, syn Pete’a (Edward Burns) u boku Angeliny Jolie, dramatu kryminalnego "Ted Bundy: Bezlitosny morderca" (2002) z Michaelem Reillym Burkiem oraz komedii "" ("Dickie Roberts: Former Child Star", 2003) z Davidem Spade’em.
Kariera muzyczna.
W 2011 Rutherford postanowił założyć swój własny zespół muzyczny, The Neighbourhood, w którego skład weszli: gitarzyści Jeremy Freedman i Zach Abels, basista Mikey Margott i perkusista Bryan Sammis.
W 2012 formacja wydała dwa pierwsze single: „Sweater Weather”, który w czerwcu 2013 zdobył pierwsze miejsce na alternatywnej liście magazynu Billboard, i „Female Robbery”. W tym samym roku ukazały się dwie EP-ki grupy: "I'm Sorry" i "Thank You".
W kwietniu 2013 ukazał się ich debiutancki album pt. "I Love You", który zadebiutował na 39. miejscu na amerykańskiej liście najchętniej kupowanych albumów według magazynu Billboard. Rok później zespół rozpoczął swoją pierwszą międzynarodową trasę koncertową, zatytułowaną "Le Tour Noir".
W 2014 zespół wydał swój kolejny singiel „Honest”, który trafił na ścieżkę dźwiękową filmu "Niesamowity Spider-Man 2". W grudniu 2014 Rutherford został aresztowany na lotnisku w New Jersey za posiadanie narkotyków po tym, jak agenci Transportation Security Administration (TSA) zobaczyli go próbującego odrzucić torbę marihuany.
W 2015 ukazał się drugi album zespołu pt. "Wiped Out!".
W 2017 Jesse Rutherford wydał solowy album pt. "&amp;.", który promowały single: „Drama”, „Blame” i „Born to Be Blonde”.

</doc>
<doc id="3163420" url="https://pl.wikipedia.org/wiki?curid=3163420" title="Tom Sturridge">
Tom Sturridge

Tom Sturridge, właśc. Thomas Sidney Jerome Sturridge (ur. 21 grudnia 1985 w Lambeth) – brytyjski aktor filmowy i teatralny.
Życiorys.
Urodził się w Lambeth w Londynie jako syn aktorki Phoebe Nicholls i reżysera Charlesa Sturridge. Jego dziadek ze strony matki Anthony Nicholls i babcia Faith Kent (z domu Heaslip) byli także aktorami. Jego pradziadek ze strony matki Horace Nicholls był fotografem. Ma młodsze rodzeństwo - brata Artura i siostrę Matildę, również związanymi z aktorstwem. Ukończył Harrodian School i Winchester College.
W 1996, w wieku 11 lat, po raz pierwszy wystąpił w roli Toma Gullivera w reżyserowanej przez jego ojca telewizyjnej adaptacji "Podróży Guliwera" z Tedem Dansonem i Mary Steenburgen.
W 2004, mając 18 lat, powrócił na ekran zagrał w komediodramacie Istvána Szabó "Julia". W ekranizacji powieści Williama Thackeraya "Vanity Fair. Targowisko próżności" (2004) wystąpił w roli syna kapitana George’a Henry’ego Osborne’a (Jonathan Rhys Meyers). W komediodramacie Richarda Curtisa "Radio na fali" (2009) u boku Billa Nighyego, Rhysa Ifansa i Philipa Seymoura Hoffmana zagrał postać. W 2012 wcielił się w rolę Allena Ginsberga w filmowej adaptacji powieści "W drodze".
W 2022 roku wystąpił w tytułowej roli w serialu Netfliksa "Sandman".
Życie prywatne.
W latach 2011–2015 był związany z aktorką Sienną Miller, z którą ma córkę Marlowe Ottoline Layng (ur. 7 lipca 2012).

</doc>
<doc id="3163421" url="https://pl.wikipedia.org/wiki?curid=3163421" title="Jakub Barbasz">
Jakub Barbasz

Jakub Bogdan Barbasz (ur. w 1977 w Krakowie) – dr hab. inż., polski naukowiec, fizykochemik.
Życiorys.
W 2000 ukończył studia na Wydziale Chemii Politechniki Krakowskiej. Członek grupy badawczej Instytutu Katalizy i Fizykochemii Powierzchni Polskiej Akademii Nauk. Członek CogniLab na Uniwersytecie Jagiellońskim.
Wspinacz – autor kilkudziesięciu nowych dróg w polskich skałach. Jest współtwórcą portalu wspinaczkowego brytan.com.pl, wcześniej jeden z redaktorów magazynu wspinaczkowego "Brytan". Wraz z Darkiem Królem jest autorem przewodnika po wspinaczkowych rejonach Krakowa.
Działalność.
Popularyzacja nauki
Artykuły popularnonaukowe:
Wykłady ogólnie dostępne w sieci:

</doc>
<doc id="3163422" url="https://pl.wikipedia.org/wiki?curid=3163422" title="Hotel Brda w Bydgoszczy">
Hotel Brda w Bydgoszczy

Hotel Brda – funkcjonujący w latach 1972-2019 trzygwiazdkowy hotel zlokalizowany w centrum Bydgoszczy, przy ulicy Dworcowej.
Historia.
Pierwsze projekty budowy hotelu w obecnym miejscu miały miejsce już w 1956. W owym czasie w mieście brakowało obiektu hotelarskiego przystosowanego do przyjmowania większej liczby gości, ponieważ hotele znacjonalizowane po 1945 (jak np. Hotel Pod Orłem), choć często reprezentacyjne, dysponowały niewielką liczbą miejsc noclegowych. W związku z tym podjęta została decyzja o budowie nowego obiektu, którego projektantem została firma "Miastoprojekt". Ostateczny projekt uzyskał akceptację Miejskiej Rady Narodowej dopiero po 9 latach. Budowę hotelu po 2 latach przygotowania lokalizacji rozpoczęto w roku 1967, a zakończono w roku 1972. Wykonawcą inwestycji było Bydgoskie Przedsiębiorstwo Budownictwa Miejskiego. Koszt budowy wyniósł 50 mln złotych. Obiekt oddano do użytku 29 sierpnia 1972. Tego dnia o godzinie 7:00 otworzono hotelową kawiarnię z 75 miejscami, o 13:00 – 150-miejscową restaurację, a o 16:00 – hotelową recepcję. Dodatkowo obiekt posiadał wówczas fryzjernię (II piętro), placówkę PKO (III piętro), bar-klub, salę telewizyjną oraz taras widokowy (X piętro). Potrzeby zmotoryzowanych zaspokajał własny parking i garaże dla 45 pojazdów, w tym 15 stanowisk dla autobusów. W końcu 1972 obiekt jako pierwszy kraju otrzymał własną centralę telefoniczną produkcji Warszawskich Zakładów Urządzeń Telekomunikacyjnych. Komunikację między kondygnacjami ułatwiały 3 windy wyprodukowane na licencji szwedzkiej oraz 2 dźwigi potrawowe. Dostawcą mebli była spółdzielnia inwalidów ze Środy Wielkopolskiej. Hotel zatrudniał w owym czasie 240 pracowników. O jego nowoczesności miało świadczyć wyposażenie wszystkich pokojów w łazienki, aparaty telefoniczne oraz radia. Wraz z budową nastąpiło praktyczne zamknięcie ulicy Śniadeckich od ul. Dworcowej do Ślusarskiej – pozostawiono wyłącznie możliwość jazdy w kierunku placu Piastowskiego dla ograniczonej grupy użytkowników.
W 2019 właściciel obiektu złożył w Urzędzie Miasta wniosek o zmianę przeznaczenia obiektu na budynek mieszkalny z funkcją usługowo-handlową na parterze. W rezultacie budynek został rozbudowany i podwyższony o 1 piętro. Na 11 piętrze powstały dwa apartamenty (126-metrowy z blisko 67-metrowym tarasem oraz 117,5-metrowy z tarasem 49-metrowym) z prywatną windą. Ponadto znajdzie się tu taras na dachu oraz 106 mieszkań. Po drugiej stronie ulicy Fredry w styczniu 2023 rozpoczęto budowę czterokondygnacyjnego parkingu z 92 miejscami w postaci budynku imitującego kamienicę. Autorami modernizacji są architekci z poznańskiej pracowni Con-Project. Po modernizacji budynek zmienił kolorystykę z żółtej na grafitowo-białą.
W efekcie tych planów gości hotelowych przyjmowano w nim na nocleg do 21 grudnia 2019, po czym hotel został zamknięty, a jego wyposażenie sprzedano.
Charakterystyka.
Po oddaniu do użytku hotel dysponował według różnych źródeł 342-346 miejscami noclegowymi w 174 pokojach jednoosobowych, 74 dwuosobowych oraz 20 apartamentach. Przed zamknięciem hotel dysponował 205 pokojami jedno- oraz dwuosobowymi, w tym dwoma dostosowanymi do potrzeb osób niepełnosprawnych, dziewięcioma salami wielofunkcyjnymi (w tym 200-osobową salą konferencyjną), restauracją, barem, sauną, solarium, gabinetem masażu, wypożyczalnią samochodów oraz parkingiem.

</doc>
<doc id="3163424" url="https://pl.wikipedia.org/wiki?curid=3163424" title="Kymwa">
Kymwa

Kymwa (Złota Żaba) – w mitologii Korei władca, następca króla Buyeo.
Północnym Pujo władał monarcha imieniem Heburu, syn niebiańskiego króla Hemosu. Heburu miał kanclerza Aranbula, który doznał kiedyś wieszczego snu, w którym władca Niebios zapowiadał przyjście na ziemię jego syna. Dziecko miało podbić tereny północnych Pujo. Głos nakazał również władcy zmienić swą siedzibę. Heburu został w ten sposób władcą Wschodniego Pujo. Ponieważ Heburu nie doczekał się męskiego potomka, modlił się o pomoc do Niebios. Składał ofiary bóstwom rzek i gór. Jego prośby doczekały się spełnienia. Kiedyś jechał konno w górach Pektu-san i znalazł się w okolicach jeziora Konjon. Zszedł z konia. Wierzchowiec stanął nad głazem i pogrążył się w płaczu. Zdziwiło to króla. Wydał swym służącym rozkaz odsunięcia głazu. Zaskoczony, znalazł pod kamieniem przypominające skuloną złotą żabkę maleńkie dziecko, chłopczyka. Rozpoznał w nim dar Nieba. Zabrał chłopca do swego pałacu. Nadał mu imię Kymwa, co znaczy „Złota Żaba”. Zaadoptował go i zapewnił mu troskliwą opiekę. Wskazał go jako swego następcę. Dziecko wyrosło na pięknego młodzieńca.
Kymwa został władcą po Heburu. Niegdyś zajmował się polowaniem w górach Thebek. Gdy przebywał nad rzeką Ubalsu, dostrzegł niewiastę wielkiej urody. Zapytał ją o personalia i sposób przybycia w to miejsce. Kobieta przedstawiła mu się imieniem Juhwa, co oznaczało „Wierzbowy Kwiat”. Była córką Habeka. Wyjawiła też Kymwie swą tragedię. Wdała się w romans z Hemosu, który po uwiedzeniu i porwaniu dziewczyny porzucił ją. Jej rodzice zapłonęli gniewem na występek córki i zesłali ją na wygnanie.
Władca zabrał napotkaną kobietę do pałacu. Zamknął ją w ciemności, jednak odnalazły ją promienie słoneczne, przeszywając jej ciało. Poczęła z tego powodu dziecko, które przyszło na świat w formie wielkiego jaja. Jej gospodarz zadziwił się takim obrotem sprawy. Nakazał, by jajo wydać zwierzętom. Rzucono je psom i trzodzie chlewnej, jednakże ssaki te nie zjadły go. Pozostawiono je na drodze, licząc na stratowanie przez konie i bydło domowe, ale kopytne obchodziły je wokół. wyrzucono je na pole, ale tam ptaki okrywały jajo swymi skrzydłami, a inne dzikie zwierzęta ogrzewały je swym futrem. Za każdym razem jajo zostawało nietknięte. Kymwa postanowił w końcu zmiażdżyć kłopotliwe jajo, ale i ten plan nie dał żadnego rezultatu. Król w końcu zrezygnował z prób zniszczenia jaja. Oddał je matce, która otuliła je materiałem i położyła w cieple. Nie minął długi czas, gdy wykluł się ładny chłopiec. Nazwano go Dzumong. Przewyższał on zdolnościami siedmiu synów Kymwy, w wieku 7 lat dysponując siłą dorosłego mężczyzny. Pierworodny króla, Teso, radził swemu ojcu zgładzić Dzumonga, jako że nie mógł on być synem ludzkim, Kymwa jednak wyraził stanowczy sprzeciw. Zamiast tego ustanowił Dzumonga opiekunem koni.
Syn Juhwy nie był jednak zupełnie szczery ze swym królem. Przed polowaniem karmił dobrze słabe konie, zaniedbując celowo te najlepsze. Dzięki temu Kynwa, jego rodzina i dworzanie wybierali te najlepiej utrzymane, a Dzumongowi zostawiając gorszego. W takim sposób, dysponując dodatkowo świetnie rozwiniętą umiejętnością strzelania z łuku, wygrywał on polowania. Przez to synowie Kymwy utwardzali się w nienawiści do niego, aż za radą matki musiał uciekać z kraju.
Odtąd na freskach bądź grobowcach państwa Kogurjo widuje się żabę, symbolizującą księżyc.

</doc>
<doc id="3163431" url="https://pl.wikipedia.org/wiki?curid=3163431" title="Samochód RC 2">
Samochód RC 2

 
Samochody klasy RC2, to samochody rajdowe należące do grupy R5. Od sezonu 2014 Klasa RC2 to według przepisów FIA najwyższa kategoria pojazdów, jakimi można się ścigać w mistrzostwach regionalnych, czyli cyklach rangi niższej niż Rajdowe mistrzostwa świata. W założeniach FIA samochody te maja zastąpić auta klasy RRC i S2000. 
To pojazdy opracowane na bazie modeli seryjnych i wyprodukowanych w liczbie co najmniej 25 tysięcy sztuk. Do budowy tych aut używane są elementy seryjnej produkcji, a założeniu FIA samochód ten ma kosztować nie więcej niż 180 tys. euro. Według przepisów FIA masa własna samochodu nie może przekroczyć 1200 kg, maksymalną szerokość nadwozia ustalono na 1820 mm, silnik to jednostka o pojemności 1600 ccm, turbodoładowana o mocy ok. 280 km, średnica zwężki w sprężarce 32 mm. Kluczowe części, jak tłoki, korbowody, głowice czy koła zamachowe, można homologować w wariancie VR5, bądź też użyć elementów z silnika seryjnego. Układy regulacji faz rozrządu są dopuszczone, o ile wykorzystuje je seryjny wóz. Auta klasy R5 z założenia mają napęd na cztery koła, pięciostopniową przekładnię sekwencyjną oraz są pozbawione aktywnego centralnego mechanizmu różnicowego.
Przykłady samochodów klasy R5

</doc>
<doc id="3163435" url="https://pl.wikipedia.org/wiki?curid=3163435" title="Herbert von Kuhlberg">
Herbert von Kuhlberg

Herbert von Kuhlberg (łot. Herberts fon Kūlbergs, ros. Герберт фон Кульберг, ur. 22 listopada 1893 w Rydze, zm. 12 września 1915) – łotewski pływak niemieckiego pochodzenia z początków XX wieku reprezentujący Imperium Rosyjskie, uczestnik igrzysk olimpijskich.
Na igrzyskach olimpijskich wystąpił raz – na V Letnich Igrzyskach Olimpijskich w Sztokholmie wystartował w wyścigu pływacki na 100 metrów. W pierwszym wyścigu eliminacyjnym zajął z nieznanym czasem czwarte miejsce i odpadł z dalszej rywalizacji.
Zawodnik reprezentował barwy klubu 1. Baltijas Peldēšanas Biedrība.

</doc>
<doc id="3163439" url="https://pl.wikipedia.org/wiki?curid=3163439" title="Franciszek Wiza">
Franciszek Wiza



</doc>
<doc id="3163440" url="https://pl.wikipedia.org/wiki?curid=3163440" title="Louise Otto">
Louise Otto

Louise Otto, po mężu Sander (ur. 30 sierpnia 1896 w Hamburgu, zm. 9 marca 1975 tamże) – niemiecka pływaczka reprezentująca Cesarstwo Niemieckie, srebrna medalistka igrzysk olimpijskich (1912).
Podczas V Letnich Igrzysk Olimpijskich w Sztokholmie w 1912 roku, Otto wystartowała w dwóch konkurencjach pływackich. Na dystansie 100 metrów stylem dowolnym z czasem 1:34,4 zajęła drugie miejsce w pierwszym wyścigu eliminacyjnym i zakwalifikowała się do fazy półfinałowej. Startując w pierwszym półfinale poprawiła swój czas z eliminacji o 2,4 sekundy lecz mimo to zajęła w nim ostatnie szóste miejsce i odpadła z dalszej rywalizacji. Otto wystartowała także na drugiej zmianie niemieckiej sztafety 4 × 100 m stylem dowolnym. Czasem 6:04,6 ekipa Niemek zdobyła srebrny medal.
Otto reprezentowała klub Damen Schwimmverein Bille Hamburg.

</doc>
<doc id="3163443" url="https://pl.wikipedia.org/wiki?curid=3163443" title="Kościół św. Jakuba Apostoła w Bakałarzewie">
Kościół św. Jakuba Apostoła w Bakałarzewie

Kościół świętego Jakuba Apostoła w Bakałarzewie – rzymskokatolicki kościół parafialny we wsi Bakałarzewo, w województwie podlaskim. Należy do dekanatu Filipów diecezji ełckiej.
Świątynia została wybudowana w 1936 roku. W dniu 6 czerwca 1937 roku została konsekrowana przez biskupa łomżyńskiego Stanisława Kostkę Łukomskiego. W czasie działań wojennych w 1944 roku, budowla została zniszczona. Odbudowano ją w 1951 roku. W kościele zachował się barokowy ołtarz główny z XVII stulecia, który jest najstarszym tego rodzaju zabytkiem na Suwalszczyźnie, ufundowany zapewne przez Mikołaja Wolskiego

</doc>
<doc id="3163445" url="https://pl.wikipedia.org/wiki?curid=3163445" title="Kantar Millward Brown">
Kantar Millward Brown

Kantar Millward Brown (wcześniej "Millward Brown") – międzynarodowy koncern zajmujący się badaniem rynku i opinii publicznej. Należy do międzynarodowej grupy Kantar, z kolei należącej do międzynarodowego koncernu z branży reklamy i opinii publicznej – WPP plc z główną siedzibą w Londynie.
Założony w Wielkiej Brytanii w 1973 przez Maurice’a Millwarda i Gordona Browna. W 1986 połączył się z amerykańską firmą badawczą Ad Factors, a w 1999 został przejęty przez brytyjską WPP plc.
Millward Brown w Polsce.
Polski oddział powstał w 1990 roku pod nazwą SMG/KRC. Jednym z założycieli był Jakub Bierzyński. Od 2000 roku SMG/KRC Poland jest członkiem globalnej sieci Millward Brown International i przyjął nazwę Millward Brown.
W 2013 roku przedsiębiorstwo zmieniło nazwę na Kantar Millward Brown.

</doc>
<doc id="3163446" url="https://pl.wikipedia.org/wiki?curid=3163446" title="Marianne (tygodnik)">
Marianne (tygodnik)

Marianne – francuski lewicowy tygodnik opinii, założony w 1997 roku przez Jean-François Kahna i Maurice’a Szafrana. Od 29 czerwca 2013 tygodnik nosi nazwę "Le Nouveau Marianne". Redakcja tygodnika znajduje się w Paryżu.
Charakterystyka.
W 2018 większość udziałów w „Marianne” przejęła firma Czech Media Invest, która przejęła udziały także w innych czasopismach francuskich z grupy Lagardère i której właścicielem jest czeski biznesmen Daniel Křetínský. Zgodnie z decyzją nowego właściciela od września 2018 redaktorem naczelnym czasopisma jest Natacha Polony.Tygodnik ukazuje się w piątki. W 2013 roku średnia sprzedaż tygodnika wynosiła 204 648 egzemplarzy, z czego 195 797 egzemplarzy rozprowadzano w płatnej sprzedaży na terytorium Francji. W 2021 spadła do 131 tysięcy.
Zespół redakcyjny.
Dziennikarze

</doc>
<doc id="3163448" url="https://pl.wikipedia.org/wiki?curid=3163448" title="SMG/KRC">
SMG/KRC



</doc>
<doc id="3163449" url="https://pl.wikipedia.org/wiki?curid=3163449" title="Hermine Stindt">
Hermine Stindt

Hermine Marie Stindt (ur. 3 stycznia 1888 r. w Bremerhaven, zm. 19 lutego 1974 r. w Hanowerze) – niemiecka pływaczka reprezentująca Cesarstwo Niemieckie, srebrna medalistka igrzysk olimpijskich (1912). 
Podczas V Letnich Igrzysk Olimpijskich w Sztokholmie w 1912 roku, Stindt wystartowała w dwóch konkurencjach pływackich. Na dystansie 100 metrów stylem dowolnym z czasem 1:29,2 zajęła trzecie miejsce w trzecim wyścigu eliminacyjnym i odpadła z dalszej rywalizacji. Stindt wystartowała także na trzeciej zmianie niemieckiej sztafety 4 × 100 m stylem dowolnym. Czasem 6:04,6 ekipa Niemek zdobyła srebrny medal.
Stindt reprezentowała hanowerski klub HSV 92.

</doc>
<doc id="3163451" url="https://pl.wikipedia.org/wiki?curid=3163451" title="Dzień, który zmienił moje życie">
Dzień, który zmienił moje życie

Dzień, który zmienił moje życie – polski serial paradokumentalny emitowany na antenie telewizji Polsat od 3 marca 2014 do 11 maja 2015, oparty na francuskim formacie "Le Jour où tout a basculé", emitowanego na kanale France 2.
Serial ten nie został przedłużony na jesienny sezon telewizyjny w 2015 roku.
Opis.
Każdy odcinek serialu opowiada dwie inne historie, dotyczące problemów patologii życia codziennego. Wszystkie historie, napisane przez scenarzystów, są symulowane, aby wyglądały prawdziwie, przez aktorów-amatorów. 

</doc>
<doc id="3163453" url="https://pl.wikipedia.org/wiki?curid=3163453" title="Franciszek Antoni Wiza">
Franciszek Antoni Wiza

Franciszek Antoni Wiza, "Francis Anthony Wiza", (ur. 28 lutego 1916 w Lubece, zm. 12 grudnia 1956 w New South Wales) – porucznik pilot Polskich Sił Powietrznych w Wielkiej Brytanii.
Życiorys.
Po upadku Francji przedostał się do Anglii, gdzie po przeszkoleniu otrzymał numer służbowy P-1099. Latał w dywizjonach myśliwskich 315, 316 i 302.
W dywizjonie 315 służył od października 1942 do marca 1945.
F.A. Wiza odszedł z RAF w 1947. Wyjechał do Australii, gdzie przybył 17 marca 1948. Był pilotem w New Holland Airways.
Zwycięstwa powietrzne.
Na liście Bajana figuruje na 73. pozycji z 3 zniszczonymi samolotami, 1 prawdopodobnie i 2 uszkodzonymi.
Chronologiczny wykaz zwycięskich walk powietrznych
Zestrzelenia pewne:
Zestrzelenia prawdopodobne:
Uszkodzenia:

</doc>
<doc id="3163454" url="https://pl.wikipedia.org/wiki?curid=3163454" title="Davide Baiardo">
Davide Baiardo

Davide Baiardo (ur. 11 maja 1887 w Voltri, zm. 28 listopada 1977 tamże) – włoski pływak z początków XX wieku, uczestnik igrzysk olimpijskich.
Dwukrotnie wystartował na igrzyskach olimpijskich. Po raz pierwszy na IV Letnich Igrzyskach Olimpijskich w Londynie wystartował w wyścigu pływacki na 100 metrów, gdzie wystartował w pierwszym wyścigu eliminacyjnym, który zakończył z nieznanym czasem i odpadł z dalszej rywalizacji. Na dystansie 400 metrów stylem dowolnym wyścigu eliminacyjnego nie ukończył. Cztery lata później wystartował na V Letnich Igrzyskach Olimpijskich w Sztokholmie na tych samych dystansach. Zarówno na dystansie 100 metrów, jak i 400 metrów odpadł w eliminacjach.
Baiardo reprezentował barwy klubu Società Sportiva Nicola Mameli 1904.

</doc>
<doc id="3163456" url="https://pl.wikipedia.org/wiki?curid=3163456" title="Stefan Wiktor Habsburg">
Stefan Wiktor Habsburg

Arcyksiążę Stefan Franciszek Wiktor Habsburg (ur. 14 września 1817 w Budzie; zm. 19 lutego 1867 w Mentonie, Francja) – najstarszy syn arcyksięcia Józefa i jego drugiej żony Herminy Anhalt-Bernburg-Schaumburg-Hoym (1797–1817). Należał do węgierskiej gałęzi dynastii habsbursko-lotaryńskiej.
Życiorys.
Stefan otrzymał staranne wykształcenie. Kształcił się u nauczycieli w Budzie i na rodzinnej posiadłości w Alscut. Mówił w pięciu językach (niemiecki, węgierski, francuski, włoski i łaciński). Był biegły w szermierce, tańcu, muzyce, jeździe konnej, a także naukach wojskowych. W wieku 22 lat przeniósł się do Wiednia i spędził trzy lata na dalszej edukacji, przede wszystkim edukacji politycznej, a następnie udał się w długą podróż po imperium wysłany przez cesarza. Po drodze miał okazję odwiedzić słynne muzea i miejscowości bogate w surowce mineralne, gdzie mógł zobaczyć i nabyć wiele okazów kamieni szlachetnych.
W 1843 roku został mianowany gubernatorem Czech przez cesarza Ferdynanda I. W latach 1830-1867 arcyksiążę był szefem 58 Pułku Piechoty. W 1847 roku po śmierci ojca przeniósł się na Węgry, gdzie został palatynem tego kraju. Pod wpływem wydarzeń rewolucyjnych 1848, rozdarty między miłością do rodziny a miłością do swej węgierskiej ojczyzny w dniu 24 września ustąpił ze stanowiska. 
Po 1848 roku nie odgrywał już żadnej roli politycznej. Zesłany na emeryturę sprzedał jedną ze swych posiadłości, aby zapewnić sobie godziwe utrzymanie. Pracował głównie nad prywatnymi przedsięwzięciami. Modernizował swój zamek, patronował budowie biblioteki, powiększał swoją kolekcję minerałów. Ostatecznie jego kolekcja liczyła około 20 tysięcy okazów wyceniana na kwotę 300 000 marek. Po 1858 roku za zgodą cesarza Franciszka Józefa I odwiedził Austrię. Miał natomiast zakaz wstępu na Węgry aż do swojej śmierci. Umarł na zapalenie płuc 19 lutego 1867 w Mentonie, choć są i głosy, że nie umarł śmiercią naturalną a popełnił samobójstwo.

</doc>
<doc id="3163457" url="https://pl.wikipedia.org/wiki?curid=3163457" title="Puchar Mistrzów CONCACAF (1968)">
Puchar Mistrzów CONCACAF (1968)

Puchar Mistrzów CONCACAF 1968 – czwarty sezon Pucharu Mistrzów CONCACAF, najbardziej prestiżowego turnieju w północnoamerykańskiej klubowej piłce nożnej.
W rozgrywkach wzięło udział dziewięć drużyn z ośmiu krajów. Został zastosowany podział na trzy grupy regionalne – Ameryki Północnej, Środkowej i Karaibów. Dwumecz finałowy nie odbył się; walkowerem zwyciężył meksykański zespół Deportivo Toluca, ze względu na dyskwalifikacje półfinalistów: surinamskiego Transvaalu i gwatemalskiej Aurory.
Wyniki.
Finał.
Finał nie odbył się z powodu dyskwalifikacji obydwóch półfinalistów – Transvaalu za pojawienie się na boisku trzech nieuprawnionych do występu graczy, zaś Aurory za wywołanie bójki przez kibiców. W konsekwencji tych wydarzeń 19 grudnia 1968 zespół Deportivo Toluca został ogłoszony przez CONCACAF zwycięzcą turnieju.
Strzelcy goli.
3 gole
2 gole
1 gol

</doc>
<doc id="3163459" url="https://pl.wikipedia.org/wiki?curid=3163459" title="Primera División w futsalu">
Primera División w futsalu

Primera División jest najwyższą w hierarchii klasą ligowych rozgrywek w futsalu w Hiszpanii, będąc jednocześnie najwyższym szczeblem centralnym (I poziom ligowy). Jej triumfator zostaje Mistrzem Hiszpanii, zaś najsłabsze drużyny są relegowane do Segunda División. Obecnie zarządzana przez spółkę LNFS (Liga Nacional de Fútbol Sala). 

</doc>
<doc id="3163461" url="https://pl.wikipedia.org/wiki?curid=3163461" title="Mistrzostwa świata w szachach 1984">
Mistrzostwa świata w szachach 1984

Mistrzostwa świata w szachach 1984 – mecz szachowy, pomiędzy aktualnym mistrzem świata – Anatolijem Karpowem, a zwycięzcą meczów pretendentów – Garrim Kasparowem, rozegrany w Moskwie od 5 września 1984 do 8 lutego 1985 r. pod egidą Międzynarodowej Federacji Szachowej FIDE. 
Przy stanie 5:3 dla Karpowa - Florencio Campomanes - prezydent Międzynarodowej Federacji Szachowej FIDE podjął kontrowersyjną decyzję - przerwał mecz.
Mecz został powtórzony i rozegrany na innych zasadach (m.in. ograniczono limit partii do 24).
Zasady.
Mistrzem świata miał zostać ten zawodnik, który wygra 6 partii. Sędzią głównym był Svetozar Gligorić.
Przebieg meczu.
Mecz w 1984 roku pomiędzy Kasparowem a Anatolijem Karpowem był najbardziej kontrowersyjnym meczem o mistrzostwo świata w historii. Regulamin meczu nie ograniczał liczby rozegranych partii, grano do sześciu zwycięstw. Karpow rozpoczął mecz w doskonałej formie, po dziewięciu partiach miał cztery wygrane i żadnej przegranej. Spodziewano się szybkiego zwycięstwa Karpowa 6-0 w co najwyżej osiemnastu partiach. Jednak Kasparow dzielnie stawiał opór, remisując siedemnaście kolejnych partii. Karpow wygrał następną i był już o krok od wygrania całego meczu. Nastąpiła kolejna seria remisów, aż w końcu Kasparow wygrał trzydziestą drugą partię. Karpow, o dwanaście lat starszy od swego oponenta, wyglądał już na kompletnie wyczerpanego, w niczym nie przypominał zawodnika, który rozpoczął mecz serią zwycięstw. Po kolejnych czternastu remisach Kasparow odniósł dwa zwycięstwa pod rząd. Po pięciu miesiącach zmagań, przy stanie 5-3 dla Karpowa mecz został przerwany przez prezydenta Międzynarodowej Federacji Szachowej Florencio Campomanesa i uznany za nierozstrzygnięty.
Przerwanie meczu wzbudziło spore kontrowersje. Na konferencji prasowej Campomanes tłumaczył swoją decyzję troską o stan zdrowia zawodników, jednak obaj uczestnicy wyrażali chęć kontynuowania meczu. Szczególnie Kasparow uważał się za pokrzywdzonego, ponieważ mimo niekorzystnego stanu meczu poczuł się faworytem, uzyskał psychiczną przewagę nad Karpowem i w drugiej fazie meczu grał pewniej od przeciwnika. Dziennikarze komentowali decyzję Campomanesa jako koło ratunkowe rzucone Karpowowi. Jedną z konsekwencji przerwanego meczu była nieskrywana wrogość Kasparowa wobec Campomanesa, która zaowocowała w 1993 roku secesją Kasparowa z FIDE.

</doc>
<doc id="3163462" url="https://pl.wikipedia.org/wiki?curid=3163462" title="ElPozo Murcia">
ElPozo Murcia

ElPozo Murcia – hiszpański klub futsalu z siedzibą w Murcji. Od sezonu 1989/1990 występuje w Primera División (wszystkie edycje).

</doc>
<doc id="3163464" url="https://pl.wikipedia.org/wiki?curid=3163464" title="Liga Portuguesa w futsalu">
Liga Portuguesa w futsalu

Liga Portuguesa jest najwyższą w hierarchii klasą ligowych rozgrywek w futsalu w Portugalii, będąc jednocześnie najwyższym szczeblem centralnym (I poziom ligowy). Jej triumfator zostaje Mistrzem Portugalii, zaś najsłabsze drużyny są relegowane do II Divisão Futsal. 

</doc>
<doc id="3163466" url="https://pl.wikipedia.org/wiki?curid=3163466" title="Chua Phung Kim">
Chua Phung Kim

Chua Phung Kim (; ur. 29 kwietnia 1939, zm. 4 sierpnia 1990 w Singapurze) – singapurski sztangista.
W 1959 został mistrzem Singapuru w wadze koguciej. W tym samym roku zdobył złoty medal igrzysk Azji Południowo-Wschodniej w tej samej wadze z wynikiem 306 kg. W 1961 wywalczył srebro igrzysk Azji Południowo-Wschodniej w tej samej wadze z wynikiem 305 kg. W 1962 zdobył złoty medal igrzysk Imperium Brytyjskiego i Wspólnoty Brytyjskiej w tej samej wadze z wynikiem 322 kg. W 1964 wystartował na igrzyskach olimpijskich jako reprezentant Malezji. Zajął wówczas 17. miejsce w wadze koguciej z wynikiem 307,5 kg. W 1966 został srebrnym medalistą igrzysk azjatyckich w tej samej wadze z wynikiem 320 kg. W 1968 wystąpił na igrzyskach olimpijskich w wadze piórkowej, jednakże nie ukończył rywalizacji. W 1969 został srebrnym medalistą igrzysk Azji Południowo-Wschodniej w tej samej wadze z wynikiem 330 kg. W 1970 wywalczył srebro igrzysk Brytyjskiej Wspólnoty Narodów w wadze piórkowej z wynikiem 340 kg. W marcu 1971 ogłosił zakończenie kariery. W 1976 został trenerem zrzeszonym w Singapore Amateur Weightlifting Federation, którym był do śmierci.
Z zawodu był mechanikiem samochodowym.
Zmarł 4 sierpnia 1990 po długiej chorobie. Pozostawił żonę i pięć córek.

</doc>
<doc id="3163467" url="https://pl.wikipedia.org/wiki?curid=3163467" title="Sporting CP (futsal)">
Sporting CP (futsal)

Sporting Clube de Portugal (wym. [] – portugalski klub futsalu z siedzibą w Lizbonie, występuje w Liga Portuguesa (pierwszy poziom rozgrywkowy). 

</doc>
<doc id="3163473" url="https://pl.wikipedia.org/wiki?curid=3163473" title="Luca Beccari">
Luca Beccari

Luca Beccari (ur. 29 października 1974 w San Marino) – sanmaryński polityk. Kapitan regent San Marino od 1 kwietnia do 1 października 2014 roku razem z Valerią Ciavattą. Mieszka w Serravalle i jest byłym urzędnikiem Banku Centralnego San Marino. Od 1993 roku był członkiem Chrześcijańsko-Demokratycznej Partii San Marino i w 2012 roku został członkiem Wielkiej Rady Generalnej.

</doc>
<doc id="3163476" url="https://pl.wikipedia.org/wiki?curid=3163476" title="Wilfrid Andrews">
Wilfrid Andrews

Wilfrid Andrews (ur. 15 stycznia 1892 w Londynie, zm. 18 lutego 1975 tamże) – brytyjski biznesmen, prezydent FIA w latach 1965–1971.
Życiorys.
Wilfrid Andrews urodził się w Londynie i od najmłodszych lat interesował się automobilizmem. Przez niemal całe życie działał w Royal Automobile Club, którego w latach 1945–1972 był prezesem. W 1965 roku został mianowany prezydentem FIA, będąc tym samym pierwszym Brytyjczykiem piastującym to stanowisko, które pełnił do 1971 roku.
W czasie prezydentury główne obawy Andrewsa leżały w sferze codziennej kierowców i miał on zbyt mało entuzjazmu dla sportu samochodowego. Zdaniem Andrewsa Royal Automobile Club i FIA nie były przedsiębiorstwami, lecz dostawcami usług. Spowodowało to napięcie w chwili, kiedy wyścigi samochodowe zaczęły być przestrzegane jako biznes i rynek handlowy. Jego brak posługiwania się językiem francuskim dawał federacji szansę dalszych postępów w języku angielskim.
Wilfrid Andrews zmarł 18 lutego 1975 w Londynie w wieku 83 lat.

</doc>
<doc id="3163479" url="https://pl.wikipedia.org/wiki?curid=3163479" title="Coursera">
Coursera

Coursera – amerykańska spółka edukacyjna udostępniająca masowe otwarte kursy online prowadzone przez uniwersytety i instytuty naukowe z całego świata, utworzona przez Andrew Ng oraz Daphne Koller z Uniwersytetu Stanforda. 
W kwietniu 2014 Coursera miała 7,1 mln użytkowników korzystających z 641 kursów prowadzonych przez 108 instytucji. Uczestnictwo w kursach oferowanych przez Coursera jest bezpłatne, płatne jest natomiast uzyskanie zweryfikowanych certyfikatów informujących o ukończeniu kursu i niektóre inne usługi.
Na stronie znajdują się kursy prowadzone między innymi przez Uniwersytet Duke’a, Uniwersytet Kalifornijski, Uniwersytet Columbia, Kalifornijski Instytut Techniczny, Uniwersytet w Princeton, Uniwersytet Stanforda, Uniwersytet Yale i wiele innych. Większość kursów jest prowadzona w języku angielskim, ale oferowane są również kursy w języku chińskim, francuskim, hiszpańskim, rosyjskim, portugalskim oraz kilku innych.

</doc>
<doc id="3163486" url="https://pl.wikipedia.org/wiki?curid=3163486" title="Jalmari Kivenheimo">
Jalmari Kivenheimo

Viktor Jalmar „Jalmari” Kivenheimo (ur. 25 września 1889 w Tuusuli, zm. 29 października 1994 w Mikkeli) – fiński gimnastyk.
W 1912 został srebrnym medalistą olimpijskim w wieloboju drużynowym w systemie wolnym. Po igrzyskach ukończył studia na Uniwersytecie Helsińskim na wydziale biologii. W 1947 uzyskał stopień doktora filozofii ze specjalizacją w botanice (tytuł doktoratu: „Untersuchungen über die Wurzelsysteme der Samenpflanzen in der Bodenvegetation der Wälder Finnlands”). W latach 1920-1957 uczył geografii i agrokultury na Rauma Teachers’ College. Od wczesnych lat 80. do początku lat 90. mieszkał wraz z rodziną swojej córki w Arizonie, gdzie w dalszym ciągu uprawiał jogging i gimnastykował się aż do 103. roku życia. 
Zmarł nad ranem 29 października 1994 w Mikkeli. W momencie śmierci był ostatnim żyjącym uczestnikiem igrzysk w 1912, najstarszym Finem oraz najstarszym olimpijczykiem. Do dziś (grudzień 2015) pozostaje najdłużej żyjącym medalistą olimpijskim.

</doc>
<doc id="3163487" url="https://pl.wikipedia.org/wiki?curid=3163487" title="Mistrzostwa świata w szachach 1990">
Mistrzostwa świata w szachach 1990

Mistrzostwa świata w szachach 1990 – mecz szachowy, pomiędzy aktualnym mistrzem świata – Garrim Kasparowem, a zwycięzcą meczów pretendentów – Anatolijem Karpowem, rozegrany pod egidą Międzynarodowej Federacji Szachowej FIDE. Mecz odbył się w dwóch miastach: w Nowym Jorku od 8 października 1990 do 7 listopada 1990 oraz w Lyonie od 24 listopada do 31 grudnia 1990.
Kasparow wygrał mecz 12½ do 11½ i zachował tytuł mistrza świata. Był to piąty pojedynek pomiędzy Kasparowem a Karpowem o mistrzostwo świata.
Zasady.
Regulamin przewidywał rozegranie 24 partii. Mecz mógł się skończyć wcześniej jeżeli jeden z zawodników zdobędzie 12½ lub 13 punktów. W przypadku remisu 12:12 mistrzem świata pozostaje Kasparow. 
Sędzią głównym meczu był Geurt Gijssen z Holandii.

</doc>
<doc id="3163489" url="https://pl.wikipedia.org/wiki?curid=3163489" title="Władysław Kornicki">
Władysław Kornicki

Władysław Kornicki (ur. 13 maja 1878 w Łopiance, zm. w 1940 w ZSRR) – pułkownik saperów Wojska Polskiego, ofiara zbrodni katyńskiej.
Życiorys.
Władysław Kornicki urodził się 13 maja 1878 w Łopiance jako syn Władysława i Heleny z domu Porębowicz. Po ukończeniu 7-letniej Wojskowej Szkoły Realnej w Wiedniu w 1896, tamże kontynuował naukę w Technicznej Akademii Wojskowej, którą ukończył w 1899. W latach 1899–1909 służył w batalionie pionierów nr 5 w Krems na stanowisku młodszego oficera kompanii i adiutanta batalionu (1909–1910). W okresie 1907–1908 ukończył kurs inżynierii we Lwowie. W 1911 został przeniesiony do batalionu pionierów nr 11 w Przemyślu na stanowisko komendanta kompanii, a w następnym roku do batalionu saperów nr 3 w Gorycji na takie samo stanowisko.
Podczas I wojny światowej był na froncie komendantem kompanii w sb. 3, a następnie batalionie saperów nr 28. W 1915 został ranny. Do 1918 dowodził batalionem zapasowym w Osijeku.
Z dniem 1 listopada 1918 roku został przyjęty do Wojska Polskiego z zatwierdzeniem posiadanego stopnia majora i wyznaczony na dowódcę V batalionu saperów w Krakowie. W 1919 był polowym szefem Inżynierii i Saperów przy dowództwie Frontu Galicyjskiego i szefem Inżynierii i Saperów Dowództwa Okręgu Generalnego „Lwów”, a w roku następnym dowódcą Grupy Inżynierii Nr 5.
W 1921 powrócił na stanowisko szefa Inżynierii i Saperów DOGen. „Lwów”, a następnie Dowództwa Okręgu Korpusu Nr VI we Lwowie. Od 1 czerwca 1921 pozostawał w ewidencji 6 pułku saperów. W 1922 został czasowo odkomenderowany na Politechnikę Lwowską w charakterze wykładowcy z pozostawieniem na dotychczasowym stanowisku, a także skierowany na stanowisko dyrektora nauk organizowanego Wydziału Inżynierii w Głównej Szkole Artylerii i Inżynierii w Warszawie. W latach 1923–1926 był szefem Inżynierii i Saperów w Dowództwie Okręgu Korpusu Nr VI we Lwowie. W maju 1926 został przeniesiony do kadry korpusu oficerów inżynierii i saperów, i przydzielony na stanowisko pełniącego obowiązki szefa Wojsk Technicznych Okręgu Korpusu Nr X w Przemyślu. Wkrótce został zatwierdzony na tym stanowisku. W ostatnim roku swej służby wojskowej był szefem saperów w DOK VI.
Z dniem 31 maja 1928 został przeniesiony w stan spoczynku. Mieszkał we Lwowie. W 1934 pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas w „dyspozycji dowódcy Okręgu Korpusu Nr VI”. W udzielonej opinii stwierdzono:
W maju 1940 został zamordowany przez funkcjonariuszy NKWD na terytorium ówczesnej Ukraińskiej Socjalistycznej Republiki Radzieckiej. Jego nazwisko figuruje na tzw. Ukraińskiej Liście Katyńskiej pod pozycją 1452 (lista dyspozycyjna nr 055/5). Został pochowany na otwartym w 2012 Polskim Cmentarzu Wojennym w Kijowie-Bykowni.
W 1906 poślubił Włoszkę Amelię Roth, z którą miał trzech synów, w tym Ryszarda Kornickiego, żołnierza WiN, dziadka Zbigniewa Ziobry.

</doc>
<doc id="3163490" url="https://pl.wikipedia.org/wiki?curid=3163490" title="Kieszonki Morgagniego">
Kieszonki Morgagniego

Kieszonki Morgagniego – przewody nabłonkowe charakterystyczne dla odbytnicy. Sięgają w obręb tkanki podśluzowej lub niekiedy do warstw mięśniowych. Wysłane nabłonkiem wielowarstwowym płaskim lub nabłonkiem jednowarstwowym walcowatym.
Ich znaczenie nie jest znane. Przypuszczalnie są szczątkowymi gruczołami wydzielającymi śluz. 
Mogą odgrywać rolę przy powstawaniu przetoki odbytniczej.

</doc>
<doc id="3163491" url="https://pl.wikipedia.org/wiki?curid=3163491" title="Puning si">
Puning si

Puning si (Klasztor Powszechnego Pokoju, ) – chiński XVIII-wieczny klasztor wybudowany w mieszanym chińsko-tybetańskim stylu.
Historia klasztoru.
Klasztor został wybudowany w roku 1755 w okresie dynastii Qing, za panowania cesarza Qianlonga (乾隆; pan. 1735-1796). Powodem jego powstania było wykazanie przez Qingów szacunku dla buddyzmu tybetańskiego. Jest położony na brzegu rzeki Wulie, na północ od miasta Chengde w prowincji Hebei i Górskiego Kurortu Chengde. Należy do tak zwanych "Ośmiu zewnętrznych klasztorów" Chengde. Tak jak Putuo Zongcheng si był wzorowany na pałacu Potala, tak klasztor Puning był wzorowany na klasztorze Samje.
Od XVI wieku, jeszcze w okresie panowania dynastii Ming (1368–1644), ludy Dżungarii z północno-zachodnich Chin były w stanie ciągłej wojny domowej i w stałym konflikcie z innymi nomadycznymi grupami tego regionu. W końcu cesarz Qianlong wysłał armię do Yili, aby zgnieść ich opór przed dynastią Qing. Wojska chińskie zdobyły Yining (Kuldżę) i schwytały chana Dżungarów. Po zakończeniu podboju cesarz własnoręcznie napisał inskrypcję na tablicy, która znajduje się obecnie w pawilonie stel w klasztorze. Stela ta pochodzi z 1755 roku i nosi nazwę Puning Sibei. Upamiętnia ona podbicie Dżungarów i założenie klasztoru. Klasztor ten powstał jako wyraz ambicji cesarza, aby utrzymać pokój między różnymi etnicznymi mniejszościami i ustabilizować sytuację w północno-zachodnim rejonie kraju. Historyczka Waley-Cohen nazwała Chengdu "kluczowym miejscem wykazania potęgi Mandżurów i prezentacją imperialnej wiedzy Qingów". Miasto było letnią stolicą państwa. Ponieważ Dżungarowie wyznawali lamaizm, nowy klasztor był utrzymany w stylu tybetańsko-chińskim.
"Osiem zewnętrznych klasztorów" zostało wybudowanych w latach 1713-1780 za panowania cesarza Qianlonga. Pierwotnie wybudowano jedenaście klasztorów, jednak do czasów obecnych przetrwało ich siedem oraz ruiny ósmego. Są to na wschodzie od Chengde: Puren si, Pule si, Anyuan si i pozostałości po Pushan si, oraz na zachodzie – Puning si, Xumi Fushou si, Putuo Zongsheng si i Shuxiang si. Z tych ośmiu, sześć jest otwartych do zwiedzania: Putuo Zongchengzhi si, Puning si, Xumi Fushouzhi si, Pule si, Anyuan si i Puyou si.
W 1994 roku Górski Kurort Chengde i "Osiem zewnętrznych klasztorów" zostały uznane za miejsce Światowego Dziedzictwa UNESCO.
Klasztor jest także często nazywany Klasztorem Wielkiego Buddy (chiń. Dafo si) ze względu na posąg pozłacanego Buddy, który się w nim znajduje.
Architektura klasztoru.
Klasztor Puning należy wielkich kompleksów i zajmuje ponad 23000 m². Cały zespół klasztorny jest wybudowany w mieszanym stylu, są w budowlach wpływy architektury Hanów, Tybetu i Indii. Wzorem był klasztor Samje. Zasadniczo frontowe (południowe) partie klasztoru są wybudowane w stylu chińskim, w dalszych partiach dominują wpływy tybetańskie i indyjskie. Za bramą wzdłuż 150-metrowej długości osi klasztoru znajdują się takie budowle jako Budynek Niebiańskich Królów, Budynek Wielkiego Buddy oraz wieża dzwonu i wieża bębna. Po lewej stronie osi wybudowane są budynki zachodnie, a po prawej – wschodnie. Szerokość klasztoru, to ponad 70 metrów. Część północna klasztoru wybudowana w stylu tybetańskim ma swoje centrum w postaci Budynku Mahajany. Tutaj znajdują się także budynki o charakterze militarnym (Hongtai i Baitai) oraz cztery lamaistyczne pagody.
Kiedyś na wschodzie, zachodzie i południu klasztoru znajdowały się pamiątkowe przejścia pod łukami, które wiodły do Pawilonu Dagui.
Z pięciu bram do klasztoru, obecnie czynne są trzy. Po obu stronach przejść znajdują się posągi Czterech Obrońców. Mierzą one po 4,34 metra wysokości i są wykonane z gliny.
Pawilon posiada czworo drzwi (po jednych z każdej strony świata). Dach ma podwójne okapy w stylu "xiechan". Wewnątrz pawilonu znajdują się trzy kamienne stele: "Stela Klasztoru Puning" (środkowa), "Kamienna Stela Spacyfikowania Innych Plemion" (wschodnia) i "Kamienna Stela Spacyfikowania Ich Potomków". Każda z nich ma napisy w czterech językach: mandżurskim, chińskim, mongolskim i języku "zang" (jednym z języków tybetańskich)
Znajdują się po północnej stronie Pawilonu Stel.
Budynek jest długi na pięć standardowych chińskich miar architektonicznych, a szeroki (głęboki) na trzy miary. Wewnątrz znajdują się wyobrażenia Czterech Niebiańskich Królów, Skandy – obrońcy Buddy oraz ludowego bóstwa chińskiego (Budai).
Jeden z głównych budynków klasztoru. Wnętrze skrywa posągi Buddów Trzech Czasów oraz osiemnastu arhatów. Środkowa rzeźba przedstawia historycznego Buddę Siakjamuniego, po stronie lewej (zachodniej) znajduje się posąg buddy przeszłości Kaśjapy, po stronie prawej – buddy przyszłości Maitrei. Każdy z nich mierzy 4,9 metra wysokości i postawiony jest na wysokiej na 2,9 metra "xumizuo". Przed statuami stoją trzy ołtarze, przy których znajdują się dwie pozłacane stupy z relikwiami Buddy. Po stronie zachodniej i wschodniej budynku umieszczone są wyobrażenia osiemnastu głównych uczniów Buddy, Ściany pokryte są freskami z ich wyobrażeniami.
Najważniejszy budynek klasztoru. Wybudowano go w klasztornym stylu tybetańskim, czyli znajduje się w końcowej części kompleksu. Mierzy 36,75 metra wysokości. Jest budynkiem 6-kondygnacyjnym z wieloma okapami. Szczyt budynku to pozłacana kopuła. Przy czterech jego rogach znajdują się cztery lamaistyczne pagody w różnych kolorach.
Wewnątrz znajduje się olbrzymia drewniana (pozłacana) statua bodhisattwy Awalokiteśwary o wysokości 22,28 metra, ważąca 110 ton. Wyrzeźbiona została w proporcjach ludzkiej postaci. Posiada 42 pary rąk, w których trzyma różne przedmioty i atrybuty. Siedzi na lotosowym tronie o wysokości 2,22 metra. W statui wykorzystano pięć rodzajów drewna: sosnowe, cyprysowe, wiązowe, jodłowe i lipowe.
Jest to największa drewniana rzeźba na świecie.

</doc>
<doc id="3163494" url="https://pl.wikipedia.org/wiki?curid=3163494" title="Wiesław Skałkowski">
Wiesław Skałkowski

Wiesław Władysław Skałkowski (ur. 18 maja 1930 w Sanoku, zm. 24 czerwca 2005) – polski działacz komunistyczny PZPR, Przewodniczący Prezydium MRN w Sanoku i Naczelnik Miasta Sanoka.
Życiorys.
Wiesław Władysław Skałkowski urodził się 18 maja 1930 w Sanoku jako syn Władysława (1899–1953, w II RP funkcjonariusz Policji Państwowej II RP, a podczas okupacji niemieckiej Policji Polskiej Generalnego Gubernatorstwa oraz żołnierz SZP–ZWZ–AK) i Anny z domu Korneckiej (zm. 1982). Miał siostrę Janinę oraz dwóch braci: Tadeusza (ur. 1923, poległy w bitwie o Kołobrzeg 1945) i Zygmunta (1928–2012, żołnierz AK, późniejszy nauczyciel, inspektor szkolny w Lesku i Sanoku. Rodzina Skałkowskich mieszkała w Sanoku w domu nad Sanem.
Wiesław Skałkowski ukończył szkołę powszechną w Sanoku, następnie kształcenie w Technikum Administracyjno-Gospodarczym, gdzie otrzymał dyplom technika administracji gospodarczej. 2 lipca 1973 ukończył studia na kierunku administracji z tytułem magistra na Wydziale Prawa i Administracji Uniwersytetu Marii Curie-Skłodowskiej w Lublinie. Był zatrudniony w Spółdzielni Wielobranżowej „Pokój” w Sanoku, w tym od 1952 do listopada 1953 był jej prezesem. Po odbyciu służby wojskowej pracował w Okręgowym Przedsiębiorstwie Mięsnym w Rzeszowie od 1955 do 1957, a od 1957 był zatrudniony w Sanockiej Fabryce Autobusów na stanowisku planisty w dziale ekonomicznym. W tej fabryce pracował przez 18 lat, także na innych stanowiskach. W tym czasie w jej ramach był twórcą i od 1965 prezesem Spółdzielni Domków Jednorodzinnych, które wybudowała ok. 50 domów w dzielnicach Błonie i Posada.
W latach 1950–1955 był członkiem Związku Młodzieży Polskiej. Od 3 marca 1955 był w Polskiej Zjednoczonej Partii Robotniczej jako kandydat, od 16 marca 1956 członek. W Autosanie był I sekretarzem Oddziałowej Organizacji Partyjnej (OOP) PZPR. Po likwidacji powiatu sanockiego w wyniku rozporządzenia Rady Ministrów z 6 października 1972 Wiesław Skałkowski został Przewodniczącym Prezydium Miejskiej Rady Narodowej (MRN) w Sanoku (w składzie Prezydium znalazł się także m.in. Edward Zając) wybranym podczas jej sesji inauguracyjnej 14 listopada 1972. Kilka dni wcześniej, 10 listopada 1972 został członkiem egzekutywy Komitetu Miejskiego (KM) PZPR w Sanoku. Na mocy zmian reorganizacyjnych z końca 1973 (MRN stała się organem władzy państwowej, zaś jej przewodniczącym zostawał z urzędu I sekretarzem KM PZPR) od 1973 lub od czerwca 1975 do 1979 był pierwszym naczelnikiem miasta. Od 1 czerwca 1975 miasto Sanok terytorialnie i urzędowo zostało przyporządkowane do województwa krośnieńskiego. Od października 1975 do 29 stycznia 1990 ponownie był członkiem egzekutywy KM PZPR. Od 1976 do 1978 był słuchaczem Wieczorowego Uniwersytetu Marksizmu-Leninizmu. W 1978 był członkiem Miejskiego Komitetu Frontu Jedności Narodu w Sanoku. Od 24 lutego do 27 grudnia 1979 (wzgl. od 1 marca do 27 grudnia 1979) pełnił funkcję I sekretarza KM PZPR w Sanoku, a 26 marca 1979 także przewodniczącym MRN w Sanoku (na obu stanowiska zastąpił Stanisława Czekańskiego). Jego następcą na tym stanowisku został Aleksander Żmuda, a Wiesław Skałkowski 28 grudnia 1979 został powołany na stanowisko wicewojewody krośnieńskiego. Pełnił ten urząd do 30 stycznia 1981. Po ustąpieniu Aleksandra Żmudy zastąpił na stanowisku I sekretarza KM PZPR, ponownie wybrany w maju 1981 (wzgl. od 1 marca 1981) i sprawował tę funkcję do 29 stycznia 1990. Był wybierany członkiem plenum Komitetu Wojewódzkiego PZPR w Krośnie: 13 listopada 1975, 17 lutego 1978, 17–18 czerwca 1981, 27 stycznia 1984, i pełnił tę funkcję w latach 80. W grudniu 1986 został wybrany członkiem Egzekutywy KW PZPR w Krośnie. Jako przedstawiciel PZPR w kwietniu 1988 został wiceprzewodniczącym Miejskiego Kolegium Wyborczego w Sanoku. W 1990 przeszedł na emeryturę.
Pełnił funkcję prezesa zarządu Towarzystwa Rozwoju i Upiększania Miasta Sanoka w latach 1973–1980 i 1987–1990. Od 1 stycznia 1982 do listopada 1984 był kierownikiem Rejonowego Ośrodka Pracy Partyjnej w Sanoku. W listopadzie 1983 zasiadł w Zarządzie Wojewódzkim Towarzystwa Przyjaźni Polsko-Radzieckiej w Krośnie. Był przewodniczącym rady programowej pisma „Gazeta Sanocka – Autosan”.
Wiesław Skałkowski zmarł 24 czerwca 2005 i został pochowany w grobowcu rodzinnym na Cmentarzu Centralnym w Sanoku. Był żonaty z Cecylią (1932–2009).

</doc>
<doc id="3163497" url="https://pl.wikipedia.org/wiki?curid=3163497" title="AF Corse">
AF Corse

AF Corse – włoski zespół wyścigowy, założony w 1995 roku. Obecnie zespół startuje w FIA World Endurance Championship, 24h Le Mans, European Le Mans Series i w International GT Open. W historii startów ekipa pojawiała się również na liście startowej w Italian Touring Car Competition, Intercontinental Le Mans Cup, FIA GT Championship oraz w FIA GT1 World Championship.

</doc>
<doc id="3163498" url="https://pl.wikipedia.org/wiki?curid=3163498" title="Sayuri Yoshii">
Sayuri Yoshii

 – japońska łyżwiarka szybka, srebrna medalistka mistrzostw świata.
Kariera.
Największy sukces w karierze Sayuri Yoshii osiągnęła w 2010 roku, kiedy wywalczyła srebrny medal podczas sprinterskich mistrzostw świata w Obihiro. W zawodach tych rozdzieliła na podium Lee Sang-hwa z Korei Południowej oraz Niemkę Jenny Wolf. Był to jednak jedyny medal wywalczony przez nią na międzynarodowej imprezie tej rangi. Była też między innymi czwarta w biegu na 500 m podczas dystansowych mistrzostw świata w Inzell w 2005 roku, gdzie walkę o medal przegrała z Lee Sang-hwa. Wielokrotnie stawała na podium zawodów Pucharu Świata, odnosząc przy tym dwa zwycięstwa: 20 lutego 2005 roku i 3 marca 2006 roku w Heerenveen wygrywała w biegach na 500 m. Najlepsze wyniki osiągnęła w sezonie 2004/2005, kiedy była czwarta w klasyfikacjach końcowych na 500 i 1000 m. W 2006 roku wzięła udział w igrzyskach olimpijskich w Turynie, zajmując dziewiąte miejsce w biegu na 500 m oraz piętnaste w biegu na 1000 m. Na rozgrywanych cztery lata później igrzyskach w Vancouver jej najlepszym wynikiem było piąte miejsce na dystansie 500 m.

</doc>
<doc id="3163500" url="https://pl.wikipedia.org/wiki?curid=3163500" title="Janez Albreht">
Janez Albreht

Janez Albreht (ur. 9 lutego 1940 w Lublanie) – jugosłowiański hokeista, grający na pozycji bramkarza.
W 1976 wystąpił na igrzyskach olimpijskich, na których zagrał w 5 meczach, a Jugosławia zajęła 10. miejsce. W czasie kariery reprezentował kluby HK Jesenice i EHC Olten.
11 marca 2004 oddał cztery strzały w kierunku swojej 30 lat młodszej żony, Magdy, która cudem przeżyła (po strzelaninie przez półtora miesiąca była w śpiączce). W momencie incydentu Albreht miał prawie dwa promile alkoholu we krwi. W czerwcu 2008 został skazany na 5 lat i 11 miesięcy więzienia za usiłowanie zabójstwa.

</doc>
<doc id="3163504" url="https://pl.wikipedia.org/wiki?curid=3163504" title="Kułakowy Wierch">
Kułakowy Wierch

Kułakowy Wierch (843 m), Kulakowy Wierch – szczyt w głównym grzbiecie Gorców, który biegnie od Turbacza poprzez Rozdziele, Obidowiec, Groniki, Stare Wierchy, Jaworzynę, Skałkę, Obidową i Kulakowy Wierch do Przełęczy Sieniawskiej. Grzbietem tym biegnie Dział wód między Rabą a Dunajcem oraz znakowany szlak turystyki pieszej i rowerowej. Kułakowy Wierch znajduje się po wschodniej stronie szosy zwanej zakopianką. Jest tutaj parking, stacja benzynowa, restauracja i hotel, a pod szczytem Kułakowego Wierchu są dwa maszty przekaźników telekomunikacyjnych oraz dwa narciarskie wyciągi orczykowe (na północnych, opadających do Rdzawki stokach Kułakowego Wierchu).
Na południowo-zachodnich stokach Kułakowego Wierchu ma źródła rzeka Raba, na południowych Potok Radziszowski, na północnych potok Rdzawianka.
Kułakowy Wierch to mało wybitne wzniesienie. Lesista jest tylko górna część jego południowych stoków. Z grzbietu nad Zakopianką roztacza się szeroka panorama widokowa obejmująca Kotlinę Nowotarską, Tatry Zachodnie, Orawicko-Witowskie Wierchy, Babią Górę i Pasmo Policy, a z dalszej części grzbietu (przy wyciągach narciarskich) widok na dolinę potoku Rdzawka oraz Beskid Makowski i Beskid Wyspowy.
Kułakowy Wierch znajduje się w miejscowości Rdzawka, w województwie małopolskim, w powiecie nowotarskim, w gminie Rabka-Zdrój.

</doc>
<doc id="3163505" url="https://pl.wikipedia.org/wiki?curid=3163505" title="My Krazy Life">
My Krazy Life

My Krazy Life – debiutancki album amerykańskiego rapera YG, wydany 18 marca 2014 roku nakładem Pu$haz Ink, CTE World i Def Jam Recordings. Nagrania albumu trwały od 2012 do 2014 roku w różnych studiach nagraniowych.
Album zadebiutował na drugim miejscu listy sprzedaży Billboard 200 ze sprzedażą 61 000 egzemplarzy.

</doc>
<doc id="3163508" url="https://pl.wikipedia.org/wiki?curid=3163508" title="Kenyentulus sakimori">
Kenyentulus sakimori

Kenyentulus sakimori – gatunek pierwogonka z rzędu Acerentomata i rodziny Acerentomidae.
Taksonomia.
Gatunek ten został opisany w 1977 roku przez Gentaro Imadaté jako "Gracilentulus sakimori", na podstawie 8 okazów odłowionych w 1973 roku przez Toku Watanabe na Cuszimie. Holotypem jest samica. W 1981 roku przeniesiony został przez Sørena Ludviga Tuxena do rodzaju "Kenyentulus".
Opis.
Długość wyciągniętego ciała wynosi 900 μm (0,9 mm). Aparat gębowy mały. Sensillae na głaszczkach szczękowych nieco rozszerzone, a na wargowych rozszerzone. Pseudooczko dłuższe niż szerokie, 7-9 μm długie. Przewód gruczołów szczękowych z dwoma rozszerzeniami w części dystalnej. Przednie odnóża długości 69-73 μm, o empodium krótkim. Odnóża odwłokowe II i III pary z 2 szczecinkami każde, przy czym wierzchołkowa z nich krótsza niż połowa przedwierzchołkowej (subapikalnej). Rowkowana przepaska na VIII segmencie odwłoka niezredukowana. Grzebień na tergicie tego segmentu złożony z około dziesięciu małych ząbków. Łuska genitalna ("squama genitalis") samic z ostro spiczastym acrostylusem. Charakterystycznymi cechami gatunku są: obecność dodatkowej pary szczecinek: P3a na tergitach odwłokowych I-VII oraz osobliwe ustawienie szczecinki "b"' na przednich odnóżach.
Ekologia.
Na Cuszimie odławiany w bujnych lasach wiecznie zielonych, wśród drzew takich jak "Quercus acuta", "Castanopsis cuspidata", "Distylium racemosum", "Cinnamonum camphora". Znajdywany tam w towarzystwie m.in. "Barberentulus tosanus", "Eosentomon sakura" i "Gracilentulus japonicus".
Rozprzestrzenienie.
Gatunek zamieszkuje Daleki Wschód Azji. Stwierdzony na japońskich wyspach w Kiusiu i Cuszimie oraz w chińskich prowincjach: Kuejczou, Hubei, Jiangxi i Syczuan.

</doc>
<doc id="3163509" url="https://pl.wikipedia.org/wiki?curid=3163509" title="Gracilentulus sakimori">
Gracilentulus sakimori



</doc>
<doc id="3163510" url="https://pl.wikipedia.org/wiki?curid=3163510" title="Mutua Madrid Open 2014 (kobiety)">
Mutua Madrid Open 2014 (kobiety)

Mutua Madrid Open 2014 – tenisowy turniej WTA w sezonie 2014 z cyklu Mutua Madrid Open rozgrywany w dniach 3–11 maja 2014 roku w Madrycie na kortach ceglanych o puli nagród wynoszącej 4 236 425 dolarów amerykańskich.

</doc>
<doc id="3163511" url="https://pl.wikipedia.org/wiki?curid=3163511" title="Wzór sześcioczynnikowy">
Wzór sześcioczynnikowy

Wzór sześcioczynnikowy – stosowany w fizyce reaktorów jądrowych wzór umożliwiający określenie szybkości przebiegu reakcji jądrowej. Wzór umożliwia obliczenie efektywnego współczynnika mnożenia neutronów, który jest definiowany jako stosunek ilości neutronów jakie będą w kolejnym pokoleniu do ilości neutronów w bieżącym pokoleniu. W regule sześcioczynnikowej przedstawiany jest w następującej postaci:
gdzie:
Opis poszczególnych wielkości.
Efektywny współczynnik mnożenia neutronów.
Współczynnik mnożenia neutronów k jest zdefiniowany jako stosunek liczby neutronów w bieżącej generacji do liczby neutronów w poprzedzającej generacji. Wskazuje on o wzroście, bądź zmniejszaniu się liczby neutronów w reaktorze i:
Niewystarczające jest wykorzystanie nieskończonego współczynnika mnożenia neutronów, opisanego przez wzór czteroczynnikowy. Ze względu na skończone wymiary reaktorów uwzględnić należy ucieczkę neutronów. Efektywny współczynnik mnożenia neutronów keff umożliwia więc dokładniejszy opis cyklu życia neutronów w rzeczywistych reaktorach. 
Współczynniki wzoru czteroczynnikowego.
Współczynniki występujące we wzorze wzorze czteroczynnikowym:
Dokładny ich opis został przedstawiony w artykule wzór czteroczynnikowy
Prawdopodobieństwo braku ucieczki prędkich neutronów.
Prawdopodobieństwo uniknięcia ucieczki (pozostania w reaktorze) prędkich neutronów PFNL jest określone jako stosunek liczby neutronów prędkich, które nie uciekną z reaktora do liczby wszystkich prędkich neutronów powstałych podczas wszystkich rozszczepień. Parametr ten jest obliczany ze wzoru: 
Przykładowe współczynniki geometryczne:
Prawdopodobieństwo braku ucieczki termicznych neutronów.
Prawdopodobieństwo uniknięcia ucieczki (pozostania w reaktorze) neutronów termicznych PFNL jest określony jako stosunek liczby neutronów termicznych, które nie uciekną z reaktora do liczby wszystkich neutronów termicznych powstałych podczas wszystkich rozszczepień. Parametr ten jest określony wzorem: 

</doc>
<doc id="3163512" url="https://pl.wikipedia.org/wiki?curid=3163512" title="Rdzawka">
Rdzawka



</doc>
<doc id="3163514" url="https://pl.wikipedia.org/wiki?curid=3163514" title="Marian Duryasz">
Marian Duryasz

Marian Duryasz (ur. 14 grudnia 1911 w Budach Pobyłkowskich, zm. 21 marca 1993 w Warszawie) – pułkownik pilot Wojska Polskiego, kawaler Krzyża Srebrnego Orderu Wojennego Virtuti Militari.
Życiorys.
Absolwent VIII promocji Szkoły Podchorążych Lotnictwa w Dęblinie. 4 sierpnia 1934 roku Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1934 roku i 31. lokatą w korpusie oficerów aeronautyki, a Minister Spraw Wojskowych wcielił do 6 pułku lotniczego we Lwowie. Na stopień porucznika został mianowany ze starszeństwem z 19 marca 1938 i 66. lokatą w korpusie oficerów lotnictwa, grupa liniowa. W 1939 był instruktorem pilotażu w Szkole Pilotażu w Grudziądzu, a później w Ułężu. Wraz z personelem lotniczym ewakuowany do Rumunii a następnie do Francji.
W styczniu 1940 przedostał się do Anglii, gdzie po przeszkoleniu otrzymał numer służbowy 76750 (P-76750 ?) i przydział do angielskiego dywizjonu 213. 20 października 1940 przeniesiony do dywizjonu 302. 31 stycznia 1942 przeniesiony do dywizjonu 317. Od 1 czerwca 1943 w dywizjonie 316. W styczniu 1944 ponownie w dywizjonie 302. Od 22 maja 1944 w dywizjonie 303. Od 8 lipca 1944 dowódca dywizjonu 302.
Do Polski wrócił w 1947. Służył w ludowym Wojsku Polskim. Zwolniony w 1950, powrócił do służby w wojsku w 1957. Zmarł 21 marca 1993 w Warszawie.
Zwycięstwa powietrzne.
Na liście Bajana figuruje na 79. pozycji z 3 zniszczonymi samolotami, 1 prawdopodobnie.
Chronologiczny wykaz zwycięskich walk powietrznych:
Zestrzelenia pewne:
Zestrzelenie prawdopodobne:

</doc>
<doc id="3163515" url="https://pl.wikipedia.org/wiki?curid=3163515" title="Egzarchat apostolski Ameryki Łacińskiej i Meksyku">
Egzarchat apostolski Ameryki Łacińskiej i Meksyku

Egzarchat apostolski Ameryki Łacińskiej i Meksyku – egzarchat Kościoła ormiańskiego obejmujący Meksyk, Brazylię i Urugwaj. Jest podległa bezpośrednio patriarsze ormiańskiemu Nersesowi Bedrosowi XIX. 
Historia.
Powstał w 1981. W 1989 z jego terytorium wydzielona została eparchia św. Grzegorza z Nareku w Buenos Aires obejmująca Argentynę. Obecnym jej egzarchą od 2018 roku jest biskup Pablo Hakimian.

</doc>
<doc id="3163518" url="https://pl.wikipedia.org/wiki?curid=3163518" title="Ismar">
Ismar



</doc>
<doc id="3163522" url="https://pl.wikipedia.org/wiki?curid=3163522" title="Laurenty (Streza)">
Laurenty (Streza)

Laurenty, imię świeckie Liviu Streza (ur. 12 października 1947 w Sambata de Sus) – rumuński biskup prawosławny.
Życiorys.
Syn Iuliego i Vioricy Strezów, w wieku trzynastu lat stracił ojca. Ukończył liceum w Fagaras i studia teologiczne w Instytucie Teologicznym Uniwersytetu w Sybinie, uzyskując stopień licencjata teologii. W 1969 ożenił się z Eugenią Stanciu, z którą miał w kolejnych latach pięcioro dzieci. W grudniu 1969 został wyświęcony na kapłana i skierowany do pracy duszpasterskiej w Lisie (dekanat Fagaras). Jej proboszczem pozostawał do 1976.
W latach 1970–1973 kontynuował studia w Instytucie Teologicznym Uniwersytetu w Bukareszcie, przygotowując się do obrony doktoratu ze specjalnością w dziedzinie liturgiki i sztuki chrześcijańskiej. W roku następnym został asystentem w Instytucie Teologicznym Uniwersytetu w Sybinie, gdzie pracował do 1986. Oprócz działalności naukowej i dydaktycznej w swoim obszarze specjalizacji prowadził lektoraty języków greckiego i francuskiego. Równocześnie kontynuował studia w zakresie teologii w Instytucie Ekumenicznym w Bossey oraz na Wydziale Teologii Katolickiej Uniwersytetu we Freiburgu. W 1985 obronił pracę doktorską w dziedzinie teologii. Dwa lata później uzyskał tytuł profesora uniwersyteckiego w zakresie liturgiki, teologii pastoralnej i sztuki chrześcijańskiej. Członek międzynarodowego stowarzyszenia naukowego „Societas Liturgica”.
4 lipca 1996 został nominowany na biskupa caransebeskiego. W związku z tym 20 lipca 1996 złożył wieczyste śluby mnisze w monasterze Brancoveanu, przyjmując imię zakonne Laurenty. Jego chirotonia biskupia odbyła się 11 sierpnia tego samego roku pod przewodnictwem metropolity banackiego Mikołaja.
Pracował w komisji ds. dialogu między Rumuńskim i Serbskim Kościołem Prawosławnym, przewodniczył komisji kanonizacyjnej Rumuńskiego Kościoła Prawosławnego i był wiceprzewodniczącym komisji liturgicznej.
W 2005 mianowany metropolitą Siedmiogrodu, został intronizowany w soborze metropolitalnym w Sybinie 13 listopada tego samego roku.

</doc>
<doc id="3163525" url="https://pl.wikipedia.org/wiki?curid=3163525" title="Nicolae Ivan">
Nicolae Ivan



</doc>
<doc id="3163534" url="https://pl.wikipedia.org/wiki?curid=3163534" title="Medale Młodej Sztuki">
Medale Młodej Sztuki



</doc>
<doc id="3163536" url="https://pl.wikipedia.org/wiki?curid=3163536" title="Puchar Świata w Rugby 7 (2001)">
Puchar Świata w Rugby 7 (2001)

Puchar Świata w Rugby 7 (2001) – trzeci Puchar Świata, organizowane przez IRB zawody o randze mistrzostw świata w rugby 7 rozgrywane co cztery lata. Turniej odbył się na Estadio José María Minella w argentyńskim mieście Mar del Plata w dniach od 26 do 28 stycznia 2001 roku i rywalizowały w nim dwadzieścia cztery męskie zespoły. Tytułu zdobytego cztery lata wcześniej bronili reprezentanci Fidżi, zwyciężyli zaś Nowozelandczycy.
Tło zawodów.
Spośród jedenastu kandydatur do ostatniego etapu przeszły dwie – hiszpańska i argentyńska, a na początku listopada 1998 roku Międzynarodowa Rada Rugby przyznała prawa do organizacji turnieju Unión Argentina de Rugby. Wszelkie koszty związane z organizacją zawodów ponieść miała strona argentyńska, otrzymując przychody ze sprzedaży praw telewizyjnych w kraju, wsparcia udzieliło także ministerstwo turystyki. Pozostałe przychody przypadły IRB, podziałowi natomiast podlegała nadwyżka z tytułu zysków ze sprzedaży biletów powyżej 500 tysięcy USD. Ceny biletów kształtowały się na poziomie od 15 do 120 USD.
W styczniu 2000 roku ogłoszono, że zawody odbędą się w Mar del Plata, goszczącym turniej rugby 7 wchodzący w skład IRB Sevens World Series, zaś areną zawodów został mieszczący trzydzieści pięć tysięcy widzów Estadio José María Minella. Losowanie grup odbyło się 6 października 2000 roku, w tym samym miesiącu wyznaczono też arbitrów zawodów (Pablo Deluca, Ian Hyde-Lay, Steve Lander, Andy Turner, Gary Wise, Scott Young). Harmonogram spotkań opublikowano na początku stycznia 2001 roku. Zespoły składały się z dziesięciu zawodników, przygotowana została również grupa ogólnodostępnych graczy rezerwowych, z których można było korzystać w razie eliminującej z turnieju kontuzji.
Turniej rozpoczął się zremisowanym, pomimo dwóch przyłożeń Shane’a Williamsa, meczem Walii z Portugalią, Anglicy odnieśli zaś dwa nieprzekonujące zwycięstwa z Chile i Zimbabwe. Irlandczycy wysoko przegrali z Fidżijczykami, choć udało im się zdobyć przyłożenie, w kolejnym spotkaniu pokonali zaś Kenię utrzymując szansę na awans z grupy. Przegrana Walii z Australią praktycznie eliminowała ich z walki o końcowy triumf. Argentyńczycy wygrali dwa pierwsze mecze – z Rosją i Koreą – a zjawiło się na nich odpowiednio osiem i trzynaście tysięcy widzów, w trzecim zaś ulegli reprezentantom Fidżi. Hiszpanie zgodnie z przewidywaniami ulegli Nowozelandczykom, choć nieoczekiwanie zdobyli pierwsze punkty w meczu, w ostatnim meczu sprawili jednak największą niespodziankę dnia pokonując Anglików. Prócz Australii, Nowej Zelandii, Fidżi, Samoa i RPA niepokonana zakończyła dzień również Gruzja po zwycięstwach nad Francją oraz Chińskim Tajpej – wyjątkowo słabi Francuzi ulegli następnie również reprezentacji Wysp Cooka. Po pierwszym dniu na czele klasyfikacji przyłożeń znajdował się z pięcioma reprezentant gospodarzy, Ignacio Corleto.
Mecze drugiego dnia zostały rozegrane w deszczowej pogodzie. Anglicy, którym groziło wypadnięcie poza czołową ósemkę, pokonali Japończyków, uniknęli jednak kompromitacji, bowiem Daisuke Ohata zdobył przyłożenie dające Japończykom wygraną nad Hiszpanami już po końcowej syrenie – a spośród tych zespołów Anglia miała najlepszy bilans punktowy. Nowozelandczycy łatwo odnosili kolejne zwycięstwa, mimo iż Jonah Lomu nie dołożył żadnego ze 158 punktów w czterech meczach, zaś reprezentanci Walii konsekwentnie dążyli do udziału w walce o "Plate". Argentyńczycy zdobyli dziesięć przyłożeń w dwóch meczach bez problemów odporawiając Irlandię i Kenię, formą imponowały też Fidżi, RPA i Australia. Nadzieje Irlandczyków na awans do tego samego etapu zostały jednak zredukowane do zera po przegranej z Rosją. W ostatnim meczu Nowozelandczyków Eric Rush złamał kość piszczelową po kolizji z angielskim graczem, a jego miejsce w zespole zajął Urugwajczyk Benjamin Bono jako jeden z dziewięciu wykorzystanych zawodników z listy rezerwowych. Niepokonane reprezentacje Fidżi, RPA, Nowej Zelandii oraz Australii zwyciężyły zatem w swoich grupach i w ćwierćfinałach dołączyły do nich zespoły z drugich miejsc – Argentyna, Kanada, Anglia oraz Samoa. Rupeni Caucau i Brendan Williams zdobyli po osiem przyłożeń w fazie grupowej, zaś Felipe Contepomi przewodził klasyfikacji najlepiej punktujących.
W ćwierćfinałach zawodnicy z Fidżi pokonali Kanadę, zaś Australijczycy, dzięki czterem przyłożeniom Brendana Williamsa, odnieśli wysokie zwycięstwo nad bezbarwnymi Anglikami. W drugiej części drabinki Nowozelandczycy łatwo odprawili Samoa, zaś Argentyna sprawiła wielką niespodziankę pokonując reprezentantów RPA i po raz pierwszy awansując do czołowej czwórki tych zawodów. Dwa przyłożenia Breytona Paulse w pierwszej połowie uciszyły dwudziestopięciotysięczną widownię, jednak dwa przyłożenia Agustína Pichota podwyższone przez Felipe Contepomiego przechyliły ostatecznie szalę zwycięstwa na korzyść gospodarzy. Argentyńczycy w kolejnym etapie nie sprostali jednak Nowozelandczykom – po początkowym okresie naporu gospodarzy nie zakończonym zdobyciem punktów dwa przyłożenia Brada Fleminga dały zawodnikom z Nowej Zelandii dwunastopunktową przewagę do przerwy, po niej zaś kolejne trzy dołożyli Lomu, Amasio Valence i Randle, na co odpowiedział w końcówce jedynie Diego Albanese. We wcześniejszym półfinale Australia odniosła pierwsze od dwóch lat zwycięstwo nad Fidżi – Fidżijczycy dwoma podwyższonymi przyłożeniami wyszli na czternastopunktowe prowadzenie, jednak punkty Richarda Grahama i Williamsa sprawiły, że Australijczycy na przerwę schodzili z dwupunktową stratą. Na początku drugiej połowy meczu kontuzji doznał Marika Vunibaka i od tej pory zaczęli dominować Australijczycy, którym zwycięstwo dały przyłożenia Grahama i Roberta McDonalda.
Finałowy pojedynek obserwowało trzydzieści pięć tysięcy zgromadzonych na Estadio José María Minella widzów. Już w pierwszej minucie po siedemdziesięciometrowym biegu przyłożenie zdobył oszczędzany przez Gordona Tietjensa w fazie grupowej Jonah Lomu. Australijczycy wyszli niebawem na prowadzenie, gdy pięć punktów Williamsa na siedem podwyższył Julian Huxley – powtórki telewizyjne pokazały jednak, że Williamsowi piłka wypadła na polu punktowym rywali, czego nie zauważył argentyński arbiter, Pablo Deluca. Kolejne podwyższone przyłożenie zdobył następnie Lomu, pierwsza połowa zakończyła się zatem wynikiem 12–7 dla Nowej Zelandii. Tuż po przerwie Lomu skompletował hat-tricka, a rywale nie mieli odpowiedzi na jego siłę i szybkość. Pod nieobecność Rusha taktyką zajmował się Valence, który wykorzystywał obawy przed grającym na skrzydle Lomu przeprowadzając akcje środkiem boiska, zaś Craig Newby i kapitan Karl Te Nana dominowali w obronie. Kolejne dwa przyłożenia Valence'a and Milsa Muliainy rozstrzygnęły losy spotkania, a rezerwowy Tim Donnelly w ostatniej akcji meczu zdobył jeszcze pięć punktów dla Australii. Graczem spotkania został wybrany Jonah Lomu, a Nowozelandczycy świętowali swój pierwszy triumf w Pucharze Świata.
Chile zwyciężyło w turnieju "Bowl" zajmując siedemnastą lokatę, zaś Rosja zdobyła "Plate" – a dziewiąta pozycja była najlepszą spośród europejskich zespołów, nie licząc Anglii. Mimo że Walijczycy i Irlandczycy przebrnęli przez spotkania ćwierćfinałowe ostatniego dnia, w następnym meczu ulegali jednak teoretycznie słabszym, lecz zdeterminowanym rywalom. Słaba postawa czołowych europejskich zespołów oraz brak kwalifikacji Szkocji i Włoch skłoniły przewodniczącego IRB, Vernona Pugh, do stwierdzenia, iż muszą one zacząć traktować tę dyscyplinę poważniej.
W klasyfikacji przyłożeń z czternastoma zwyciężył Australijczyk Brendan Williams, który jednocześnie zdobył najwięcej punktów w turnieju – siedemdziesiąt. Cztery przyłożenia w jednym meczu prócz Williamsa zdobyli również Rupeni Caucau i Roger Randle, siedmiu zawodników zaliczyło zaś hat-tricki.
Kwalifikacje.
Obok gospodarzy, Argentyńczyków, po raz pierwszy automatyczny awans do turnieju zyskali ćwierćfinaliści poprzedniej edycji – Fidżi, RPA, Samoa, Nowa Zelandia, Anglia, Australia, Francja i Korea Południowa. O pozostałe piętnaście miejsc w ośmiu turniejach kwalifikacyjnych rywalizowała natomiast rekordowa liczba 91 reprezentacji.
Po raz pierwszy do Pucharu Świata awansowały Kenia, Chile, Gruzja i Rosja.
System rozgrywek.
Piętnastu kwalifikantów oraz dziewięć drużyn, które uzyskały automatyczny awans, zostały podzielone na cztery sześciozespołowe grupy rywalizujące w pierwszych dwóch dniach systemem kołowym. W trzecim dniu zawodów odbyła się natomiast faza pucharowa składająca się z ćwierćfinałów, półfinałów i finałów – reprezentacje, które w swoich grupach zajęły czołowe dwie pozycje, awansowały do turnieju głównego ("Cup"), zespoły z trzecich i czwartych miejsc walczyły w turnieju "Plate", pozostałe zaś o "Bowl".

</doc>
<doc id="3163538" url="https://pl.wikipedia.org/wiki?curid=3163538" title="Dr Phibes powraca">
Dr Phibes powraca

Dr Phibes powraca (tytuł oryg. "Dr. Phibes Rises Again") − brytyjsko-amerykański film fabularny (horror z elementami czarnej komedii), wyreżyserowany przez Roberta Fuesta w 1972 roku. Sequel "Odrażającego dr Phibesa" (1971). W filmie w rolach głównych wystąpili Vincent Price, Robert Quarry, Peter Jeffrey i Peter Cushing. 
Fabuła.
Fabuła skupia na losach tytułowego bohatera, szalonego doktora, który zmartwychwstaje w trzy lata po swojej śmierci i wyrusza do Egiptu, gdzie chce przywrócić życie ukochanej małżonce. By tego dokonać, musi zabić grupę archeologów. Film, korzystający z estetyki kampu, uchodzi za dzieło kultowe.

</doc>
<doc id="3163544" url="https://pl.wikipedia.org/wiki?curid=3163544" title="Sobór Zaśnięcia Matki Bożej w Klużu-Napoce">
Sobór Zaśnięcia Matki Bożej w Klużu-Napoce

Sobór Zaśnięcia Matki Bożej, "Katedra Zaśnięcia Matki Bożej" – prawosławny sobór katedralny w Klużu-Napoce, katedra metropolii Klużu, Marmaroszu i Sălaju Rumuńskiego Kościoła Prawosławnego.
Historia.
Świątynia została wzniesiona z inicjatywy biskupa Klużu Mikołaja. Projekt cerkwi został wybrany w drodze konkursu, w którym zwycięstwo odniósł plan przedstawiony przez architektów Gheorghe'a Cristinela i Constantina Pomponiu. Budowa soboru trwała od 1923 do 1933. Freski i inne elementy dekoracyjne we wnętrzu świątyni wykonali Anastase Demian, Catul Bogdan, Gheorghe Reussu oraz Alexandru Dimitriu.
Wzniesienie cerkwi miało znaczenie symboliczne, miało upamiętnić zjednoczenie Siedmiogrodu z pozostałymi ziemiami rumuńskimi w jednym państwie narodowym. Gotowy sobór poświęcił 5 listopada 1933 patriarcha rumuński Miron w asyście metropolity Siedmiogrodu Mikołaja oraz biskupa Klużu Mikołaja. W ceremonii brali udział król Rumunii Karol II, następca tronu Michał, członkowie rumuńskiego rządu.
Sobór w Klużu-Napoce łączy elementy regionalnej architektury sakralnej z wyraźnymi wpływami sztuki bizantyńskiej, m.in. główną kopułę obiektu zaprojektowano na wzór analogicznej konstrukcji w konstantynopolitańskiej świątyni Mądrości Bożej. Po bokach obszernej nawy cerkiewnej znajdują się balkony, natomiast nad wejściem – balkon przeznaczony dla chóru. Całość wspiera się na osiemnastu kolumnach. Świątynia posiada cztery wieże.
W 1973, w związku z nadaniem eparchii Kluż statusu archieparchii, budowla stała się katedrą arcybiskupią. Od 2006 jest katedrą archieparchii Vadu, Feleac i Klużu i równocześnie metropolii Klużu, Marmaroszu i Sălaju.

</doc>
<doc id="3163548" url="https://pl.wikipedia.org/wiki?curid=3163548" title="Michie Tomizawa">
Michie Tomizawa

 – japońska seiyū i piosenkarka.
Najbardziej znana z roli nauczycielki Ume Matsuzaka z serialu anime "Shin-chan", Linny Yamazaki z "Bubblegum Crisis", Sailor Mars z "Czarodziejki z Księżyca", Sumiry Kanzaki z "Sakura Wars" oraz Emi Ogasawary z "Ghost Sweeper Mikami".
Życiorys.
Michie Tomizawa urodziła się 20 października 1961 roku w Nagano w Japonii i wychowywała się w Shinmachi w prefekturze Gunma. W roku 2002 odeszła z pracy przed ślubem, a dwa lata później wróciła z emerytury na krótko użyczając głosu Marjoly w grze "Disgaea: Hour of Darkness" oraz w 2006 roku w "Black Lagoon" w roli Roberty. Wystąpiła także w wielu musicalach jak np. "Musical Kayou Shows" jako postać Sumire z "Sakura Taisen".

</doc>
<doc id="3163561" url="https://pl.wikipedia.org/wiki?curid=3163561" title="Parafia Najświętszego Serca Pana Jezusa w Pakosławsku">
Parafia Najświętszego Serca Pana Jezusa w Pakosławsku

Parafia Najświętszego Serca Pana Jezusa w Pakosławsku – znajduje się w dekanacie Milicz w archidiecezji wrocławskiej. Erygowana w 1972 roku.
Obsługiwana przez księży archidiecezjalnych. Jej proboszczem jest ks. mgr Piotr Balewicz.

</doc>
<doc id="3163563" url="https://pl.wikipedia.org/wiki?curid=3163563" title="Słotwina (dopływ Płóczki)">
Słotwina (dopływ Płóczki)

Słotwina – potok w południowo-zachodniej Polsce, prawy dopływ Płóczki, w powiecie lwóweckim, płynący przez wschodnią część Pogórza Izerskiego pośród Wzgórz Radomickich i Wzniesień Gradowskich.
Przebieg.
Źródła Słotwiny znajdują się na wysokości 420-430 m n.p.m. pomiędzy wzgórzami Kamiennik i Kołodzdziej. Wiele drobnych cieków łączy się w potok przed zabudowaniami Nagórza. Aż do ujścia Słotwina przepływa krętą i głęboką doliną kolejno przez wsie: Nagórze, Płóczki Górne i Płóczki Dolne. W tych ostatnich, na wysokości 230 m n.p.m. znajduje się ujście do Płóczki. Słotwina ma długość 7,5 km. Jej dolina jest w dużej części zabudowana. 
Niekiedy Słotwina bywa uważana za główny ciek, którego dopływem jest Płóczka. Według opracowań niemieckich Słotwina, nosząca nazwę "Görre" po połączeniu z górnym biegiem Płóczki ("Seifen") tworzyła dolny bieg Płóczki ("Görisseiffenbach")

</doc>
<doc id="3163564" url="https://pl.wikipedia.org/wiki?curid=3163564" title="Ustawa o godle, barwach i hymnie Rzeczypospolitej Polskiej oraz o pieczęciach państwowych">
Ustawa o godle, barwach i hymnie Rzeczypospolitej Polskiej oraz o pieczęciach państwowych

Ustawa z dnia 31 stycznia 1980 r. o godle, barwach i hymnie Rzeczypospolitej Polskiej oraz o pieczęciach państwowych (pierwotny tytuł: "Ustawa o godle, barwach i hymnie Polskiej Rzeczypospolitej Ludowej", tytuł w latach 1997-2005: "Ustawa o godle, barwach i hymnie Rzeczypospolitej Polskiej") – polska ustawa, uchwalona przez Sejm PRL, regulująca kwestie prawne związane z polskimi symbolami narodowymi:
Przedmiot regulacji.
Ustawa określa:
Załączniki.
Ustawa zawiera 5 załączników:
Nowelizacje.
Ustawę znowelizowano wielokrotnie. Ostatnia zmiana weszła w życie w 2018 roku.

</doc>
<doc id="3163565" url="https://pl.wikipedia.org/wiki?curid=3163565" title="Ostatnie łowy Kravena">
Ostatnie łowy Kravena

Ostatnie łowy Kravena – zestaw zeszytów komiksowych o przygodach Spider-Mana, który w pełni realizował założenia "mrocznej ery".
Historia ta zawiera sporadyczny dialog, gdyż pozwala by fabułę opowiadały rysunki i narracja w ramkach. W Polsce tę przygodę po raz pierwszy wydał TM-Semic/FUN-MEDIA w podwójnych zeszytówkach, a po raz drugi Hachette w dziesiątym tomie "Wielkiej kolekcji komiksów Marvela", w albumie składającym się z wszystkich 6 zeszytów.

</doc>
<doc id="3163567" url="https://pl.wikipedia.org/wiki?curid=3163567" title="Parafia Narodzenia Najświętszej Maryi Panny w Wierzchowicach">
Parafia Narodzenia Najświętszej Maryi Panny w Wierzchowicach

Parafia Narodzenia Najświętszej Maryi Panny w Wierzchowicach – znajduje się w dekanacie Milicz w archidiecezji wrocławskiej. Erygowana w 1971 roku.
Obsługiwana przez księży archidiecezjalnych. Jej proboszczem jest Ks. mgr Henryk Matuszak .

</doc>
<doc id="3163573" url="https://pl.wikipedia.org/wiki?curid=3163573" title="Św. Filomena">
Św. Filomena



</doc>
<doc id="3163574" url="https://pl.wikipedia.org/wiki?curid=3163574" title="Parafia św. Filomeny w Gniechowicach">
Parafia św. Filomeny w Gniechowicach

Parafia św. Filomeny w Gniechowicach – znajduje się w dekanacie Kąty Wrocławskie w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem jest ks. mgr Jarosław Wawak. 
Parafia w datach.
1299r. – pierwsze wzmianki o kościele w dokumentach kanonika wrocławskiego Johannesa, proboszczem świątyni był Wilhelm.
1333 i 1376r. – kolejne wzmianki o kościele
1404r. – zniszczenie kościoła podczas pożaru wsi wywołanego w wyniku zatargu między mieszczanami a książętami Bernardem z Niemodlina i Bolkiem z Opola
II połowa XV w. – budowa nowego kościoła parafialnego, który stoi do dziś
1517-1535r. – przejęcie kościoła przez protestantów
1642r. – znaczne uszkodzenie kościoła w czasie pożaru wsi
1642r. – odbudowa kościoła z wykorzystaniem starych murów
1653r. – zrekatolizowanie kościoła
1677-1679r. – wzmiankowany, jako kryty gontem z drewniana wieżyczką na sygnaturkę
1706r. – wzmiankowany, jako kościół bez wieżyczki, sklepione prezbiterium
I połowa XVIII w. – kościół zostaje filialną świątynią parafii w Zachowicach
1845r. – zostaje kościołem parafialnym
1838-1854r. – remont kościoła, zarówno wewnętrzny jak i zewnętrzny
1872 – 1873r. – budowa wieży i dwóch przybudówek przylegających do niej
1935 – 1936r. -gruntowny remont świątyni
1945r. – pierwszym proboszczem parafii po wojnie zostaje ks. Alfons Gogoł, potem ks. Jan Kszysiński (vel Zmora)
1966r. – przełożenie pokrycia dachu, dachówka karpiówka
1968r. – proboszczem zostaje ks. Ludwik Witek
1973 – 1975r. – remont dachu i montowanie instalacji elektrycznej
proboszczem parafii w Gniechowicach zostaje ks. Tadeusz Szopa
1994r. – remont hełmu wieży (wymiana elementów wieży tj. murłatów, części krokwi, płatew oraz odeskowania), pokrycie wieży blachą miedzianą i ustawienie na niej krzyża (wzór z XIX w.) wykonano izolację i drenaż wzdłuż murów obwodowych kościoła, założono tynki wapienne
1996r. – przełożono dach kościoła dachówką karpiówką, ułożoną podwójnie w koronkę, założono system odprowadzania wód opadowych
1999r. – uroczystość 700 – lecia Parafii pw św. Filomeny w Gniechowicach

</doc>
<doc id="3163575" url="https://pl.wikipedia.org/wiki?curid=3163575" title="Piotr Petasz">
Piotr Petasz

Piotr Petasz (ur. 27 czerwca 1984 w Warszawie) – polski piłkarz występujący na pozycji bocznego pomocnika lub obrońcy.
Życiorys.
Piłkarz ma za sobą występy w takich klubach jak Ruch Chorzów, Jagiellonia Białystok czy Pogoń Szczecin grając jedynie najwyżej na zapleczu Ekstraklasy. Dwukrotnie awansował ze swoją drużyną do finału Pucharu Polski – w 2010 roku z Pogonią i w 2014 roku z Zawiszą. W najwyższej polskiej klasie rozgrywkowej zadebiutował jako piłkarz Zawiszy Bydgoszcz w meczu z Piastem Gliwice. 9 sierpnia razem z Zawiszą zdobył Superpuchar Polski pokonując 3:2 Legię Warszawa. Piłkarz w swoich drużynach często był wykorzystywany jako wykonawca stałych fragmentów gry. w meczu I ligi z Flotą, strzelił gola bezpośrednio z rzutu rożnego. Na początku stycznia 2015 rozwiązał kontrakt z bydgoskim klubem po tym, jak został wystawiony na listę transferową. Piłkarza na testy do zespołu GKS Katowice zaprosił trener, Artur Skowronek. roku Petasz podpisał półtoraroczną umowę z katowicką drużyną, którą rozwiązał jednak już po pół roku. Następnym przystankiem Petasza w karierze okazał się Dolcan Ząbki.

</doc>
<doc id="3163582" url="https://pl.wikipedia.org/wiki?curid=3163582" title="Amira Willighagen">
Amira Willighagen

Amira Willighagen (ur. 27 marca 2004 w Nijmegen) – holenderska śpiewaczka sopranowa, zwyciężczyni krajowej edycji programu Got Talent, w grudniu 2022 ukończyła szkołę średnią.
W 2013 roku zajęła pierwsze miejsce w holenderskiej edycji programu Got Talent. W eliminacjach zaśpiewała arię Lauretty z opery "Gianni Schicchi" Giacomo Pucciniego „O mio babbino caro”, w półfinale pieśń „Ave Maria” Gounoda, a w finale arię „Nessun dorma” z opery "Turandot" Giacomo Pucciniego.
Amira uprawia również lekkoatletykę. Debiutancki album Amiry ukazał się w kwietniu 2014 roku w Anglii. Połowę honorariów z występów i płyty Amira przeznacza na finansowanie założonej przez siebie fundacji charytatywnej, która buduje place zabaw dla dzieci. Pierwszy z nich otwarto w marcu 2014 na przedmieściach Ikageng koło Potchefstroom w Południowej Afryce, skąd pochodzi jej matka.
Po rozstaniu się jej rodziców, Amira wraz z matką przeprowadziła się do RPA. Po zakończeniu współpracy z wytwórnią Sony Music związała się z pochodzącymi z RPA muzykami Arnoldem oraz Ewaldem Coleske; w ich wytwórni Coleske Artists wydała w marcu 2018 płytę „Z całego serca” (All My Heart).

</doc>
<doc id="3163584" url="https://pl.wikipedia.org/wiki?curid=3163584" title="Kasjan (Crăciun)">
Kasjan (Crăciun)

Kasjan, imię świeckie Costică Crăciun (ur. 18 marca 1955) – rumuński biskup prawosławny.
Życiorys.
Pochodzi z pobożnej rodziny chłopskiej Vasile i Rady Crăciunów. W 1975 ukończył z wyróżnieniem seminarium duchowne w Buzău. Następnie w latach 1976–1980 studiował teologię na Uniwersytecie w Bukareszcie. W 1980 ukończył studia i podjął pracę wykładowcy w seminarium, którego jest absolwentem. W tym samym roku złożył wieczyste śluby mnisze w monasterze Ciolanu przez biskupem Buzău Antonim. 21 grudnia 1980 został wyświęcony na hierodiakona. W latach 1981–1984 studiował na wydziale nauk humanistycznych uniwersytetu Strasburg II jako stypendysta rządu francuskiego. W 1984 obronił dysertację doktorską poświęconą ikonom i freskom w cerkwiach mołdawskich. Naukę łączył z pracą duszpasterską w etnicznie rumuńskiej parafii św. Jana Chrzciciela w Strasburgu i kaplicy rumuńskiej w Baden-Baden.
W latach 1984–1985 ponownie był wykładowcą seminarium w Buzău. 10 listopada 1985 metropolita Siedmiogrodu Antoni wyświęcił go na hieromnicha. Został następnie podniesiony do godności archimandryty, przełożonego monasteru Sâmbăta, otrzymał także stanowisko protosyngla metropolii Siedmiogrodu. Przez kolejne trzy lata pracował w Instytucie Teologicznym Uniwersytetu w Sybinie, a od 1989 do 1990 – w Instytucie Teologicznym Uniwersytetu w Bukareszcie. Krótko był również przełożonym bukareszteńskiego monasteru Antyma.
12 lutego 1990 otrzymał nominację na biskupa gałackiego, sześć dni później w soborze św. Mikołaja w Gałaczu odbyła się jego chirotonia biskupia. Cztery lata później został ordynariuszem eparchii Dolnego Dunaju, zaś w 2009, w związku z podniesieniem rangi eparchii, otrzymał godność arcybiskupią.

</doc>
<doc id="3163592" url="https://pl.wikipedia.org/wiki?curid=3163592" title="MLB All-Star Game 1995">
MLB All-Star Game 1995

MLB All-Star Game 1995 – 66. Mecz Gwiazd ligi MLB, który odbył się 11 lipca 1995 roku na stadionie Rangers Ballpark in Arlington w Arlington. Spotkanie zakończyło się zwycięstwem National League All-Stars 3-2. Frekwencja wyniosła 50 920 widzów.
Menedżerami drużyn są menedżerowie mistrzów lig z poprzedniego sezonu, jednak z powodu strajku zawodników i skrócenia sezonu 1994 menedżerami NL i AL All Stars zostali Buck Showalter z New York Yankees i Felipe Alou z Montreal Expos, drużyn, które osiągnęły najlepszy bilans do momentu zakończenia rozgrywek.
Najbardziej wartościowym zawodnikiem został Jeff Conine z Florida Marlins, który przy stanie 2–2 w pierwszej połowie ósmej zmiany jako pinch hitter zdobył home runa.

</doc>
<doc id="3163593" url="https://pl.wikipedia.org/wiki?curid=3163593" title="Manny Ramirez">
Manny Ramirez



</doc>
<doc id="3163594" url="https://pl.wikipedia.org/wiki?curid=3163594" title="William Shirley">
William Shirley

William Shirley (ur. 2 grudnia 1694, zm. 24 marca 1771) – brytyjski administrator kolonialny, który był najdłużej pełniącym obowiązki gubernatorem prowincji Massachusetts Bay (1741–1749 i 1753–1756), a następnie, w latach sześćdziesiątych XVIII wieku, gubernatorem Bahamów. Odegrał ważną rolę podczas oblężenia Louisbourga w trakcie wojna króla Jerzego i w trakcie działań militarnych w okresie wojny o kolonie. Spędził większość życia na różnych stanowiskach w administracji kolonii w Ameryce Północnej dążąc do pokonania Nowej Francji, jednak brak wykształcenia wojskowego powodował liczne problemy, co w konsekwencji doprowadziło do jego upadku.
Shirley, posiadający niezłe koneksje polityczne, rozpoczął karierę w Massachusetts jako główny adwokat w sądzie admiralicji, a wkrótce wyrósł na arenie politycznej jako przeciwnik urzędującego gubernatora Jonathana Belchera. Uzyskał poparcie innych oponentów Belchera dążących do jego odwołania i w rezultacie otrzymał nominację na gubernatora Massachusetts Bay. Z powodzeniem wyciszył wewnętrzne podziały polityczne w kolonii, co pozwoliło mu zjednoczyć mieszkańców do akcji przeciwko Nowej Francji gdy w roku 1744 wybuchła „wojna króla Jerzego”. Powodzenie oblężenia Louisbourga, w czym Shirley odegrał główną rolę jako organizator, było największym sukcesem jego administracji.
Po wojnie Shirley wdał się w spory związane z pokryciem kosztów kampanii, w związku z czym w roku 1749 udał się do Anglii by rozwiązać kwestie polityczne jakie narosły przy okazji tych sporów. W Londynie został mianowany członkiem komisji brytyjsko-francuskiej, która miała wyznaczyć granice między koloniami obu państw w Ameryce Północnej, ale jego twarde, nieustępliwe stanowisko w negocjacjach przyczyniło się do ich zerwania, a jego samego zmusiło w roku 1753 do powrotu do Massachusetts.
Gdy w roku 1754 wybuchła kolejna wojna z Francuzami sprawy wojskowe zaprzątnęły ponownie uwagę Shirleya. W roku 1755 poprowadził ekspedycję dla wzmocnienia załogi i rozbudowy Fortu Oswego nad jeziorem Ontarion, a po śmierci generała Edwarda Braddocka otrzymał stopień generała-majora i został głównodowodzącym sił brytyjskich w Ameryce. Jego słabe przygotowanie od strony wojskowej wyszło na jaw podczas organizowania kampanii tego i następnego (1756) roku, co wywołało zdecydowany sprzeciw nowojorskich polityków, a w kwestiach strategicznych agenta ds. Indian, generała Williama Johnsona. W rezultacie doprowadziło to w roku 1757 do odwołania go zarówno ze stanowiska głównodowodzącego, jak i gubernatora. W okresie późniejszym był gubernatorem Bahamów, po czym wrócił do Massachusetts, gdzie zmarł.

</doc>
<doc id="3163596" url="https://pl.wikipedia.org/wiki?curid=3163596" title="Lolek (film)">
Lolek (film)

Lolek – polski film dokumentalny z 2007 roku, w którym przedstawione zostają kulisy młodzieńczego życia Karola Wojtyły.
Opis.
Film opisuje życie Karola Wojtyły w latach 1920 - 1946. Występują w nim ostatni żyjący w Polsce świadkowie tamtych dni, osoby, które dobrze znały Jana Pawła II W latach jego młodości. Wielu z nich dopiero w tym filmie ujawnia nieznane opowieści i wspomnienia dotyczące rozmów, spotkań oraz wydarzeń, których uczestnikiem był Karol Wojtyła, ponieważ wcześniej nie mieli okazji podzielić się z nikim swoimi przeżyciami i doświadczeniami z tamtych czasów.

</doc>
<doc id="3163599" url="https://pl.wikipedia.org/wiki?curid=3163599" title="Parafia Wniebowstąpienia Pana Jezusa w Jaszkotlu">
Parafia Wniebowstąpienia Pana Jezusa w Jaszkotlu

Parafia Wniebowstąpienia Pana Jezusa w Jaszkotlu – znajduje się w dekanacie Kąty Wrocławskie w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem jest ks. dr Patryk Gołubców .

</doc>
<doc id="3163603" url="https://pl.wikipedia.org/wiki?curid=3163603" title="Lýkeion">
Lýkeion



</doc>
<doc id="3163608" url="https://pl.wikipedia.org/wiki?curid=3163608" title="Józef Żulikowski">
Józef Żulikowski



</doc>
<doc id="3163609" url="https://pl.wikipedia.org/wiki?curid=3163609" title="Jesienna sonata (powieść)">
Jesienna sonata (powieść)

Jesienna sonata (szw. "Höstoffer") – powieść kryminalna szwedzkiego pisarza Monsa Kallentofta z 2009. Polskie wydanie książki ukazało się w 2011 w tłumaczeniu Anny Krochmal i Roberta Kędzierskiego.
Treść.
Jest trzecią częścią kryminalnej serii z detektyw Malin Fors z Linköpingu, której pomaga Zaharias "Zeke" Martinsson. Akcja rozgrywa się w wyjątkowo deszczowym październiku. W fosie XVII-wiecznego zamku Skogså (przy budowie zamurowano tu ponoć zwłoki rosyjskich jeńców) zostaje znalezione ciało Jerry'ego Peterssona (ur. 1965) z Bergi - właściciela zamku (trupa odnajdują dzierżawcy - Göte Lindman i Ingmar Johannson). Petersson był nowobogackim, który odkupił rodzinną posiadłość rodu Fågelsjö, korzystając z tarapatów finansowych rodziny. Głowa rodu - Axel Fågelsjö nie może pogodzić się z taką zniewagą - posiadłość należała do nich od 500 lat. Jerry był zdolnym adwokatem pracującym w Sztokholmie, po studiach w Lund. Jego psychikę opanowały jednak wspomnienia z przeszłości, kiedy to traktowany był z pogardą przez "lepiej urodzonych" członków szkolnej społeczności, mimo odgórnych pozorów równości. Ważną dla akcji postacią jest Jochen Goldman - oszust finansowy, który po wyprowadzeniu pieniędzy z pewnej spółki uciekł szwedzkiemu wymiarowi sprawiedliwości i doczekał przedawnienia sprawy.
Powieść porusza istotne zagadnienia społeczne powojennej Szwecji, przede wszystkim rażące nierówności społeczne i klasowe ukrywane pod pozorami państwa równości. Wstrząsająca jest historia Sixtena Erikssona - parobka pobitego w 1973 przez Axela Fågelsjö. Fågelsjö wybił mu oko, a sąd zatwierdził śmiesznie niskie odszkodowanie. 
Malin Fors w tej części zmaga się z nałogiem alkoholowym i traci kontakt ze swoją córką Tove. Szef zmusza ją do udania się na leczenie odwykowe.

</doc>
<doc id="3163611" url="https://pl.wikipedia.org/wiki?curid=3163611" title="Józef Zbigniew Żulikowski">
Józef Zbigniew Żulikowski

Józef Zbigniew Żulikowski ps. „Żulik” (ur. 14 marca 1915 we Friedan, zm. 21 października 1993 w Wielkiej Brytanii) – kapitan pilot Polskich Sił Powietrznych w Wielkiej Brytanii.
Życiorys.
W 1935 roku zdał egzamin maturalny w Państwowym Gimnazjum Męskim im. Jana Kochanowskiego w Radomiu. W tym samym roku został powołany do odbycia jednorocznej ochotniczej służby wojskowej. Ukończył Dywizyjny Kurs Podchorążych Rezerwy 28 DP przy 15 pułku piechoty „Wilków” w Dęblinie. W 1936 wstąpił do Szkoły Podchorążych Lotnictwa w Dęblinie (XI promocja). Na stopień porucznika został awansowany ze starszeństwem z dniem 1 października 1938 i 31. lokatą w korpusie oficerów lotnictwa, grupa liniowa. W 1938, po zakończeniu nauki, został wcielony do 4 pułku lotniczego w Toruniu i przydzielony do 142 eskadry myśliwskiej na stanowisko pilota. W sierpniu 1939 otrzymał przydział do Szkoły Pilotażu w Ułężu, gdzie zastała go II wojna światowa.
W grupie „Ułęż” brał udział w obronie Dęblina, latał na PZL P.7a, dwukrotnie startował do walki z nadlatującymi bombowcami. Ewakuowany z personelem do Rumunii, został internowany w Drobeta-Turnu Severin skąd uciekł.
Przedostał się do Francji do bazy lotniczej Lyon-Bron, przeszedł przeszkolenie na Caudronach CR-714. Po upadku Francji przedostał się do Anglii, gdzie po przeszkoleniu otrzymał numer służbowy P-0715. 19 września 1940 roku otrzymał przydział do dywizjonu 306. 28 czerwca 1941 roku na samolocie Hawker Hurricane IIB o znakach UZ-X wystartował do operacji „Circus 26" i został zestrzelony przez Gerharda Schöpfela z JG 26 niedaleko Rouen. Udało mu się powrócić przez Hiszpanię do Wielkiej Brytanii. Od stycznia 1942 roku powrócił do latania, w grudniu został przeniesiony do 58 OTU. Od 19 maja 1943 do 20 marca 1944 dowodził dywizjonem 308, a od 26 września 1944 do 24 maja 1945 roku był dowódcą dywizjonu 306.
Po zakończeniu działań wojennych wstąpił do Polskiego Korpusu Przysposobienia i Rozmieszczenia. Po demobilizacji pozostał na emigracji w Wielkiej Brytanii. 24 maja 1949 wstąpił do Royal Air Force, w których służył do 25 lipca 1972. 30 października 1951 otrzymał brytyjskie obywatelstwo.
Zwycięstwa powietrzne.
Na liście Bajana figuruje na 80. pozycji z 3 zniszczonymi samolotami, 1 prawdopodobnie.
Chronologiczny wykaz zwycięskich walk powietrznych:
Zestrzelenia pewne:
Zestrzelenia prawdopodobne:

</doc>
<doc id="3163612" url="https://pl.wikipedia.org/wiki?curid=3163612" title="Mu Myit">
Mu Myit

Mu Myit (birm. မူးမြစ် //) – rzeka w północnej części środkowej Mjanmy, dopływ Irawadi, największej rzeki Mjanmy.
Zbiera wody z doliny Kabaw oraz z części Suchej Strefy położonej między Irawadi na wschodzie a jej największym dopływem - Czinduin - na zachodzie. Na odcinku ok. 250 km płynie z północy na południe, po czym wpada do Irawadi na zachód od Sikongu w pobliżu Myinmu.
Zlewnia rzeki powyżej tamy Kabo zajmuje 12 355 km2. Wielkości przepływu oraz opadów podlegają wahaniom sezonowym i są bardzo zmienne: najniższe wartości osiągają w okresie od stycznia do kwietnia, gwałtownie rosną w maju i czerwcu by osiągnąć maksimum od sierpnia do października. Ponieważ Mu przepływa przez Suchą Strefę położoną w cieniu opadowym Gór Arakańskich, trafia do niej niewiele wody pochodzącej z letnich opadów monsunowych - całkowity przepływ strumienia wody osiąga 350 mm. Popularne, stare birmańskie powiedzenie głosi, że "Ma myinbu, Mu myit htin" () - "Jeśli nigdy przedtem nie widziałeś rzeki, możesz myśleć, że Mu jest rzeką". Przez niektórych nazywana jest "Mu Chaung" () zamiast "Mu Myit" ().
Zalesiona górna część doliny Mu zamieszkana jest przez ludy Kadu i Kanan, podczas gdy jej żyzna dolna część stanowi część serca obszarów zamieszkanych przez birmańską większość
Rola w historii.
W 1503 r. Szanowie Mong Yang zaatakowali i zdobyli położone na północy garnizonowe miasto Myedu, które strzegło nawadnianej doliny Mu, będącej ważnym zapleczem żywnościowym dla birmańskiego królestwa Ava. Ataki takie powtarzały się, by w 1524 r. przerodzić się w przeprowadzoną na pełną skalę inwazję zakończoną ustanowieniem władzy Szanów nad doliną (1527–1555). Dolina Kabaw była celem wielu najazdów ze strony położonego na zachodzie królestwa Manipuru, z których większość miała miejsce za panowania króla Garibaniwaja (1709–1748). Jego armia przekroczyła rzeki Czinduin i Mu, zajęła Myedu i dotarła aż do Sikongu, połżononego po drugiej stronie rzeki, naprzeciw stolicy królestwa - Inwa (Mjanma). Role zmieniły się w 1758 r., gdy na birmański tron wstąpił król Alaungpaya (urodzony we wsi Moksobo w dolinie rzeki Mu) i najechał Manipur.
Potomkowie portugalskich jeńców ("Bayingyi"), wziętych do niewoli przez króla Anaukpetluna po pokonaniu awanturnika Philipa de Brito i osiedlonych na tym terenie w XVII w., pozostają nadal wierni swojemu wyznaniu rzymsko-katolickiemu. I do dziś ich potomkowie są rozpoznawalni dzięki charakterystycznym cechom swego wyglądu.
Spinający obydwa brzegi Mu most kolejowy został zniszczony podczas II wojny światowej przez cofających się Japończyków. W kwietniu i lipcu 1943 r. należące do sił powietrznych USA samoloty bombowe B-25 atakowały bez powodzenia most między Ywataung a Monywa. Ich załogi odkryły przez przypadek metodę skutecznego niszczenia mostów w dzień Nowego Roku 1944 r. Lotnicy z 490. eskadry nabyli w tym takiej wprawy, że otrzymali przydomek "Burma Bridge Busters" ().
Według doniesień naocznych świadków, po masakrze w Depayin w maju 2003 r., większość zabitych została spalona, a ich szczątki zostały wrzucone do rzeki Mu.
Flora i fauna.
W lasach wzdłuż brzegów rzeki dominują szerokolistne, gubiące sezonowo liście drzewa z rodzaju Dipterocarpus spp., w tym zwłaszcza D. tuberculatus, z domieszką drzew "ingyin" ("Pentacme suavis" i "Shorea oblongifolia"), "taukkyan" ("Terminalia tomentosa"), "thitsi" ("Melanorrhoea usitata"), bambusa i wysokiej trawy "kaing" ("Saccharum" spp.) porastającej brzegi niewielkich zbiorników wodnych.
Rezerwat Chatthin, którego wschodnią granicę wyznacza rzeka Mu, został w 1941 r. przeznaczony na ostoję mającego charakterystyczne rogi na czole jelenia "Thamin" (Cervus eldi thamin). W okresie od końca II wojny światowej do lat 80. XX w. obserwowano spadek liczebności populacji dużych ssaków w lasach nad brzegami Mu, w tym tygrysów, niedźwiedzi, lampartów, gaurów, bantengów, cyjonów, jeleni muntiacus i jelonków bengalskich.
Malajka (Asarcornis scutulata), zagrożony gatunek leśnej kaczki, jest ptakiem spotykanym typowo nad rzeką Mu.
Rozwój gospodarczy.
Gleba w dolinie Mu jest żyzna, a podejmowane przez rząd wysiłki na rzecz rozwoju regionu zawarte zostały w Projekcie Doliny Rzeki Mu. W kwietniu 2000 r. ukończono budowę kolejowo-drogowego mostu nad rzeką Mu, łączącego Monywa, Budalin, Dabayin, Ye-U i Kin-U. Z Kin-U trasa kolei łączy się linią Mandalay-Myitkyina, a z Monywa z linią Sikong-Monywa.
Zapora Kabo na rzece Mu została wybudowana w latach 1901-1907 przez brytyjską administrację kolonialną. W maju 2002 r., z pomocą Chin, ukończono największą w regionie zaporę wraz ze zbiornikiem wodnym zlokalizowaną w Thaphanseik, która służy nawadnianiu i produkcji energii elektrycznej (30 MW). Projekt, którego wartość była szacowana na 20 mln USD, został skredytowany przez China Exim Bank.

</doc>
<doc id="3163617" url="https://pl.wikipedia.org/wiki?curid=3163617" title="Parafia Trójcy Świętej w Małkowicach">
Parafia Trójcy Świętej w Małkowicach

Parafia Trójcy Świętej w Małkowicach – znajduje się w dekanacie Kąty Wrocławskie w archidiecezji wrocławskiej. Erygowana w XIII wieku.
Obsługiwana przez księży archidiecezjalnych. Jej proboszczem jest ks. mgr Robert Gromadzki.

</doc>
<doc id="3163620" url="https://pl.wikipedia.org/wiki?curid=3163620" title="Made in the USA">
Made in the USA

Made in the USA – piosenka amerykańskiej wokalistki Demi Lovato, wybrana na drugi singiel z jej czwartego, studyjnego albumu zatytułowanego Demi (2013). Premiera singla w amerykańskich stacjach radiowych odbyła się 16 lipca 2013 roku. Utwór otrzymał głównie pozytywne recenzje od krytyków.
Kompozycja.
Autorami tekstu singla są Jonas Jeberg, Jason Evigan, Corey Chorus, Blair Perkins oraz Lovato.
Utwór w rankingach.
Kompozycja trafiła na 80. miejsce "Billboard Hot 100" oraz 40 pozycję w rankingu "Billboard Pop Songs".
Teledysk.
Premiera klipu do utworu miała miejsce 17 lipca 2013 r. na oficjalnym kanale VEVO Lovato. Teledysk został wyreżyserowany przez Ryana Pallotę oraz samą Demi Lovato. Wideo trwa prawie 5 minut. Do sierpnia 2014 klip obejrzano prawie 70,000,000 razy. 

</doc>
<doc id="3163622" url="https://pl.wikipedia.org/wiki?curid=3163622" title="Przychodzę, by wam służyć">
Przychodzę, by wam służyć

Przychodzę, by wam służyć – polski film dokumentalny, będący zapisem pielgrzymki Jana Pawła II do Polski w 1997 roku.

</doc>
<doc id="3163623" url="https://pl.wikipedia.org/wiki?curid=3163623" title="Parafia św. Katarzyny w Piotrowicach">
Parafia św. Katarzyny w Piotrowicach

Parafia św. Katarzyny w Piotrowicach – rzymskokatolicka parafia znajdująca się w dekanacie Kąty Wrocławskie w archidiecezji wrocławskiej. Erygowana w XIV wieku. Jej główną świątynią jest zabytkowy, XV wieczny kościół św. Katarzyny Panny i Męczennicy.
Obsługiwana przez księży archidiecezjalnych. Administratorem parafii jest ks. Grzegorz Pazdro.

</doc>
<doc id="3163625" url="https://pl.wikipedia.org/wiki?curid=3163625" title="Parafia św. Anny w Ramułtowicach">
Parafia św. Anny w Ramułtowicach

Parafia św. Anny w Ramułtowicach – parafia rzymskokatolicka należąca do dekanatu Kąty Wrocławskie w archidiecezji wrocławskiej. Erygowana w 1992 roku.
Obsługiwana przez księży archidiecezjalnych. Jej proboszczem jest ks. mgr Piotr Komander Kan. hon. ex. num. Kap. Koleg.

</doc>
<doc id="3163626" url="https://pl.wikipedia.org/wiki?curid=3163626" title="Leśno Rajza">
Leśno Rajza

Leśno Rajza – szlak rowerowy przebiegający przez obszary leśne na terenie województwa śląskiego (powiaty: tarnogórski i lubliniecki). Stworzony został na podstawie porozumienia partnerskiego przez 6 gmin (Kalety, Świerklaniec, Koszęcin, Woźniki, Tworóg i Miasteczko Śląskie) w porozumieniu z Nadleśnictwami: Świerklaniec, Koszęcin oraz Brynek. Inicjatorem powstania szlaku był Jacek Lubos z Urzędu Miejskiego w Kaletach. Logo i nazwa wybrane zostały w konkursie przeprowadzonym w 2012 roku. Jego zwyciężczynią została Karolina Szeliga. Trasa szlaku przebiega przez gminy Kalety, Koszęcin, Miasteczko Śląskie, Świerklaniec, Lubliniec, Tworóg, Woźniki.
Opis szlaku.
Szlak składa się z:
Kalety, Miasteczko Śląskie, Jezioro Chechło-Nakło, Świerklaniec, Brynica (Miasteczko Śląskie), Kolonia Woźnicka, Zalew Zielona, Kalety, Koszęcin, Piłka (gmina Koszęcin), Lubliniec, Pusta Kuźnica (powiat tarnogórski), Koty (województwo śląskie), Tworóg, Brynek, Hanusek, Mikołeska, Kalety. Szlak jest oznaczony zielonym symbolem LR. Długość pętli głównej wynosi około 90 km.
Zobacz też.
Mapy do wydruku:

</doc>
<doc id="3163627" url="https://pl.wikipedia.org/wiki?curid=3163627" title="Parafia Narodzenia Najświętszej Maryi Panny w Smolcu">
Parafia Narodzenia Najświętszej Maryi Panny w Smolcu

Parafia Narodzenia Najświętszej Maryi Panny w Smolcu – należy do dekanatu Kąty Wrocławskie w archidiecezji wrocławskiej. Erygowana w 1981 roku. Obsługiwana przez księży archidiecezjalnych.

</doc>
<doc id="3163630" url="https://pl.wikipedia.org/wiki?curid=3163630" title="Mutua Madrid Open 2014 (mężczyźni)">
Mutua Madrid Open 2014 (mężczyźni)

Mutua Madrid Open 2014 – tenisowy turniej ATP rangi ATP World Tour Masters 1000 w sezonie 2014 z cyklu Mutua Madrid Open rozgrywany w dniach 4–11 maja 2014 roku w Madrycie na kortach ziemnych o puli nagród 3 671 405 euro.

</doc>
<doc id="3163633" url="https://pl.wikipedia.org/wiki?curid=3163633" title="Jeziora Babskie">
Jeziora Babskie

Jeziora Babskie – grupa pięciu jezior w Polsce, zlokalizowanych na pograniczu Pojezierza Gnieźnieńskiego i Równiny Wrzesińskiej w kompleksie Lasów Czerniejewskich w gminie Pobiedziska, pomiędzy Wagowem, Jeziercami i Nekielką. Jeziora te leżą w obrębie Parku Krajobrazowego Promno.
Charakterystyka i morfometria.
Grupa (ciąg) jezior zlokalizowany jest w płytkiej rynnie polodowcowej na południe od Jezierców. Rynną płynie ciek Baba (dopływ Cybiny), który zasila zespół jezior Babskich na osi północ-południe:
Jeziora otacza teren pagórkowaty porośnięty gęstymi borami sosnowymi i lasami mieszanymi, w tym na południe od Jezierców 200-letni bór sosnowy z domieszką dębów, grabów i jesionów. Na południowym brzegu jeziora Baba rosną: sosna zwyczajna (obwód 270 cm) i grupa dębów o obwodzie do 500 cm. Jedno z jezior chroni rezerwat przyrody Okrąglak.
Turystyka.
Przy leśniczówce Jezierce znajduje się duży parking dla turystów. Wokół jezior prowadzi ścieżka dydaktyczna oznaczona wizerunkiem sowy.
Nad jeziorem Ul stoi kamień pamiątkowy "Jeden Świat – jedno przyrzeczenie", ustawiony na 100-lecie skautingu i 90-lecie harcerstwa w Kostrzynie "w miejscu obozów i biwaków wielu pokoleń harcerzy". Głaz wystawili harcerze z Kostrzyna 1 sierpnia 2007.

</doc>
<doc id="3163634" url="https://pl.wikipedia.org/wiki?curid=3163634" title="Neon Lights">
Neon Lights

Neon Lights – piosenka amerykańskiej wokalistki Demi Lovato. Jest to trzeci singiel promujący jej czwarty studyjny album zatytułowany Demi. Premiera singla odbyła się 19 listopada 2013 roku. Kompozycja otrzymała mieszane recenzje od krytyków muzycznych, jednak mimo to odniosła sukces komercyjny.
Kompozycja.
Autorami tekstu piosenki są Mario Marchetti, Tiffany Vartanyan, Ryan Tedder, Noel Zancanella i Demi Lovato.
Utwór w rankingach.
Nagranie dotarło na 36 miejsce Billboard Hot 100 oraz 1 miejsce Billboard Dance/Club Songs. Dotychczas singiel sprzedał się w Stanach Zjednoczonych w nakładzie 1,000,000 kopii
Teledysk.
Premiera teledysku do utworu miała miejsce 21 listopada 2013 r. Klip został wyreżyserowany przez Ryana Pallotę, współreżysera poprzedniego wideo do Made in the USA. Do marca 2015 klip obejrzano ponad 100,000,000 razy.

</doc>
<doc id="3163635" url="https://pl.wikipedia.org/wiki?curid=3163635" title="Mu (rzeka w Japonii)">
Mu (rzeka w Japonii)



</doc>
<doc id="3163638" url="https://pl.wikipedia.org/wiki?curid=3163638" title="Mu (rzeka w Mjanmie)">
Mu (rzeka w Mjanmie)



</doc>
<doc id="3163640" url="https://pl.wikipedia.org/wiki?curid=3163640" title="Nadom">
Nadom



</doc>
<doc id="3163648" url="https://pl.wikipedia.org/wiki?curid=3163648" title="MLB All-Star Game 1996">
MLB All-Star Game 1996

MLB All-Star Game 1996 – 67. Mecz Gwiazd ligi MLB, który odbył się 9 lipca 1996 roku na Veterans Stadium w Filadelfii. Mecz zakończył się zwycięstwem National League All-Stars 6–0. Spotkanie obejrzało 62 670 widzów.
Najbardziej wartościowym zawodnikiem został wybrany Mike Piazza z Los Angeles Dodgers, który zdobył home runa i zaliczył RBI double.

</doc>
<doc id="3163651" url="https://pl.wikipedia.org/wiki?curid=3163651" title="BRE Bank">
BRE Bank



</doc>
<doc id="3163654" url="https://pl.wikipedia.org/wiki?curid=3163654" title="Siedziba BRE Banku w Bydgoszczy">
Siedziba BRE Banku w Bydgoszczy



</doc>
<doc id="3163656" url="https://pl.wikipedia.org/wiki?curid=3163656" title="Kinoteatr Polonez">
Kinoteatr Polonez

Kinoteart Polonez – mieszczący się w Skierniewicach przy ul. Wita Stwosza 2/4 w województwie łódzkim. Pierwszy seans filmowy odbył się w rocznicę wyzwolenia Skierniewic, 17 stycznia 1978 roku (film „Żołnierz wolności” prod. radzieckiej). Obecnie kinoteatr Polonez jest prowadzony przez Centrum Kultury i Sztuki w Skierniewicach.
W ramach działalności kinoteatru są przedstawiane filmy i spektakle teatralne polskich i zagranicznych twórców teatru i kina.
Kinoteatr posiada dwie sale widowiskowe: sala pierwsza z 332 miejscami, sala druga ze 144 miejscami. Sale są wyposażone w ekrany perełkowe nagłaśniane w systemie Dolby Digital. Obie sale są klimatyzowane.
Kinoteatr Polonez od lipca 2010 r. wyświetla filmy w technice 3D, dzięki współfinansowaniu Polskiego Instytutu Sztuki Filmowej.
W kinoteatrze Polonez występowali m.in.: Czesław Niemen, Marek Grechuta, Maryla Rodowicz, zespoły Kombi, Dżem, Nocna Zmiana Bluesa, Stare Dobre Małżeństwo.

</doc>
<doc id="3163658" url="https://pl.wikipedia.org/wiki?curid=3163658" title="Saint-Georges-de-l'Oyapock">
Saint-Georges-de-l'Oyapock



</doc>
<doc id="3163661" url="https://pl.wikipedia.org/wiki?curid=3163661" title="Kościół ewangelicko-reformowany w Pstrążnej">
Kościół ewangelicko-reformowany w Pstrążnej

Kościół ewangelicko-reformowany w Pstrążnej – świątynia ewangelicka Kościoła Ewangelicko-Reformowanego należąca do Parafii Ewangelicko-Reformowanej w Pstrążnej.
Historia.
W osiemnastym wieku tereny Śląska po wojnach między Austrią a Prusami przypadły w panowanie Fryderykowi Wielkiemu. Dało to początek szerokiej wolności wyznaniowej dla ewangelików. Zarówno luteranie, jak i ewangelicy reformowani sprzymierzeni z braćmi czeskimi, zamieszkujący Kudowę i jej okolice, pragnęli mieć własne miejsce, w którym mogliby na stałe odprawiać nabożeństwa. Pierwszy kościół ewangelicki w regionie powstał z inicjatywy czeskiego pastora luterańskiego – Jana Augusta Pokornego, który pieniądze na budowę świątyni pozyskiwał w całych Prusach.
Kościół luterański, który początkowo miał stanąć w Czermnej, ostatecznie został wybudowany na Górze Parkowej w Kudowie. Na mocy umowy pomiędzy luteranami a ewangelikami reformowanymi, budynek kościoła służył obu wyznaniom. Odległość od Pstrążnej, uciążliwa dla starszych osób droga i bogate wyposażenie luterańskiej świątyni zniechęcały jednak ewangelików reformowanych do uczęszczania tam na nabożeństwa. Podjęto decyzję o budowie nowego kościoła. W 1811 roku otrzymano pozwolenie na budowę nowego obiektu. Pierwszy kościół reformowany, który ostatecznie powstał w 1813 roku, był konstrukcją drewnianą.
W 1817 roku w pobliżu kościoła wybudowano budynek mieszczący plebianię i szkołę ewangelicką. W roku 1829 władze pruskie oficjalnie uznały parafię reformowaną w Pstrążnej, a rok później, na mocy ugody pomiędzy luteranami a ewangelikami reformowanymi, będącej konsekwencją dekretu króla Fryderyka Wilhelma III o połączeniu w jeden organizm kościelny wyznań luterańskiego i reformowanego, do parafii przydzielono pierwszego pastora – Ernsta Josefa Bergmanna. Dzięki jego staraniom w 1848 roku powstał murowany kościół, który stoi do dziś. Został on oddany do użytku 24 września, dzień wcześniej w starym drewnianym kościółku odprawiono ostatnie nabożeństwo połączone z konfirmacją. Nowy kościół powstał ze składek miejscowych wiernych oraz dużego wsparcia finansowego ze strony organizacji Gustav-Adolf-Werk. W 1876 roku wybudowano w miejsce starej plebanii dwa nowe budynki, w których mieściły się plebania i szkoła.
W roku 2016 kościół przeszedł generalny remont wnętrza, przy zachowaniu pierwotnych barw, bez naruszenia wystroju świątyni.

</doc>
<doc id="3163662" url="https://pl.wikipedia.org/wiki?curid=3163662" title="Amfiteatr w Skierniewicach">
Amfiteatr w Skierniewicach

Amfiteatr w Skierniewicach – amfiteatr położony w Parku Miejskim w Skierniewicach powstały na pod koniec lat siedemdziesiątych. Obecnie nieistniejący, zlikwidowany w maju 2013 roku. Na miejscu amfiteatru powstała okrągła altana ze sceną służąca do koncertów muzyki kameralnej.
Przez wiele lat amfiteatr służył dla mieszkańców, gdzie odbywały się kabarety, koncerty polskich zespołów estradowych w czasie Skierniewickiego Święta Kwiatów Owoców i Warzyw.
Na scenie amfiteatru występowali m.in.: Bajm, Budka Suflera, Perfect, Lombard, De Mono, T.Love, Elektryczne Gitary, Formacja Nieżywych Schabuff, Kombi, Ira, Daab, Big Cyc, Blue Café, Maryla Rodowicz z zespołem, Od A do Z, Zespół Dziecięcy Wiercipięty.

</doc>
<doc id="3163666" url="https://pl.wikipedia.org/wiki?curid=3163666" title="Firma „Ja i Ty”">
Firma „Ja i Ty”

Firma „Ja i Ty” – ósmy album polskiej piosenkarki Krystyny Prońko, na który składają się piosenki wykonywane przez artystkę wspólnie z innymi wokalistkami i wokalistami.
Wszystkie nagrania pochodzą z archiwum Polskiego Radia w Warszawie, realizowane były w latach 1976–1987.
Winylowy LP wydany został przez Polskie Nagrania „Muza” w 1990 i otrzymał kolejny numer katalogowy SX 2774.
Muzycy.
oraz zespoły instrumentalne m.in.:

</doc>
<doc id="3163667" url="https://pl.wikipedia.org/wiki?curid=3163667" title="Vasilije Božičković">
Vasilije Božičković

Vasilije Božičković OSBM ("Bazilije Božičković", lat. "Basilius Bosicskovich", spol. Bazyli Bożyczkowicz (Boziczkowic); ur. 11 lutego 1719 w Batinjani, zm. 9 maja 1785 w Gornjim Tkalecu) – duchowny greckokatolicki, biskup Križevci i zwierzchnik chorwackich grekokatolików (1777–1785), działacz religijny i społeczny. 
Życiorys.
Vasilije Božičković urodził się 11 lutego 1719 r. w miejscowości Batinjani (dzisiejsza Chorwacja). Wstąpił do zakonu bazylianów w 1741 r. i w tym samym roku został skierowany na studia na uczelni Propaganda Fide w Rzymie. Święcenia kapłańskie otrzymał w 1744 r. Po uzyskaniu stopnia doktora teologii w 1745 r., nie mógł powrócić do klasztoru Marča (koło miasta Ivanić Grad), gdyż ten przejęła z powrotem Serbska Cerkiew Prawosławna. Został więc wysłany do Polski jako wykładowca filozofii. W 1752 r. wybrano go na przedstawiciela bazylianów w Rzymie (prokurator generalny).
4 września 1759 r. Božičković został mianowany ordynariuszem dla katolików obrządku greckiego w obrębie rzymskokatolickiej diecezji zagrzebskiej ("biskup Marča"). 11 listopada 1759 r. w Máriapócs Manuil Olsavszky konsekrował Božičkovicia, który otrzymał tytuł biskupa "Diocletianopolis in Palaestina". 
17 czerwca 1777 r. na prośbę Marii Teresy papież Pius VI erygował greckokatolicką diecezję Križevci, wydzielając ją z jurysdykcji łacińskiej diecezji zagrzebskiej. Božičković, który odegrał znaczącą rolę w budowie nowej diecezji, został wybrany jej pierwszym zwierzchnikiem (formalnie mianowanym 23 czerwca 1777).
W okresie swojej posługi biskupiej Vasilije Božičković dbał o rozwój oświaty w swojej diecezji, przyczynił się też do utworzenia parafii greckokatolickiej przy kościele św. Barbary w Wiedniu (20 kwietnia 1784).
Zmarł 9 maja 1785 r. w Gornjim Tkalecu i został pochowany w miejscowym kościele Najświętszej Marii Panny.

</doc>
<doc id="3163668" url="https://pl.wikipedia.org/wiki?curid=3163668" title="Bazilije Božičković">
Bazilije Božičković



</doc>
<doc id="3163674" url="https://pl.wikipedia.org/wiki?curid=3163674" title="Manuil Olsavszky">
Manuil Olsavszky

Manuil Mykhailo Olsavszky OSBM (węg. "Olsavszky Manó Mihály"; ur. ok. 1700 w Oľšavce, zm. 5 listopada 1767 w Mukaczewie) – duchowny greckokatolicki, wikariusz apostolski w Mukaczewie, biskup tytularny "Rhosus", działacz religijny, polityczny i społeczny. 
Życiorys.
Mykhailo Olsavszky urodził się około 1700 r. na terenie monarchii Habsburgów (Królestwo Węgier) w miejscowości Oľšavka (obecnie powiat Nowa Wieś Spiska w kraju koszyckim na Słowacji), od której wziął swoje nazwisko. Studiował filozofię w Koszycach, a potem w kolegium jezuickim w Trnawie. Święcenia kapłańskie otrzymał w 1725 r. i został wikariuszem biskupów wikariatu apostolskiego w Mukaczewie: Simeona Olsavszkyego (jego starszy brat) i Gabriela Błażowskiego.
Po śmierci swego poprzednika został mianowany wikariuszem generalnym przy łacińskim biskupie Egeru dla unitów Zakarpacia (unia użhorodzka). 5 września 1743 papież Benedykt XIV zatwierdził go na stanowisku wikariusza apostolskiego z tytułem biskupa "Rhosus". Przed konsekracją został przyjęty do zakonu bazylianów i otrzymał zakonne imię Manuel.
W 1746 Manuil Olsavszky na polecenie cesarzowej Marii Teresy odbył duszpasterską wizytę w Siedmiogrodzie, gdzie po wydaleniu Micu-Kleina nie było biskupa greckokatolickiego. W 1761 ponownie przebywał w Siedmiogrodzie w związku z działalnością prawosławnego mnicha Sofronie de Cioara.
W 1756 r. dokończył i konsekrował sanktuarium maryjne w Máriapócs, nad którym prace zapoczątkował Gennadius Bizanczy. 
Dbał o rozwój szkolnictwa i umocnienie zakonu bazylianów, zbudował siedzibę biskupów w Mukaczewie, dążył do uniezależnienia się do biskupów Egeru i stworzył silne podwaliny pod niezależną eparchię mukacewską. 
Zmarł w Mukaczewie 5 listopada 1767 r., został pochowany w Máriapócs.

</doc>
<doc id="3163675" url="https://pl.wikipedia.org/wiki?curid=3163675" title="Manuil Mykhailo Olsavszky">
Manuil Mykhailo Olsavszky



</doc>
<doc id="3163677" url="https://pl.wikipedia.org/wiki?curid=3163677" title="Elio Guzzanti">
Elio Guzzanti

Elio Guzzanti (ur. 18 sierpnia 1920 w Rzymie, zm. 2 maja 2014 tamże) – włoski lekarz, w latach 1995–1996 minister zdrowia.
Życiorys.
Z wykształcenia lekarz, specjalizował się w chorobach układu oddechowego oraz zagadnieniach związanych z higieną. W latach 70. był dyrektorem zespołu rzymskich szpitali. Od 1976 do 1984 i od 1991 do 1993 wchodził w skład Consiglio Superiore di Sanità, rady doradczej przy ministrze zdrowia. Od połowy lat 80. do 1994 pełnił funkcję dyrektora do spraw naukowych szpitala dziecięcego Bambino Gesù w Rzymie. Był też przewodniczącym państwowej komisji do spraw walki z AIDS.
Od stycznia 1995 do maja 1996 sprawował urząd ministra zdrowia w rządzie Lamberta Diniego. W latach 1996–1998 przewodniczył Agenas, agencji zajmującej się regionalnymi usługami zdrowotnymi. Wykładał na Katolickim Uniwersytecie Najświętszego Serca w Mediolanie. W 2009 został komisarzem do spraw zdrowia w tymczasowych władzach regionu Lacjum.

</doc>
<doc id="3163678" url="https://pl.wikipedia.org/wiki?curid=3163678" title="Rosyjski zjazd zagraniczny (1926)">
Rosyjski zjazd zagraniczny (1926)

Rosyjski zjazd zagraniczny (ros. Российский зарубежный съезд) – zjazd białej emigracji rosyjskiej we Francji w poł. lat 20. XX wieku.
W dniach 4-11 kwietnia 1926 r. w hotelu „Маjestic” w Paryżu doszło do zjazdu przedstawicieli białej emigracji rosyjskiej pochodzących z 26 krajów świata. Był on planowany już od 1923 r. Działania w tym kierunku prowadziła grupa inicjatywna do spraw zjednoczenia organizacji rosyjskich na czele Piotrem B. Struwe, który wydawał umiarkowanie prawicowe pismo „Wozrożdienije”. Na zjazd przybyło ok. 450 delegatów reprezentujących różne organizacje, stowarzyszenia, ugrupowania i środowiska ideologiczno-polityczne (od lewicowych mienszewików i eserowców przez centrystycznych kadetów, liberałów-fewralistów i konstytucyjnych monarchistów-oktiabrystów po prawicowych monarchistów-czarnosecińców). Byli też przedstawiciele Rosyjskiej Cerkwi Zagranicznej, którym przewodził metropolita Antoni (Chrapowicki). Wśród najbardziej aktywnych uczestników byli m.in. Aleksandr F. Trepow, Piotr N. Krasnow, Nikołaj J. Markow, Siergiej S. Oldenburg, Iwan A. Iljin. Podstawową ideą zjazdu była walka z reżimem bolszewickim w Rosji oraz zmobilizowanie i zjednoczenie emigracji wokół odrodzenia narodowej Rosji. Głównymi tematami były: stosunki wewnętrzne w ZSRR, stosunek przyszłej Rosji i jej władz państwowych do obywateli, służących w Armii Czerwonej i na służbie sowieckiej, główne cele przyszłego ustroju państwowego Rosji, kwestie chłopskie i własności ziemskiej. Główny cel zjazdu, czyli powołanie wszechemigracyjnego przedstawicielstwa politycznego, okazał się niemożliwy do realizacji. W wyniku licznych narad i dyskusji skierowano jedynie odezwę do wielkiego księcia Nikołaja Nikołajewicza. Paryski zjazd uwidocznił głębokie podziały panujące wśród emigracji rosyjskiej i ambicje przywódców poszczególnych organizacji i ugrupowań. Z drugiej jednak strony uczestnicy zjazdu, odrzucając możliwość uznania władz bolszewickich za „rosyjskie”, zaprezentowali światu istnienie zagranicznej Rosji jako rosyjskiego organizmu duchowego bez terytorium, ale kontynuującego interesy i tradycję historyczną Rosji.

</doc>
<doc id="3163679" url="https://pl.wikipedia.org/wiki?curid=3163679" title="Obidowa (Gorce)">
Obidowa (Gorce)

Obidowa (865 m) – szczyt w głównym grzbiecie Gorców, który biegnie od Turbacza poprzez Rozdziele, Obidowiec (szczyt), Groniki, Stare Wierchy, Jaworzynę, Skałkę, Obidową i Kułakowy Wierch do Przełęczy Sieniawskiej. Grzbietem tym biegnie dział wód między Rabą a Dunajcem oraz znakowany szlak turystyki pieszej i rowerowej. Obidowa wznosi się nad miejscowościami Rdzawka (po północnej stronie) oraz Klikuszowa i Obidowa (po południowej stronie).
Obidowa to mało wybitne wzniesienie w grzbiecie. Jej szczyt jest porośnięty lasem, szlak turystyczny omija go, trawersując północne zbocza. Jest na tym odcinku błotnisty, prowadzi bowiem leśną drogą rozjeżdżoną przez traktory. Po obu jednak stronach niewielkiego lasu porastającego szczyt na grzbiet podchodzą pola miejscowości Rdzawka i Obidowa, dzięki czemu rozciągają się ze szlaku panoramy widokowe. Na północnych stokach wzniesienia Obidowa znajdują się źródła potoku Rdzawianka, ze stoków południowych do doliny Lepietnicy opada grzbiet oddzielający dwa jej dopływy: Potok Kubicków i Grzeszów.

</doc>
<doc id="3163681" url="https://pl.wikipedia.org/wiki?curid=3163681" title="Jelisiej Smoła-Smolenko">
Jelisiej Smoła-Smolenko

Jelisiej Klimientjewicz Smoła-Smolenko, (ur. 26 czerwca 1894 w Kijowie, zm. 13 listopada 1964 w Palo Alto) – rosyjski wojskowy (podpułkownik), dowódca 4 Kompanii 3 Pułku, a następnie 6 Kompanii II Batalionu 5 Pułku Rosyjskiego Korpusu Ochronnego podczas II wojny światowej, emigracyjny działacz kombatancki.
W 1914 r. ukończył gimnazjum klasyczne w Żytomierzu, zaś w 1915 r. 2 szkołę praporszczików w Odessie. Służył w 155 Batalionie Zapasowym. Brał udział w I wojnie światowej. Przeszedł do 321 Okskiego Pułku Piechoty. Kilkakrotnie był ranny. W 1917 r. został dowódcą oddziału karabinów maszynowych. Doszedł do stopnia porucznika. W styczniu 1918 r. wstąpił do nowo formowanych wojsk białych gen. Antona I. Denikina. Służył w Pułku Partyzanckim. Od marca tego roku służył w 2 Kompanii Pułku Oficerskiego. Uczestniczył w 1 Marszu Kubańskim. Od września służył w 1 Kompanii 1 Oficerskiego Pułku Markowskiego. Podczas walk z bolszewikami trzykrotnie był ranny (stracił prawą rękę). W październiku 1920 r. został awansowany do stopnia podpułkownika. W połowie listopada tego roku wraz z wojskami białych został ewakuowany z Krymu do Gallipoli. Na emigracji zamieszkał w Bułgarii. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od lipca 1944 r. dowodził 4 Kompanią 3 Pułku. Dwukrotnie był ranny. Na początku 1945 r. objął dowództwo 6 Kompanii II Batalionu 5 Pułku. Odznaczono go Krzyżem Żelaznym 2 klasy. Po zakończeniu wojny wyemigrował do Chile. Od 1958 r. mieszkał w USA. Był członkiem Stowarzyszenia Weteranów Rosyjskich Wielkiej Wojny w San Francisco. Przewodniczył komisji rewizyjnej miejscowego oddziału Związku Żołnierzy Rosyjskiego Korpusu.

</doc>
<doc id="3163682" url="https://pl.wikipedia.org/wiki?curid=3163682" title="Parafia Podwyższenia Krzyża Świętego w Sośnicy">
Parafia Podwyższenia Krzyża Świętego w Sośnicy

Parafia Podwyższenia Krzyża Świętego w Sośnicy – znajduje się w dekanacie Kąty Wrocławskie w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem a zarazem kustoszem jest ks. prof. dr hab. Mieczysław Kogut kan. hon. Kap. Katedr. Od 3 marca 1999 jest to Sanktuarium.

</doc>
<doc id="3163684" url="https://pl.wikipedia.org/wiki?curid=3163684" title="Gennadius Bizanczy">
Gennadius Bizanczy

Georguis Genadius Bizanczy (węg. "Bizánczy György", pol. Grzegorz Gennadiusz Bizanczy; ukr. Георгій-Геннадій (Юрій) Бізанцій, "Heorhij-Hennadij (Jurij) Bizancij"; ur. 1657 w Rakowcu Wielkim, zm. 22 lipca 1733 w Csernek, k. Gârbou) – duchowny greckokatolicki, wikariusz apostolski w Mukaczewie, biskup tytularny "Sebastopolis in Armenia", działacz religijny, polityczny i społeczny na Zakarpaciu.

</doc>
<doc id="3163685" url="https://pl.wikipedia.org/wiki?curid=3163685" title="György Bizánczy">
György Bizánczy



</doc>
<doc id="3163686" url="https://pl.wikipedia.org/wiki?curid=3163686" title="Parafia św. Jadwigi w Świdnicy Polskiej">
Parafia św. Jadwigi w Świdnicy Polskiej

Parafia św. Jadwigi w Świdnicy Polskiej – znajduje się w dekanacie Kąty Wrocławskie w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem jest ks. mgr Piotr Kijek.

</doc>
<doc id="3163688" url="https://pl.wikipedia.org/wiki?curid=3163688" title="Władimir Leontjew">
Władimir Leontjew

Władimir Michajłowicz Leontjew, ros. Владимир Михайлович Леонтьев (ur. 14 kwietnia 1894 w Moskwie, zm. 29 października 1959 w Obermenzing) – rosyjski wojskowy, a następnie emigracyjny działacz i duchowny prawosławny, kapelan wojskowy 1 Dywizji Piechoty Sił Zbrojnych Komitetu Wyzwolenia Narodów Rosji pod koniec II wojny światowej.
Ukończył 1 moskiewski korpus kadetów, zaś w 1914 r. Korpus Paziów. Służył w lejbgwardii Pułku Husarzy. Brał udział w I wojnie światowej. Doszedł do stopnia sztabsrotmistrza. W 1918 r. wstąpił do Kijowskiej Ochotniczej Drużynie Oficerskiej. Na pocz. 1919 r. przeszedł do Armii Północno-Zachodniej gen. Nikołaja N. Judenicza. Od maja tego roku służył w 3 Batalionie Oddziału Liwienskiego. Od sierpnia 1919 r. był oficerem 3 Pułku Strzeleckiego 5 Dywizji (Liwienskiej). W grudniu tego roku przeszedł do 19 Połtawskiego Pułku Piechoty. Doszedł do stopnia rotmistrza. Po klęsce wojsk Białych w styczniu 1920 r., wyjechał do Francji. Zamieszkał w Paryżu, a następnie żył w Nicei. Był członkiem organizacji i stowarzyszeń emigracyjnych. Potem wyjechał do Czechosłowacji, gdzie został duchownym prawosławnym. W I poł. lat 30. wraz z mnichami św. Pantalejmona odbył podróż misjonarską po krajach Europy zachodniej i środkowej. Następnie został zastępcą opata klasztoru we Władimirowej na Rusi Zakarpackiej. Stał się archimandrytą Hiobem. W 1938 r. otrzymał tytuł jeromonacha. W sierpniu 1944 r., kiedy Armia Czerwona zbliżała się do Słowacji, ewakuował się do Niemiec. W grudniu tego roku został kapelanem wojskowym w nowo formowanej 1 Dywizji Piechoty Sił Zbrojnych Komitetu Wyzwolenia Narodów Rosji. Po zakończeniu wojny zamieszkał w Monachium, gdzie stanął na czele miejscowego bractwa monachów.

</doc>
<doc id="3163691" url="https://pl.wikipedia.org/wiki?curid=3163691" title="Parafia Najświętszej Maryi Panny Królowej Aniołów w Bystrzycy">
Parafia Najświętszej Maryi Panny Królowej Aniołów w Bystrzycy

Parafia Najświętszej Maryi Panny Królowej Aniołów w Bystrzycy – znajduje się w dekanacie Jelcz-Laskowice w archidiecezji wrocławskiej. Erygowana w 1945 roku.
Obsługiwana przez księży archidiecezjalnych. Jej proboszczem jest ks. mgr Tadeusz Rogacki Kan. hon. ex. num. Kap. Koleg. .

</doc>
<doc id="3163693" url="https://pl.wikipedia.org/wiki?curid=3163693" title="Groniki (Gorce)">
Groniki (Gorce)

Groniki (1027 m) – szczyt w głównym grzbiecie Gorców, który biegnie od Turbacza do Przełęczy Sieniawskiej. Grzbietem tym biegnie dział wodny między Rabą a Dunajcem oraz znakowany szlak turystyki pieszej i rowerowej. Południowy stok Groników opada do doliny potoku Obidowiec w miejscowości Obidowa, północny do dolinki Potoku Snozy.
Groniki są całkowicie porośnięte lasem. Niewielka polana znajduje się po ich zachodniej stronie na grzbiecie między Gronikami a Starymi Wierchami. Dawniej na szczycie Groników stała drewniana wieża pomiarowa. Były one znacznie bardziej bezleśne, niż obecnie. Na ich grzbiecie i stokach były polany, które już w czasach J. Nyki zarastały borówczyskami. W lipcu zbierali je mieszkańcy wsi Obidowa i Poręba Wielka za pomocą specjalnych „rafek”. Jedna osoba zbierała w ciągu dnia około 30 l borówek. Polany z borówkami zarosły już lasem.
Przez Groniki biegnie granica między powiatem limanowskim i powiatem nowotarskim. Stoki południowe należą do wsi Obidowa w powiecie nowotarskim i znajdują się poza granicami Gorczańskiego Parku Narodowego, stoki północne znajdują się na obszarze tego parku, w granicach wsi Poręba Wielka.
Szlaki turystyczne.
Przez Groniki prowadzi Główny Szlak Beskidzki i ścieżka edukacyjna.

</doc>
<doc id="3163694" url="https://pl.wikipedia.org/wiki?curid=3163694" title="Parafia św. Jana Nepomucena w Minkowicach Oławskich">
Parafia św. Jana Nepomucena w Minkowicach Oławskich

Parafia św. Jana Nepomucena w Minkowicach Oławskich – znajduje się w dekanacie Jelcz-Laskowice w archidiecezji wrocławskiej. Erygowana w XVIII wieku.
Po wojnie proboszczem parafii był ks. Roman Pietruski.
Obsługiwana przez księży archidiecezjalnych. Jej proboszczem jest ks. Jacek Aksamski.

</doc>
<doc id="3163696" url="https://pl.wikipedia.org/wiki?curid=3163696" title="Lewan Dumbadze">
Lewan Dumbadze

Lewan Samsonowicz Dumbadze, (ur. 9 kwietnia 1897 r., zm. prawdopodobnie w grudniu 1947 r. w Monachium) – rosyjski wojskowy (pułkownik), emigracyjny bojownik antykomunistyczny, wojskowy Rosyjskiego Korpusu Ochronnego podczas II wojny światowej.
Ukończył syberyjski korpus kadetów, zaś w 1915 r. konstantynowską szkołę artyleryjską. Brał udział w I wojnie światowej. Służył w 26 Brygadzie Artylerii. Doszedł do stopnia sztabskapitana. W 1918 r. wstąpił do nowo formowanych wojsk Białych gen. Antona I. Denikina. Służył w 3 Samodzielnym Dywizjonie Artylerii. Na początku 1919 r. wstąpił do wojsk Białych gen. Antona I. Denikina. Od kwietnia tego roku w stopniu kapitana dowodził baterią artylerii w 3 Dywizji Piechoty. Następnie był dowódcą baterii artylerii w Drozdowskiej Brygadzie Artylerii. W połowie listopada tego roku został dowódcą 1 Baterii Artylerii Samodzielnego Dywizjonu Artylerii w 1 Samodzielnej Brygadzie Piechoty. W 1920 r. w stopniu pułkownika dowodził 2 Baterią Artylerii w Aleksiejewskiej Brygadzie Artylerii, a następnie 11 Baterią Dywizji Aleksiejewskiej. W listopadzie tego roku wraz z wojskami Białych został ewakuowany z Krymu do Gallipoli. Na emigracji zamieszkał w Królestwie SHS. Był członkiem organizacji bojowej gen. Aleksandra P. Kutiepowa. Kilkakrotnie przerzucano go w celach dywersyjno-wywiadowczych do ZSRR. Następnie działał w Stowarzyszeniu Oficerów – Artylerzystów. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od 1942 r. służył w służbie łączności. Po zakończeniu wojny zamieszkał w Monachium, gdzie prawdopodobnie przez agenta sowieckiego został zabity w grudniu 1947 r.

</doc>
<doc id="3163697" url="https://pl.wikipedia.org/wiki?curid=3163697" title="Władimir Rykowski">
Władimir Rykowski

Władimir Fiodorowicz Rykowski, ros. Владимир Федорович Рыковский (ur. ?, zm. w 1958 r. w Buenos Aires) – dowódca sotni w 1 Siniegorskim Pułku Atamańskim, a następnie 2 Dońskiego Pułku Pieszego w Kozackim Stanie podczas II wojny światowej, emigracyjny działacz kozacki.
W okresie międzywojennym mieszkał w stanicy Ust'-Bieło-Kalitwienskiej w obwodzie dońskim. Po jej zajęciu przez wojska niemieckie pod koniec sierpnia 1942 r., podjął kolaborację z okupantem. Wkrótce w stopniu starsziny wojskowego objął dowództwo sotni w nowo formowanym 1 Siniegorskim Pułku Atamańskim. Brał udział w walkach z Armią Czerwoną pod Stalingradem, nad Północnym Donem, a następnie nad rzeką Mius. Po utworzeniu Kozackiego Stanu W. F. Rykowski w stopniu pułkownika został dowódcą 2 Dońskiego Pułku Pieszego, na czele którego trafił do północnych Włoch. Wraz z resztą Kozackiego Stanu poddał się Brytyjczykom, ale uniknął wydania Sowietom, gdyż przebywał w szpitalu. Udało mu się potem „wmieszać” w zwykłych żołnierzy kozackim, a następnie zbiec w pobliskie góry. Przedostał się do obozu, w którym przetrzymywano wojskowych Rosyjskiego Korpusu Ochronnego. Po zakończeniu wojny wyemigrował do Argentyny, gdzie został atamanem stanicy im. generała P. N. Krasnowa w Buenos Aires. Działał w miejscowych organizacjach kozackich.
Linki zewnętrzne.
Krótka biografia Władimira F. Rykowskiego (jęz. rosyjski)

</doc>
<doc id="3163698" url="https://pl.wikipedia.org/wiki?curid=3163698" title="Parafia św. Antoniego Padewskiego w Ratowicach">
Parafia św. Antoniego Padewskiego w Ratowicach

Parafia św. Antoniego Padewskiego w Ratowicach – znajduje się w dekanacie Jelcz-Laskowice w archidiecezji wrocławskiej. Erygowana w 1957 roku.
Obsługiwana przez księży archidiecezjalnych. Jej proboszczem jest ks. mgr Janusz Dołhun RM wicedziekan.

</doc>
<doc id="3163700" url="https://pl.wikipedia.org/wiki?curid=3163700" title="Kościół Narodzenia Najświętszej Maryi Panny w Dębiu">
Kościół Narodzenia Najświętszej Maryi Panny w Dębiu

Kościół Narodzenia Najświętszej Maryi Panny – rzymskokatolicki kościół parafialny położony przy ulicy Wiejskiej 6 w Dębiu. Świątynia należy do parafii Narodzenia Najświętszej Maryi Panny w Dębiu w dekanacie Ozimek, diecezji opolskiej.
Historia kościoła.
Prawdopodobnie już w 1070 roku w Dębiu został wybudowany drewniany kościół. W 1618 roku zbudowany zostaje kościół murowany. W 1906 roku, podczas pożaru, kościół zostaje zniszczony, uratowano wówczas 400-letnią figurkę z lipowego drewna przedstawiająca Matkę Boską z Dzieciątkiem. Obecny kościół zbudowano w latach 1909-1910 w stylu neobarokowym. Kościół został konsekrowany w 1916 roku.

</doc>
<doc id="3163703" url="https://pl.wikipedia.org/wiki?curid=3163703" title="Andrzej Gąsiorowski (zm. 1686)">
Andrzej Gąsiorowski (zm. 1686)

Andrzej Gąsiorowski herbu Ślepowron (zm. 1686) – kasztelan bydgoski, sekretarz królewski w 1664 roku.
Rodzina.
Syn Macieja Aleksandra i Marianny Łyskowskiej. Poślubił Mariannę Wierzbowską. Z małżeństwa urodził się syn Maciej (zm. 1725), kasztelan inowrocławski. Andrzej Gąsiorowski był dziadkiem Augustyna Gąsiorowskiego, kasztelana bydgoskiego.
Pełnione urzędy.
Początkowo skarbnik inowrocławski 1662, później chorąży inowrocławski 1664.
W latach (1665–1681) pełnił urząd starosty radziejowskiego. W latach (1678–1686) był kasztelanem bydgoskim.
Lustrator królewszczyzn Prus Królewskich w 1664 roku.
Rotmistrz powiatu kruszwickiego i dworzanin pokojowy Jego Królewskiej Mości w 1669 roku. Był elektorem Michała Korybuta Wiśniowieckiego z wojedwództwa brzeskokujawskiego w 1669 roku, podpisał jego "pacta conventa". Poseł na sejm nadzwyczajny 1670 roku z województwa inowrocławskiego. Jeden z przywódców partii szlacheckiej, na sejmie w 1670 roku oskarżył kasztelana Gnińskiego i innych szlachciców o stosunki z Francją i dążenie do detronizacji króla Polski Michała Korybuta Wiśniowieckiego. Poseł województw kujawskich do króla w 1671 roku. W 1674 roku jako deputat do "pacta conventa" był elektorem Jana III Sobieskiego z województwa brzeskokujawskiego. Poseł sejmiku radziejowskiego na sejm koronacyjny 1676 roku, poseł na sejm 1677 roku.

</doc>
<doc id="3163704" url="https://pl.wikipedia.org/wiki?curid=3163704" title="Mahomet Dżafarow">
Mahomet Dżafarow



</doc>
<doc id="3163711" url="https://pl.wikipedia.org/wiki?curid=3163711" title="Władimir Uniszewski">
Władimir Uniszewski

Władimir Iosifowicz Uniszewski, ros. Владимир Иосифович Унишевский (ur. 23 czerwca 1911, zm. 29 lipca 1944 w Hanowerze) – radziecki pilot wojskowy (porucznik), emigracyjny pisarz, szef sztabu 1 Wschodniej Eskadry Lotniczej podczas II wojny światowej.
W okresie międzywojennym służył w Armii Czerwonej. Był lotnikiem wojskowym w Leningradzkim Okręgu Wojskowym. Doszedł do stopnia porucznika. Latem 1937 r. został aresztowany przez NKWD. Po wypuszczeniu na wolność objął funkcję kierownika aeroklubu w Łudze. W poł. lutego 1938 r. na samolocie U-2 zbiegł do Estonii. W 1939 r. Berlinie pod tytułem „Wettlauf mit der GPU”, zaś w 1940 r. w Sofii pod tytułem „Воспоминания советского летчика” zostały opublikowane jego wspomnienia. Po ataku wojsk niemieckich na ZSRR 22 czerwca 1941 r., podjął współpracę z Niemcami. W grudniu 1943 r. został w stopniu kapitana Luftwaffe szefem sztabu 1 Wschodniej Eskadry Lotniczej. Zginął 29 lipca 1944 r. w katastrofie lotniczej w Hanowerze. Według części źródeł w jego śmierć zaangażowani byli Niemcy.

</doc>
<doc id="3163712" url="https://pl.wikipedia.org/wiki?curid=3163712" title="Bogusław Komornicki">
Bogusław Komornicki

Bogusław Stefan Komornicki herbu Nałęcz (ur. 1 lipca 1901, zm. 5 września 1925 w Wilnie) – porucznik piechoty Wojska Polskiego, kawaler Orderu Virtuti Militari.
Życiorys.
Bogusław Stefan Komornicki urodził się 1 lipca 1901 roku w rodzinie Prota (1861–1928) i Ewy z Niesiołowskich (1877–1957). Był młodszym bratem Stanisława (1898–1940), majora artylerii.
W latach 1919–1923 pełnił służbę w Mińskim pułku strzelców, który we wrześniu 1921 roku został przemianowany na 86 pułk piechoty. Zweryfikowany w stopniu porucznika ze starszeństwem z dniem 1 września 1921 roku i 31. lokatą w korpusie oficerów piechoty. Od 1924 roku pełnił służbę w baonie szkolnym piechoty nr 3 na stanowisku adiutanta, pozostając oficerem nadetatowym 86 pułku piechoty. Zmarł tragicznie 5 września 1925 roku w Wilnie.

</doc>
<doc id="3163713" url="https://pl.wikipedia.org/wiki?curid=3163713" title="Parafia Narodzenia Najświętszej Maryi Panny w Wójcicach">
Parafia Narodzenia Najświętszej Maryi Panny w Wójcicach

Parafia Narodzenia Najświętszej Maryi Panny w Wójcicach – znajduje się w dekanacie Jelcz-Laskowice w archidiecezji wrocławskiej. Erygowana w 1986 roku.
Obsługiwana przez księży archidiecezjalnych. Jej proboszczem jest ks. mgr lic. Adam Stefan.

</doc>
<doc id="3163717" url="https://pl.wikipedia.org/wiki?curid=3163717" title="Groniki">
Groniki



</doc>
<doc id="3163718" url="https://pl.wikipedia.org/wiki?curid=3163718" title="Komunistyczna Partia Polski (ujednoznacznienie)">
Komunistyczna Partia Polski (ujednoznacznienie)



</doc>
<doc id="3163724" url="https://pl.wikipedia.org/wiki?curid=3163724" title="Kościół Wniebowzięcia Najświętszej Maryi Panny w Raniżowie">
Kościół Wniebowzięcia Najświętszej Maryi Panny w Raniżowie

Kościół Wniebowzięcia Najświętszej Maryi Panny w Raniżowie – kościół parafialny w Raniżowie.
Historia.
Obecna świątynia powstała w miejscu starej, rozebranej w 1800 roku. Podobnie jak poprzednia jest orientowana. Budowę rozpoczęto w 1803 roku za czasów ówczesnego proboszcza Szymona Kolasińskiego. Na ten cel otrzymał on 8000 złotych reńskich ze skarbu krajowego potwierdzone pismem gubernialnym z 8 kwietnia 1814 roku. Budowa została zakończona w 1815. 
Wnętrze.
We wnętrzu znajdują się trzy ołtarze - jeden główny i dwa boczne. W prezbiterium znajduje się rzeźbiony w drewnie ołtarz wsparty na czterech kolumnach. W centralnym punkcie ołtarza znajduje się obraz Wniebowzięcia NMP, który podobnie jak pozostałe obrazy znajdujące się w pozostałych ołtarzach mogą być odsuwane. Za nim, na tylnym blacie znajduje się duży krucyfiks Ukrzyżowanego Zbawiciela. Do kolumn są przymocowane postaci: św. Anny, św. Elżbiety, Symeona i Zachariasza.
W prawej nawie umieszczono ołtarz boczny, który podobnie jak ołtarz główny jest rzeźbiony w drewnie. W centralnej części znajduje się płaskorzeźba Przemienienia Bożego, za którym we wnęce znajduje się figura Jezusa Miłosiernego. Nad tą częścią znajduje się obraz św. Stanisława Kostki. Po drugiej stronie znajdującej się po północnej stronie jest trzeci ołtarz, który został wykonany podobnie jak ten znajdujący się po stronie południowej. We wnęce znajduje się figura Matki Bożej z Dzieciątkiem Jezus, która pochodzi z poprzedniej świątyni. Przed nim znajduje się obraz Matki Bożej Różańcowej. Po lewej stronie od głównego wejścia znajduje się rzeźbiona ambona zdobiona aniołami.

</doc>
<doc id="3163727" url="https://pl.wikipedia.org/wiki?curid=3163727" title="Jerzy Matykiewicz">
Jerzy Matykiewicz

Jerzy Władysław Matykiewicz (ur. 24 marca 1919 w Szczyrzycu, zm. 29 marca 2003 ) – major Wojska Polskiego, oficer Polskich Sił Zbrojnych, kawaler Orderu Virtuti Militari, nauczyciel.
Życiorys.
Ukończył II Liceum Ogólnokształcące im. Króla Jana III Sobieskiego w Krakowie w 1937. Zamieszkiwał w Średniej Wsi .
Po wybuchu II wojny światowej ochotniczo wstąpił do Wojska Polskiego i został przydzielony do szwadronu kawalerii Raciborowicach. Brał udział w walkach z Niemcami w okolicach Rejowca, Biłgoraja, Frampola i Turbii, zaś pod Żółkwią jego oddział został rozwiązany, a żołnierze internowani do ZSRR. W 1940 Jerzy Matykiewicz został deportowany do Kazachstanu, gdzie pracował w kołchozie.
Na mocy układu Sikorski-Majski odzyskał wolność w 1941, po czym wstąpił w Tockoje do formującego się 2 Korpusu Polskiego, gdzie trafił do szeregów 18 pułku piechoty. Następnie został przydzielony do szkoły broni pancernej. W 1942 wraz z wojskami został ewakuowany do Iranu. W 1942 został przydzielony do 4 pułku pancernego „Skorpion”. Od 1944 w jego szeregach brał udział w kampanii włoskiej. Uczestniczył m.in. w bitwie o Monte Cassino. Za swoje czyny bojowe otrzymał odznaczenia.
Po zakończeniu wojny w 1948 wrócił do Polski. Uzyskał tytuł doktora. Od 1 sierpnia 1988 do 31 sierpnia 1994 był nauczycielem języka angielskiego w Liceum Ogólnokształcącym w Lesku i był inicjatorem nadania szkole imienia gen. Władysława Andersa w 1993. Ponadto wraz z nauczycielami i uczniami uczestniczył w obchodach 50-lecia bitwy pod Monte Cassino w 1994 we Włoszech.
Jego żoną była Elżbieta. Ze Szczyrzyca pochodził także Ignacy Matykiewicz (ur. 1923, syn Anieli i Jana), żołnierz Narodowych Sił Zbrojnych.
W 2003 historyk Andrzej Olejko poświęcił Jerzemu Matykiewiczowi referat pt. "Jeden z grona „Skorpionów” – czyli śladami mjr broni pancernej Jerzego Matykiewicza".

</doc>
<doc id="3163730" url="https://pl.wikipedia.org/wiki?curid=3163730" title="Latarnia morska Bass Rock">
Latarnia morska Bass Rock

Latarnia morska Bass Rock – latarnia morska położona na wysepce Bass Rock położonej w zatoce Firth of Forth oddalonej od brzegu o około 2 kilometry. Najbliższą miejscowością jest North Berwick. Latarnia wraz z sąsiadującymi budynkami została wpisana w 1971 roku na listę zabytków kategorii A Historic Scotland pod numerem 14738. Obiekt znajduje się także na liście Royal Commission on the Ancient and Historical Monuments of Scotland pod numerem NT68NW 3.
Latarnia zaprojektowana i zbudowana przez Davida Alan Stevenson została oddana do użytku w 1903 roku. Została zbudowana na ruinach XIII wiecznego zamku.
Latarnia została zelektryfikowana i zautomatyzowana w 1988 roku.

</doc>
<doc id="3163734" url="https://pl.wikipedia.org/wiki?curid=3163734" title="214 Pułk Piechoty">
214 Pułk Piechoty

Pułki piechoty noszące numer „214”:
Amerykańskie:
Francuskie:
Niemieckie:
Polskie:
Rosyjskie:
Radzieckie:

</doc>
<doc id="3163735" url="https://pl.wikipedia.org/wiki?curid=3163735" title="Lawina błotna w Afganistanie (2014)">
Lawina błotna w Afganistanie (2014)

Lawina błotna w Afganistanie – lawina błotna, która zeszła 2 maja 2014 roku w afgańskim powiecie Argo prowincji (wilajetu) Badachszan. Lawinę spowodowały trwające od kilku dni opady deszczu. W katastrofie zginęło ponad 2100 osób.

</doc>
<doc id="3163736" url="https://pl.wikipedia.org/wiki?curid=3163736" title="Skałka (Gorce)">
Skałka (Gorce)

Skałka (905 m) – szczyt w głównym grzbiecie Gorców, który biegnie od Turbacza poprzez Rozdziele, Obidowiec, Groniki, Stare Wierchy, Jaworzynę, Skałkę, Obidową i Kułakowy Wierch do Przełęczy Sieniawskiej. Grzbietem tym biegnie dział wód między Rabą a Dunajcem oraz znakowany szlak turystyki pieszej i rowerowej. Południowe stoki Skałki należące do miejscowości Obidowa opadają do doliny Lepietnica. Spływa z nich Potok Grzeszów. W północnym kierunku opada ze Skałki płytki grzbiet oddzielający dolinę potoku Gawłów od doliny potoku Polański (obydwa są dopływem Poniczanki).
Skałka to mało wybitne wzniesienie w grzbiecie. Jej szczyt porasta las, stoki południowe, opadające do doliny Lepietnicy są w większości bezleśne. Znajdują się na nich duże łąki i śródpolne zadrzewienia, w których wczesną wiosną zakwitają dzikie czereśnie i tarnina. Ze szlaku turystycznego widoczne są Tatry Wysokie, część Tatr Zachodnich i pobliski kamieniołom w Klikuszowej.
Szlak turystyczny omija wierzchołek Skałki trawersując go lasem po północnej stronie, nad dolinami potoków Gawłów i Polański.

</doc>
<doc id="3163737" url="https://pl.wikipedia.org/wiki?curid=3163737" title="Puchar Świata w Rugby 7 (2001) – kwalifikacje w Europie">
Puchar Świata w Rugby 7 (2001) – kwalifikacje w Europie

Europejskie kwalifikacje do Pucharu Świata 2001 w Rugby 7 miały na celu wyłonienie męskich reprezentacji narodowych w rugby 7, które wystąpiły w finałach tych zawodów. Odbyły się w formie dwóch turniejów rozegranych w Heidelbergu i Madrycie w maju i czerwcu 2000 roku.
Informacje ogólne.
IRB zleciła organizację turniejów eliminacyjnych FIRA-AER. Zostały zaplanowane dwa turnieje, każdy z udziałem szesnastu reprezentacji: w Madrycie (10 i 11 czerwca) oraz w Heidelbergu (30 czerwca i 1 lipca). Z każdego z nich do Pucharu Świata awansowały trzy czołowe zespoły.
W obydwóch zawodach schemat rozgrywek był taki sam – szesnaście reprezentacji rywalizowało w pierwszym dniu systemem kołowym w ramach czterech czterozespołowych grup. Po zakończeniu tej fazy rozgrywek tworzony był ranking, według którego drużyny zostały po raz kolejny podzielone na cztery grupy, by rozegrać w nich mecze w drugim dniu ponownie systemem kołowym. Zwycięzcy grup awansowali do półfinałów – wygrani z tych pojedynków gwarantowali sobie awans na Puchar Świata i walczyli dalej o triumf w turnieju, stawką meczu dla przegranych było trzecie premiowane awansem miejsce.
W Niemczech w najlepszej trójce znalazły się reprezentacje Walii, Gruzji i Irlandii, w Hiszpanii zaś zespoły Portugalii, Rosji i Hiszpanii.
Heidelberg.
W pierwszym dniu zawodów w swoich grupach triumfowały Walia, Irlandia, Rumunia i Gruzja. W drugim dniu Rumuni, pozbawieni większości grających we Francji zawodników, ulegli w swej grupie Duńczykom, pozostała trójka faworytów awansowała zaś w komplecie do półfinałów. W finale zawodów Walia pokonała Gruzję, w meczu o trzecie miejsce Irlandia okazała się lepsza od Danii
Madryt.
Turniej rozegrano na "Campo Central de la Ciudad Universitaria de Madrid". Największą sensacją zawodów była czwarta lokata i brak awansu Szkotów, którzy zostali pokonani przez Rosjan w półfinale oraz przez gospodarzy w meczu o trzecie miejsce, w finale lepsi od Rosjan okazali się natomiast Portugalczycy, Najwięcej punktów zdobył reprezentant gospodarzy, Andrei Kovalenco, z szesnastoma w klasyfikacji przyłożeń zwyciężył zaś Szkot Charlie Keenan.

</doc>
<doc id="3163739" url="https://pl.wikipedia.org/wiki?curid=3163739" title="William Hanna Shomali">
William Hanna Shomali



</doc>
<doc id="3163740" url="https://pl.wikipedia.org/wiki?curid=3163740" title="Alajos Kenyery">
Alajos Kenyery

Alajos László József Kenyery (ur. 13 maja 1894 w Budapeszcie, zm. 9 listopada 1955 w Mediolanie) – węgierski pływak z początków XX wieku, uczestnik igrzysk olimpijskich.
Jako siedemnastolatek był członkiem węgierskiej reprezentacji narodowej na V Letnich Igrzyskach Olimpijskich w Sztokholmie w 1912 roku. Wystartował w trzech konkurencjach pływackich. W pływaniu na dystansie 100 metrów stylem dowolnym Kenyery wystartował w wyścigu eliminacyjnym nr 3, gdzie z nieznanym czasem zajął miejsce 4-6 i odpadł z dalszej rywalizacji. Na dystansie 400 metrów stylem dowolnym wystartował w drugim wyścigu eliminacyjnym i z czasem 5:46,0 zajął premiowane awansem drugie miejsce. Na starcie wyścigu półfinałowego się nie pojawił. Węgier był także w składzie węgierskiej sztafety pływackiej 4 × 200 metrów stylem dowolnym, gdzie płynął na trzeciej zmianie. Ekipa węgierska zakwalifikowała się do finału z trzecim czasem, lecz na starcie wyścigu medalowego się nie pojawiła.
Od 21 kwietnia do 5 czerwca 1912 roku był rekordzistą świata na 400 metrów stylem dowolnym na długim basenie. Rekord został ustanowiony w Magdeburgu czasem 5:29,0.
Kenyery reprezentował barwy klubu MAFC Budapest.

</doc>
<doc id="3163742" url="https://pl.wikipedia.org/wiki?curid=3163742" title="Osusuki i Akomachi">
Osusuki i Akomachi

Osusuki i Akomachi – para lisów z mitologii japońskiej.
Zwierzęta te żyły w dawnych czasach. Zanim otrzymał swe imię, męski lis żył przez długie lata na wzgórzu Funaoka w Kioto. Miał białe futro, które lśniło tak, że porównuje się je do lasu sterczących igieł. Był z niego dumny i zadzierał je do góry. Miał on żonę, także białą, jak i on. Na jej szyi tkwiła jednak głowa nie lisa, ale łani. Para ta spłodziła pięcioro dzieci. Rodzina nigdy nie rozstawała się.
Podczas epoki Kōnin, a więc pomiędzy rokiem 810 a 823, w ich życiu zaszły znaczne zmiany. Rodzina lisów wybrała się w podróż, przybywając do Fushimi, głównego chramu bóstwa Inari. W świętym miejscu cała rodzina upadła na ziemię, a ojciec rodziny odezwał się do Inariego, tytuując go Wielkim Bóstwem. Zaznaczym, że pomimo zwierzęcego pochodzenia posiadają naturalną mądrość. Wyraził chęć przysłużenia się światu poprzez rozwój pokoju i pomyślności. Następnie począł skarżyć się, że nie mogą oni zrealizować swych pragnień. W końcu poprosił, by wolno było lisiej rodzinie zostać i zadomowić się w boskim przybytku. Przemowa doszła do uszu bóstwa. Zatrzęsła się ziemia i dał się słyszeć głos dobiegający zza zasłon przybytku wykonanych z bambusa. Głos ten pochwalił prośbę lisa. Wyraził nadzieję na przyjacielskie towarzyszenie czcicielom sanktuarium przez lisy. Ojciec rodziny skierowany został do górnego przybytku i otrzymał imię Osusuki. Jego żonie znaleziono miejsce w dolnym przybytku i nazwano ją Akomachi. Wobec tego cała rodzina lisów złożyła 10 zobowiązań. Przestrzegała ich nie tylko ona, ale wszystkie następne pokolenia lisów chramu Fushimi. Lisy uważano też za wysłanników Inariego.
Legenda o Osusukim i Akomachi ma za zadanie wyjaśnić kult lisów. Z etymologicznego punktu widzenia zwraca się uwagę, że wśród imion określających bóstwo Inari wymieniać można Miketsu. Imię to zapisywano pismem hieroglificznym za pomocą znaków przedstawiających 3 lisy. To doprowadziło do skojarzenia Inariego, bóstwa związanego z ryżem i urodzajem, ze zwierzętami. Jest jeszcze inna hipoteza mająca wyjaśniać połączenie tej bogini i lisów. Mianowicie w przeszłości lisy uważano nie za zwierzęta święte, ale wręcz przeciwnie: za szkodniki. Pragnąc odciągnąć je od domostw ludzkim, zostawiano dlań przysmaki z dala od siedzib ludzkiach: przy drogach, na wzgórzach czy w lasach. Po pewnym czasie zaczęto w takich miejscach stawiać kapliczki. Pomimo że obejmowały one przedstawienia lisów, przypominały kapliczki czczące bóstwa płodności. W końcu oba rodzaje kapliczek weszły w obrąb kultu bogini plonów. W każdym razie w niektórych świątyniach Inari w przeszłości rzeczywiście hodowano lisy. W chramie Fushimi-Inari znajduje się też rzeźba wyobrażająca lisa.

</doc>
<doc id="3163743" url="https://pl.wikipedia.org/wiki?curid=3163743" title="Romuald Ochęduszko">
Romuald Ochęduszko

Romuald Jan Ochęduszko (ur. 15 stycznia 1911 w Sanoku, zm. 13 maja 1944 pod Monte Cassino) – podporucznik Polskich Sił Zbrojnych na Zachodzie.
Życiorys.
Romuald Jan Ochęduszko urodził się w Sanoku 15 stycznia 1911 jako syn Stanisława i Franciszki z domu Mołczan. W rodzinnym mieście ukończył szkołę podstawową, po czym od 1922 do 1927 uczęszczał do Państwowego Gimnazjum Męskiego im. Królowej Zofii w Sanoku. W 1926 ukończył czwartą klasę. Uchwałą Rady Miejskiej w Sanoku z 1928 został uznany przynależnym do gminy Sanok. Po przerwaniu nauki szkolnej przez kolejne lata do 1939 pracował jako sekretarz Sądu Grodzkiego w Sanoku. W tym czasie dokształcał się. W dniu 15 sierpnia 1938 zawarł związek małżeński z nauczycielką Janiną Sobolak (ur. 1914). Do 1939 był członkiem sanockiego gniazda Polskiego Towarzystwa Gimnastycznego „Sokół”.
Po wybuchu II wojny światowej i agresji ZSRR na Polskę został aresztowany przez sowietów, internowany i deportowany w głąb ZSRR. Na mocy układu Sikorski-Majski w 1941 odzyskał wolność, po czym wstąpił w Tockoje do formującego się 2 Korpusu Polskiego, gdzie trafił do szeregów 5 Dywizji jako żołnierz Polskich Sił Zbrojnych na Zachodzie.
Po ewakuacji wojsk przeszedł szlak wojskowy przez Iran, Irak, Palestynę (tam ukończył szkołę oficerską), Liban, Egipt, po czym trafił do Włoch, gdzie jako kapral podchorąży zdał maturę. Brał udział w kampanii włoskiej w szeregach 18 Lwowskiego Batalionu Strzelców i 15 Wileńskiego Batalionu Strzelców. Poległ w bitwie o Monte Cassino 13 maja 1944 podczas ataku na „Widmo” i zdobywania czwartego bunkra niemieckiego. Bohaterstwo Romualda Ochęduszki opisał Melchior Wańkowicz w rozdziale "Polegli w rycerskiej chwale" w swojej książce pt. "Monte Cassino":
Został pochowany na Polskim Cmentarzu Wojennym na Monte Cassino (taras VII, sektor E, nr 1, ekshumowany).
Pośmiertnie został awansowany na stopień porucznika. Był jednym z trzech wychowanków sanockiego gimnazjum, którzy polegli pod Monte Cassino i zostali pośmiertnie odznaczeni Orderem Virtuti Militari (prócz niego Władysław Majcher i Leopold Żołnierczyk).
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 nazwisko Romualda Ochęduszko zostało wymienione w apelu poległych oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum.
Romuald Ochęduszko został na Cmentarzu Centralnym w Sanoku: w 1962 uhonrowany wśród innych osób wymienionych na tablicy Mauzoleum Ofiar II Wojny Światowej, a ponadto symbolicznie na położonym nieopodal nagrobku Stanisława Ochęduszki (1884-1912).

</doc>
<doc id="3163744" url="https://pl.wikipedia.org/wiki?curid=3163744" title="Iwan Pataridze">
Iwan Pataridze

Iwan Porfirjewicz Pataridze, (ur. ?, zm. w II połowie 1944 r.) – rosyjski wojskowy (rotmistrz), emigracyjny działacz kombatancki, wojskowy Rosyjskiego Korpusu Ochronnego podczas II wojny światowej.
W 1913 r. ukończył szkołę kawaleryjską w Jelizawetgradzie. Służył w stopniu korneta w 10 Odeskim Pułku Ułanów. Brał udział w I wojnie światowej. W 1918 r. wstąpił do nowo formowanych wojsk Białych. Od końca 1918 r. służył w 1 lub 2 Pułku Konnym. Od sierpnia 1920 r. w stopniu rotmistrza dowodził dywizjonem konnym 34 Dywizji Piechoty. W połowie października tego roku wraz z wojskami Białych został ewakuowany z Krymu do Gallipoli. Na emigracji zamieszkał w Bitoli. Od 1931 r. był przewodniczącym miejscowego oddziału Stowarzyszenia Gallipojczyków. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. W 1944 r. w czasie walk został ciężko ranny. Podczas leczenia w szpitalu wraz z personelem dostał się do niewoli sowieckiej, po czym został zamordowany.
Linki zewnętrzne.
Biografia Iwana P. Pataridzego 
Bibliografia.
Siergiej W. Wołkow, Офицеры армейской кавалерии: Опыт мартиролога, 2002

</doc>
<doc id="3163745" url="https://pl.wikipedia.org/wiki?curid=3163745" title="Szymon Weryha Darowski">
Szymon Weryha Darowski

Szymon Weryha Darowski herbu Ślepowron (zm. 7 kwietnia 1785 w Krakowie) – urzędnik. 
Życiorys.
Był synem Jana. Pisarz ziemski krakowski w latach 1783-1785, pisarz grodzki krakowski w latach 1776-1783, sędzia żydowski województwa krakowskiego w 1780, podpisek grodzki krakowski w 1769, komornik graniczny biecki w 1767, komisarz Komisji Dobrego Porządku województwa sandomierskiego. Poseł na sejm 1780 z województwa krakowskiego.
Był właścicielem Niewojowic. Był żonaty z Urszulę z domu Trzebińską, z którą miał synów Sotera (1778-1816), Józefa (ur. 1780, ojciec Bolesława), Aleksandra (ur. 1784, ojciec Szymona Juliana i Mieczysława) oraz córkę Joannę (żona Feliksa Skórkowskiego).
W 1784 uzyskał legitymację szlachectwa.

</doc>
<doc id="3163749" url="https://pl.wikipedia.org/wiki?curid=3163749" title="Erik Andersson">
Erik Andersson

Klas Erik "Nello" Andersson (ur. 17 marca 1896 w Sztokholmie, zm. 23 lutego 1985 tamże) – szwedzki pływak i waterpolista z początków XX wieku, medalista igrzysk olimpijskich.
Pochodził z rodziny o tradycjach sportowych. Jego troje rodzeństwa także startowało na igrzyskach olimpijskich: Selma Andersson startowała w skokach do wody, Adolf Andersson w pływaniu a Robert Andersson w pływaniu, skokach i piłce wodnej.
Po raz pierwszy wystartował na igrzyskach olimpijskich jako szesnastolatek podczas igrzysk w Sztokholmie w 1912 roku. Wystartował tam w wyścigu pływackim na 100 metrów stylem dowolnym. Z nieznanym czasem zajął w wyścigu eliminacyjnym czwarte miejsce i odpadł z dalszej rywalizacji. Osiem lat później podczas igrzysk w Antwerpii zdobył brązowy medal jako członek szwedzkiej reprezentacji w piłce wodnej. Ostatni raz na igrzyskach wystartował w Paryżu, gdzie z drużyną szwedzkich waterpolistów zajął czwarte miejsce.
Andersson reprezentował barwy klubu Stockholms KK.

</doc>
<doc id="3163750" url="https://pl.wikipedia.org/wiki?curid=3163750" title="Alhaji Gero">
Alhaji Gero

Alhaji Gero, właśc. Salisu Abdullahi Gero (ur. 10 października 1993 w Kano) – nigeryjski piłkarz występujący na pozycji napastnika, jednokrotny reprezentant Nigerii.
Kariera klubowa.
Zanim Gero trafił do Szwecji, występował w rodzinnym kraju w klubach El-Kanemi Warriors, Lobi Stars, Kaduna United i Enugu Rangers. Piłkarzem Östers IF został latem 2013 roku. W 2015 przeszedł do Viborg FF, a w 2016 do Östersunds FK.
Kariera reprezentacyjna.
27 lipca 2013 zaliczył jeden występ w reprezentacji Nigerii w przegranym 0:2 meczu z Wybrzeżem Kości Słoniowej w kwalifikacjach Mistrzostw Narodów Afryki 2014.

</doc>
<doc id="3163752" url="https://pl.wikipedia.org/wiki?curid=3163752" title="Nikołaj Wojewodski">
Nikołaj Wojewodski

Nikołaj Stiepanowicz Wojewodski, ros. Николай Степанович Воеводск (ur. w Sankt Petersburgu, zm. 28 stycznia 1975 w Barcelonie) – rosyjski wojskowy (sztabsrotmistrz), major RAF, emigracyjny konstruktor lotniczy.
W 1908 r. ukończył Korpus Paziów, po czym służył w stopniu korneta w Pułku Kawalergardskim. W 1910 r. ukończył oficerską szkołę fechtunkowo-gimnastyczną. W 1912 r. awansował do stopnia porucznika. W 1913 r. został komendantem szkoły pułkowej. Czasowo dowodził jednym ze szwadronów pułku. Następnie uczył się w imperatorskim aeroklubie wszechrosyjskim. W 1914 r. ukończył oficerską szkołę lotniczą.
Brał udział w I wojnie światowej. Służył w 1 Korpuśnym Oddziale Lotniczym. Odznaczono go Orderem Św. Jerzego 4 klasy. Pod koniec 1914 r. zorganizował lotniczy oddział specjalnego przeznaczenia mający ochraniać Warszawę przed nalotami niemieckimi. W połowie marca 1915 r. przeniesiono go do 5 Armijnego Oddziału Lotniczego, zaś krótko po tym objął jego dowództwo. Jednocześnie zajmował się projektowaniem nowych typów konstrukcji i uzbrojenia lotniczego. W grudniu tego roku odkomenderowano go do Piotrogradu w celu przyjęcia i przetestowania nowych samolotów. W marcu 1916 r. powrócił do macierzystego oddziału lotniczego. Wkrótce w stopniu sztabsrotmistrza został dowódcą Gwardyjskiego Dywizjonu Lotniczego. W połowie października tego roku przeniesiono go do Zarządu Lotnictwa Wojskowego. Wyjechał do Wielkiej Brytanii, gdzie był członkiem misji zakupowej nowego sprzętu lotniczego. Współpracował też z taką samą misją we Francji.
Po przejęciu władzy w Rosji przez bolszewików wstąpił do RAF, otrzymując stopień majora. Jednocześnie pełnił funkcję agenta wojskowego wojsk białych przy brytyjskich siłach zbrojnych. Po ich klęsce pozostał w Wielkiej Brytanii, projektując nowe typy samolotów. Od 1922 r. rozpoczęto budowę samolotu jego konstrukcji o nazwie Dreadnought, ale w 1924 r. zawieszono ją w związku z licznymi awariami. W tej sytuacji N.S. Wojewodski odszedł z wojska, po czym został właścicielem antykwariatu.
Po wybuchu wojny domowej w Hiszpanii w 1936 r. wstąpił ochotniczo do wojsk gen. Francisco Franco. Wspierał organizację lotnictwa wojskowego frankistów, a następnie szkolenie pilotów. Po zakończeniu wojny na pocz. 1939 r. pozostał w Hiszpanii.

</doc>
<doc id="3163756" url="https://pl.wikipedia.org/wiki?curid=3163756" title="John Balthasar Brungardt">
John Balthasar Brungardt



</doc>
<doc id="3163758" url="https://pl.wikipedia.org/wiki?curid=3163758" title="Cathleen Nesbitt">
Cathleen Nesbitt

Kathleen Mary Nesbitt (ur. 24 listopada 1888 w Birkenhead, zm. 2 sierpnia 1982 w Londynie) – brytyjska aktorka teatralna filmowa i telewizyjna.
Życiorys.
Cathleen Nesbitt urodziła się w Birkenhead w rodzinie pochodzenia walijskiego i irlandzkiego. Kształciła się w Lisieux oraz na Queens University Belfast i Sorbonie. Miała młodszego brata Thomasa Nesbitta Jr., również aktora. Zmarł w roku 1927 na atak serca w Republice Południowej Afryki.
Zadebiutowała w roku 1910 na scenie jednego z londyńskich teatrów w sztuce Arthur Wing Pinero – "Gabinet Ministra". Od tego czasu występował w niezliczonej liczbie spektakli. W 1911 roku udała się do Stanów Zjednoczonych i wystąpiła pierwszy raz na Broadwayu w sztuce "The Well of the Saints". W roku 1916 powróciła do Londynu.
Jej filmowym debiutem był występ w niemym filmie "A Star Over Night" z 1919 roku. Pierwszy film dźwiękowy z jej udziałem to "Canaries Sometimes Sing" z 1932 roku. W 1938 roku wystąpiła u boku Leslie Howard i Wendy Hiller w filmie "Pigmalion".
Jej pierwszym hollywoodzkim filmem, był nominowany do Oscara film "Trzy monety w fontannie" (1954). Odegrała tam rolę Princessy. W tym samym roku zagrał u boku Ginger Rogers w filmie "Black Widow". W roku 1955 zagrała z Carym Grantem w filmie "Niezapomniany romans". Wystąpiła również w filmach "Rodzice, miejcie się na baczności", "Promise Her Anything".
W roku 1956 roku wystąpiła ponownie na Broadwayu w sztuce "Gigi" w roli ciotki Alicii. W 1956 roku, zagrała rolę pani Higgins w sztuce "My Fair Lady" z Rexem Harrisonem. Nesbitt zagrał ponownie tę rolę w wieku 92 lat w 1981 roku również na Broadwayu. Był to jej ostatni występ w teatrze.
W latach 1963–1966 występowała w serialu "The Farmer’s Daughter" w roli Alce Morley. Wystąpiła również w serialach, takich jak: "Naked City", "Doktor Kildare" czy "Upstairs, Downstairs".
W 1969 roku wystąpiła u boku Richarda Burtona w filmie "Staircase". W roku 1975 wystąpił w filmie "Francuski łącznik". Rok później wystąpiła w thrillerze Alfreda Hitchcocka – "Intryga rodzinna". Jej ostatnim filmem był "Never Never Land" z 1980 roku.
W 1972 roku zdobyła dwie Nagrody Daytime Emmy w kategoriach "najlepsza aktorka w serialu" i "aktorka roku".
W 1973 roku Nesbitt wydała swoją autobiografię "A Little Love and Good Company". W roku 1978 została odznaczona Komandorią Orderu Imperium Brytyjskiego (CBE). Zmarła w swoim londyńskim domu w wieku 94 lat z przyczyn naturalnych.
Jej mężem od 1922 roku do śmierci był adwokat i aktor Cecil Ramage (1895-1988). Mieli 2 dzieci.

</doc>
<doc id="3163759" url="https://pl.wikipedia.org/wiki?curid=3163759" title="Lawina błotna w Afganistanie">
Lawina błotna w Afganistanie



</doc>
<doc id="3163760" url="https://pl.wikipedia.org/wiki?curid=3163760" title="Parafia Wniebowzięcia Najświętszej Maryi Panny w Jaryszowie">
Parafia Wniebowzięcia Najświętszej Maryi Panny w Jaryszowie

Parafia Wniebowzięcia Najświętszej Maryi Panny w Jaryszowie – rzymskokatolicka parafia dekanatu Ujazd Śląski diecezji opolskiej.
Parafia mieści się przy ulicy Strzeleckiej. Prowadzą ją księża diecezjalni.
Zasięg parafii.
Do parafii należą wierni z miejscowości: Jaryszów, Grzeboszowice - 5,5 km, Nogowczyce - 1,5 km, i Sieroniowice - 4 km.
Duszpasterze.
Duchowni pochodzący z parafii.
kapłani: 
siostry zakonne: 
Cmentarze.
Cmentarz parafialny w Jaryszowie.

</doc>
<doc id="3163761" url="https://pl.wikipedia.org/wiki?curid=3163761" title="ICHOT „Brama Poznania”">
ICHOT „Brama Poznania”



</doc>
<doc id="3163763" url="https://pl.wikipedia.org/wiki?curid=3163763" title="Gérard Meister">
Gérard Meister

Gérard Meister (ur. 4 września 1889 w Paryżu, zm. 7 listopada 1967 w Amiens) – francuski pływak z początków XX wieku, uczestnik igrzysk olimpijskich.
Wystartował na igrzyskach olimpijskich dwukrotnie. Po raz pierwszy podczas IV Letnich Igrzysk Olimpijskich w Londynie w 1908 roku wziął udział w wyścigu na 100 metrów stylem dowolnym. Tam z nieznanym czasem odpadł w rundzie eliminacyjnej. Cztery lata później podczas V Letnich Igrzysk Olimpijskich w Sztokholmie wziął udział w tej samej konkurencji. W wyścigu eliminacyjnym nr 5 z czasem 1:16,6 zajął czwarte miejsce i odpadł z dalszej rywalizacji.
Meister reprezentował barwy klubu Libellule de Paris.

</doc>
<doc id="3163764" url="https://pl.wikipedia.org/wiki?curid=3163764" title="Ronald Michael Gilmore">
Ronald Michael Gilmore



</doc>
<doc id="3163766" url="https://pl.wikipedia.org/wiki?curid=3163766" title="Biskupice Szlacheckie">
Biskupice Szlacheckie

 
Biskupice Szlacheckie (ukr. Соснина) – wieś na Ukrainie w rejonie iwanickim obwodu wołyńskiego.
Historia.
Pod koniec XIX w. wieś w gminie Grzybowica (Hrybowica) w powiecie włodzimierskim.

</doc>
<doc id="3163767" url="https://pl.wikipedia.org/wiki?curid=3163767" title="Aleksiej Botian">
Aleksiej Botian

Aleksiej Nikołajewicz Botian (, , Aleksander Bocian, ps. „Alosza”; ur. 10 lutego 1917 we wsi Czertowica na Wileńszczyźnie, zm. 13 lutego 2020 w Moskwie) – Białorusin, wieloletni pracownik radzieckich służb specjalnych, żołnierz polski w czasie wojny obronnej (wg słów samego Botiana, które nie mają potwierdzenia w polskich dokumentach), radziecki wywiadowca, dywersant i partyzant podczas II wojny światowej, któremu rosyjska propaganda przypisuje m.in. ocalenie Krakowa (na co nie ma żadnych dowodów), Bohater Federacji Rosyjskiej.
Życiorys.
Po ukończeniu szkoły podstawowej został zmobilizowany do Wojska Polskiego. Brał udział w wojnie obronnej 1939, podczas której jako podoficer dowodził pododdziałem artylerii przeciwlotniczej, który pod Warszawą miał zestrzelić 3 niemieckie bombowce. Po klęsce wojsk polskich przebijał się w kierunku Rumunii, ale w rejonie Lwowa został wzięty do niewoli przez Armię Czerwoną. Zdołał z niej uciec, po czym powrócił na rodzinną Wileńszczyznę. Otrzymał obywatelstwo sowieckie. Pracował jako nauczyciel w szkole podstawowej. Był działaczem Komsomołu. Wiosną 1941 wyjechał do Moskwy, gdzie ukończył szkołę wywiadowczą NKWD.
Po ataku III Rzeszy na Związek Radziecki został oficerem Samodzielnej Brygady Strzelców Zmotoryzowanych Specjalnego Przeznaczenia, podporządkowanej IV Zarządowi NKWD (od 1943 przeformowana w dywizję, wraz z IV Zarządem podporządkowano ją NKGB). W listopadzie na czele grupy zwiadowczo-dywersyjnej został przerzucony na tyły frontu. Następnie uczestniczył w walkach obronnych pod Moskwą. Od 1942 działał na okupowanych terenach zachodniej Ukrainy i Białorusi. Prowadził działania wywiadowczo-dywersyjne samodzielnie lub w składzie oddziałów partyzanckich. W 1943 objął funkcję zastępcy ds. wywiadu dowódcy oddziału partyzanckiego mjr. Wiktora A. Karasiowa walczącego min. na Żytomierszczyźnie. Przyjął pseudonim „Alosza”. Na początku września tego roku dowodził akcją wysadzenia niemieckiego komisariatu w Owruczu, za co przedstawiono go do nagrodzenia tytułem Bohatera Związku Radzieckiego.
Na początku maja 1944 na czele dwudziestoośmioosobowej grupy partyzanckiej przeszedł na południowe ziemie polskie w celu organizacji wywiadu w rejonie Krakowa. Uczestniczył w różnych akcjach partyzanckich m.in. nocą 16/17 maja 1944, wspólnie z oddziałami Armii Ludowej im. Langiewicza, im. Głowackiego i im. Narutowicza, na cztery godziny zajął Iłżę rozbijając miejscowe więzienie i uwalniając przetrzymywanych, niszcząc sklepy niemieckie, organizując akcję zaopatrzeniową i ostrzeliwując miejscowy posterunek żandarmerii O ile utrzymywał dobre stosunki z Batalionami Chłopskimi) to z oddziałami partyzanckimi Armii Krajowej miał je złe, gdyż na polecenie Sowietów prowadził rozpoznanie miejscowych sił AK. 
Według powszechnie obowiązującego w Rosji przekazu w styczniu 1945 doprowadził do uratowania Krakowa przed zniszczeniem przez Niemców poprzez wysadzenie ładunków wybuchowych zgromadzonych na Zamku Królewskim w Nowym Sączu. Jest to jest nieprawdą, gdyż akcję tę przeprowadzilo kilku żołnierzy Batalionów Chłopskich pod dowództwem Tadeusza Dymela (patrz hasło: Zamek Królewski w Nowym Sączu). Jak również nieprawdopodobne jest, by wody Jeziora Rożnowskiego mogły dotrzeć do Krakowa, z odległości ponad stu kilometrów. 
Prawdopodobnie w pierwszych dniach maja 1945 ze strony AK doszło do nieudanego zamachu na A.N. Botiana. Został on przerzucony na tereny Czechosłowacji.
Po zakończeniu wojny Aleksiej Botian służył w stopniu kapitana bezpieczeństwa państwowego w I Zarządzie Narkomatu Bezpieczeństwa Państwowego ZSRR (od 1946 Ministerstwa Bezpieczeństwa Państwowego ZSRR, zaś od 1954 Komitetu Bezpieczeństwa Państwowego ZSRR). W tym czasie wypełniał liczne misje zagraniczne pracując m.in. ponownie w Czechosłowacji. Pełnił funkcję konsultanta Grupy Specjalnego Przeznaczenia Wympieł. Doszedł do stopnia pułkownika bezpieczeństwa państwowego. W 1983 odszedł ze służby. Do 1989 pracował w KGB jako cywilny specjalista. 9 maja 2007 dekretem Prezydenta Federacji Rosyjskiej otrzymał tytuł Bohatera Federacji Rosyjskiej za „męstwo i heroizm, które wykazał podczas operacji oswobodzenia polskiego miasta Krakowa i uniemożliwienie zniszczenia go przez niemieckich faszystów w czasie Wielkiej Wojny Ojczyźnianej 1941–1945 roku”.
W 2017, z okazji swoich setnych urodzin, został odznaczony Orderem Za Zasługi dla Ojczyzny.
Życie prywatne.
Aleksiej Botian ożenił się z Czeszką Heleną Gincel (Galina Władimirowna Botian), władał językami polskim, czeskim i niemieckim. Mieszkał w Moskwie.
W literaturze.
Rosyjskie media twierdzą, że Aleksiej Botian był pierwowzorem tytułowego bohatera powieści „Major Wicher” autorstwa Juliana Siemionowa zaliczającej się do cyklu powieści Siemionowa o radzieckim agencie „Justusie” jednak Stirlitz jest tutaj postacią drugoplanową. [NIEPRAWDA. - W rzeczywistości głównym pierwowzorem „Majora Wichra” był Jewgienij Bieriezniak, Ukrainiec. „We współczesnej Rosji Ukrainiec nie może być herosem, zamieniono go więc na Rosjanina czystej krwi, Aleksieja Botiana – wyjaśnia Krystyna Kurczab-Redlich. - Telewizja rosyjska pokazała też film „Szczęście wywiadowcy”, ściśle już odzwierciedlający mityczne akcje uratowania Krakowa z Aleksiejem Botianem jako bohaterem. I zakłamujący historię bardziej nawet niż filmy powstałe w czasach ZSRR. Po co to wszystko? Historycy potwierdzają od dawna widoczny trend: propagandowe wymysły to realizacja putinowskiego planu przywracania ZSRR i Rosji głównej roli w historii II wojny światowej.
Powieść „Major Wicher” opowiada o akcji ocalenia Krakowa przed wysadzeniem w powietrze. W rzeczywistości nie było żadnego takiego planu. W znanych historykom polskim, niemieckim i zagranicznym archiwaliach Niemiec nie istnieją jakiekolwiek przesłanki, że o takim planie dyskutowano. Istniał jedynie niemiecki plan zabezpieczenia Wawelu przed możliwymi sowieckimi bombami lotniczymi. Niemcy zaminowali, zgodnie z ówczesnymi regułami wojny, mosty na Wiśle oraz elektrownię i gazownię. Mosty wysadzili. Tylko albo aż tyle. Ale jaki interes mieliby Niemcy w wysadzeniu Krakowa? – pyta retorycznie historyk profesor Andrzej Chwalba z Uniwersytetu Jagiellońskiego.
Odznaczenia.
Federacja Rosyjska.
i inne
Związek Radziecki.
W 1943 został przedstawiony do nagrodzenia tytułem Bohatera Związku Radzieckiego za zniszczenie Gebietskommissar w Owruczu. Śmierć poniosło wtedy 80 oficerów hitlerowskich jednak wniosek o nagrodzenie Botiana odrzucono.

</doc>
<doc id="3163768" url="https://pl.wikipedia.org/wiki?curid=3163768" title="Stanley Girard Schlarman">
Stanley Girard Schlarman



</doc>
<doc id="3163770" url="https://pl.wikipedia.org/wiki?curid=3163770" title="Albert Roger Miller">
Albert Roger Miller



</doc>
<doc id="3163771" url="https://pl.wikipedia.org/wiki?curid=3163771" title="James Douglas Conley">
James Douglas Conley



</doc>
<doc id="3163772" url="https://pl.wikipedia.org/wiki?curid=3163772" title="George Karl">
George Karl

George Matthew Karl (ur. 12 maja 1951) – amerykański koszykarz, który grał na pozycji rozgrywającego, po zakończeniu kariery zawodniczej trener koszykówki.
Karl studiował na Uniwersytecie Karoliny Północnej w Chapel Hill, gdzie na początku lat siedemdziesiątych XX wieku grał w drużynie uniwersyteckiej North Carolina Tar Heels. W 1972 dotarł z tą drużyną do Final Four, zajmując trzecie miejsce. W 1973 został wybrany w czwartej rundzie draftu przez New York Knicks, jednak wkrótce podpisał kontrakt z występującym w lidze ABA zespołem San Antonio Spurs, który po zakończeniu sezonu 1975/1976 przeniósł się do NBA. Karierę zawodniczą zakończył w 1978. W tym samym roku został asystentem trenera Spurs i pełnił tę funkcję do 1980.
Od 1980 do 1983 był trenerem Montana Golden Nuggets z CBA, gdzie dwukrotnie otrzymywał nagrodę Coach of the Year w 1981 i 1983 roku. Pierwszym zespołem z NBA, który poprowadził był Cleveland Cavaliers, z którym w 1985 uzyskał awans do playoffs przegrywając w pierwszej rundzie z Boston Celtics. W latach 1986–1988 był trenerem Golden State Warriors. Przez następne cztery lata prowadził Albany Patroons z CBA, gdzie w 1991 po raz trzeci został wybrany trenerem roku w tej lidze i Real Madryt.
W 1992 został trenerem Seattle SuperSonics i pełnił tę funkcję do zakończenia sezonu 1997/1998. W 1996 uzyskał najlepszy bilans zwycięstw w historii klubu 64–18 i awans do finałów NBA, gdzie Sonics przegrali z Chicago Bulls 2–4. W zespole grali wówczas między innymi Gary Payton, Shawn Kemp, Hersey Hawkins, Detlef Schrempf i Sam Perkins.
W latach 1998–2003 prowadził Milwaukee Bucks, a w 2002 reprezentację USA na mistrzostwach świata. Od 2005 do 2013 był trenerem Denver Nuggets. W lutym 2010 zdiagnozowano u niego nowotwór głowy i szyi i na ławce trenerskiej do końca sezonu zastąpił go Adrian Dantley. Po ustąpieniu choroby Karl powrócił do sztabu szkoleniowego Nuggets przed rozpoczęciem sezonu 2010/2011. 10 grudnia 2010 po wygranej Nuggets nad Toronto Raptors został 7. trenerem w historii NBA, który osiągnął pułap 1000 zwycięstw. W sezonie 2013 Nuggets mając trzecią najmłodszą drużynę w NBA (średnia wieku 24,9) osiągnęli bilans 57–25, a Karl został wybrany trenerem roku w NBA.

</doc>
<doc id="3163774" url="https://pl.wikipedia.org/wiki?curid=3163774" title="Buszkowicze">
Buszkowicze

Buszkowicze (ukr. Бужковичі, "Bużkowyczi") – wieś na Ukrainie w rejonie iwanickim obwodu wołyńskiego.
Historia.
Na początku XX w. wieś w gminie Chorów (powiat horochowski) w województwie wołyńskim.

</doc>
<doc id="3163775" url="https://pl.wikipedia.org/wiki?curid=3163775" title="Jorge Rubén Lugones">
Jorge Rubén Lugones



</doc>
<doc id="3163776" url="https://pl.wikipedia.org/wiki?curid=3163776" title="Władimir Leontiew">
Władimir Leontiew



</doc>
<doc id="3163777" url="https://pl.wikipedia.org/wiki?curid=3163777" title="Costică Crăciun">
Costică Crăciun



</doc>
<doc id="3163778" url="https://pl.wikipedia.org/wiki?curid=3163778" title="Liviu Streza">
Liviu Streza



</doc>
<doc id="3163779" url="https://pl.wikipedia.org/wiki?curid=3163779" title="Iwan Patarydze">
Iwan Patarydze



</doc>
<doc id="3163781" url="https://pl.wikipedia.org/wiki?curid=3163781" title="Siergiej Tribuch">
Siergiej Tribuch

Siergiej Władimirowicz Tribuch, ros. Сергей Владимирович Трибух (ur. 13 lutego 1913 w Homlu, zm. 21 lipca 2004 w Altoonie) – rosyjski emigrant, inżynier, pisarz, działacz prawosławny.
Podczas wojny domowej w Rosji jego rodzina zamieszkała w Brześciu nad Bugiem, ale nie przyjęła polskiego obywatelstwa. Siergiej W. Tribuch w 1932 r. ukończył miejscowe gimnazjum rosyjskie, a następnie politechnikę w Warszawie. Po ataku Armii Czerwonej na Polskę 17 września 1939 r., został aresztowany w Brześciu nad Bugiem przez NKWD. Kiedy wojska niemieckie zaatakowały ZSRR 22 czerwca 1941 r., wyszedł na wolność. W okupowanym Brześciu nad Bugiem pracował jako inżynier w kolaboracyjnym zarządzie miejskim. W tym czasie wstąpił do Narodowego Związku Pracujących (NTS). Wiosną 1944 r. ewakuował się do okupowanej Warszawy. Po upadku powstania warszawskiego trafił do obozu dla uchodźców, gdzie został przyjęty do utworzonej przez NTS-owców firmy „Erbauer”. Kierował ostatnim transportem pracowników firmy i ich rodzin, który przybył do Bergu koło Wiednia, a następnie do Niedersachswerfen. Po zakończeniu wojny przebywał w obozie dla dipisów w Mönchehof, gdzie w 1948 r. został zastępcą szefa obozu, zaś w kwietniu 1949 r. sekretarzem komitego obozowego. W 1950 r. wyemigrował do USA, gdzie pracował jako inżynier robót budowlanych. W 1956 r. w Erie wybudował kaplicę, a następnie kierował pracami budowlanymi chramu Przenajświętszej Bogurodzicy. W 1988 r. napisał książkę pt. „Mönchehof – łagier´ russkich DiPi”. W 1993 r. przeniósł się do miasta Altoona.

</doc>
<doc id="3163782" url="https://pl.wikipedia.org/wiki?curid=3163782" title="Biuro Podróży (teatr)">
Biuro Podróży (teatr)



</doc>
<doc id="3163784" url="https://pl.wikipedia.org/wiki?curid=3163784" title="Ignacy Kurdwanowski">
Ignacy Kurdwanowski

Ignacy Kurdwanowski herbu Półkozic (zm. w 1777 roku) – sędzia grodzki krakowski, podwojewodzi lelowski w 1742 roku, sędzia żydowski województwa krakowskiego w latach 1763 -1777.
Był elektorem Stanisława Leszczyńskiego w 1733 roku z województwa krakowskiego.

</doc>
<doc id="3163785" url="https://pl.wikipedia.org/wiki?curid=3163785" title="Chrenów (obwód wołyński)">
Chrenów (obwód wołyński)

 
Chrenów lub "Chrynów" (ukr. Хренів) – wieś na Ukrainie w rejonie iwanickim obwodu wołyńskiego.
Historia.
Pod koniec XIX w. wieś w gminie Grzybowica (Hrybowica) w powiecie włodzimierskim.

</doc>
<doc id="3163786" url="https://pl.wikipedia.org/wiki?curid=3163786" title="Eskadra Statków Powietrznych">
Eskadra Statków Powietrznych

Eskadra Statków Powietrznych (ros. Эскадра воздушных кораблей) – rosyjski związek taktyczny lotnictwa bombowego podczas I wojny światowej.
Eskadra została utworzona 10 grudnia 1914 r. rozkazem cara Mikołaja I. Była ona podporządkowana Zarządowi Eskadry Statków Powietrznych Ilja Muromiec przy naczelnym dowództwie armii rosyjskiej. Dowództwo objął gen. mjr Michaił Władimirowicz Szydłowski. W skład eskadry – oprócz samolotów Ilja Muromiec typ B – wchodziły też warsztaty remontowe, składy, pododdziały łączności, służby meteorologiczne, park maszynowy, artyleria przeciwlotnicza i letnia szkoła z samolotami szkolnymi. Pod koniec grudnia tego roku oddział został ześrodkowany na lotnisku koło Jabłonny pod Warszawą. Początkowy okres zajęło szkolenie pilotów i personelu naziemnego oraz uzbrajanie samolotów. Do pierwszego lotu bojowego doszło 14 lutego 1915 r., ale załoga bombowca nie zdołała znaleźć celu. Na następny dzień kolejny samolot G. G. Gorszkowa zbombardował stację kolejową Willenberg w Prusach Wschodnich. Od tego czasu latano na misje bombowe i fotograficzne. W listopadzie tego roku eskadra rozrosła się do 3 oddziałów lotniczych liczących 20 samolotów. Ostatecznie eskadra miała 5 oddziałów lotniczych, chociaż planowano sformowanie jeszcze 3 kolejnych. Zamierzano także w jej skład włączyć oddziały samolotów myśliwskich, ale wszystkie te pomysły nie zostały zrealizowane. Od pocz. 1916 r. na wyposażenie eskadry weszły samoloty Ilja Muromiec typu G, a następnie typu G-2, które były coraz lepiej uzbrojone w karabiny maszynowe. Ostatni typ G-2bis był wyposażony już w 5 karabinów maszynowych. Uwidoczniło się to w walce powietrznej jednego z rosyjskich bombowców z 3 niemieckimi myśliwcami w kwietniu 1917 r., kiedy 2 Niemców zostało zestrzelonych. Po rewolucji lutowej rozpoczął się stopniowy rozkład Eskadra Statków Powietrznych, czego pierwszym skutkiem było zwolnienie dotychczasowego dowódcy gen. ljt. M. W. Szydłowskiego. Następnym krokiem było podporządkowanie jej Zarządowi Floty Powietrznej. Wreszcie postanowiono rozformować eskadrę, przenosząc samoloty do różnych oddziałów lotniczych, do czego jednak nie doszło. Wiosną 1917 r. skończyły się dostawy nowych bombowców. Bolszewicy uznali samolot Ilja Muromiec za symbol „imperialnych i szowinistycznych ambicji przeklętego caryzmu”, w wyniku czego zaczęło dochodzić do prób sabotażu. Jedna z nich doprowadziła nawet do katastrofy jednego z samolotów 20 kwietnia tego roku. Nowe dowództwo armii rosyjskiej rozpoczęło rozmowy z Włochami, a następnie Brytyjczykami w sprawie zakupu nowych ciężkich bombowców. Pomimo tego oddział nadal działał jako związek bojowy, chociaż z coraz mniejszą liczbą bombowców. 18 czerwca Ilja Muromiec kpt. Szarowa podczas walki z 8 nieprzyjacielskimi myśliwcami zestrzelił 5 z nich. Ostatecznie w poł. września zakończono loty bojowe. W czasie działań wojennych bombowce Ilja Muromiec przeprowadziły ogółem ok. 400 misji wojskowych, podczas których zrzuciły 65 ton bomb i zestrzeliły 12 nieprzyjacielskich samolotów. Ceną była strata 1 bombowca por. D. D. Maksziejewa (zaatakowanego jednocześnie przez 20 myśliwców podczas nalotu bombowego na sztab niemieckiej 89 Armii we wsi Antonowo 12 września 1916 r.) w walce powietrznej i 2 zestrzelonych przez artylerię przeciwlotniczą. Wprawdzie w listopadzie na bazie eskadry miała powstać Wojskowa Flota Lotnicza Rezerwy Głównodowodzącego, ale były to już całkowicie nierealne pomysły. Po rozpadzie oddziału część bombowców trafiła w ręce wojsk ukraińskich hetmana Pawło Skoropadskiego. Większość oficerów eskadry znalazła się w szeregach wojsk Białych, niektórzy przeszli do bolszewików.

</doc>
<doc id="3163787" url="https://pl.wikipedia.org/wiki?curid=3163787" title="Zuangua">
Zuangua

Zuangua lub Zuanga (ur. ok. 1479 na Janitzio, zm. 1520 w Tzintzuntzan) – władca ("cazonci") państwa Purepecha-Tarasków.
Panowanie.
Zuangua był synem "cazonci" Harame i jego naturalnym spadkobiercą. W młodości brał udział w ostatnim etapie wojny o saletrę, którą Purepecha toczyli z koalicją mniejszych plemion. W 1510 wojna zakończyła się jednak niepowodzeniem i Taraskowie musieli wycofać się z okolic jeziora Chapala. W tym samym czasie zmarł Harame i pod koniec roku lub na początku 1511 Zuangua wstąpił na tron.
Aby odbudować nadszarpniętą przez przegraną wojnę reputację, nowy "cazonci" wmieszał się w konflikt z Mistekami. Rezultatem walk było pozyskanie Tututepec i terytoriów wokół tego miasta. Mniej więcej w tym czasie doszło też do ostatnich starć w tlącym się przez dziesięciolecia konflikcie z Aztekami Montezumy II. Konflikt ostatecznie zakończył się obroną niepodległości przez państwo Purepecha.
Krótko przed przedwczesną śmiercią "cazonci", do Tzintzuntzan przybyło w 1519 nieoczekiwanie poselstwo Azteków. Posłowie poprosili o udzielnie wsparcia militarnego przeciwko nowemu wojowniczemu najeźdźcy - Hiszpanom Hernána Cortésa. Zuangua - pamiętając wojny toczone od trzech pokoleń przez Tarasków i Azteków - odmówił udzielenia wsparcia, nie dostrzegając wspólnego dla wszystkich ludów Mezoameryki niebezpieczeństwa.
Władca nie doczekał już upadku azteckiego Tenochtitlán. W 1520 zmarł na przywleczoną z Europy czarną ospę. Pozostawił państwo silne ale izolowane. Mimo podjętej próby, jego syn i następca Tangaxuan II nie zdołał oprzeć się hiszpańskiej potędze.

</doc>
<doc id="3163790" url="https://pl.wikipedia.org/wiki?curid=3163790" title="Cucniów">
Cucniów

Cucniów (ukr. Петрове, "Petrowe") – wieś na Ukrainie w rejonie iwanickim obwodu wołyńskiego.
Wieś starostwa hrubieszowskiego położona była w XVIII wieku w województwie bełskim.
Historia.
Pod koniec XIX w. wieś w gminie Chotiaczów, w powiecie włodzimierskim.

</doc>
<doc id="3163791" url="https://pl.wikipedia.org/wiki?curid=3163791" title="SO-16">
SO-16



</doc>
<doc id="3163792" url="https://pl.wikipedia.org/wiki?curid=3163792" title="Kabaret 7 minut Po">
Kabaret 7 minut Po

Kabaret 7 minut Po – krakowski kabaret związany z dzielnicą Podgórze.
Założycielem jest Maciej Kwiatkowski. Początkowo występował on jako solista (2008), by w 2009 roku spróbować swoich sił jako lider kabaretu. Pierwszy oficjalny występ 7 minut Po miał miejsce podczas eliminacji do 25. Festiwalu PAKA, w lutym 2009.
Grupa wielokrotnie zmieniała skład, obecnie jej członkowie to: Maciej Kwiatkowski, Marek Stawarz, Adam Wacławiak, Magdalena Ślósarz (skrzypaczka), Michał Wiewióra (gitarzysta). Zespół określa siebie jako kabaret literacko-artystyczny.
Nazwa.
Istnieją dwa najczęściej podawane wyjaśnienia pochodzenia nazwy. Według pierwszego z nich kabaret 7 minut Po swoją nazwę zawdzięcza temu, że publiczność z jego żartów zaczyna śmiać się dopiero po siedmiu minutach.
Druga geneza nazwy odnosi się do stylistyki kabaretu. Jeszcze jako anonimowa grupa członkowie zespołu mieli w zwyczaju spotykać się na próbach siedem minut po konkretnej godzinie. To niewielkie przesunięcie czasu z pełnej godziny na siedem minut po miało zmienić myślenie o czasie, wprowadzić pewien element niezwykłości, bajkowości, co przekłada się także na składową definicji kabaretu według członków grupy. Kabaret ma czarować, zmieniać rzeczywistość. Dlatego także występy kabaretu zawsze zaczynają się siedem minut po.
Założenia.
Według 7 minut Po kabaret to miejsce, które jest wspólnym punktem wyjścia dla wielu form twórczości. Jest to rodzaj instytucji, która łączy twórczość literacką, muzyczną i multimedialną, szeroka forma działalności artystycznej. Kabaret ma zmuszać do myślenia, wywoływać skrajne emocje, zaskakiwać.
Działalność.
Na programy kabaretu 7 minut Po składają się głównie skecze, piosenki, monologi. Zespół związany był z krakowskim klubem artystycznym Migawka (w krakowskim Domu Norymberskim, działającym do czerwca 2013), gdzie urządzał eksperymentalne wieczory kabaretowe, podczas których widzowie zamawiali skecze z przygotowanego wcześniej menu, opartego na całym repertuarze grupy. Po zamknięciu klubu takie wieczory z kabaretem urządzane są w innych lokalizacjach na terenie Krakowa i poza nim.
7 minut Po działa także w kinoteatrze Wrzos, gdzie organizuje Festiwal Podgórek, mający zaprezentować publiczności jak najszerszy wachlarz twórczości kabaretowej.
Od 14 stycznia 2014 roku kabaret współpracuje również ze Ściborem Szpakiem i Sekcją Muzyczną Kołłątajowskiej Kuźni Prawdziwych Mężczyzn z Olą przy organizacji wystąpień Krakowskiego Frontu Kabaretowego, określanego jako „Zrzeszenie krakowskich artystów wielobranżowych w celach komediowych lub innych”.
Nagrody i wyróżnienia.
2010
2012
2013
2014
2015

</doc>
<doc id="3163794" url="https://pl.wikipedia.org/wiki?curid=3163794" title="Hrabstwo Warren (Indiana)">
Hrabstwo Warren (Indiana)

Hrabstwo Warren (ang. "Warren County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 366,41 mil2 (948,989 km2). Według danych z 2010 r. hrabstwo miało 8 508 mieszkańców. Hrabstwo powstało 1 marca 1827 roku i nosi imię Josepha Warrena – generała dywizji w wojnie o niepodległość Stanów Zjednoczonych.

</doc>
<doc id="3163795" url="https://pl.wikipedia.org/wiki?curid=3163795" title="Munch-Chajrchan">
Munch-Chajrchan



</doc>
<doc id="3163796" url="https://pl.wikipedia.org/wiki?curid=3163796" title="Chujten">
Chujten



</doc>
<doc id="3163798" url="https://pl.wikipedia.org/wiki?curid=3163798" title="Polskie Towarzystwo Ortopedyczne i Traumatologiczne">
Polskie Towarzystwo Ortopedyczne i Traumatologiczne

Polskie Towarzystwo Ortopedyczne i Traumatologiczne (PTOiTr) – stowarzyszenie naukowe założone w 1928 roku w Poznaniu. Zrzesza lekarzy ortopedów, lekarzy innej specjalności interesujących się zagadnieniami ortopedii i traumatologii narządu ruchu.
Historia.
Pierwszy Zjazd Polskiego Towarzystwa Ortopedycznego odbył się w Poznaniu 17 listopada 1928 roku.
W przeddzień Zjazdu ukazał się pierwszy zeszyt "Chirurgii Narządów Ruchu i Ortopedii Polskiej", oficjalnego organu Polskiego Towarzystwa Ortopedycznego. Do dnia dzisiejszego członkostwem honorowym PTOiTr wyróżnionych zostało 51 osób, a medalem imienia profesora Adama Grucy (1985 r.) 21 osób.
Prezesi PTOiTr.
Prezesami PTOiTr byli:

</doc>
<doc id="3163801" url="https://pl.wikipedia.org/wiki?curid=3163801" title="Shiho Ishizawa">
Shiho Ishizawa

 – japońska łyżwiarka szybka.
Shiho Ishizawa uczestniczyła dwukrotnie na zimowych igrzyskach olimpijskich (2010 i 2014). Podczas pierwszych igrzysk, Ishizawa wzięła udział w dwóch konkurencjach łyżwiarstwa szybkiego: biegu na 3000 m (15. miejsce) i biegu na 5000 m (9. miejsce). W 2014, podczas igrzysk, Shiho Ishizawa, wzięła udział w dwóch konkurencjach łyżwiarstwa szybkiego: biegu na 3000 m (9. miejsce) oraz biegu na 5000 m (12. miejsce).

</doc>
<doc id="3163802" url="https://pl.wikipedia.org/wiki?curid=3163802" title="Siemion Ajzensztejn">
Siemion Ajzensztejn

Siemion Moisiejewicz Ajzensztejn, ros. Семен Моисеевич Айзенштейн (ur. 25 stycznia 1884 r. w Kijowie, zm. 3 września 1962 r.) – rosyjski, a następnie emigracyjny inżynier – elektrotechnik, publicysta
Już w 1901 r. zademonstrował w Kijowie ustanowienie łączności radiowej na krótką odległość za pomocą skonstruowanego przez siebie nadajnika i koherera. W 1904 r. otrzymał patent na telegraf bezprzewodowy. Ponadto zorganizował laboratorium przeznaczone do realizacji zamówień wojskowych rosyjskiej armii dotyczących aparatów radiowych. Ukończył studia inżynierskie na kijowskim uniwersytecie, a następnie uniwersytecie w Berlinie i politechnice w Charlottenburg. Po powrocie do Rosji założył w 1907 r. Akcyjne Towarzystwo Bezprzewodowych Telegrafów i Telefonów. Doprowadził do wybudowania w Kijowie i Żmerynce doświadczalnych stacji radiowych, dzięki którym utworzono łączność radiową na linii Żmerynka-Odessa-Sewastopol. W latach 1912-1914 wydawał pierwsze rosyjskie czasopismo o tematyce radiotechnicznej „Wiestnik tielegrafii biez prowodow”. W 1915 r. prowadził prace naukowe nad ustanowieniem łączności radiowej z okrętami podwodnymi na dłuższych odległościach. Jednocześnie doprowadził do stworzenia łączności radiowo-telegraficznej pomiędzy Sankt Petersburgiem i Carskim Siołem. Po rewolucji bolszewickiej 1917 r. stanął na czele jednej z sekcji Zjednoczenia Państwowych Przedsiębiorstw Elektrotechnicznych Niskiego Prądu. Na pocz. 1921 r. był inicjatorem utworzenia Radioasocjacji, obejmując funkcję zastępcy przewodniczącego oddziału moskiewskiego. Był też współautorem projektu sieci radiowej Rosji Sowieckiej, a w szczególności transsyberyjskiej magistrali radiowej. Pisał liczne artykuły do specjalistycznych czasopism. Występował z wykładami i odczytami. Jednakże kilkakrotnie był aresztowany przez CzeKa. W tej sytuacji, obawiając się kolejnego aresztu, wyjechał poprzez Rygę na Zachód. Początkowo pracował w firmie Marconi's Wireless Telegraph Company Ltd. w Londynie, po czym w 1922 r. przybył do Polski, gdzie kierował budową zakładów radiotechnicznych. W 1935 r. zamieszkał w Czechosłowacji, gdzie pracował w przemyśle radiotechnicznym. Po zajęciu państwa przez wojska niemieckie na pocz. 1939 r., przedostał się do Wielkiej Brytanii. W latach 1941-1945 pracował w laboratorium diod próżniowych firmy „Marconi”. W latach 1947-1955 był dyrektorem generalnym kompanii „English Electric Valve Co. Ltd.”

</doc>
<doc id="3163803" url="https://pl.wikipedia.org/wiki?curid=3163803" title="Dyskografia Shinee">
Dyskografia Shinee

Dyskografia Shinee – południowokoreańskiej grupy.

</doc>
<doc id="3163804" url="https://pl.wikipedia.org/wiki?curid=3163804" title="Żuków (osada leśna w województwie dolnośląskim)">
Żuków (osada leśna w województwie dolnośląskim)

Żuków – osada leśna w Polsce położona w województwie dolnośląskim, w powiecie polkowickim, w gminie Polkowice.
W latach 1975–1998 miejscowość należała administracyjnie do województwa legnickiego.

</doc>
<doc id="3163805" url="https://pl.wikipedia.org/wiki?curid=3163805" title="Shell shock">
Shell shock

Nerwica frontowa () – reakcja niektórych żołnierzy uczestniczących w działaniach I wojny światowej na traumę spowodowaną działaniami wojskowymi takimi jak bombardowania czy intensywny ostrzał artyleryjski. Objawy nerwicy frontowej obejmują uczucia takie jak bezsilność, bezsenność, uczucie strachu, chęć ucieczki z pola walki, panikę czy niezdolność do logicznego myślenia. Nerwica frontowa powodowała też niezdolność do mówienia czy nawet poruszania się.
Na zaburzenia psychiczne wywołane przez nerwicę frontową cierpi Septimus Warren Smith, bohater powieści "Pani Dalloway" (1925) Virginii Woolf.
"Nerwica frontowa" jest obecnie kwalifikowana jako zespół stresu pourazowego.

</doc>
<doc id="3163808" url="https://pl.wikipedia.org/wiki?curid=3163808" title="Jazzman">
Jazzman



</doc>
<doc id="3163810" url="https://pl.wikipedia.org/wiki?curid=3163810" title="Wskaźnik debt to income">
Wskaźnik debt to income

Wskaźnik "debt to income" (DtI) – relacja środków przeznaczanych na obsługę zobowiązań kredytowych i innych zobowiązań finansowych do dochodu kredytobiorcy.
Wskaźnik ten określa jaka maksymalnie część miesięcznych dochodów kredytobiorcy (pożyczkobiorcy) może zostać przeznaczona przez niego na spłatę kredytu (pożyczki).
Wskaźnik ten, obok LTV, jest stosowany jako instrument makroostrożnościowej oceny wiarygodności banków i stabilności sektora finansowego przez agencje ratingowe, czy instytucje nadzoru finansowego itp.

</doc>
<doc id="3163811" url="https://pl.wikipedia.org/wiki?curid=3163811" title="Japonia na Zimowych Igrzyskach Olimpijskich 1992">
Japonia na Zimowych Igrzyskach Olimpijskich 1992

Japonię na Zimowych Igrzyskach Olimpijskich 1992 reprezentowało 60 zawodników: czterdziestu mężczyzn i dwadzieścia kobiet. Był to czternasty start reprezentacji Japonii na zimowych igrzyskach olimpijskich.
Skład reprezentacji.
Narciarstwo alpejskie.
Kombinacja mężczyzn
Kombinacja kobiet
Saneczkarstwo.
Dwójki mężczyzn
Kombinacja norweska.
Indywidualny mężczyzn
Konkurencje:
Drużynowy mężczyzn
Konkurencje:

</doc>
<doc id="3163813" url="https://pl.wikipedia.org/wiki?curid=3163813" title="Ewa Chodakowska">
Ewa Chodakowska

Ewa Chodakowska-Kavoukis (ur. 24 lutego 1982 w Sanoku) – polska trenerka fitness, trenerka personalna, specjalizująca się w treningu funkcjonalnym i HIIT (ang. High Intensity Interval Training), a także blogerka, prezenterka telewizyjna i osobowość medialna.
Wczesne lata.
Ma dwie siostry oraz brata. Pochodzi z Sanoka, gdzie kształciła się w I Liceum Ogólnokształcącym im. Komisji Edukacji Narodowej. Absolwentka Pilates Academy Athens oraz IAFA College Athens.
Kariera.
Odkryła fitness podczas pobytu w Grecji, gdzie poznała trenera personalnego Lefterisa Kavoukisa. Po powrocie do Polski prowadziła blogi propagujące fitness w programach śniadaniowych: "Pytanie na śniadanie" (TVP2) oraz w "Dzień dobry TVN". Dziennikarze programu "Uwaga!" w TVN uznali ją za „polską królową fitnessu”. „Gazeta Wyborcza” umieściła ją w 2015 w rankingu 50 najbardziej wpływowych Polek, na 3. miejscu w kategorii "Show Business, Styl Życia, Sport".
Wydała osiemnaście DVD z programami treningowymi. Ma na swoim koncie rekord Guinnessa w największym otwartym treningu fitness i cykliczne warsztaty fitness "Be Active Tour". Prowadziła program telewizyjny "Be Active. Ewa Chodakowska" w stacji Kuchnia+.
Od 2015 jest redaktorką naczelną miesięcznika „Be Active. Dietetyka &amp; Fitness”.
W 2017 założyła platformę VOD BeActive TV, na której wszystkie programy treningowe dostępne na DVD, można odtwarzać online.
Była jurorką w show tanecznym Telewizji Polskiej "Dance Dance Dance" (2019).
Życie prywatne.
9 września 2013 w Sanoku zawarła związek małżeński z Lefterisem Kavoukisem. Jest bezdzietna.
W wieku 23 lat przeszła operację powiększenia biustu.
Publikacje.
Jest autorką książek:

</doc>
<doc id="3163814" url="https://pl.wikipedia.org/wiki?curid=3163814" title="Mega (usługa internetowa)">
Mega (usługa internetowa)

Mega – strona internetowa udostępniająca swoim użytkownikom usługę przechowywania danych w ramach wirtualnej przestrzeni dyskowej o standardowej, dostępnej za darmo dla każdego zarejestrowanego, wielkości 20 GB z możliwością rozszerzenia do 50 GB. Dodatkowo oferowane jest 35 GB jako darmowy trial przez pierwszy miesiąc. Serwis założony został przez Kima Dotcoma jako legalna alternatywa dla portalu Megaupload, który został zamknięty przez Departament Sprawiedliwości Stanów Zjednoczonych. Usługa jest również dostępna na platformy mobilne, takie jak: Windows Phone, Android, BlackBerry OS czy iOS. Serwis był notowany w rankingu Alexa na miejscu 17 670 (maj 2020).
Istnieje możliwość odpłatnego powiększenia przestrzeni dyskowej do: 400 GB (usługa "PRO LITE"), 2 TB (usługa "PRO I"), 8 TB (usługa "PRO II") oraz 16 TB (usługa "PRO III"). Owe usługi muszą być opłacane co miesiąc lub co rok.
Na portalu pojawiło się do tej pory około 500 milionów plików, a dzienny przyrost ich liczby oscyluje w okolicach trzech milionów.
Historia strony.
Pierwszy hosting plików Kima Dotcoma, Megaupload, został zamknięty przez Departament Sprawiedliwości Stanów Zjednoczonych 19 stycznia 2012 roku poprzez wytoczenie spraw karnych przeciwko jego właścicielowi. Kim zapowiedział, że powstanie nowa usługa zarejestrowana z domeną w Nowej Zelandii. Ogłosił również, że zostanie uruchomiona 19 stycznia 2013 roku – dokładnie rok później po tym, jak hosting Megaupload został zamknięty. Poinformował także na swoim Twitterze, że podczas jego "tweetowania" na jego portalu rejestrowało się średnio tysiąc użytkowników na minutę. Później ogłosił, że na jego stronie zarejestrowało się milion użytkowników, a liczba przesyłanych plików co sekundę wynosiła 60.
Aby w dalszym ciągu promować swoją nową usługę, Kim Dotcom zatrudnił kucharza Gianpaola Grazioli, by stworzył lody o „megasmaku” dla zwolenników portalu. W wyniku tego trzy dni później do serwerów co sekundę napływało już średnio 500 plików.
4 lipca 2013 roku pojawiła się mobilna aplikacja usługi na platformie Google Play. 4 września 2013 Kim Dotcom zrezygnował z posady dyrektora. Trzy dni później poinformował redakcję The Washington Post, że codziennie na portalu pojawia się 20 000 nowych użytkowników. 26 listopada 2013 roku pojawiła się kolejna aplikacja mobilna na systemy iOS. 20 stycznia 2014 pojawiła się aplikacja na systemy Windows.
7 lutego 2021 roku usługa zmieniła domenę na mega.io, gdyż mega.com było już zajęte.

</doc>
<doc id="3163816" url="https://pl.wikipedia.org/wiki?curid=3163816" title="Sebastian Jan Kanty Czochron">
Sebastian Jan Kanty Czochron

Sebastian Jan Kanty Czochron (ur. 1750 na przedmieściu Święty Wojciech (Poznań)zm. 20 marca 1819 w Krakowie) – ksiądz katolicki, dr filozofii i prawa kościelnego, profesor Uniwersytetu Jagiellońskiego, przedstawiciel humanitarnej myśli prawnej epoki oświecenia w Polsce.
Życiorys.
Był piątym dzieckiem w wielodzietnej rodzinie burmistrza Śródki Marcina Czochrana i jego żony Katarzyny z Kuczkowskich. Pierwsze nauki pobierał w szkole parafialnej, a następnie Kolegium Lubrańskiego, gdzie studiował filozofię (1768). Naukę kontynuował na Uniwersytecie Krakowskim, gdzie 20 kwietnia 1771 roku uzyskał tytuł bakałarza. Jeszcze przed zakończeniem studiów przyjął niższe święcenia (1772), a rok później święcenia kapłańskie. Tytuł doktora filozofii otrzymał 26 kwietnia 1773 roku. 
W 1775 roku rozpoczął pracę pedagogiczną jako wykładowca matematyki w Kolegium Nowodworskiego w Krakowie. Swoje wykłady zebrał w podręczniku „Wiadomości algebraiczne” (1780). Pod wpływem Hugo Kołłątaja, którego poznał w 1776 roku, zaczął głosić idee prawa natury, prądy fizjokratyczne oraz postępowe i tolerancyjne poglądy religijne. Te nowe idee znajdują odbicie w wydanym w Krakowie w 1782 dziełku „Uwagi moralne, gruntujące się na prawie natury i religii dla wiadomości i pożytku młodzieży narodowej”. W tym samym roku Hugo Kołłątaj wysłał go na koszt Komisji Edukacji Narodowej do Wiednia i Strasburga, gdzie studiował prawo kościelne. W Strasburgu uzyskał doktorat prawa kanonicznego na podstawie pracy „Assertiones ex historia iuris canonici et iure ecclesiastico universo selectae”, dedykowanej królowi Stanisławowi Augustowi Poniatowskiemu (Strasburg, 1785).
Po powrocie zajął się porządkowaniem archiwum Akademii Krakowskiej. W 1787 roku otrzymał zaszczytne stanowisko Sekretarza Szkoły Głównej Koronnej a od 1790 roku kierował katedrą prawa kanonicznego. W tym czasie napisał rozprawę o prawie kanonicznym „Dysertacja z prawa kanonicznego” (1786), oraz rozprawę „O wymiarze sprawiedliwości kryminalnej”. W latach 1799-1800 zebrał wykłady z zakresu problematyki procesu kościelnego i opublikował je w podręczniku „Institutiones processus iudiciarii fori ecclesiastici et civilis”.
Na publicznym posiedzeniu Akademii zorganizowanym z okazji rocznicy jej powstania i imienin króla Stanisława Augusta Poniatowskiego, odczytał swoją „Dysertację o prawodawstwie kryminalnym” (1788), w której żądał „"jednakowej kary dla ubogich i majętnych, dla pana i sługi, i to takiej kary, która by kryła w sobie tylko tyle surowości, ile potrzeba dla przykładu, a tyle ducha miłosierdzia, iżby była w stanie poprawić przestępcę"”.
Po likwidacji przez rząd austriacki katedry prawa kościelnego na Uniwersytecie Krakowskim, od 1803 roku był proboszczem w parafii pw. Podwyższenia Krzyża Świętego w Luborzycy. Większość czasu spędzał jednak w Krakowie. Jeszcze w 1815 roku jako emeryt ("profesor wysłużony") podpisał Statut Towarzystwa Naukowego z Uniwersytetem Krakowskiem Złączonego. Zmarł 20 marca 1819 roku najprawdopodobniej w Krakowie.

</doc>
<doc id="3163817" url="https://pl.wikipedia.org/wiki?curid=3163817" title="S14 (gwiazda)">
S14 (gwiazda)



</doc>
<doc id="3163818" url="https://pl.wikipedia.org/wiki?curid=3163818" title="Ministerstwo Środowiska Czech">
Ministerstwo Środowiska Czech

Ministerstwo Środowiska Republiki Czeskiej (cz. "Ministerstvo životního prostředí České republiky", MŽP) – utworzone na mocy ustawy nr 173/1989 Sb. "o działaniach w systemie centralnych organów rządowych Czeskiej Republiki Socjalistycznej".
Historia.
Ministerstwo zostało utworzone w 1990 roku w celu ochrony przyrody państwa czeskiego. Wcześniej obowiązki tego ministerstwa były włączone w zakres obowiązków innych ministerstw: Ministerstwa Kultury, Ministerstwa Spraw Zagranicznych (które przed aksamitną rewolucją nosiło nazwę Departamentu Spraw Wewnętrznych i Środowiska) i Ministerstwa Leśnictwa i Gospodarki Wodnej. 
Ponadto od 1990 roku do końca października 1992 roku istniał Komitet Federalny ds. Ochrony Środowiska (FVŽP), jednak został rozwiązany w związku z rozpadem Czechosłowacji. Od 1993 roku Ministerstwo Środowiska stało się samodzielnym organem centralnym Czech. W czerwcu 2010 w trakcie negocjacji centroprawicowego rządu poddano pod dyskusję zasadność istnienia ministerstwa. Podczas gdy senator Bedřich Moldan (z ramienia partii TOP 09) bronił niezależności ministerstwa, Jiří Papež (przedstawiciel ODS) postulował likwidację Ministerstwa i powstanie Związku Środowiska, Rolnictwa i Rozwoju Regionalnego. Partia VV proponowała podobne rozwiązanie, jednak Ministerstwo zachowało swoją niezależność. 
Kompetencje.
Wymieniona ustawa (w § 19) określa, że do zakresu obowiązków MŽP należą:
Od 17 grudnia 2021 Ministrem Środowiska jest Anna Hubáčková z partii KDU-ČSL.
Organizacja w Ministerstwie.
Dla swoich potrzeb Ministerstwo ustanowiło szereg organizacji:

</doc>
<doc id="3163820" url="https://pl.wikipedia.org/wiki?curid=3163820" title="SC (monety)">
SC (monety)



</doc>
<doc id="3163821" url="https://pl.wikipedia.org/wiki?curid=3163821" title="Problemy Współczesnej Kryminalistyki">
Problemy Współczesnej Kryminalistyki

Problemy Współczesnej Kryminalistyki (PWK) – czasopismo naukowe poświęcone zagadnieniom związanym z kryminalistyką, psychologią sądową i prawem dowodowym. Wydawane jest jako rocznik od 1996 r. początkowo przez Katedrę Kryminalistyki Uniwersytetu Warszawskiego, a od roku 2000 wspólnie z Polskim Towarzystwem Kryminalistycznym. Od 2013 roku Problemy Współczesnej Kryminalistyki są w części 'B' wykazu czasopism punktowanych Ministerstwa Nauki i Szkolnictwa Wyższego.
W czasopiśmie publikowane są recenzowane prace teoretyczne, eksperymentalne, syntetyzujące i analityczne oraz kazuistyczne z zakresu kryminalistyki i dziedzin pokrewnych, a także recenzje i sprawozdania z konferencji, zjazdów i zebrań naukowych.
Redakcję naukową sprawują: Ewa Gruza, Tadeusz Tomaszewski, dr hab. Mieczysław Goc.
Radę Naukową wydawnictwa tworzą: Rolf Ackermann (Niemcy), Tatiana Averyanova (Rosja), Peter Bilous (USA), Piotr Girdwoyń, Jerzy Kasprzak, Grażyna Kędzierska, Shengbin Li (Chiny), Henryk Malewski (Litwa), Bronisław Młodziejowski, Jarosław Moszczyński, Valery Shepitko (Ukraina), Maciej Szostak, Tadeusz Widła, Józef Wójcikiewicz.
Obecnie sekretarzem redakcji jest Kacper Choromański.

</doc>
<doc id="3163826" url="https://pl.wikipedia.org/wiki?curid=3163826" title="Siemion Eizensztejn">
Siemion Eizensztejn



</doc>
<doc id="3163827" url="https://pl.wikipedia.org/wiki?curid=3163827" title="Georges Rigal">
Georges Rigal

Georges Lucien Rigal (ur. 6 stycznia 1890 w Paryżu, zm. 25 marca 1974 w Saint-Maur-des-Fossés) – francuski pływak i waterpolista z początków XX wieku, medalista igrzysk olimpijskich.
Po raz pierwszy wystartował na igrzyskach olimpijskich podczas igrzysk w Sztokholmie. W turnieju waterpolistów zajął wraz z drużyną piąte miejsce, a w pływaniu na 100 metrów stylem dowolnym dotarł da fazy półfinałowej. Ponownie wystartował na igrzyskach dwanaście lat później, podczas VII Letnich Igrzysk Olimpijskich w Paryżu. Tam zdobył złoty medal w turnieju waterpolistów.
Rigal reprezentował barwy klubu Libellule de Paris.

</doc>
<doc id="3163830" url="https://pl.wikipedia.org/wiki?curid=3163830" title="Sung Jae-ki">
Sung Jae-ki

Sung Jae-gi (kor. 성재기, hancha: 成在基, ur. 11 września 1967 w Daegu, zm. 26 lipca 2013 w Seulu) – południowokoreański działacz praw człowieka i działacz obywatelski, antyfeminista, liberał, filozof. W 2008 założył Stowarzyszenie koreańskiego mężczyzny (kor. 남성연대 男, hancha: 性連帶). Zginął, skacząc z mostu Mapo w Seulu.

</doc>
<doc id="3163831" url="https://pl.wikipedia.org/wiki?curid=3163831" title="Chiyoko Kawashima">
Chiyoko Kawashima

 – japońska seiyū.
Biografia i kariera.
Chiyoko Kawashima urodziła się 2 czerwca 1954 roku w Tokio w Japonii. Swoją przygodę jako seiyū rozpoczęła w 1975 roku w wieku 21 lat, użyczając głosu Makibie Hikaru w serialu anime "UFO Robo Grendizer". W późniejszym czasie użyczyła również głosu innym postaciom, m.in. Aki w "Muteki Choujin Zanbot 3", Kei Yuki i Mayu Ōyama w "Uchu Kaizoku Captain Harlock" i Fujiko Itō w "Yawara! A Fashionable Judo Girl".
W 1992 roku największą sławę przyniosła jej rola w serialu anime "Czarodziejka z Księżyca", gdzie użyczyła głosu Shingo Tsukino, nauczycielki Haruny Sakurada oraz Setsuny Meiō jako Czarodziejki z Plutona.
W 2001 roku przed odejściem z pracy na emeryturę użyczyła głosu mamie Maron Kusakabe w serialu anime "Kamikaze kaitō Jeanne". Rola mamy Maron była jej ostatnią, zanim porzuciła ten zawód.

</doc>
<doc id="3163833" url="https://pl.wikipedia.org/wiki?curid=3163833" title="Piotr Gordon">
Piotr Gordon

Piotr Gordon herbu Bydant – sędzia pograniczny województwa czernihowskiego w 1752 roku, sędzia żydowski województwa krakowskiego w 1746 roku, superintendent ceł prowincji małopolskiej w 1730 roku.

</doc>
<doc id="3163835" url="https://pl.wikipedia.org/wiki?curid=3163835" title="Muzeum Sprzętu Gospodarstwa Domowego">
Muzeum Sprzętu Gospodarstwa Domowego



</doc>
<doc id="3163836" url="https://pl.wikipedia.org/wiki?curid=3163836" title="Herman Meyboom">
Herman Meyboom

Herman Meyboom (ur. 23 sierpnia 1889 w Surabai, zm. ?) – belgijski pływak i waterpolista z początków XX wieku, medalista igrzysk olimpijskich.
Wystąpił na igrzyskach olimpijskich dwukrotnie. Po raz pierwszy jako osiemnastolatek wziął udział w rywalizacji waterpolistów i pływaków podczas IV Letnich Igrzysk Olimpijskich w 1908 roku w Londynie. W turnieju piłki wodnej wraz z drużyną zdobył srebrny medal, ulegając jedynie reprezentacji gospodarzy; zaś w pływaniu na 100 metrów stylem dowolnym odpadł w fazie eliminacyjnej. Cztery lata później w Sztokholmie podczas V Letnich Igrzysk Olimpijskich wziął udział w tych samych konkurencjach – w turnieju waterpolistów zdobył brązowy medal, a w pływaniu na 100 metrów stylem dowolnym ponownie odpadł w fazie eliminacyjnej.

</doc>
<doc id="3163841" url="https://pl.wikipedia.org/wiki?curid=3163841" title="Sung Jae-gi">
Sung Jae-gi



</doc>
<doc id="3163845" url="https://pl.wikipedia.org/wiki?curid=3163845" title="Podkarły">
Podkarły



</doc>
<doc id="3163846" url="https://pl.wikipedia.org/wiki?curid=3163846" title="Nifon (Mihăiță)">
Nifon (Mihăiță)

Nifon, imię świeckie Nicolae Mihăiță (ur. 5 stycznia 1944 w Cretesti-Vidra) – rumuński biskup prawosławny.
Życiorys.
Wykształcenie teologiczne uzyskał w seminarium w Bukareszcie oraz w Instytucie Teologicznym miejscowego uniwersytetu, gdzie ukończył studia w 1969. W latach 1969–1971 uczył się na studiach doktoranckich, specjalizując się w języku hebrajskim i Piśmie Świętym Starego Testamentu. Następnie w celu kontynuacji studiów wyjeżdżał do Londynu, Oksfordu i Jerozolimy, by uzyskać w Londynie stopień magistra (ang. master) teologii. Specjalizacyjne studia odbywał następnie w Genewie w latach 1977–1978.
W latach 1975–1980 był wykładowcą seminarium duchownego w Bukareszcie, a następnie pracował w stosunków zewnętrznych Patriarchatu Rumuńskiego.
W 1990 złożył w monasterze Cernica wieczyste śluby mnisze, po czym został wyświęcony na hieromnicha w monasterze Antyma w Bukareszcie. Natychmiast po tym otrzymał godność archimandryty i wyjechał do Kanady, by służyć w parafiach rumuńskich. Od 1981 do 1985 był również radcą patriarchy w kościelnym wydziale stosunków zewnętrznych.
24 listopada 1985 przyjął chirotonię biskupią jako osobisty wikariusz patriarszy, z tytułem biskupa ploiesteńskiego, skierowany do pracy w wydziale stosunków zewnętrznych Kościoła. Wielokrotnie reprezentował Rumuński Kościół Prawosławny w czasie wizyt w innych Cerkwiach autokefalicznych, brał udział w dialogu ekumenicznym, w szczególności z anglikanami. Działał w światowych organizacjach prawosławnej młodzieży.
W 1994 został pierwszym ordynariuszem nowo utworzonej eparchii Slobozii i Calarasi. Pięć lat później mianowano go arcybiskupem Târgoviște. Na katedrze tej zainicjował remont soboru katedralnego oraz cerkwi Kretzulescu, wzniósł 35 nowych świątyń, rozwijał działalność szkół i instytutów teologicznych. W 2008, w uznaniu całokształtu jego działalności, Święty Synod Rumuńskiego Kościoła Prawosławnego nadał mu honorową godność metropolity.
Autor szeregu publikacji o tematyce starotestamentowej i ekumenicznej.

</doc>
<doc id="3163849" url="https://pl.wikipedia.org/wiki?curid=3163849" title="Leon Kukulski">
Leon Kukulski

Leon Stanisław Kukulski (ur. 9 maja 1902, zm. 9 stycznia 1980) – nauczyciel, działacz społeczny, kapitan Wojska Polskiego.
Życiorys.
Leon Kukulski urodził się w Bolesławcu powiat wieruszowski jako syn Edwarda Kukulskiego, aptekarza. W rodzinnym mieście skończył szkołę powszechną i dalej uczył się w Łodzi. Jako uczeń zgłosił się w 1918 do wojska polskiego na ochotnika i uczestniczył w rozbrajaniu Niemców. W 1920 po zmobilizowaniu służył w Krakowie w szkole oficerów gospodarczych. Uczestnik III powstania śląskiego w 1921, po którym wyjechał do Warszawy, gdzie otrzymał świadectwo maturalne, a po ukończeniu w 1924 dwuletnich Państwowych Kursów Nauczycielskich doktora Władysława Spasowskiego rozpoczął pracę jako nauczyciel. Mając lewicowe poglądy bardzo często zmieniał pracę. W latach 1930–1936 był w Warszawie instruktorem Towarzystwa Oświaty Dorosłych, a następnie uczył w szkołach. Aktywnie działał w Związku Nauczycielstwa Polskiego i tzw. Kole Spasowiaków, członek Związku Wolnomyślicieli Polskich oraz studiował w Wolnej Wszechnicy Polskiej.
Został mianowany podporucznikiem ze starszeństwem z dniem 1 lipca 1925 w korpusie oficerów rezerwy intendentów. W 1934 pozostawał w ewidencji Powiatowej Komendy Uzupełnień Warszawa Miasto III.
W sierpniu 1939 został zmobilizowany, a w październiku internowany i skierowany do obozu oficerów polskich na Litwie w Kulautuva i Kalvarija. Zetknął się tam z innymi oficerami rezerwy o poglądach lewicowych z którymi prowadził pracę polityczną. Wśród nich byli: Andrzej Adryan, Eugeniusz Milnikiel oraz Mikołaj Arciszewski. Celem tej czwórki było przygotowanie się u boku Związku Radzieckiego do walki z Niemcami. Latem 1940 zostali przewiezieni do obozu w Kozielsku, gdzie kontynuowali swoją działalność oraz od lipca 1941 w obozie jenieckim NKWD w Griazowcu pod Wołogdą. Grupa szybko się rozrastała i wiosną 1941 liczyła już około 60 osób nazywając się „Lewicą Demokratyczną”. Program grupy było założenie, że od sojuszu z sowietami zależy możliwość wyzwolenia Polski.
W czerwcu 1941, kiedy Niemcy napadły na Związek Radziecki członkowie Lewicy Demokratycznej do Naczelnego Dowództwa Armii Czerwonej wysłali memoriał zwracając się w nim o umożliwienie walki z Niemcami wspólnie z Armią Radziecką. Odpowiadając na memoriał w Griazowcu pojawili się z radzieckiego Sztabu Generalnego przedstawiciele, którzy zaproponowali niektórym oficerom przerzucenie drogą lotniczą na tyły frontu, którzy mieliby prowadzić wywiad i dywersję. W grupie 44 ochotników, która szkoliła się w Schodni pod Moskwą, znaleźli się m.in. Adryan, Kukulski i Arciszewski.
Poszczególne grupy rozpoczęto przerzucać na tyły frontu na ziemie polskie na jesieni 1941. 30 listopada 1941 Leon Kukulski i porucznik Aleksander Rolewski po przerzuceniu na tyły frontu wylądowali koło Olszan. Przez stłuczoną lampę radiostacji grupa Kukulskiego nie była w stanie nawiązać z ośrodkiem łączności. Przedostali się do Wilna i tam nawiązali kontakt z innymi wywiadowcami oraz partyzancką brygadą, którą dowodził pułkownik Fiodor Markow. Kukulski w 1944 znalazł się w okolicach Warszawy i zgłosił się w styczniu 1945 do 1 Armii Wojska Polskiego. Przekazano go do dyspozycji Armii Radzieckiej i skierowano do komendantury wojskowej w Myśliborzu, gdzie wyznaczony został na stanowisko kierownika służby administracyjno-cywilnej. Kiedy przybyły władze polskie został w stopniu kapitana zwolniony z wojska i wyznaczony wójtem gminy Nowogródek w powiecie myśliborskim. Członek Polskiej Partii Robotniczej, członek Komitetu Powiatowego PPR w Myśliborzu i członkiem KW PPR w Szczecinie od grudnia 1945. Leon Kukulski ten epizod opisał w "Pamiętnikach osadników Ziem Odzyskanych", które wydał Instytut Zachodni w Poznaniu w 1970. W 1946 w Szczecinie został prezesem Zarządu Wojewódzkiego Związku Samopomocy Chłopskiej. W 1948 delegat na Kongres Zjednoczeniowy (mandat nr 1205).
W Koszalinie od 1950 do 1952 piastował stanowisko wiceprzewodniczącego Prezydium Wojewódzkiej Rady Narodowej. Kiedy powstała Polska Zjednoczona Partia Robotnicza był w niej członkiem egzekutywy KW PZPR w Szczecinie, a później w Koszalinie. Przeniesiono go w 1952 do Zielonej Góry i od tegoż roku do 1956 był na stanowisku prezesa Zarządu Wojewódzkiego Towarzystwa Wiedzy Powszechnej, od 1957 do 1958 dyrektora biura Towarzystwa Krzewienia Wiedzy Praktycznej, a następnie sekretarzem prezydium Wojewódzkiego Komitetu Frontu Jedności Narodu od 1958 do 1968. W roku 1969 został rencistą, a 9 stycznia 1980 zmarł.

</doc>
<doc id="3163850" url="https://pl.wikipedia.org/wiki?curid=3163850" title="Brązowe karły">
Brązowe karły



</doc>
<doc id="3163853" url="https://pl.wikipedia.org/wiki?curid=3163853" title="Emi Shinohara">
Emi Shinohara

 – japońska seiyū i aktorka dubbingowa. Należy do agencji 81 Produce.
Życiorys.
Emi Shinohara urodziła się 8 sierpnia 1963 roku i wychowywała się w Nagano w Japonii w prefekturze Fukushima. Swoją przygodę jako seiyū rozpoczęła w 1985 roku w wieku 22 lat, użyczając głosu Daitokuji Biiko (B-ko) w filmie anime "Księżniczka z Alfa Sydney". W późniejszych czasach użyczała głosu wielu bohaterkom, m.in. Yōko Mizuno w "Maria-sama ga miteru", Presea i Sierra w "Wojowniczki z Krainy Marzeń", Kaho Mizuki w "Cardcaptor Sakura", Yu Fan Xia w "Full Metal Panic! The Second Raid" oraz Ophelia w "Claymore", ale największą sławę przyniosła jej w 1992 roku rola Makoto Kino jako Czarodziejki z Jowisza w serialu anime "Czarodziejka z Księżyca".
Życie prywatne.
Jest żoną aktora tokusatsu Hiroshiego Watari.

</doc>
<doc id="3163855" url="https://pl.wikipedia.org/wiki?curid=3163855" title="Jaworzyna (942 m)">
Jaworzyna (942 m)

Jaworzyna (943 m) – szczyt w głównym grzbiecie Gorców, który biegnie od Turbacza poprzez Rozdziele, Obidowiec, Groniki, Stare Wierchy, Jaworzynę, Skałkę, Obidową i Kułakowy Wierch do Przełęczy Sieniawskiej. Grzbietem tym biegnie dział wód między Rabą a Dunajcem oraz znakowany szlak turystyki pieszej i rowerowej. Należące do miejscowości Obidowa południowe stoki Jaworzyny opadają do doliny Lepietnicy, stoki północne opadają do doliny Poniczanki i należą do miejscowości Ponice.
Jaworzyna to mało wybitne wzniesienie w grzbiecie. Jej wierzchołek i stoki północne porasta las, południowe są bezleśne. Szlak turystyczny omija wierzchołek, trawersując lasem północne zbocza Jaworzyny. Nazwa wskazuje, że kiedyś rosły tutaj jawory, jednakże ze względu na łatwy dostęp lasy były tutaj mocno eksploatowane i uległy przekształceniu. Obecnie jest tutaj las wtórny, w którym dominuje świerk z niewielką domieszką jodły i buka.

</doc>
<doc id="3163859" url="https://pl.wikipedia.org/wiki?curid=3163859" title="Puchar Świata w Rugby 7 (2001) – kwalifikacje w Azji">
Puchar Świata w Rugby 7 (2001) – kwalifikacje w Azji

Azjatyckie kwalifikacje do Pucharu Świata 2001 w Rugby 7 miały na celu wyłonienie męskich reprezentacji narodowych w rugby 7, które wystąpiły w finałach tych zawodów. Odbyły się na Petaling Jaya Stadium w Kuala Lumpur w dniach 17–18 marca 2000 roku.
Informacje ogólne.
Zawody kwalifikacyjne rozegrano w ramach turnieju Kuala Lumpur Sevens, a trzy czołowe zespoły awansowały do Pucharu Świata. W eliminacjach nie wystąpiła reprezentacja Korei Południowej mająca zagwarantowany automatyczny awans jako ćwierćfinalista poprzedniej edycji.
Dziesięć reprezentacji rywalizowało w pierwszym dniu systemem kołowym w ramach dwóch czterozespołowych grup. Po zakończeniu tej fazy rozgrywek tworzony był ranking, według którego drużyny zostały po raz kolejny podzielone na dwie grupy, by rozegrać w nich mecze w drugim dniu ponownie systemem kołowym. Zwycięzcy grup awansowali do finału – walczyli dalej o triumf w turnieju mając zagwarantowany awans na Puchar Świata – stawką meczu zespołów z drugich lokat było trzecie premiowane awansem miejsce.
Rozegrany w trudnych warunkach pogodowych turniej – rankiem w drugim dniu zawodów temperatura osiągała 35 stopni Celsjusza – zdominowały reprezentacje Japonii i Hongkongu. Jako niepokonane spotkały się dopiero w finale, a lepsi okazali się Japończycy, trzecie premiowane awansem miejsce zajęło Chińskie Tajpej po zwycięstwie nad gospodarzami

</doc>
<doc id="3163860" url="https://pl.wikipedia.org/wiki?curid=3163860" title="José Quintana">
José Quintana

José Guillermo Quintana (ur. 24 stycznia 1989) – kolumbijski baseballista występujący na pozycji miotacza w Chicago Cubs.
Przebieg kariery.
W latach 2006–2011 grał w klubach farmerskich New York Mets i New York Yankees. W listopadzie 2011 podpisał roczny kontrakt z Chicago White Sox, w którym zadebiutował 7 maja 2012 w meczu przeciwko Cleveland Indians. Pierwsze zwycięstwo zanotował 25 maja 2012 w meczu przeciwko Indians.
W marcu 2014 podpisał nowy, pięcioletni kontrakt wart 47,5 miliona dolarów. W lipcu 2016 po raz pierwszy został powołany do AL All-Star Team w miejsce Danny'ego Salazara.
13 lipca 2017 w ramach wymiany zawodników przeszedł do Chicago Cubs.

</doc>
<doc id="3163863" url="https://pl.wikipedia.org/wiki?curid=3163863" title="Falki Symflets">
Falki Symflets



</doc>
<doc id="3163864" url="https://pl.wikipedia.org/wiki?curid=3163864" title="Obidowiec (potok)">
Obidowiec (potok)

Obidowiec – potok, dopływ Lepietnicy. Cała jego zlewnia znajduje się w Gorcach, ale poza granicami Gorczańskiego Parku Narodowego. Ma źródła na wysokości około 1050 m na zachodnich stokach szczytu Rozdziele. Spływa w zachodnim kierunku całkowicie porośniętą lasem doliną i dopiero w końcowym odcinku wpływa na zabudowane obszary miejscowości Obidowa. Tutaj uchodzi do Lepietnicy jako jej prawy dopływ. Ma to miejsce na osiedlu Parzygnatówka na wysokości około 795 m.
Zbocza doliny Obidowca tworzą dwa grzbiety odchodzące od wierzchołka Rozdziele. Północne zbocza tworzy główny grzbiet Gorców na odcinku od Rozdziela przez Obidowiec po Stare Wierchy, zbocza południowe krótki grzbiet, który odgałęzia się od Rozdziela i poprzez Solnisko i Średni Wierch opada w widły Lepietnicy i Obidowca. Z obydwu tych zboczy do Obidowca spływa wiele niemających własnej nazwy potoków
Cała zlewnia Obidowca znajduje się we wsi Obidowa w województwie małopolskim, w powiecie nowotarskim, w gminie Nowy Targ.

</doc>
<doc id="3163865" url="https://pl.wikipedia.org/wiki?curid=3163865" title="Falki Symlets">
Falki Symlets



</doc>
<doc id="3163866" url="https://pl.wikipedia.org/wiki?curid=3163866" title="Falki Coiflets">
Falki Coiflets



</doc>
<doc id="3163868" url="https://pl.wikipedia.org/wiki?curid=3163868" title="Parafia Podwyższenia Krzyża Świętego w Kłodzie Górowskiej">
Parafia Podwyższenia Krzyża Świętego w Kłodzie Górowskiej

Parafia Podwyższenia Krzyża Świętego w Kłodzie Górowskiej – znajduje się w dekanacie Góra wschód w archidiecezji wrocławskiej. Erygowana w 1992 roku.
Obsługiwana przez księży archidiecezjalnych. Jej proboszczem jest ks. mgr Stanisław Orłowski Kan. hon. Kap. Koleg.
Bibliografia.
 

</doc>
<doc id="3163870" url="https://pl.wikipedia.org/wiki?curid=3163870" title="Parafia św. Stanisława Biskupa i Męczennika w Pobieli">
Parafia św. Stanisława Biskupa i Męczennika w Pobieli

Parafia św. Stanisława Biskupa i Męczennika w Pobieli – znajduje się w dekanacie Góra wschód w archidiecezji wrocławskiej. Erygowana w 2001 roku.
Obsługiwana przez księży archidiecezjalnych. Jej proboszczem jest ks. mgr Adam Olczykowski
Bibliografia.
 

</doc>
<doc id="3163872" url="https://pl.wikipedia.org/wiki?curid=3163872" title="Ogólnoukraińskie Zjednoczenie Swoboda">
Ogólnoukraińskie Zjednoczenie Swoboda



</doc>
<doc id="3163875" url="https://pl.wikipedia.org/wiki?curid=3163875" title="Parafia Świętych Apostołów Piotra i Pawła w Sułowie Wielkim">
Parafia Świętych Apostołów Piotra i Pawła w Sułowie Wielkim

Parafia Świętych Apostołów Piotra i Pawła w Sułowie Wielkim – znajduje się w dekanacie Góra wschód w archidiecezji wrocławskiej. Erygowana w 1972 roku.
Obsługiwana przez księży archidiecezjalnych. Jej administratorem jest ks. mgr lic. Grzegorz Stój.
Bibliografia.
 

</doc>
<doc id="3163877" url="https://pl.wikipedia.org/wiki?curid=3163877" title="Polsat Viasat Explorer">
Polsat Viasat Explorer



</doc>
<doc id="3163879" url="https://pl.wikipedia.org/wiki?curid=3163879" title="Masaru Motegi (seiyū)">
Masaru Motegi (seiyū)

 – japoński aktor głosowy pracujący dla 81 Produce. Udziela głosu głównie postaciom epizodycznym. Podstawiał różne głosy w filmach "Tajemnice Smallville" oraz "Cena honoru". Występował w roli Quick Mana w "MegaMan NT Warrior".

</doc>
<doc id="3163880" url="https://pl.wikipedia.org/wiki?curid=3163880" title="Działko M242 Bushmaster">
Działko M242 Bushmaster



</doc>
<doc id="3163881" url="https://pl.wikipedia.org/wiki?curid=3163881" title="Parafia św. Michała Archanioła w Chróścinie">
Parafia św. Michała Archanioła w Chróścinie

Parafia św. Michała Archanioła w Chróścinie – znajduje się w dekanacie Góra zachód w archidiecezji wrocławskiej. Erygowana w 1947 roku.
Obsługiwana przez księży archidiecezjalnych. Jej proboszczem jest ks. mgr Jarosław Grabarek Kan. hon. ex. num. Kap. Koleg.

</doc>
<doc id="3163883" url="https://pl.wikipedia.org/wiki?curid=3163883" title="USS Mount Whitney (LCC-20)">
USS Mount Whitney (LCC-20)

USS Mount Whitney (LCC-20) – amerykański okręt dowodzenia typu "Blue Ridge", pierwszy okręt należący do United States Navy noszący nazwę pochodzącą od szczytu górskiego Mount Whitney.
Stępka okrętu została położona 8 stycznia 1969 roku w stoczni Newport News Shipbuilding. Wodowanie miało miejsce 8 stycznia 1970 roku. Okręt został oddany do służby 16 stycznia 1971 roku i pozostaje w niej do dzisiaj.
USS „Mount Whitney” jest okrętem flagowym VI Floty Stanów Zjednoczonych, operującej w rejonie Morza Śródziemnego. Portem macierzystym okrętu jest włoskie miasto Gaeta.

</doc>
<doc id="3163884" url="https://pl.wikipedia.org/wiki?curid=3163884" title="Parafia św. Michała Archanioła w Osetnie">
Parafia św. Michała Archanioła w Osetnie

Parafia św. Michała Archanioła w Osetnie – znajduje się w dekanacie Góra zachód w archidiecezji wrocławskiej. Erygowana w 1957 roku. 
Obsługiwana przez księży archidiecezjalnych.

</doc>
<doc id="3163885" url="https://pl.wikipedia.org/wiki?curid=3163885" title="USS Mount Whitney">
USS Mount Whitney



</doc>
<doc id="3163887" url="https://pl.wikipedia.org/wiki?curid=3163887" title="Keiichi Sonobe">
Keiichi Sonobe

 – japoński seiyū związany z agencją 81 Produce.

</doc>
<doc id="3163889" url="https://pl.wikipedia.org/wiki?curid=3163889" title="Parafia św. Michała Archanioła w Żabinie">
Parafia św. Michała Archanioła w Żabinie

Parafia św. Michała Archanioła w Żabinie – znajduje się w dekanacie Góra zachód w archidiecezji wrocławskiej. Erygowana w XVI wieku.
Obsługiwana przez księży archidiecezjalnych. Jej proboszczem jest ks. mgr Stanisław Długowski RM wicedziekan.

</doc>
<doc id="3163893" url="https://pl.wikipedia.org/wiki?curid=3163893" title="Porsche 911 (930)">
Porsche 911 (930)



</doc>
<doc id="3163895" url="https://pl.wikipedia.org/wiki?curid=3163895" title="Puchar Świata w Rugby 7 (2001) – kwalifikacje w Oceanii">
Puchar Świata w Rugby 7 (2001) – kwalifikacje w Oceanii

Kwalifikacje w Oceanii do Pucharu Świata 2001 w Rugby 7 miały na celu wyłonienie męskich reprezentacji narodowych w rugby 7, które wystąpiły w finałach tych zawodów. Odbyły się na Tereora National Stadium na Wyspach Cooka w dniach 21–22 września 2000 roku.
Informacje ogólne.
Stawką zawodów było jedno miejsce w turnieju finałowym Pucharu Świata. Sześć reprezentacji rywalizowało w pierwszej fazie systemem kołowym w ramach jednej grupy, po czym odbyła się faza pucharowa – dwa czołowe zespoły zmierzyły się o triumf w turnieju i awans do Pucharu Świata, pozostałe drużyny zagrały zaś o poszczególne miejsca.
W turnieju triumfowała reprezentacja gospodarzy, która pokonała w finale Tonga, pomimo wysokiej porażki zaledwie dwie godziny wcześniej.

</doc>
<doc id="3163897" url="https://pl.wikipedia.org/wiki?curid=3163897" title="Parafia Podwyższenia Krzyża Świętego w Luboszycach">
Parafia Podwyższenia Krzyża Świętego w Luboszycach

Parafia Podwyższenia Krzyża Świętego w Luboszycach – znajduje się w dekanacie Góra zachód w archidiecezji wrocławskiej. Erygowana w 1972 roku.
Obsługiwana przez księży archidiecezjalnych. Jej proboszczem jest ks. mgr lic. Adam Lota.

</doc>
<doc id="3163898" url="https://pl.wikipedia.org/wiki?curid=3163898" title="Franciszek Miklaszewski">
Franciszek Miklaszewski

Franciszek Miklaszewski herbu Ostoja – sędzia żydowski województwa krakowskiego w 1728 roku, pisarz wojewodziński, podrządczy i sędzia wielkorządów krakowskich w latach 1729-1750.

</doc>
<doc id="3163900" url="https://pl.wikipedia.org/wiki?curid=3163900" title="Gromada Otrębusy">
Gromada Otrębusy



</doc>
<doc id="3163902" url="https://pl.wikipedia.org/wiki?curid=3163902" title="Cast (kryptonim)">
Cast (kryptonim)

Cast – kryptonim amerykańskiej placówki wywiadowczej w czasie II wojny światowej, dowodzonej przez kmdra Rudolpha J. Fabiana.
Kryptonim Cast utworzono od litery „C”, pod jaką zakodowano w łączności wojskowej Corregidor na Filipinach - od końca lat trzydziestych działała tam w podziemnym tunelu placówka kryptoanalityczna marynarki, odczytująca japońskie radiodepesze przekazane przez US Army z pobliskiego ośrodka nasłuchu radiowego, obsługiwanego przez 2 Batalion Służby Sygnałowej Sił Lądowych. Była wyposażona w maszynę Purple, dzięki której rozszyfrowywano japońskie depesze dyplomatyczne. Odniosła szereg sukcesów, m.in. w cztery dni złamała nowy kod szyfrowy wprowadzony przez Japończyków grudnia 1941. Rozszyfrowane radiodepesze przekazywane były dwóm amerykańskim dowódcom na Filipinach: generałowi Douglasowi MacArthurowi i admirałowi Thomasowi C. Hartowi.
Po ataku Japończyków na Pearl Harbor i rosnącym zagrożeniu przejęcia przez nich Filipin personel stacji i cały sprzęt został ewakuowany do Australii przez okręt podwodny USS Seadragon, w dwóch turach - na początku lutego i w kwietniu 1941 (drugi rejs odbył wspólnie z okrętem podwodnym USS Permit). 

</doc>
<doc id="3163905" url="https://pl.wikipedia.org/wiki?curid=3163905" title="Parafia św. Marcina w Sicinach">
Parafia św. Marcina w Sicinach

Parafia św. Marcina w Sicinach – znajduje się w dekanacie Góra zachód w archidiecezji wrocławskiej. Erygowana w XV wieku.
Obsługiwana przez księży archidiecezjalnych. Jej proboszczem jest ks. mgr Tadeusz Śliwka RM.

</doc>
<doc id="3163908" url="https://pl.wikipedia.org/wiki?curid=3163908" title="Yōichi Masukawa">
Yōichi Masukawa

 – japoński aktor głosowy związany z Production Ace. Wcześniej należał do Genki Project oraz Ken Production. Znany jest głównie z roli Rocka Lee w anime "Naruto".

</doc>
<doc id="3163914" url="https://pl.wikipedia.org/wiki?curid=3163914" title="Otrębusy (gromada 1962–1972)">
Otrębusy (gromada 1962–1972)

Otrębusy (do 30 XII 1962 "Nowa Wieś") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Otrębusy z siedzibą GRN w Otrębusach utworzono 31 grudnia 1962 w powiecie pruszkowskim w woj. warszawskim w związku z przeniesieniem siedziby GRN gromady Nowa Wieś z Nowej Wsi do Otrębusów i zmianą nazwy jednostki na "gromada Otrębusy".
1 stycznia 1969 do gromady Otrębusy obszar zniesionej gromady Żółwin w tymże powiecie.
Gromada przetrwała do końca 1972 roku, czyli do kolejnej reformy gminnej.
Uwaga: Gromada Otrębusy (o innym składzie) istniała w powiecie pruszkowskim także w latach 1954–61.

</doc>
<doc id="3163915" url="https://pl.wikipedia.org/wiki?curid=3163915" title="Parafia Zesłania Ducha Świętego w Żuchlowie">
Parafia Zesłania Ducha Świętego w Żuchlowie

Parafia Zesłania Ducha Świętego w Żuchlowie – znajduje się w dekanacie Góra zachód w archidiecezji wrocławskiej. Erygowana w 1991 roku.
Obsługiwana przez księży archidiecezjalnych. Jej proboszczem jest ks. mgr kanonik Mariusz Kopras..

</doc>
<doc id="3163919" url="https://pl.wikipedia.org/wiki?curid=3163919" title="Dąbia Stara (gromada)">
Dąbia Stara (gromada)

Dąbia Stara (do 30 XII 1962 "Niwa Babicka"; w latach 1970. "Stara Dąbia") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbia Stara z siedzibą GRN w Dąbi Starej (w obecnym brzmieniu "Stara Dąbia") utworzono 31 grudnia 1962 w powiecie ryckim w woj. warszawskim w związku z przeniesieniem siedziby GRN gromady Niwa Babicka z Niwy Babickiej do Dąbi Starej i zmianą nazwy jednostki na "gromada Dąbia Stara".
W latach 1970. jednostka figuruje pod nazwą "gromada Stara Dąbia".
Gromada przetrwała do końca 1972 roku, czyli do kolejnej reformy gminnej.

</doc>
<doc id="3163920" url="https://pl.wikipedia.org/wiki?curid=3163920" title="Stara Dąbia (gromada)">
Stara Dąbia (gromada)



</doc>
<doc id="3163925" url="https://pl.wikipedia.org/wiki?curid=3163925" title="Márton Gyöngyösi">
Márton Gyöngyösi

Márton Gyöngyösi (ur. 8 czerwca 1977 w Kecskemécie) – węgierski polityk, działacz partii Jobbik i od 2022 jej przewodniczący, poseł do Zgromadzenia Narodowego, poseł do Parlamentu Europejskiego IX kadencji.
Życiorys.
Ze względu na pracę zawodową ojca w węgierskiej dyplomacji, dzieciństwo spędził w Egipcie, Iraku, Afganistanie i Indiach. W 1996 ukończył szkołę średnią Tamási Áron Gimnázium, a w 2000 studia z zakresu ekonomii i nauk politycznych w Trinity College w Dublinie. W międzyczasie przez rok w ramach stypendium kształcił się na Friedrich-Alexander-Universität Erlangen-Nürnberg. Przez kilka lat pracował w przedsiębiorstwie doradczym KPMG w Dublinie, a od 2005 w Budapeszcie. W latach 2007–2010 był zatrudniony w Ernst &amp; Young.
W 2006 przystąpił do partii Jobbik. W wyborach w 2010 z ramienia tego ugrupowania został wybrany do Zgromadzenia Narodowego. Uzyskał rozgłos medialny także poza granicami kraju, gdy w 2012 w parlamencie domagał się ustalenia listy Żydów zasiadających we władzach Węgier i mających szkodzić państwu. Wypowiedź ta doprowadziła do protestów w Budapeszcie, w których wzięli udział m.in. ambasadorowie Izraela i Stanów Zjednoczonych.
W 2014 i 2018 z powodzeniem ubiegał się o reelekcję. W 2019 uzyskał natomiast mandat posła do Europarlamentu IX kadencji. W lipcu 2022 wybrany na nowego przewodniczącego swojego ugrupowania.

</doc>
<doc id="3163926" url="https://pl.wikipedia.org/wiki?curid=3163926" title="Parafia Podwyższenia Krzyża Świętego w Rościsławicach">
Parafia Podwyższenia Krzyża Świętego w Rościsławicach

Parafia Podwyższenia Krzyża Świętego w Rościsławicach – znajduje się w dekanacie Brzeg Dolny w archidiecezji wrocławskiej. Erygowana w 2001 roku.
Obsługiwana przez księży diecezjalnych. Jej proboszczem jest ks. Marian Rapacz RM.

</doc>
<doc id="3163930" url="https://pl.wikipedia.org/wiki?curid=3163930" title="Historia NHL">
Historia NHL

Historia NHL rozpoczyna się z wraz z końcem swojego poprzednika, a więc NHA (National Hockey Association) w 1917 roku. Po bezskutecznej próbie rozwiązania sporów pomiędzy Eddiem Livingstonem, właścicielem Toronto Blueshirts, dyrektorzy trzech innych franczyz NHA zawiesili NHA i powołali do życia NHL, zastępując zespół Livingstone’a tymczasowym zespołem Toronto Arenas. NHL przez pierwsze 25 lat konkurowało o prymat najlepszej ligi w Ameryce z PCHA (Pacific Coast Hockey Association i WCHL (Western Canada Hockey League). Zwycięzcy tych lig rywalizowali o Puchar Stanleya. NHL jako pierwsza północnoamerykańska liga poszerzyła się na Stany Zjednoczone, wraz z założeniem w 1924 roku Boston Bruins. Od 1926 roku NHL składała się z dziesięciu zespołów z Ontario, Quebec, regionu Wielkich Jezior i północno-wschodniej USA. W tym też czasie NHL stało się najważniejszą z lig i jedyną ligą w której rywalizacja odbywała się o Puchar Stanleya. Od 1947 roku prawo do Pucharu Stanleya ma tylko NHL. Popularność NHL w całej Kanadzie poszerzały audycje radiowe prowadzone przez Fostera Hewitta, nadawane w radio od wybrzeża wschodniego do zachodniego.
W 1942 roku, w czasie wielkiego kryzysu i II wojny światowej liga zmniejszyła się do sześciu zespołów, zwanych później jako "Original Six" (dalej "Pierwotna Szóstka"). Maurice Richard był pierwszym zawodnikiem który strzelił 50 goli w sezonie 1944-45. Dziesięć lat później Richard został zawieszony za napaść na sędziego liniowego co doprowadziło do rozruchów w Montrealu, zwanych jako „zamieszki Richarda”. W 1946 roku zadebiutował Gordie Howe, który przeszedł na emeryturę 35 lat później jako lider wszech czasów NHL w ilości zdobytych bramek i punktów. Pierwszym nie-białym zawodnikiem w NHL był „China Clipper” Larry Kwong grając w 1948 roku w New York Rangers. Pierwszym czarnym zawodnikiem w NHL był Willie O’Ree grając w Boston Bruins w 1958 roku. W 1959 roku pierwszym bramkarzem używającym maski w NHL został Jacques Plante z Montreal Canadiens.
Okres „Pierwotnej Szóstki” zakończył się w 1967 roku wraz z rozszerzeniem ligi o sześć nowych zespołów. Nowo utworzone zespoły utworzyły Dywizję Zachodnią, podczas gdy istniejące utworzyły Dywizję Wschodnią. NHL, chcąc dalej się rozwijać, poszerzyło ligę o kolejne sześć zespołów od 1974 roku. Ta kontynuacja ekspansji miała związek z konkurencją z WHA (World Hockey Association), ligą funkcjonującą od 1972 do 1979 roku walczącą z NHL o graczy i rynki marketingowe. Bobby Hull był najsłynniejszym graczem który przeszedł do konkurencyjnej ligi, podpisując kontrakt wart 2,75 mln dolarów z Winnipeg Jets. NHL zaangażował się w gry międzynarodowe w połowie lat 70. począwszy od serii spotkań SUMMIT (pol. szczyt) w 1972 roku, w których to spotkaniach najlepsi kanadyjscy gracze NHL spotykali się z graczami z ZSRR. Wyniki tej rywalizacji to cztery zwycięstwa Kanadyjczyków, trzy Sowietów i jeden remis. Gracze z bloku sowieckiego rozpoczęli grę w NHL po upadku żelaznej kurtyny w 1989 roku.
Kiedy liga WHA zakończyła swoje istnienie w 1979 roku, NHL wchłania cztery zespoły z tejże ligi, co doprowadza iż NHL składa się z 21 zespołów i ta liczba zespołów pozostanie niezmienna aż do 1991 roku, kiedy to do ligi został dołączony zespół San Jose Sharks. Od tego czasu liga wzrosła od 22 zespołów w 1992 roku aż do 31 dziś, rozprzestrzeniając się na całym terytorium USA. Liga przeżyła poważne kryzysy w sezonach 1994/1995 i 2004/2005, kiedy to z powodu lokautu sezony zostały skrócone, a sezon 2004/2005 po raz pierwszy w historii nie został w ogóle rozegrany. Wayne Gretzky w 1994 roku pobił rekord Gordiego Howe’a dotyczący strzelonych bramek w sezonie notując 802. gola w karierze. Mario Lemieux pokonał chłoniaka nieziarniczego, kończąc karierę w NHL i zdobywając ponad 1700 punktów i dwa Puchary Stanleya. Zwiększenie nacisku na uważną grę obronną sprawił spadek liczby goli strzelanych w lidze w latach 90. co sprawiło, że niektórzy twierdzą iż poszerzenie ligi o kolejne zespoły sprawiło zmniejszenie liczby dobrych zawodników występujących w lidze. Od 1998 roku zespół przegrywający w dogrywce otrzymuje 1 punkt w celu zmniejszenia liczby gier kończących się remisami w regulaminowym czasie gry. Po sezonie 2004/2005 całkowicie wyeliminowano remisy wprowadzając karne po nierozstrzygniętym spotkaniu tak, aby każdy mecz miał zwycięzcę.
Tło i założenie NHL.
Pierwsze próby założenia zorganizowanych rozgrywek hokeja na lodzie przypadają na koniec lat 80. XIX wieku. Wcześniej zespoły rywalizowały w rzadkich turniejach i konkursach. W 1887 roku cztery kluby z Montrealu utworzyły AHAC (Amateur Hockey Association of Canada) z terminarzem rozgrywek. W 1892 roku gubernator Kanady Lord Stanley ufundował puchar swego imienia dla zwycięzcy kanadyjskich rozgrywek powołując Philipa Danskena Rossa i szeryfa Johna Sweetlanda jako jego powierników. Został on przyznany mistrzowi AHAC Montreal Hockey Club a następnie przyznawano go najlepszej drużynie w rozgrywkach. W 1904 roku IHL (International Hockey League) działająca wokół jeziora Michigan, była pierwszą w pełni profesjonalną ligą która jednak przetrwała tylko dwa sezony. Rekrutując zawodników IHL przejmowało najlepszych zawodników z klubów amatorskich co sprawiło osłabienie lig amatorskich takich jak choćby OHA (Ontario Hockey Association). W sezonie 1905/1906 powstała ECAHA (Eastern Canada Amateur Hockey Association), która zatrudniała u siebie zarówno profesjonalistów jak i amatorów, przez co IHL upadło. Wojny finansowe o najlepszych zawodników sprawiły, że wiele drużyn ECAHA straciło mnóstwo pieniędzy, co doprowadziło do upadku ligi 25 listopada 1909 roku. W wyniku rozpadu ECAHA powstały nowe dwie ligi: CHA (Canadian Hockey Association) i NHA (National Hockey Association). CHA nie dokończyło sezonu gdyż najlepsi zawodnicy odeszli do lepiej finansowanego NHA. W 1914 roku powstała na zachodnim wybrzeżu PCHA (Pacific Coast Hockey Association) i od tej pory mistrz NHA spotykał się w walce o Puchar Stanleya ze zwycięzcą PCHA, kończąc tym samym erę tzw. „challenge”.
NHL powstała wraz z zawieszeniem rozgrywek NHA w 1917 roku. Po bezskutecznej próbie rozwiązania problemów z Eddiem Livingstonem, właścicielem Toronto Blueshirts, dyrektorzy trzech innych franczyz z NHA a więc Montreal Canadiens, Montreal Wanderers i Ottawa Senators, zawiesili NHA i utworzyli NHL, zastępując zespół Livingstone’a tymczasowym zespołem z Toronto – Toronto Arenas. Chociaż liga NHL była nowa, to w rzeczywistości była ona kontynuacją NHA. NHL przejęła konstytucję NHA, jej zasady mówiące że na tafli jednocześnie może przebywać sześciu zawodników w jednej drużynie, a nie jak w niektórych rozgrywkach po siedmiu. Sezon również został podzielony na zasadniczy i play-off. Właściciele NHL pierwotnie mieli rozegrać pod tą egidą tylko jeden sezon. Jednak rozgrywki NHA zostały zawieszone w 1918 roku a sama organizacja trwale przestała istnieć w 1920 roku. W 1921 roku trofeum za mistrzostwo NHL, Puchar O’Briena zostało przejęte jako trofeum NHL.
1917-1942 Założenie.
Wczesne lata.
Jedną z pierwszych gwiazd NHL był strzelec wielu bramek Joe Malone, który strzelił 44 gole w 20 meczach w pierwszym sezonie NHL, z których aż 5 strzelił w meczu otwarcia. On też ustanowił rekord strzelonych goli w jednym meczu strzelając ich 7. Po sześciu grach sezonu zespół Montreal Wanderers został zmuszony do wycofania się z rozgrywek po tym jak ich hala spłonęła. W sezonie 1918/1919 walka o Puchar Stanleya odbyła się pomiędzy Montreal Canadiens a mistrzem PCHA Seattle Metropolitans w czasie epidemii hiszpanki. Seria została odwołana po pięciu meczach, z powodu choroby zbyt wielu zawodników. Jeden z nich, Joe Hall z Canadiens zmarł kilka tygodni później.
We wczesnych latach 20. NHL konkurowało o najlepszych zawodników z Ameryki z PCHA i WCHL (Western Canada Hockey League). W rezultacie, hokeiści byli jednymi z najlepiej zarabiających sportowców w Ameryce. W połowie lat 20. NHL stało się najsilniejszą ligą hokejową. PCHA i WCHL w 1924 roku połączyły się ze sobą, ale ostatecznie upadły w 1926 roku. Victoria Cougars byli ostatnią drużyną spoza NHL której udało się zdobyć Puchar Stanleya, pokonując Canadiens w 1925 roku i rok później przegrywając z Montreal Maroons. NHL nadal rozwijała się dołączając do siebie Montreal Maroons i pierwszy zespół ze Stanów Zjednoczonych – Boston Bruins w 1924 roku. W 1926 roku NHL składa się z 10 zespołów. Drużyny coraz bardziej zaczęły zwracać uwagę na obronę, co sprawiło, że w sezonie 1928/1929 bramkarz Canadiens George Hainsworth zaliczył 22 mecze bez wpuszczonego gola, na rozegranych 44. Pozostaje to rekordem ligi. W odpowiedzi NHL zaczęło dopuszczać podania w strefie ofensywnej, co spowodowało wzrost liczby goli o około 2,5 raza. Aby powstrzymać tę falę NHL wprowadziło zasadę spalonego, która nie pozwala aby żaden zawodnik drużyny atakującej znalazł się w strefie ofensywnej przed zawodnikiem z krążkiem.
W przeciągu lat 20. Eddie Livingstone cały czas sądził się z NHL o swoje prawa, kierując sprawę nawet do Najwyższego Sądu Wielkiej Brytanii. Na początku 1927 roku zespół z Toronto został sprzedany Connowi Smythe'owi, który zmienił nazwę drużyny na Maple Leafs oraz obiecał zdobyć Puchar Stanleya w ciągu kolejnych pięciu lat. Wybudował Maple Leafs Gardens, gdzie radiowe relacje z meczów nadawał Foster Hewitt z podwieszonej „gondoli” na szczycie areny. 13 grudnia 1933 roku Eddie Shore szarżując na Ace'a Baileya spowodował u niego złamanie kości czaszki, w odwecie za domniemane wcześniejsze uderzenie kijem przez Baileya, a w rzeczywistości przez Kinga Clancy’ego, drużynowego kolegi Baileya. Pomimo pojawiania się w prasie nekrologów Baileya, udało mu się przeżyć, ale już nie wznowił kariery. Maple Leafs zorganizowali mecz dobroczynny Ace Bailey All-Star Benefit dzięki czemu uzbierano i przekazano 20 000 dolarów na rzecz Baileya i jego rodziny.
Wielki Kryzys.
W czasie kiedy Conn Smythe budował nową arenę, liczne zespoły doświadczyły problemów finansowych. Po upadku Philadelphia Quakers (pierwotnie Pittsburgh Pirates) i St. Louis Eagles (pierwotnie Ottawa Senators), NHL zmniejszyła się do ośmiu zespołów w sezonie 1935/1936. Montreal Canadiens cudem uniknął przenosin do Cleveland, Ohio, zanim konsorcjum biznesmenów z Montrealu wykupiło zespół. Kłopoty finansowe Canadiens zmusiły ich do sprzedaży swojej wielkiej gwiazdy Howiego Morenza. Kiedy Morenz strzelił gola przeciwko Canadiens w ostatnim dniu sezonu 1935, fani Montrealu wyrazili swoją opinie owacjami na stojąco. Morenz ostatecznie ponownie znalazł się w Montrealu. 28 stycznia 1937 roku w czasie meczu złamał on nogę w czterech miejscach. Zmarł 8 marca na zator wieńcowy. Zwłoki Morenza zostały wystawione na widok publiczny na środku tafli w Montreal Forum, 50 000 ludzi przybyło oddać mu hołd. Dla jego rodziny zorganizowano mecz charytatywny w listopadzie 1937 roku, gdzie zebrano 20 000 dolarów, a w którym to meczu Canadiens przegrali 5-6 z zespołem All-Star NHL.
W połowie lat 30. amerykański nacjonalista, właściciel Chicago Black Hawks Frederic McLaughlin, nakazał jako dyrektor generalny skomponować swój zespół tylko z amerykańskich graczy, w momencie gdy jedynym Amerykaninem grającym regularnie w lidze był Taffy Abel. Ostatecznie z ośmioma Amerykanami na czternastu graczy w składzie Black Hawks wygrali tylko 14 z 48 gier. W play-offach jednak pokonali Canadiens, New York Americans i Maple Leafs, by zostać jedynym zespołem w historii który wygrał Puchar Stanleya pomimo ujemnego bilansu sezonu zasadniczego. W Finałach 1942 Maple Leafs będący wielkim faworytem przegrywał już w serii 0-3 z piątymi po sezonie zasadniczym Detroit Red Wings. Toronto odbiło się od dna, zwyciężając pozostałe 4 spotkania i zostając pierwszą z czterech drużyn w historii które podniosły się po serii porażek 0-3.
Przed sezonem 1938/1939 klub Montreal Maroons upadł z powodu kłopotów finansowych, podobny los spotkał New York Americans przed sezonem 1942/1943. Liga została zredukowana do sześciu zespołów, rozpoczęła się era „Pierwotnej Szóstki”. Przez braki w kadrach poszczególnych drużyn liga była bliska zmniejszenia do pięciu zespołów przed następnym sezonem. Z powodu braku zawodników, którzy zostali wezwani na front II wojny światowej, drużyny zostały zmuszone do walki ze sobą o graczy. Z zaledwie piątką zawodników z zeszłorocznego składu dyrektor New York Rangers Lester Patrick zasugerował zawieszenie gry swojego zespołu na czas trwania wojny, ale wycofał się jednak ze swojej decyzji.
1942-67 Pierwotna szóstka.
Okres powojenny.
W lutym 1943 roku prezydent ligi Frank Calder upadł podczas spotkania i umarł niedługo potem. Red Dutton zgodził się objąć fotel prezydenta po zapewnieniu ze strony ligi, że zespół z Brooklynu (Americans) dalej będzie brać udział w rozgrywkach po wojnie. Kiedy inni właściciele wycofali się z tej obietnicy w 1946 roku, Dutton zrezygnował z prezesury. Z rekomendacji Duttona nowym prezesem ligi został Clarence Campbell w 1946 roku. Pozostał na tym stanowisku do czasu odejścia na emeryturę w 1977 roku. Na jego pierwsze 21 lat prezesury przypada okres gry tylko sześciu drużyn w lidze (Boston, Chicago, Detroit, Montreal, Nowy Jork i Toronto) o Puchar Stanleya i okres ten jest nazywany „złotym wiekiem hokeja”. NHL tego czasu opisuje bardzo intensywna rywalizacja tych drużyn i innowacje w grze które sprawiły, że stała się bardziej atrakcyjna. Pierwszy oficjalny mecz All-Star odbył się w Maple Leaf Gardens w Toronto 13 października 1947 roku aby pozyskać pieniądze na nowo utworzony Fundusz Rentowy NHL. NHL All-Star pokonał Maple Leafs 4-3 i zdobyli 25 000 dolarów kanadyjskich na tenże fundusz.
W 1940 roku Canadiens mieli w ataku „linię uderzeniową” składającą się z Elmera Lacha, Toe Blake’a i Maurice’a „Rocket” Richarda. W sezonie 1944/1945 Lach, Richard i Blake zajęli pierwsze trzy miejsca w klasyfikacji kanadyjskiej z odpowiednio 80, 73 i 67 punktami. Główną gwiazdą NHL tamtego okresu był Maurice Richard który zdobył 50 goli w 50 meczach, wyczyn którego nikt w historii ligi nie dokonał. Richard strzelił swojego 50. gola w Bostonie w 17. minucie 45. sekundzie trzeciej tercji finałowego meczu sezonu. 18 marca 1948 roku Larry Kwong „China Clipper” zostaje pierwszym nie-białym zawodnikiem w historii NHL. Zagrał w barwach Rangers przeciwko Canadiens w Montreal Forum. W marcu 1955 roku Richard został zawieszony do końca sezonu zasadniczego i play-offów, po tym jak otrzymał karę wykluczenia z gry za uderzenie kijem bostończyka Hala Laycoe a następnie uderzenie sędziego liniowego który próbował interweniować. Zawieszenie Richarda spowodowało falę gniewu fanów wobec prezydenta NHL Campbella który otrzymywał pogróżki aby nie pokazywał się na meczach w Montrealu. Pogróżki kierowali głównie francuskojęzyczni fani Montrealu oskarżając Campbella o uprzedzenie wobec francuskich Kanadyjczyków. Campbell był głuchy na ostrzeżenia i przybył na mecz 17 marca. Kibice, którzy uznali przybycie Campbella za prowokację, wygwizdali go oraz obrzucili jajkami i owocami. W trakcie meczu jeden z fanów rzucił w Campbella bombę z gazem łzawiącym, przez co wszyscy kibice, łącznie z Campbellem zostali ewakuowani. Fani opuścili budynek i zamieszki przeniosły się na miasto, zwane później jako „zamieszki Richarda” i "l'affaire Richard" . Richard stał się pierwszym zawodnikiem przekraczającym 500 zdobytych goli w karierze w dniu 19 października 1957 roku. Odszedł na emeryturę w 1960 roku jako ośmiokrotny zdobywca Pucharu Stanleya. Był też najlepszym strzelcem w historii zdobywając 544 bramki.
Jesienią 1951 roku właściciel Maple Leafs Conn Smythe obserwował kanały telewizyjne, starając się ustalić czy będzie to odpowiednie medium do nadawania hokeja na lodzie. Telewizja już wtedy miała wielu przeciwników aby puszczać tam NHL, między innymi w osobie Campbella. W 1952 roku, mimo iż tylko 10% Kanadyjczyków posiadała telewizor, kanał CBC (Canadian Broadcasting Corporation) rozpoczął nadawanie meczów NHL. Pierwsza transmisja odbyła się pierwszego listopada 1952 roku, pod nazwą „Hockey Night in Canada”, mecz komentował Foster Hewitt, a na tafli występowali Bruins i Maple Leafs w Maple Leaf Gardens. Transmisje wkrótce zaczęły być najchętniej oglądanymi programami w telewizji. Campbell obawiał się, iż transmisje sprawią, że liczba kibiców na meczach zmniejszy się, a Smythe myślał wręcz odwrotnie. CBS (Columbia Broadcasting System) rozpoczęła na próbę transmisje w Stanach w sezonie 1956/1957. Zdumieni popularnością audycji w następnym sezonie CBS transmitowało pakiet 21 spotkań. NHL na dobre zadomowiło się w telewizji. W 1949 roku liga zadecydowała, że powierzchnia lodu ma być pomalowana na biało, aby łatwiej było dostrzec krążek. W dniu 18 stycznia 1958 roku Willie O'Ree został pierwszym czarnoskórym hokeistą w NHL, zastępując kontuzjowanego gracza Bruins w meczu z Canadiens.
Pierwszym bramkarzem używającym maski w meczach NHL był Clint Benedict w sezonie 1930 aby chronić swój złamany nos. Szybko zrezygnował z maski gdyż jej projekt utrudniał mu widzenie akcji na tafli. 29 lat później, 1 listopada 1959 roku w meczu z New York Rangers bramkarz Jacques Plante zaczął bronić także w masce, od tej pory maski na stałe zadomowiły się w NHL. Pierwszy związek zawodowy zawodników został utworzony 12 lutego 1957 roku przez gracza Red Wings Teda Lindsaya, który był w radzie Funduszu Emerytalnego NHL od 1952 roku. Lindsay i jego koledzy zdenerwowali się kiedy odmówiono im wglądu do ksiąg Funduszu. Liga twierdziła, że nie może wypłacać zawodnikom wyższych uposażeń, ale zawodnicy z Komisji Emerytalnej twierdzili inaczej. Pomysł szybko zyskał na popularności i kiedy powstanie unii zostało ogłoszone niemal każdy zawodnik przystąpił do niej. Prowadzone przez Alana Eaglesona NHLPA (Stowarzyszenie graczy NHL) powstało w 1967 roku i szybko otrzymało akceptację właścicieli.
Dynastie.
Epoka „Pierwotnej Szóstki” to okres dynastii. Toronto Maple Leafs zdobyli pięć razy Puchar Stanleya pomiędzy sezonami 1944/1945 a 1950/1951. W Finałach 1951 Maple Leafs pokonali Canadiens 4-1 jedyny raz w historii, gdzie wszystkie mecze zakończyły się dogrywką. Od sezonu 1948/1949 Red Wings wygrali siedem z rzędu sezonów zasadniczych, rekord do dziś niepobity. W tym też czasie Red Wings zdobyli 4 Puchary Stanleya. W ciągu trwania Finałów 1952 została stworzona Legenda Ośmiornicy. Bracia Pete i Jerry Cusimano przynieśli martwą ośmiornicę do hali Detroit Olympia w czwartym meczu finałów. Mieli nadzieję, że ośmiornica będzie inspirować Detroit do ósmego zwycięstwa w play-offach dającego Puchar Stanleya. Detroit pokonało Montreal 3:0 i w tej sposób narodziła się tradycja ośmiornicy. Red Wings potykali się z Canadiens w Finałach NHL w latach 1954-56. Detroit wygrało w dwóch pierwszych latach ale już w 1956 roku zwyciężyli Canadiens zakańczając okres jednej dynastii i rozpoczynając nową. Canadiens zwyciężało w latach 1956-1960, 5 razy z rzędu które do dziś są rekordem ligi. Epoka „Pierwotnej Szóstki” zakończyła się w 1967 roku finałem pomiędzy dwukrotnym zwycięzcą z rzędu Canadiens a Maple Leafs. Toronto zamknęło tę erę wygrywając tamten finał, był to ich czwarty Puchar Stanleya zdobyty pomiędzy 1962 a 1967 rokiem. Był to też ich ostatni Puchar zdobyty w całej historii aż do dziś. Jednym zespołem spoza tej trójki (Canadiens, Leafs, Red Wings) któremu udało się w tamtym okresie zdobyć Puchar był zespół Chicago Blackhawks w 1961 roku.
1967-1992 Czas ekspansji.
Lata rozszerzeń.
W 1963 roku prezes Rangersów William Jennings zaproponował innym zarządcom poszerzenie ligi o amerykańskie wybrzeże zachodnie poprzez dodanie od sezonu 1964/1965 dwóch nowych zespołów. Chociaż prezesi nie zgodzili się na ten wniosek, temat ekspansji NHL wciąż powracał na nowo. W 1965 roku zdecydowano się podwoić liczbę zespołów w NHL, wprowadzając do niej 6 nowych zespołów. W lutym 1966 roku prezesi spotkali się i przyznali prawa do franczyzy dla Los Angeles, Minnesoty, Filadelfii, Pittsburgha, Oakland i St. Louis. Liga odrzuciła wnioski Baltimore, Buffalo i Vancouver. W Kanadzie zapanowało powszechne oburzenie na odrzucenie wniosku Vancouver, jednak ostatecznie 3 lata później franczyza z Vancouver, grająca wcześniej w WHL (Western Hockey League) została włączona do ligi wraz z Buffalo Sabres od sezonu 1970/1971.
W dniu 13 stycznia 1968 roku nowicjusz zespołu North Stars Bill Masterton został pierwszym i jak dotąd jedynym zawodnikiem który zmarł w wyniku obrażeń odniesionych w meczu NHL. Na początku meczu z Oakland Masterton został zaatakowany przez dwóch graczy powodując jego upadek do tyłu na głowę. Masterton został przewieziony do szpitala z ogromnymi obrażeniami głowy, gdzie 2 dni później zmarł. W dalszej części sezonu zostało utworzone trofeum Billa Mastertona przyznawane za grę fair play przez Związek Redaktorów NHL. Po śmierci Mastertona gracze coraz częściej zaczęli używać kasków, aż od sezonu 1979/1980 ich użycie stało się w lidze obowiązkiem.
W sezonie 1968/1969, w trzecim sezonie gry w NHL, obrońca Bobby Orr strzelił 21 goli, ustanawiając rekord bramek strzelonych przez obrońcę prowadząc go do zdobycia pierwszego z ośmiu z rzędu trofeów Norrisa dla najlepszego obrońcy ligi. W tym samym czasie kolega Orra z drużyny, Phil Esposito, stał się pierwszym graczem w historii ligi który przekroczył liczbę 100 punktów w sezonie, zdobywając ich aż 126. Utalentowany strzelec Orr zrewolucjonizował pojęcie obrońcy w hokeju, który od tej pory musiał zarówno dobrze grać w obronie, jak i dobrze strzelać z wysokości niebieskiej linii przeciwnej drużyny, z dystansu. Orr dwukrotnie zdobył trofeum Arta Rossa dla najlepszego strzelca NHL, jako jedyny obrońca w historii. Przewlekłe problemy Orra z kolanem męczyły go poprzez całą karierę. Orr grał w NHL przez 12 lat, aż do przejścia na emeryturę z powodu kontuzji w 1978 roku. Dorobek Orra to 270 goli i 915 punktów w 657 meczach, zdobył także trzykrotnie trofeum Harta dla MVP ligi.
Sezon 1970/1971 był 54. sezonem NHL. Dwa nowe zespoły, Buffalo Sabres i Vancouver Canucks zadebiutowały w Dywizji Wschodniej, natomiast Chicago Black Hawks zostali przeniesieni do Zachodniej Dywizji. Canadiens wygrali Puchar Stanleya pokonując Black Hawks w siedmiu meczach.
Lata 70. w NHL to czas ostrej i brutalnej gry. Najbardziej agresywną drużyną zwaną „Broad Street Bullies” stosującą ten sposób gry byli Philadelpia Flyers. Zawodnik Flyers Dave „Hammer” Schultz pobił w sezonie 1974/1975 rekord wszech czasów w minutach na ławce kar w całym sezonie – 472 minuty. Flyers wygrali w 1974 roku Puchar Stanleya jako pierwsza drużyna spośród nowych franczyz.
WHA (World Hockey Association).
W roku 1972 w obliczu konkurencji ze strony nowo utworzonej ligi WHA wielu graczy przeniosło się z NHL do WHA. Najsłynniejszy był transfer Bobby’ego Hulla z Black Hawks do Winnipeg Jets, który podpisał kontrakt wart 2,75 mln dolarów. Jego przenosiny do WHA od razu uwiarygodniły tę ligę jako naprawdę mocną. Po podpisaniu kontraktu przez Hulla kilku innych graczy odeszło do WHA i rozpoczęła się walka o zawodników pomiędzy ligami. Do momentu rozpoczęcia sezonu 1972/1973 aż 67 zawodników NHL przeszło do WHA. Początkowo NHL nie planowało następnych poszerzeń, ale zagrożenie ligi ze strony WHA spowodowało zmianę planów. Liga natychmiast ogłosiła poszerzenie ligi od 1972 roku o dwie nowe drużyny – New York Islanders i Atlanta Flames. Po sezonie 1972/1973 NHL ogłosiła dalsze poszerzenie począwszy od sezonu 1974/1975, dodając do ligi Kansas City Scouts i Washington Capitals. W ciągu zaledwie ośmiu lat liga poszerzyła się aż trzykrotnie do 18 drużyn.
W 1976 roku obie ligi miały poważne problemy finansowe. Nawiązała się dyskusja o połączeniu NHL z WHA. W 1976 roku po raz pierwszy od 40 lat NHL zatwierdziła relokacje franczyz: Scouts przenieśli się po dwóch latach istnienia z Kansas City do Denver, stając się Colorado Rockies, a California Golden Seals stała się Cleveland Barons. Dwa lata później, po nieudanej próbie połączenia Barons z Capitals i Vancouver, w końcu połączyli się z Minnesotą North Stars co sprawiło, że liczba zespołów w lidze zmniejszyła się do 17 w sezonie 1978/1979.
Próby połączenia NHL z WHA stały się faktem po przejęciu prezydentury NHL przez Johna Zieglera, następcy Clarence’a Campbella. WHA zakończyło działalność po sezonie 1978/1979, a zespoły Edmonton Oilers, Hartford Whalers, Quebec Nordiques i Winnipeg Jets dołączyły do NHL, sprawiając iż liga miała 21 zespołów i w takim formacie pozostała do 1991 roku. Połączenie skłoniło do powrotu na lód na ostatni sezon Gordiego Howe’a, w 1979/1980. Dzięki temu sezonowi Howe zakończył karierę zdobywając 801 bramek i 1850 punktów w NHL. Był to również ostatni sezon dla Atlanta Flames. Zespół miał średnią widownię na poziomie ok. 9800 osób na mecz i stracił ponad 2 mln dolarów. Zespół został sprzedany za 16 mln dolarów i przeniósł się na północ zostając Calgary Flames w sezonie 1980/1981. Dwa lata później sprzedano Colorado Rockies za 30 mln dolarów, przenosząc zespół do New Jersey w sezonie 1982/1983. Drużyna przyjęła nazwę New Jersey Devils.
Nowe Dynastie.
Chociaż liga poszerzyła się z sześciu do dwudziestu jeden zespołów, dynastie nadal panowały w NHL. Canadiens wygrali 4 z rzędu Puchary Stanleya począwszy od sezonu 1975/1976. W 1980 roku New York Islanders wygrali pierwszy z czterech z rzędu Pucharów, zaraz po serii Canadiens. Wyspiarze dominowali zarówno w sezonach zasadniczych jak i play-off, mając w składzie gwiazdy takie jak: Billy Smith, Mike Bossy, Denis Potvin i Bryan Trottier. W 1981 roku Bossy został pierwszym zawodnikiem od czasów Maurice’a Richarda w 1945 roku, który strzelił 50 goli w 50 meczach.
W sezonie 1982/1983 mistrzostwo zdobyli Edmonton Oilers. Oilers do zwycięstwa poprowadził Wayne Gretzky, który był już w składzie kiedy ekipa z Edmonton przenosiła się do NHL w 1979 roku. Zdobył 137 punktów w sezonie 1979/1980 i zdobył pierwszy z dziewięciu trofeów Harta dla najlepszego gracza NHL. Przez następne sezony Gretzky ustanawiał nowe rekordy NHL: 92 gole w sezonie 1981/1982, 163 asysty w 1985/1986 i 215 punktów w sezonie 1985/1986. Gretzky ustanowił również rekord zdobycia 50 bramek tylko w 39 meczach. Islanders i Oilers spotkali się w finale NHL gdzie po raz ostatni Islanders zwyciężyli. W kolejnym sezonie ponownie spotkali się w finale. Oilers wygrali serię w pięciu meczach i rozpoczęli okres nowej dynastii.
Prowadzeni przez Gretzky’ego i Marka Messiera, Oilers zdobyli 5 Puchar Stanleya pomiędzy 1984 a 1990 rokiem. 9 sierpnia 1988 roku właściciel Oilers Peter Packlington mający problemy finansowe sprzedał Gretzky’ego do LA Kings. Przybycie Gretzky’ego do Kings spopularyzowało hokej w Stanach Zjednoczonych. W drużynie Kings Gretzky pobił rekord Gordie Howe’a w ilości punktów w karierze. Mario Lemieux doprowadził Pittsburgh do Pucharów Stanleya w sezonach 1990/1991 i 1991/1992. Był utalentowanym napastnikiem, zdobył sześć trofeów Arta Rossa dla króla strzelców ligi i zdobył 199 punktów w sezonie 1988/1989, co daje mu 2. miejsce w historii za Gretzkym. Kariera Lemieux to ciągłe pasmo kontuzji, oraz walka z nowotworem, chłoniakiem nieziarniczym, co spowodowało, że zakończył karierę w 1997 roku. W 2000 roku powrócił do gry w NHL i zakończył ostatecznie karierę w 2006 roku z ponad 1700 punktami na koncie.
Upadek Żelaznej Kurtyny.
NHL po raz pierwszy brał udział w grach międzynarodowych w połowie lat 70., począwszy od serii „Summit” („Na Szczycie”) w 1972 roku, w której to najlepsi kanadyjscy gracze NHL potykali się z reprezentacją ZSRR. W serii 8 meczów po 3 zwycięstwach Kanady i remisie w ostatnim meczu Paul Henderson przejął krążek na 34 sekundy przed końcem ostatniego meczu i pokonał bramkarza ZSRR Władisława Tretjaka, dzięki czemu Kanada zwyciężyła serię.
Podczas gdy gracze europejskiego pochodzenia byli od początku istnienia częścią NHL, to wciąż rzadkie były przypadki zatrudniania Europejczyków aż do 1980 roku. Bardziej otwarta na Europejczyków była liga WHA. Börje Salming był pierwszą europejską gwiazdą NHL i Finowie Jari Kurri i Esa Tikkanen, którzy pomogli Oilers w zwycięstwach w latach 80. WHA otwarło drzwi, gracze powoli dołączali do NHL ale żelazna kurtyna dalej przeszkadzała w transferowaniu zawodników z Europy Wschodniej. W 1980 roku Peter Šťastný z żoną i bratem Antonem Šťastným potajemnie uciekli z Czechosłowacji z pomocą właściciela Quebec Nordiques Marcela Aubuta. Ucieczka Šťastnego była szeroko komentowana w gazetach i przyczyniła się do pierwszego napływu Europejczyków do NHL. Mając nadzieję, że pewnego dnia zawodnicy ze wschodu będą mogli grać w NHL, zespoły wybierały graczy radzieckich w draftach w latach 80., w sumie 27 z bloku wschodniego w drafcie 1988/1989, na razie jednak jedynym sposobem ich przedostania się do NHL była nielegalna ucieczka zza żelaznej kurtyny. Krótko przed końcem sezonu 1988/1989 dyrektor Flames Cliff Fletcher ogłosił, że osiągnął porozumienie z władzami sowieckimi, które pozwoliły Siergiejowi Prjachinowi grać w Ameryce. Był to pierwszy raz kiedy gracz reprezentacji ZSRR mógł wyjechać z kraju. Niedługo potem radzieccy gracze zaczęli zalewać NHL. Drużyny przewidywały, że w latach 90. wielu zawodników trafi do NHL i w drafcie 1989 18 Sowietów zostało wybranych.
1992 – Dziś. Era nowoczesna.
Ekspansja na południe (1992-2000).
Era 21-zespołowej ligi zakończyła się w 1990 roku, kiedy NHL ujawniło ambitne plany podwojenia przychodów w lidze od 400 mln dolarów w ciągu dekady i doprowadzić do rozszerzenia ligi do 28 drużyn. NHL szybko zapowiedziała 3 nowe zespoły: San Jose Sharks od sezonu 1991/1992 oraz Ottawa Senators i Tampa Bay Lightning na sezon później. Tampa zapisała się w annałach NHL kiedy to bramkarka Manon Rheaume zagrała w meczu towarzyskim 23 września 1992 czyniąc z niej pierwszą kobietę która zagrała w drużynie NHL. Rok później do ligi dołączyły Mighty Ducks of Anaheim i Florida Panthers, jako zespoły numer 25 i 26 w lidze. Dwie nowe franczyzy powstały w celu zwiększenia zainteresowania i zysków z południowych stanów USA oraz całej Ameryki. Parcie na południe kontynuowano poprzez przenosiny w 1993 roku zespołu Minnesota North Stars do Dallas, w stanie Teksas, gdzie drużyna zaczęła nazywać się Dallas Stars.
W 1994 roku po raz pierwszy w historii doszło do lokautu z powodu braku porozumienia finansowego pomiędzy właścicielami klubów a Unią zawodników. W sezonie 1994/1995 lokaut trwał 104 dni i spowodował skrócenie sezonu z 84 gier do 48. Właściciele nalegali na salary cap (ograniczenie wynagrodzeń), zmiany w prawie dotyczącym wolnych agentów i arbitrażu w nadziei na ograniczenie wzrostów pensji, Unia zaś proponowała luxury tax (podatek od luksusu) polegający na odprowadzaniu podatku na rzecz ligi z wysokich kontraktów zawodniczych. Kiedy wydawało się, że sezon będzie stracony podczas 11 godzin rozmów udało się osiągnąć konsensus. Właścicielom nie udało się przeforsować pełnego salary cap, ale wynik okrzyknięto jako ich zwycięstwo. Umowa nie wystarczyła aby uratować dwie drużyny z najsłabszymi finansami z Kanady. Różnica przychodów pomiędzy dużymi i małymi klubami, pogorszona jeszcze słabą kondycją dolara kanadyjskiego zmusiła Quebec Nordiques do przenosin do Denver, aby stać się Colorado Avalanche w 1995 roku. Natomiast w następnym roku Winnipeg Jets przenieśli się do Phoenix, w stanie Arizona, stając się Phoenix Coyotes. W kolejnym roku, 1997, Hartford Whalers stali się Carolina Hurricanes. NHL kontynuowało swoją ekspansje na południowe Stany. W 1998 roku do ligi dołącza Nashville Predators, a następnego roku Atlanta Thrashers. W celu dalszej ekspansji na nowe ryki NHL zdecydowała się aby jej gracze wystąpili po raz pierwszy w historii, na Zimowych Igrzyskach Olimpijskich w Nagano w 1998 roku. W 2000 roku do ligi dołączyły dwie nowe drużyny, powiększając tym samym liczebność ligi do 30 drużyn. NHL powróciło do Minnesoty, tworząc zespół Minnesota Wild, oraz dodając Columbus Blue Jackets, z Ohio.
Lokaut 2004/2005.
W 2004 roku właściciele klubów twierdzili, że pensje graczy wzrosły znacznie szybciej niż przychody klubów, a liga jako całość straciła ponad 300 mln dolarów w sezonie 2002/2003. W rezultacie 15 września 2004 Gary Bettman, prezydent NHL, ogłosił, że właściciele ponownie zablokowali sezon 2004/2005. 16 lutego 2005 roku Bettman zapowiedział odwołanie całego sezonu. Po raz kolejny właściciele obstawali przy rygosrystycznym ograniczeniu płac, której zawodnicy nie chcieli brać pod uwagę. Odwołanie sezonu doprowadziło do konfliktów wewnątrz unii NHLPA. Prezydent NHLPA Trevor Linden i dyrektor Ted Saskin przejęli negocjacje od dyrektora wykonawczego Boba Goodenowa. Na początku lipca obie strony doszły do porozumienia. Umowa zaprowadziła rygorystyczne ograniczenie płac, związane z przychodami ligi, z czego 24 procent miało być przeznaczone na wynagrodzenia.

</doc>
<doc id="3163931" url="https://pl.wikipedia.org/wiki?curid=3163931" title="Kladnatá">
Kladnatá

Kladnatá (918 m n.p.m.) – szczyt w centralnej części Beskidu Śląsko-Morawskiego. Leży w głównym wododziale europejskim, na tym odcinku rozdzielającym zlewiska Morza Bałtyckiego na północy i Morza Czarnego na południu: stoki wschodnie odwadnia jeden ze źródłowych potoków Białej Ostrawicy (czes. Bílá Ostravice), a północne - potok Čeladenka, lewobrzeżny dopływ Ostrawicy, należącej do dorzecza Odry, natomiast stoki południowe i południowo-zachodnie odwadniają źródłowe dopływy Rożnowskiej (czyli Dolnej) Beczwy, należącej do dorzecza Dunaju.
Wierzchowina szczytowa łagodna, wyraźnie rozciągnięta w kierunku z południowego zachodu na północny wschód. Góra w całości zalesiona, bez szerszych widoków, jednak mimo to dość często odwiedzana przez turystów. Przez Kladnatą (nieco na zachód od jej głównego wierzchołka) przebiega bowiem grzbietowy, czerwono znakowany szlak turystyczny z Třeštíka na Pustevny, natomiast jej północnymi zboczami – żółto znakowany szlak z miejscowości Staré Hamry w dolinie Ostrawicy do Górnej Beczwy.

</doc>
<doc id="3163933" url="https://pl.wikipedia.org/wiki?curid=3163933" title="Parafia św. Mikołaja i Wniebowzięcia Najświętszej Maryi Panny w Stobnie">
Parafia św. Mikołaja i Wniebowzięcia Najświętszej Maryi Panny w Stobnie

Parafia św. Mikołaja i Wniebowzięcia Najświętszej Maryi Panny w Stobnie – znajduje się w dekanacie Brzeg Dolny w archidiecezji wrocławskiej. Erygowana w XIII wieku.
Proboszczem jest ks. mgr Zbigniew Bielewicz Kan. hon. ex. num. Kap. Koleg.

</doc>
<doc id="3163935" url="https://pl.wikipedia.org/wiki?curid=3163935" title="Źródło Pociesznej Wody">
Źródło Pociesznej Wody

Źródło Pociesznej Wody – duże źródło na Piątkowej Górze w Gorcach. Znajduje się poniżej drewnianego, zabytkowego kościoła Świętego Krzyża w Rdzawce, ale po drugiej stronie zakopianki. Położone jest na wysokości 645 m n.p.m. i daje początek potokowi Pocieszna Woda.
Według legendy na miejscu, gdzie obecnie stoi drewniany kościół zbójnicy napadli bogatego kupca, który na ich widok krzyknął: „Krzyżu święty ratuj mnie”. Nad jego głową pojawił się świetlisty krzyż, przerażeni tym zbójnicy uciekli, a w pobliżu wytrysnęło źródło wody. Okoliczna ludność nazwała je Pocieszną Wodą uważając, że daje ona „pocieszenie w zdrowiu”. Uważana była za leczniczą w chorobach nóg i oczu, pili ją i zabierali z sobą pielgrzymi, którzy z dalekich nieraz okolic przychodzili na odpust do kościoła na Piątkowej Górze.
Dawniej nieco powyżej źródła stała karczma, w której zatrzymywali się turyści wędrujący do Zakopanego i w Tatry, m.in. w 1834 gościł w niej Wincenty Pol. Józef Nyka podaje, że dawniej wodę ze źródła doprowadzono rurami do dworu w Rabce. Od 1977 źródło i jego otoczenie jest pomnikiem przyrody. Ochroną objęto obudowane ujęcie wody oraz drzewa w górnej części potoku. Są wśród nich: kasztanowce, klon jawor, lipa drobnolistna i jesiony.
Do Źródła Pociesznej Wody wzdłuż zakopianki doprowadzono ścieżkę spacerową od kościółka na Piątkowej Górze, można do niego dojść także szlakiem turystycznym z miejscowości Rabka-Zdrój. Źródło jest obudowane, znajduje się przy nim figurka Matki Bożej, tablica informacyjna dla turystów i ręczna pompa umożliwiająca nabranie wody.
Źródło Pociesznej Wody znajduje się w granicach miejscowości Chabówka w województwie małopolskim, w powiecie nowotarskim, w gminie Rabka-Zdrój.

</doc>
<doc id="3163936" url="https://pl.wikipedia.org/wiki?curid=3163936" title="Janusz Wegiera">
Janusz Wegiera

Janusz Henryk Wegiera (ur. 25 maja 1946 w Czeladzi, zm. 3 grudnia 2021 w Katowicach) – polski dziennikarz radiowy, autor tekstów piosenek i popularyzator polskiej twórczości artystycznej.
Życiorys.
Swoją działalność dziennikarską rozpoczął od współpracy (w 1964 r.) z miesięcznikiem „Jazz” i tygodnikami: najpierw „Nowa Wieś” (1966 r.), a w kilka lat później z „Panoramą” (1969 r.). W tym samym czasie prowadził w Polskim Radiu Katowice audycję „Pierwsza Liga Polskiej Piosenki”, by w kolejnych latach przedstawić między innymi cykl reportaży zatytułowanych „Co Ty o nich wiesz”. Był współtwórcą takich radiowych konkursów jak: „Chcę być gwiazdą” i „Artystyczne spojrzenia”. Od 1992 roku przez prawie dwadzieścia lat prowadził „Noc Samotnych” – audycję, w której rozmawiał ze słuchaczami w każdą czwartkową noc, prezentując przy tej okazji największe przeboje muzyki polskiej i światowej. Ostatnia jego propozycja to prowadzona od kilkunastu lat audycja „Gwiazdy z Winylowych Płyt”. Zainteresowanie audycją przyczyniło się do powrotu „na salony” czarnego krążka. Autor prezentuje w niej rozmowy z wykonawcami, twórcami i organizatorami muzycznego show-biznesu lat pięćdziesiątych i sześćdziesiątych XX wieku.
Janusz Wegiera to także autor tekstów piosenek. Napisał ich ponad 200. Jest członkiem Stowarzyszenia ZAiKS. W roku 2010 został wyróżniony nagrodą tego gremium za popularyzację polskiej twórczości rozrywkowej.
Najpopularniejsze piosenki napisane przez Janusza Wegierę to:
Krążek CD pod nazwą „Jubileusz – Janusz Wegiera Gwiazdy z Winylowych Płyt”, wydany przez Teddy Records TR CD 1054, zawiera 21 piosenek, z tekstami Janusza Wegiery.

</doc>
<doc id="3163937" url="https://pl.wikipedia.org/wiki?curid=3163937" title="Confessions of an Action Star">
Confessions of an Action Star

Confessions of an Action Star − amerykańsko-austriacki film fabularny z 2005 roku, napisany przez Davida Leitcha oraz wyreżyserowany przez Brada Martina. Leitch wystąpił w filmie także w roli głównej. Fabuła filmu skupia się na losach striptizera, który zostaje gwiazdą kina akcji. Obraz znany jest pod alternatywnymi tytułami: "Sledge: The Untold Story", "Confessions of an Action Hero" oraz "Sledge: The Story of Frank".

</doc>
<doc id="3163945" url="https://pl.wikipedia.org/wiki?curid=3163945" title="Rogue Status">
Rogue Status



</doc>
<doc id="3163950" url="https://pl.wikipedia.org/wiki?curid=3163950" title="Puchar Azji w Piłce Siatkowej Mężczyzn 2008">
Puchar Azji w Piłce Siatkowej Mężczyzn 2008

Puchar Azji w piłce siatkowej mężczyzn 2008 – rozgrywany był w Tajlandii w dniach 20 -26 września 2008. 8 czołowych krajowych reprezentacji rywalizowało w Nakhon Ratchasima. Pierwszym zwycięzcą Pucharu Azji została reprezentacja Iranu.
Rozgrywki grupowe.
Grupa A.
Tabela
Wyniki
Grupa B.
Tabela
Wyniki

</doc>
<doc id="3163951" url="https://pl.wikipedia.org/wiki?curid=3163951" title="The Vamps">
The Vamps

The Vamps – brytyjski zespół wykonujący muzykę z gatunku pop-rock, założony na początku 2012 roku. Swój pierwszy kontrakt płytowy zespół podpisał z wytwórnią Mercury Records w listopadzie 2012 roku. The Vamps wystąpili w roli supportu przed McFly na trasie "Memory Lane Tour" na początku 2013 roku. Wystąpili również na festiwalach i koncertach jako support przed takimi wykonawcami jak: The Wanted, McFly, Selena Gomez.
Historia.
James McVey (ur. 30 kwietnia 1994 w Bournemouth) w 2011 roku był już pod opieką managerów Richarda Rashmana i Joe O' Neilla z Prestige Management. McVey zdecydował, że chce stworzyć zespół i przez serwis internetowy YouTube poznał Bradleya Simpsona (ur. 28 lipca 1995 w Birmingham). Razem zaczęli pracować nad piosenkami, a Simpson został głównym wokalistą. W 2012 roku McVey i Simpson poznali Tristana Evansa (ur. 15 sierpnia 1994 w Exeter) na portalu społecznościowym Facebook. Jako ostatni do zespołu dołączył Connor Ball (ur. 15 marca 1996 roku w Aberdeen). W połowie 2013 roku, zespół zaczął publikować covery przebojów na YouTube.
22 lipca 2013 zespół opublikował swoją Pierwszą własną piosenkę pod tytułem "Wildheart" (później nazwa zmieniona na "Wild Heart"). Filmik został wyświetlony ponad 46 tysięcy razy w ciągu pierwszych dwóch dni. 6 sierpnia 2013 The Vamps opublikowali teledysk do swojego debiutanckiego singla "Can We Dance", który uzyskał ponad milion wyświetleń w ciągu dwóch tygodni od premiery. Singiel "Can We Dance" został oficjalnie wydany 29 września 2013 i zadebiutował na drugim miejscu brytyjskiej listy przebojów 6 października 2013, przegrywając jedynie z piosenką "Counting Stars" zespołu One Republic. 22 listopada 2013 The Vamps ogłosili, że ich drugim singlem zostanie utwór "Wild Heart". Trzy dni później piosenka miała swoją premierę w radiu i została wydana 19 stycznia 2014. Singiel dotarł na miejsce trzecie brytyjskiej listy przebojów.
13 marca 2014 zespół ogłosił, że ich debiutancki album ukaże się 14 kwietnia 2014 roku. 22 marca 2014 roku ogłoszono, że płyta będzie nosić tytuł "Meet the Vamps". 26 marca 2014 The Vamps wydali utwór "Last Night" jako trzeci singiel z płyty. Album "Meet the Vamps" dotarł na drugie miejsce list sprzedaży w Irlandii i w Wielkiej Brytanii.

</doc>
<doc id="3163952" url="https://pl.wikipedia.org/wiki?curid=3163952" title="Konstanty Lubstowski">
Konstanty Lubstowski

Konstanty Lubstowski herbu Leszczyc (zm. po 1680 roku), kasztelan bydgoski i nakielski.
Syn Adama (zm. 1635), dworzanina królewskiego i Jadwigi Zakrzewskiej. Brat Mikołaja (zm. 1684) i Kazimierza (zm. 1634). Czterokrotnie żonaty: m.in. z Barbarą Drzewiecką, Marianną Rogalińską, Zofią nieznaną z nazwiska, z której urodził się syn Rafał (zm. 1709/1710).
Od 1639 do 1640 był starostą kruszwickim. W latach 1657-1674 był kasztelanem bygdoskim. Według herbarza Uruskiego pełnił urząd kasztelana nakielskiego 1680. Podpisał elekcję Jana II Kazimierza w 1648 roku.
Od prymasa Wacława Leszczyńskiego otrzymał Sempolno.

</doc>
<doc id="3163953" url="https://pl.wikipedia.org/wiki?curid=3163953" title="Bielski Dom Kultury">
Bielski Dom Kultury

Bielski Dom Kultury(BDK) - miejski dom kultury, istniejący od 1957. Mieści się przy budynku przy ulicy 3 Maja 2 w Bielsku Podlaskim.
Historia.
W 1957 w Bielsku Podlaskim powstał Powiatowy Dom Kultury (PDK). Przy PDK działało wiele różnych zespołów wokalnych jak i tanecznych m.in.: Orkiestra Dęta, Chór, Zespół Tańca Towarzyskiego. Również uczono gry na instrumentach takich jak: gitara, akordeon, skrzypce, mandolina. W latach 1965-1974 przeprowadzono przebudowę i całkowity remont budynku. Oddano go do użytku we wrześniu 1974. Na podstawie zarządzenia nr 53/75 wydanego przez Wojewodę Białostockiego z dnia 31 lipca 1975 Powiatowy Dom Kultury został przemianowany na Bielski Dom Kultury. Od tamtego momentu formalnie działa na terenie Bielska Podlaskiego, choć do lat 90. instruktorzy BDK wspierali działalność kulturalną pobliskich gmin. Od 1990 działalność Bielskiego Domu Kultury jest finansowana przez Samorząd Miasta Bielska Podlaskiego. Przy Bielskim Domu Kultury funkcjonowało kiedyś kino "Znicz".
Dyrekcja.
Pierwszym kierownikiem PDK był Mikołaj Jakowiuk. Jego następcami w latach 1957-1974 byli: Aleksander Morawski, Aleksy Karpiuk, Jan Wojciuk, Stanisław Piasecki. Od 1 września 1974 do 31 grudnia 1974 kierownikiem była Teresa Sawicka. 1 stycznia 1975 kierownikiem Powiatowego Domu Kultury został Sergiusz Łukaszuk. W styczniu 2013 Sergiusz Łukaszuk został zastąpiony przez Małgorzatę Bil-Jaruzelską.
Struktura organizacyjna Bielskiego Domu Kultury (dane nieaktualne):

</doc>
<doc id="3163956" url="https://pl.wikipedia.org/wiki?curid=3163956" title="Rica Matsumoto">
Rica Matsumoto

 – japońska seiyū i piosenkarka popowa pochodząca z Jokohamy. Znana jest głównie z dubbingowania głosu syrenki Rikki (granej przez Caribę Heine) w japońskiej wersji serialu "H2O – wystarczy kropla" oraz rybki Florka w " Małej syrence", a także córki Jetsonów – Judy Jetson w filmie "". Dubbingowała głosy takich takich aktorek jak: Patricia Arquette, Drew Barrymore, Sandra Bullock, Renée Zellweger, Reese Witherspoon oraz Juliette Lewis. W anime występowała między innymi w roli Asha Ketchuma (jap. Satoshi) w seriach "Pokémon".

</doc>
<doc id="3163959" url="https://pl.wikipedia.org/wiki?curid=3163959" title="Andreson">
Andreson

Andreson, właśc. Andreson Dourado Ribas (ur. 23 kwietnia 1985 w Miguel Calmon) – brazylijski piłkarz występujący na pozycji obrońcy lub pomocnika w klubie Jacobina EC.
Kariera klubowa.
Wchowanek klubu Pão de Açúcar EC z São Paulo, gdzie w 2003 roku rozpoczął karierę na poziomie seniorskim. Z powodu braku członkostwa w federacji stanowej zespół ten występował w rozgrywkach spoza oficjalnego systemu ligowego CBF. W 2006 roku Andreson został wraz z innymi piłkarzami Pão de Açúcar EC wypożyczony do CA Juventus, w barwach którego grał w Campeonato Paulista. W styczniu 2007 roku podpisał kontrakt z litewskim zespołem FC Vilnius. 7 kwietnia 2007 roku zadebiutował w A lydze w zremisowanym 0:0 meczu przeciwko FK Vėtra. Ogółem w litewskiej ekstraklasie rozegrał on 20 spotkań i zdobył 1 bramkę.
W sierpniu 2007 roku Andreson odbył testy w Zagłębiu Sosnowiec, a następnie w ŁKS Łódź, który zdecydował się wypożyczyć go na rok z FC Vilnius. 15 września 2007 zadebiutował w I lidze w wygranym 3:0 meczu z Zagłębiem Sosnowiec. Na początku 2008 roku został on oddelegowany do gry w satelickim klubie ŁKS Stali Głowno, dla której rozegrał 1 ligowy mecz. Po zakończeniu sezonu 2007/08 powrócił on do Brazylii, gdzie występował w zespołach z niższych kategorii rozgrywkowych oraz - w sezonie 2016 - CD Monte Carlo z Makau.

</doc>
<doc id="3163960" url="https://pl.wikipedia.org/wiki?curid=3163960" title="Cegła dziurawka">
Cegła dziurawka



</doc>
<doc id="3163961" url="https://pl.wikipedia.org/wiki?curid=3163961" title="Przyszynka szlachetna">
Przyszynka szlachetna

Przyszynka szlachetna; szołdra ("Pinna nobilis") – małż słonowodny należący do rodziny Pinnidae. Jego muszla osiąga długość do 120 cm. Znajduje się pod ochroną.
Rozmieszczenie geograficzne.
"Pinna nobilis" to endemiczny gatunek Morza Śródziemnego. Zamieszkuje strefę przybrzeżną; może żyć na głębokościach od 0,5 do 60 m.
Środowisko.
Można go znaleźć na dnie morskim, ukrytego pod miękkimi osadami takimi jak drobny piasek i błoto. Jest przystosowany do życia w warunkach beztlenowych.
W ciągu ostatnich 20-30 lat populacja "Pinna nobilis" zmniejszyła się ze względu na połowy i zakotwiczenia statków. Jaja, larwy i dorosłe osobniki giną przez zanieczyszczenia chemiczne wód.
Morfologia.
Muszla małża osiąga zwykle rozmiary 91 cm, jej kształt różni się w zależności od siedlisk w których przebywa. Gatunek wykazuje szczególną wrażliwość na zanieczyszczenia środowiska oraz jest narażona na zniszczenia muszli. Przymocowuje się do skał za pomocą silnego bisiora, złożonego z wielu jedwabistych nici. Są to włókna keratynowe osiągające 6cm, wydzielane przez gruczoł bisiorowy. Wnętrze muszli "Pinna nobilis" pokryte jest warstwą perłową.

</doc>
<doc id="3163963" url="https://pl.wikipedia.org/wiki?curid=3163963" title="Teófilo Benito">
Teófilo Benito

Teófilo Benito (ur. 22 lipca 1966 w Alcolea de Calatrava, zm. 15 sierpnia 2004 w Madrycie) – hiszpański lekkoatleta, specjalizujący się w biegach średniodystansowych.
W 1986 zajął 14. miejsce w biegu na 1500 m na igrzyskach Dobrej Woli z czasem 3:45,88 s. W 1987 zdobył brązowy medal igrzysk śródziemnomorskich na tym samym dystansie z czasem 3:41,27 s. Dwukrotnie startował na mistrzostwach świata: w 1987 i 1991. Na obu imprezach odpadł w półfinale. W 1987 zajął 8. miejsce w swoim biegu z czasem 3:41,89 s, a w 1991 był 6. w swoim biegu z czasem 3:41,61 s.
Popełnił samobójstwo 15 sierpnia 2004, skacząc z ósmego piętra hotelu Puerta Castilla w Madrycie. Pochowany został cztery dni później w El Vendrell.
Rekordy życiowe:

</doc>
<doc id="3163964" url="https://pl.wikipedia.org/wiki?curid=3163964" title="Rieju Tango 250">
Rieju Tango 250

Rieju Tango 250 – motocykl łączący w sobie cechy motocykli klasy supermoto i fun-bike. Tango 250 wyposażony jest we włoskie zawieszenie PAIOLI (170mm/180mm), hamulce francuskiej firmy AJP (260mm/200mm), osprzęt marki DOMINO.
W modelach od 2011 r. 4-suwowy silnik OHV o pojemności 223cc dostarcza chiński LONCIN.

</doc>
<doc id="3163966" url="https://pl.wikipedia.org/wiki?curid=3163966" title="Parafia Najświętszego Imienia Maryi w Czepielowicach">
Parafia Najświętszego Imienia Maryi w Czepielowicach

Parafia Najświętszego Imienia Maryi – rzymskokatolicka parafia w Czepielowicach. Parafia należy do dekanatu Brzeg północ w archidiecezji wrocławskiej.
Historia parafii.
Parafia została erygowana w 1958 roku. Obsługiwana jest przez księży archidiecezjalnych.
Liczba mieszkańców i zasięg parafii.
Parafia liczy 2227 mieszkańców, swym zasięgiem duszpasterskim obejmuje ona miejscowości:

</doc>
<doc id="3163968" url="https://pl.wikipedia.org/wiki?curid=3163968" title="Gregorio Rojo">
Gregorio Rojo

Gregorio Rojo Sagredo (ur. 3 maja 1920 w Villalomez, zm. 8 maja 2006 w Barcelonie) – hiszpański lekkoatleta, długodystansowiec.
Lata młodości i początki kariery.
Rojo urodził się 3 maja 1920 w małej wiosce Villalomez w rolniczej rodzinie. Jego kariera sportowa rozpoczęła się podczas odbywania służby wojskowej w Barcelonie w 1939 roku (przynależał do Aquarterament d´Artilleria 44 de Sant Andreu), gdy zobaczył grupkę żołnierzy w trakcie ćwiczeń. Jeden z sierżantów dostrzegł u niego talent lekkoatletyczny i zalecił mu zapisanie się do klubu RCD Espanyol.
Kariera.
Zawody międzynarodowe.
W 1948 wystartował na igrzyskach olimpijskich, na których wystąpił w biegu na 5000 i 10000 m. Na krótszym dystansie odpadł w eliminacjach, zajmując 6. miejsce w swoim biegu eliminacyjnym z czasem 15:19,0 s, natomiast na dłuższym nie został sklasyfikowany w biegu finałowym. Jest także sześciokrotnym zwycięzcą memoriału Jeana Bouina z lat 1941, 1943-1945, 1948 i 1952. Na mistrzostwach świata w biegach przełajowych startował dwukrotnie: w 1949 był 30., a w 1952 zajął 46. miejsce.
Mistrzostwa kraju.
W 1942 został mistrzem Hiszpanii na 10000 m z czasem 35:00,6 s. Jest również trzykrotnym mistrzem kraju w biegu na 5000 m z 1943 (czas 15:43,2 s), 1945 (czas 15:59,2 s) i 1948 (czas 15:07,2 s). W 1942 został wicemistrzem Hiszpanii w biegach przełajowych z czasem 39:35,0 s oraz mistrzem Katalonii w tej samej konkurencji z czasem 36:53,8 s. W 1943 ponownie był drugi na mistrzostwach kraju w biegach przełajowych, tym razem uzyskując czas 42:16,8 s oraz zdobył tytuł mistrza Katalonii w tej konkurencji z czasem 33:47,0 s.
Rekordy kraju.
Pięciokrotnie ustanawiał rekordy Katalonii na różnych dystansach. Dwukrotnie na 2000 m: 10 maja 1945 na Estadi Olímpic Lluís Companys z czasem 5:40,8 s i 18 czerwca 1949 w tym samym miejscu z czasem 5:37,6 s, jednokrotnie na 5000 m: 23 maja 1942 na Estadi Olímpic Lluís Companys z czasem 14:53,6 s i dwukrotnie na 10000 m: 18 kwietnia 1943 na Estadi Olímpic Lluís Companys z czasem 31:36,8 s i 15 maja 1947 w tym samym miejscu z czasem 31:32,6 s. Wszystkie te wyniki były również rekordami Hiszpanii.
Przynależność klubowa.
W latach 1940-1945 reprezentował RCD Espanyol, a od 1946 do zakończenia kariery w 1957 był zawodnikiem FC Barcelona.
Losy po zakończeniu kariery.
Po zakończeniu kariery zawodniczej został trenerem, pełniąc m.in. funkcję trenera hiszpańskiej kadry w biegach przełajowych (1959-1974), czy dyrektora technicznego sekcji lekkoatletycznej FC Barcelona. W latach 1995 i 1998 otrzymywał nagrodę trenera roku w Hiszpanii. Jego podopiecznymi byli m.in. Francisco Aritmendi, Vicente Egido, José Manuel Abascal, Reyes Estévez, Martín Fiz i Teófilo Benito. Karierę trenerską zakończył w 2001.
Śmierć i pogrzeb.
Rojo zmarł 8 maja 2006 w Barcelonie z powodu chorób układu krążenia. Jego pogrzeb odbył się 10 maja 2006 w tym samym mieście.
Życie prywatne.
Był żonaty z Roser Cutié.

</doc>
<doc id="3163970" url="https://pl.wikipedia.org/wiki?curid=3163970" title="Parafia św. Michała Archanioła w Karłowicach">
Parafia św. Michała Archanioła w Karłowicach

Parafia św. Michała Archanioła w Karłowicach – znajduje się w dekanacie Brzeg północ w archidiecezji wrocławskiej. Erygowana w XVI wieku.
Obsługiwana przez księży archidiecezjalnych. Jej proboszczem jest Ks. mgr Andrzej PLEWA RM - ust. 2015.

</doc>
<doc id="3163972" url="https://pl.wikipedia.org/wiki?curid=3163972" title="Parafia Świętych Apostołów Piotra i Pawła w Mąkoszycach">
Parafia Świętych Apostołów Piotra i Pawła w Mąkoszycach

Parafia Świętych Apostołów Piotra i Pawła w Mąkoszycach – rzymskokatolicka parafia, należy do dekanatu Brzeg północ w archidiecezji wrocławskiej.
Historia parafii.
Parafia została założona w XIII wieku. Obsługiwana jest przez księży archidiecezjalnych. W latach 1997-2020 jej gospodarzem był ksiądz kanonik honorowy kapituły katedralnej ks. Antoni Akińcza, który zmarł nagle i został pochowany na miejscowym cmentarzu. Jej administratorem jest ksiądz Mariusz Woskowicz .
Liczba wiernych i zasięg parafii.
Parafia liczy 1936 wiernych zamieszkałych w miejscowościach: Mąkoszyce, Borucice, Książkowice, Marianowice, Nowy Świat, Raciszów, Rogalice, Smolarka i Tarnowiec.

</doc>
<doc id="3163974" url="https://pl.wikipedia.org/wiki?curid=3163974" title="Kościół św. Jakuba Apostoła w Ścinawce Dolnej">
Kościół św. Jakuba Apostoła w Ścinawce Dolnej

Kościół św. Jakuba Apostoła w Ścinawce Dolnej – główna świątynia parafii św. Jakuba w Ścinawce Dolnej. Kościół został wzniesiony w roku 1904 w stylu neoromańskim. 
Historia.
Pierwszy kościół wybudowany w tym miejscu był wzmiankowany w roku 1322. Był to obiekt drewniany w roku 1530 został zastąpiony świątynią murowaną. Obecny kościół był wznoszony w latach 1900-1904 i został konsekrowany 1 października 1904, zaraz po zakończeniu budowy.
Architektura.
Kościół został wzniesiony na planie prostokąta, posiada jedną nawę i masywną wieżę z ostrosłupowym hełmem, postawioną na osi bryły. Świątynia posiada transept, prezbiterium, wielobocznie zamkniętą apsydę i jest nakryta dachami dwuspadowymi. Na dachu, na skrzyżowaniu nawy z transeptem jest przysadzista sygnaturka. Wewnątrz znajdują się fragmenty późnogotyckiego tryptyku z przełomu XV i XVI w. i gotycka polichromowana rzeźba Matki Bożej z Dzieciątkiem i pieta z XV wieku. Poza tym jest tam też kilka figur z XIX w., noszących cechy sztuki ludowej. Pozostałe wyposażenie świątyni pochodzi z okresu jej budowy. 

</doc>
<doc id="3163975" url="https://pl.wikipedia.org/wiki?curid=3163975" title="Tôru Furuya">
Tôru Furuya



</doc>
<doc id="3163976" url="https://pl.wikipedia.org/wiki?curid=3163976" title="Ulica Kłopot w Warszawie">
Ulica Kłopot w Warszawie

Ulica Kłopot – ulica w warszawskich dzielnicach Śródmieście i Wola, obecnie biegnąca wzdłuż torów kolei obwodowej na tyłach centrum handlowego Westfield Arkadia. Zaczyna się ok. 200 metrów na wschód od ronda Jonasza Kofty i prowadzi w kierunku zachodnim do ulicy Burakowskiej. 
Historia.
Ulica widnieje już na mapach pochodzących z XVIII wieku. W XIX wieku, po wybudowaniu Cytadeli Warszawskiej, był przedłużeniem ulicy Bonifraterskiej i łącząc się z Pokorną tworzyła jedną z najważniejszych północnych tras wylotowych z miasta. W czasach międzywojennych został odcięty od Żoliborza przez rozbudowywaną linię kolejową oraz przedzielony na dwie części w ramach porządkowania układu komunikacyjnego w sąsiedztwie Dworca Gdańskiego. Funkcję głównej arterii prowadzącej ze Śródmieścia w kierunku północnym przejął wiadukt łączący ulice Bonifraterską i Mickiewicza. Wojna nie przyniosła większych zmian, ale już w 1948 roku, po powstaniu ulicy Nowotki (dziś Andersa) południowa część Kłopotu została zlikwidowana, a jedenaście lat później, po otwarciu ulicy Buczka (dziś Słomińskiego), ulica Kłopot praktycznie zanikła.
Na początku XXI wieku, uznając dotychczasowy przebieg za zatarty, rozważano przywrócenie historycznej nazwy na terenie osiedla budowanego w miejscu nieodległej zajezdni autobusowej Inflancka. Ostatecznie, Rada Warszawy przywróciła nazwę Kłopot, nadając ją nowej ulicy, stanowiącej przedłużenie historycznego przebiegu w kierunku zachodnim.
Nazwa.
Nazwa ulicy Kłopot nie pochodzi od synonimu wyrazu „problem”, lecz od nazwiska Mateusza Kłopockiego, łowczego z województwa rawskiego, który osiadł na Muranowie i został właścicielem ziem w okolicy dzisiejszego Dworca Gdańskiego.
Przebieg historyczny.
Oryginalny szlak ulicy Kłopot pozostał widoczny jedynie w przebiegu kilkudziesięciometrowej długości alejki, stanowiącej dojazd do ogródków działkowych leżących w sąsiedztwie Dworca Gdańskiego.
Pod ulicą Kłopot, w tym także odcinkiem zlikwidowanym w okresie międzywojnia, powstał istniejący do dziś kolektor kanalizacyjny. Ponieważ konieczne było zapewnienie do niego dostępu, w jednym z bloków wzniesionych na początku XXI wieku przy ulicy Słomińskiego znajduje się wysoki na pięć kondygnacji i przebiegający ukosem względem fasady prześwit, pokrywający się z osią dawnej ulicy Kłopot.

</doc>
<doc id="3163977" url="https://pl.wikipedia.org/wiki?curid=3163977" title="Dom clearingowy">
Dom clearingowy



</doc>
<doc id="3163980" url="https://pl.wikipedia.org/wiki?curid=3163980" title="Team NetApp">
Team NetApp



</doc>
<doc id="3163981" url="https://pl.wikipedia.org/wiki?curid=3163981" title="LXQt">
LXQt

LXQt – środowisko graficzne zrealizowane jako wolne oprogramowanie dla uniksopodobnych systemów operacyjnych oraz innych zgodnych z POSIX systemów, w tym Linux i BSD. LXQt powstało dzięki współpracy twórców środowisk graficznych LXDE-QT i Razor-qt i połączeniu obu projektów w jeden.

</doc>
<doc id="3163982" url="https://pl.wikipedia.org/wiki?curid=3163982" title="Oddział Partyzancki Armii Krajowej „Wilk”">
Oddział Partyzancki Armii Krajowej „Wilk”

Oddział Partyzancki Armii Krajowej „Wilk” – oddział partyzancki (OP) Armii Krajowej utworzony w lipcu 1943 roku w wyniku połączenia oddziałów por. Władysława Szczypki i por. Jana Stachury z oddziałem Konfederatów Tatrzańskich dowodzonych przez Józefa Kurasia ps. „Ogień”. Początkowo oddział był zwany oddziałem „Lecha”, a kryptonim „Wilk” otrzymał 3 listopada 1943 roku. Po utworzeniu 1 Pułku Strzelców Podhalańskich AK we wrześniu 1944 roku, oddział „Wilk” wszedł w skład 1 batalionu tego pułku.
Historia oddziału.
16 lipca 1943 roku doszło do spotkania na Turbaczu por. Władysława Szczypki ps. „Lech” i por. Jana Stachury ps. „Adam” z kpr. Józefem Kurasiem ps. „Ogień” celem utworzenia oddziału partyzanckiego AK w Obwodzie Nowy Targ. W wyniku uzgodnień „Ogień” i piętnastoosobowa grupa ocalałych Konfederatów Tatrzańskich podporządkowała się Armii Krajowej. Dowódcą oddziału został „Lech”, zastępcą „Adam”, a mianowany do stopnia plut. podch. „Ogień”, szefem oddziału. Wraz z grupą „Lecha” (działającą na terenie Mszany) nowy oddział liczył w sierpniu 1943 roku ok. 30 ludzi i podzielony został na dwa plutony. Oddział został zaprzysiężony 8 sierpnia 1943 roku po nabożeństwie odprawionym przez kapelana ks. Józefa Kochana ps. „Krzysztof”. Bazą oddziału były szałasy na polanie Stawieniec pod Kudłoniem.
W wyniku tragicznego wypadku przy przestrzeliwaniu broni zginął 28 września por. Szczypka. Nowym dowódcą oddziału został dotychczasowy jego zastępca por. Jan Stachura ps. „Adam”. Został on jednak odwołany z tego stanowiska 15 listopada 1943 roku i jego miejsce zajął por. Krystian Więckowski ps. „Zawisza”, ówczesny komendant Obwodu AK Nowy Targ. Spowodowało to konflikt i por. Stachura wraz z częścią żołnierzy opuścił oddział „Wilka”.
W grudniu 1943 roku doszło do tragicznych w skutkach wydarzeń w obozie oddziału pod Czerwonym Groniem. Dowódca zezwolił, aby część oddziału spędziła święta Bożego Narodzenia w schronisku na Lubaniu prowadzonym przez Helenę i Ernesta Durkalców. Sam „Zawisza” udał się w odwiedziny do swojej żony pod Tymbark, przekazując dowództwo oddziału J. Kurasiowi. W drugi dzień świąt Bożego Narodzenia, wbrew rozkazom opuszczania obozu, Kuraś z II plutonem udał się do Ochotnicy Górnej, gdzie doszło do scysji z mieszkańcami wsi. W wyniku donosu na posterunek policji niemieckiej o obecności partyzantów w Ochotnicy, Niemcy, idąc po śladach partyzantów zaatakowali obóz pod Czerwonym Groniem. W walce 28 grudnia 1943 roku zginęło dwóch partyzantów: Franciszek Sral i Władysław Bem. Niemcy zniszczyli obóz oddziału. Rezultatem wydarzeń pod Czerwonym Groniem i konfliktu pomiędzy „Zawiszą” i „Ogniem” był ponowny rozpad oddziału. Po odejściu „Ognia” ze swoją grupą, w oddziale „Wilka” pozostało w styczniu 1944 roku zaledwie 17 ludzi.
19 lutego 1944 roku oddział „Wilka”, wzmocniony posiłkami AK z Kamienicy i Zabrzeży, opanował posterunek policji niemieckiej w Ochotnicy Dolnej, zdobywając znaczną ilość broni i wojskowego wyposażenia. Po udanej akcji oddział „Zawiszy” miał na celu dotarcie do przygotowanej ziemianki na polanie pod Koszarkami. Obciążeni łupem partyzanci nie byli w stanie dotrzeć do celu i po całodobowym marszu zatrzymali się na nocleg na Przysłopie. „Zawisza” nie wystawił warty i partyzanci zostali zaskoczeni przez niemiecką obławę rano, 21 lutego. W walce poległo pięciu partyzantów, a siedmiu zostało rannych. Po stronie niemieckiej zginęło trzech żołnierzy w tym SS-Oberscharführer Franz Maywald, oprawca z Palace.
W ramach przygotowań do Akcji Burza utworzony został w Inspektoracie Nowy Sącz 1 Pułk Strzelców Podhalańskich. Po zaprzysiężeniu pułku 24 września 1944 roku, oddział „Wilka” wszedł w skład 1 batalionu dowodzonego przez por. por. Lipczewskiego ps. „Andrzej”.
Polegli żołnierze oddziału „Wilk”.
Lista poległych żołnierzy oddziału:

</doc>
<doc id="3163983" url="https://pl.wikipedia.org/wiki?curid=3163983" title="Albatros brunatny">
Albatros brunatny

Albatros brunatny ("Phoebetria fusca") – gatunek ptaka z rodziny albatrosów (Diomedeidae). Występuje w południowej części Oceanu Atlantyckiego i Indyjskiego oraz na Oceanie Południowym, miejscami aż po Antarktydę. Zagrożony wyginięciem.
Systematyka.
Albatros brunatny należy do rodziny albatrosów z rzędu rurkonosych, do którego należą też oceanniki, nawałniki i burzykowate. Jest to gatunek monotypowy.
Zasięg występowania.
Albatros brunatny gniazduje na wyspach leżących na południu Oceanu Atlantyckiego (Gough, Tristan da Cunha) i Oceanu Indyjskiego (Wyspy Księcia Edwarda, Wyspa Mariona, Wyspy Crozeta, Wyspa Amsterdam i Wyspy Kerguelena).
Morfologia.
Albatros brunatny jest średniej wielkości albatrosem. Długość jego ciała to 85 cm, a rozpiętość skrzydeł to około 203 cm. Masa ciała dorosłego osobnika waha się od 2,1 do 3,4 kg. Jest brunatnobrązowy, na bokach głowy ma ciemniejsze pasma. Jego dziób jest czarny z pomarańczową lub żółtą bruzdą. Ogon tego albatrosa jest szeroki w kształcie rombu. Młode albatrosy są bardzo podobne do dorosłych, mogą mieć jaśniejsze pióra na karku i górnej części pleców.
Tryb życia.
Pokarm.
Odżywiają się kalmarami, skorupiakami, głowonogami, rybami i padliną.
Gniazdowanie.
Albatros brunatny jest ptakiem kolonijnym, jednak nie w takim stopniu jak inne albatrosy. Najczęściej kolonia składa się z około 50–60 par. Swoje gniazda budują na klifach i stromych zboczach.
Status.
Międzynarodowa Unia Ochrony Przyrody (IUCN) uznaje albatrosa brunatnego za gatunek zagrożony (EN – "Endangered") nieprzerwanie od 2003 roku, wcześniej – w 2000 roku – nadano mu status gatunku narażonego (VU – "Vulnerable"). Liczebność populacji tego ptaka szybko spada, prawdopodobnie wskutek negatywnego wpływu rybołówstwa. W 2012 roku liczebność populacji szacowano na 10 617 – 14 328 par lęgowych.

</doc>
<doc id="3163984" url="https://pl.wikipedia.org/wiki?curid=3163984" title="Kyōsei Tsukui">
Kyōsei Tsukui

 – japoński seiyū pracujący dla 81 Produce. Ma 164 cm wzrostu.

</doc>
<doc id="3163985" url="https://pl.wikipedia.org/wiki?curid=3163985" title="Edward Michael Egan">
Edward Michael Egan



</doc>
<doc id="3163989" url="https://pl.wikipedia.org/wiki?curid=3163989" title="Taeko Kawata">
Taeko Kawata

 – japońska aktorka głosowa. Była związana z agencją 81 Produce, obecnie freelancer. Znana głównie z ról Aralki Spadkowskiej z anime Dr Slump oraz z dubbingowania głosu różowej jeżycy Amy Rose z Sonic X. Dla japońskich wersji językowej podkładała głos najmłodszej córce "Simpsonów" Maggie Simpson oraz głos Lila DeVille w filmie animowanym "Pełzaki w Paryżu". Dubbingowała też głosy jednej z bliźniaczek – (Ashley Burke) w serialu "Bliźniaczki" w wersji japońskiej. Taeko Kawata ma 155 cm wzrostu.
Dubbing.
Live-action.
Oraz role epizodyczne w takich filmach i serialach jak:

</doc>
<doc id="3163990" url="https://pl.wikipedia.org/wiki?curid=3163990" title="Dominick John Lagonegro">
Dominick John Lagonegro



</doc>
<doc id="3163995" url="https://pl.wikipedia.org/wiki?curid=3163995" title="Robert Anthony Brucato">
Robert Anthony Brucato



</doc>
<doc id="3163999" url="https://pl.wikipedia.org/wiki?curid=3163999" title="Owocojad złotobrzuchy">
Owocojad złotobrzuchy

Owocojad złotobrzuchy ("Pipreola aureopectus") – gatunek małego ptaka z rodziny bławatnikowatych (Cotingidae). Występuje w północnej części Ameryki Południowej. Niezagrożony wyginięciem.
Taksonomia.
Gatunek opisał po raz pierwszy Frédéric de Lafresnaye w roku 1843. Opis ukazał się w czasopiśmie "Revue Zoologique, par la Société Cuvierienne". Autor nadał owocojadowi złotobrzuchemu nazwę "Ampelis aureopectus". Za miejsce zebrania holotypu wskazał „Santa Fé de Bogotá”. Wyróżnia się 3 podgatunki.
Podgatunki i zasięg występowania.
Wyróżnia się następujące podgatunki:
Środowisko.
Owocojad złotobrzuchy zasiedla niskie i średnie wysokości w wilgotnych lasach górskich i podgórskich. Spotykany także na ich obrzeżach i plantacjach kawy typu shade-grown coffee; zasiedla również wyższe lasy wtórne. Mimo upodobania do lasów wilgotnych, w Parku Narodowym Henri Pittier zdaje się unikać najwilgotniejszych miejsc. Przebywa w środkowych piętrach lasu.
Morfologia.
Długość ciała 16,5–17,5 cm. Owocojad złotobrzuchy to przysadzisty ptak, sprawiający wrażenie ociężałego i niezdarnego. Występuje wyraźny dymorfizm płciowy. Opis dotyczy podgatunku nominatywnego. U samca wierzch ciała jasny, trawiastozielony, niekiedy o niebieskawym odcieniu; ta sama barwa obejmuje pokrywy uszne oraz pokrywy skrzydłowe. Nad kantarkiem kolor ciemnieje, w trakcie obserwacji terenowych wygląda nawet na czarny. Lotki szarobrązowe z trawiastozielonymi chorągiewkami zewnętrznymi. Na lotkach III rzędu białe zakończenia. Broda wraz z czołem przybierają barwę ciemnozieloną. Gardło i górna część piersi złocistożółte; dalej w kierunku ogona upierzenie jaśnieje, przechodząc w cytrynowy na brzuchu oraz pokrywach podogonowych, które dodatkowo mają odcień zielony. Boki tułowia i piersi, podobnie jak wierzch ciała, pokrywają pióra trawiastozielone, sięgające aż do nogawic. W miejscach styku barwy żółtej z zieloną występują paski obu tych kolorów. U dorosłej samicy wierzch ciała upierzony jest jak u samca, z wyjątkiem ciemniejszego kantarka. Barwa biała pokrywa mniejszą powierzchnię na lotkach III rzędu. Gardło równomiernie pokrywają żółte i zielone pasy. Pozostała część spodu ciała głównie zielona, z niewielką ilością żółtych piór na środku piersi i nieco dalej na środku brzucha. Jasnożółte pokrywy podogonowe pokrywają zielone pasy. U samca dziób pomarańczowy do pomarańczowoczerwonego, u samicy szary. U obu płci nogi szarozielone. Tęczówki samicy żółtobiałe, samca od żółtobiałych po żółtopomarańczowe
Długość czaszki wynosi 37,2 mm, dla okazu nieokreślonej płci z Amerykańskiego Muzeum Historii Naturalnej. Masa ciała dla 11 zbadanych samców "P. a. decora" waha się między 34 a 46,5 g, zaś u 5 zważonych samic wynosi 34–60 g. Pozostałe wymiary, podane w milimetrach, przedstawia poniższa tabela.
Behawior.
Barwa dźwięku podobna jak u innych owocojadów, na przykład złotopierśnego ("P. jucunda"). "P. aureopectus" odzywa się wysokim, trwającym około 3 sekund, "psEEEE-e-e-e-e-ee-e-e". Tak samo jak inne gatunki z rodzaju "Pipreola", owocojad złotobrzuchy jest słabo poznany pod względem zachowania. Przebywa samotnie lub w parach, widywany w stadach wielogatunkowych. Obserwowany był siedzący długo nieruchomo. Żywi się małymi owocami, zrywanymi podczas siedzenia na gałęzi. Brak informacji na temat preferowanych gatunków.
Brak informacji o lęgach. W Kolumbii w okresie styczeń–czerwiec odłowiono 18 okazów o powiększonych jądrach lub jajnikach. Schaefer i Phelps (1954) zasugerowali, że szczyt sezonu lęgowego przypada na maj. 
Status i ochrona.
Przez IUCN gatunek klasyfikowany jest jako najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za spadkowy ze względu na utratę siedlisk. BirdLife International bierze owocojada złotobrzuchego pod uwagę w trakcie wyznaczania ostoi ptaków IBA; występuje w 15 obszarach uznanych za Important Bird Area. Należą do nich także obszary chronione, będące parkami narodowymi. W Kolumbii są to Park Narodowy Munchique i PN Tamá. W Wenezueli spotykany w parkach narodowych El Ávila, El Tamá, Guatopo, Macarao, Perijá, Sierra Nevada, Terepaima oraz Yacambú.

</doc>
<doc id="3164000" url="https://pl.wikipedia.org/wiki?curid=3164000" title="Gerald Thomas Walsh">
Gerald Thomas Walsh



</doc>
<doc id="3164001" url="https://pl.wikipedia.org/wiki?curid=3164001" title="Androni Giocattoli">
Androni Giocattoli



</doc>
<doc id="3164002" url="https://pl.wikipedia.org/wiki?curid=3164002" title="William Jerome McCormack">
William Jerome McCormack



</doc>
<doc id="3164006" url="https://pl.wikipedia.org/wiki?curid=3164006" title="Terence James Cooke">
Terence James Cooke



</doc>
<doc id="3164007" url="https://pl.wikipedia.org/wiki?curid=3164007" title="Te Zhong Jiu Yuan Ying Xiong">
Te Zhong Jiu Yuan Ying Xiong

Te Zhong Jiu Yuan Ying Xiong – hongkoński dramat filmowy w reżyserii Dereka Kwoka, którego premiera odbyła się 2 stycznia 2014 roku.
Film zarobił 11 920 000 lub 11 880 000 dolarów amerykańskich w Chińskiej Republice Ludowej oraz 3 281 737 w Hongkongu, 601 895 w Malezji i 209 716 w Singapurze.
Obsada.
Źródło: Filmweb
Nagrody i nominacje.
Źródło: Internet Movie Database

</doc>
<doc id="3164008" url="https://pl.wikipedia.org/wiki?curid=3164008" title="Bardiani Valvole-CSF Inox">
Bardiani Valvole-CSF Inox



</doc>
<doc id="3164013" url="https://pl.wikipedia.org/wiki?curid=3164013" title="Cofidis (grupa kolarska)">
Cofidis (grupa kolarska)



</doc>
<doc id="3164015" url="https://pl.wikipedia.org/wiki?curid=3164015" title="Hieronim Władysław Brzuchański">
Hieronim Władysław Brzuchański

Hieronim Władysław Brzuchański herbu Pobóg odmienny – podsędek nowogródzki w 1674 roku, poseł na zjazd warszawski i sejm pacyfikacyjny 1673 roku.

</doc>
<doc id="3164021" url="https://pl.wikipedia.org/wiki?curid=3164021" title="Parafia Wniebowzięcia Najświętszej Maryi Panny w Stobrawie">
Parafia Wniebowzięcia Najświętszej Maryi Panny w Stobrawie

Parafia Wniebowzięcia Najświętszej Maryi Panny w Stobrawie – znajduje się w dekanacie Brzeg północ w archidiecezji wrocławskiej. Erygowana w 1972 roku.
Obsługiwana przez księży archidiecezjalnych. Jej proboszczem jest ks. mgr Bogusław Kapica.

</doc>
<doc id="3164024" url="https://pl.wikipedia.org/wiki?curid=3164024" title="Topsport Vlaanderen">
Topsport Vlaanderen



</doc>
<doc id="3164031" url="https://pl.wikipedia.org/wiki?curid=3164031" title="Parafia św. Bartłomieja Apostoła w Szydłowicach">
Parafia św. Bartłomieja Apostoła w Szydłowicach

Parafia św. Bartłomieja Apostoła w Szydłowicach – rzymskokatolicka parafia, należy do dekanatu Brzeg północ w archidiecezji wrocławskiej.
Historia parafii.
Parafia została erygowana w 1945 roku. Obsługiwana jest przez księży archidiecezjalnych. Jej proboszczem od 2017 roku jest ks. Tomasz Luboiński . Księgi metrykalne: chrztów, ślubów i zgonów parafia prowadzi od 1945 roku. 
Zasięg parafii.
Do parafii należy 1548 wiernych z miejscowości: Błota, Dobrzyń, Leśna Woda, Myśliborzyce i Lednica. Przy parafii działają wspólnoty parafialne: Żywy Różaniec, Lektorzy, Ministranci, Schola, Rada Parafialna, Grupa Biblijna 
i Grupa Modlitewna św. Ojca Pio..

</doc>
<doc id="3164033" url="https://pl.wikipedia.org/wiki?curid=3164033" title="Francis John Brennan">
Francis John Brennan



</doc>
<doc id="3164041" url="https://pl.wikipedia.org/wiki?curid=3164041" title="Odruch mięśnia dźwigacza jądra">
Odruch mięśnia dźwigacza jądra



</doc>
<doc id="3164044" url="https://pl.wikipedia.org/wiki?curid=3164044" title="Kenneth Donald Steiner">
Kenneth Donald Steiner



</doc>
<doc id="3164045" url="https://pl.wikipedia.org/wiki?curid=3164045" title="Marcelo Rossi">
Marcelo Rossi

Marcelo Rossi (ur. 20 maja 1967 w São Paulo) – brazylijski duchowny katolicki, lider katolickiego ruchu charyzmatycznego, ponadto śpiewak, muzyk i aktor.
W wieku 22 lat ukończył wychowanie fizyczne na Universidade de São Paulo. Był instruktorem aerobiku. Później studiował jeszcze filozofię na Universidade Nossa Senhora Assunção i teologię na Faculdade Salesiana w Lorenie. W 1994 roku przyjął święcenia kapłańskie.
Został liderem charyzmatycznych katolików i upatruje się w nim nadzieję na powstrzymanie rozwoju protestantyzmu w Brazylii. W 1997 roku spotkał się z nim Jan Paweł II – rozmowa dotyczyła potrzeby znalezienia sposobu na powstrzymanie protestantyzmu. Tradycyjni katolicy krytykują jego działalność. Do jego krytyków należy kardynał Odilo Scherer, przełożony Rossiego, który uważa, że kapłan nie powinien zachowywać się jak showman, a liturgii nie wolno przekształcać w show. W 2007 roku podczas wizyty Benedykta XVI Rossi nie został dopuszczony do papieża, co uznał za upokarzające doświadczenie.
Jego album "Músicas para louvar ao Senhor" był najlepiej sprzedającą się płytą w Brazylii w 1998 roku (3.328.468 egzemplarzy).

</doc>
<doc id="3164046" url="https://pl.wikipedia.org/wiki?curid=3164046" title="Nagroda im. Jerzmanowskich">
Nagroda im. Jerzmanowskich

Nagroda Polskiej Akademii Umiejętności im. Erazma i Anny Jerzmanowskich pod patronatem Województwa Małopolskiego – polska nagroda przyznawana za działalność artystyczną, naukową lub społeczną.
Historia.
Nagroda była przyznawana w latach 1915–1938 na podstawie testamentu Erazma Jerzmanowskiego, który nakazał utworzyć po śmierci swojej i jego żony "Fundację Nagród im. śp. Erazma i Anny małżonków Jerzmanowskich". Majątek fundacji był szacowany na ponad milion koron, co równało się wartości 365 kg złota. Działalnością fundacji miała kierować krakowska Akademia Umiejętności. Fundacja przyznawać miała nagrody katolikom narodowości polskiej, najlepiej urodzonym w granicach przedrozbiorowej Polski, którzy przez swoją działalność artystyczną, naukową lub społeczną przynieśli pożytek krajowi.
W początkowych latach i w okresie przedwojennym nagroda była nazywana przez prasę "polską nagrodą Nobla". Stanowiła równowartość 12 kg złota. Po przyznaniu nagrody w 1928 roku, wskutek kryzysu finansowego i wyczerpania środków finansowych fundacji, na pewien czas zaprzestano jej wręczania. Kolejną nagrodę przyznano ze środków własnych Akademii w 1931 roku i odtąd postanowiono przyznawać ją co trzy lata.
Przyznawanie nagrody wznowiono w 2009 roku; jej wartość to 100 000 PLN ze środków samorządu województwa małopolskiego.

</doc>
<doc id="3164047" url="https://pl.wikipedia.org/wiki?curid=3164047" title="Gaetano Aldo Donato">
Gaetano Aldo Donato



</doc>
<doc id="3164053" url="https://pl.wikipedia.org/wiki?curid=3164053" title="Edgar Moreira da Cunha">
Edgar Moreira da Cunha



</doc>
<doc id="3164055" url="https://pl.wikipedia.org/wiki?curid=3164055" title="Mitsuaki Madono">
Mitsuaki Madono

 – japoński seiyū i aktor dubbingowy.
Początkowo związany był z agencją Mausu Promotion, a obecnie jest związany z Aoni Production.

</doc>
<doc id="3164057" url="https://pl.wikipedia.org/wiki?curid=3164057" title="Gedeon Aleksander Chalecki">
Gedeon Aleksander Chalecki

Gedeon Aleksander Chalecki herbu Chalecki – wicemarszałek Trybunału Głównego Wielkiego Księstwa Litewskiego w 1685 roku starosta nowosielski, poseł z powiatu nowogródzkiego na zjazd warszawski i sejm pacyfikacyjny 1673 roku.
Poseł sejmiku wiłkomierskiego powiatu wiłkomierskiego na sejm 1677 roku. 

</doc>
<doc id="3164066" url="https://pl.wikipedia.org/wiki?curid=3164066" title="John Walter Flesey">
John Walter Flesey



</doc>
<doc id="3164067" url="https://pl.wikipedia.org/wiki?curid=3164067" title="Dominic Anthony Marconi">
Dominic Anthony Marconi



</doc>
<doc id="3164069" url="https://pl.wikipedia.org/wiki?curid=3164069" title="Kościół Znalezienia i Podwyższenia Krzyża Świętego w Korycinie">
Kościół Znalezienia i Podwyższenia Krzyża Świętego w Korycinie

Kościół pw. Znalezienia i Podwyższenia Krzyża Świętego w Korycinie – rzymskokatolicki kościół parafialny we wsi Korycin, w województwie podlaskim. Należy do dekanatu Korycin archidiecezji białostockiej.
Historia.
Obecna świątynia została wzniesiona w stylu neogotyckim według projektu inżyniera Jana Hinza. W 1899 roku uzyskano zgodę na budowę i zaczęły się pierwsze prace. Budową kierował proboszcz ks. Bolesław Moczulski, którego w 1902 roku władze carskie pozbawiły parafii. Budowę kontynuował nowy proboszcz – ksiądz Zygmunt Czarkowski. Kościół, jeszcze nie ukończony został konsekrowany przez biskupa wileńskiego Edwarda von Roppa w dniu 11 września 1905 roku. 
Podczas pierwszej i drugiej wojny światowej świątynia doznała silnych uszkodzeń. W sierpniu 1915 roku budowla została ostrzelana przez artylerię. Szkody po pierwszej wojnie światowej zostały naprawione w latach 1921-1923 przez księdza Antoniego Walentynowicza. Pod koniec lipca 1944 roku wycofujący się hitlerowcy podłożyli materiał wybuchowy. Została zrujnowana jedna wieża, a cała świątynia doznała poważnych zniszczeń.
Od 1947 roku ksiądz Ignacy Troska, a po nim ksiądz Alfons Zienkiewicz kierowali odbudową i remontem budowli. Dalszymi pracami remontowymi kierował ksiądz Antoni Bachurzewski (w latach 1972-1973 zakończyła się odbudowa wieży i świątynia została wzmocniona szkarpami).

</doc>
<doc id="3164070" url="https://pl.wikipedia.org/wiki?curid=3164070" title="Charles James McDonnell">
Charles James McDonnell



</doc>
<doc id="3164071" url="https://pl.wikipedia.org/wiki?curid=3164071" title="David Arias Pérez">
David Arias Pérez



</doc>
<doc id="3164082" url="https://pl.wikipedia.org/wiki?curid=3164082" title="Samuel Alphonsius Stritch">
Samuel Alphonsius Stritch



</doc>
<doc id="3164088" url="https://pl.wikipedia.org/wiki?curid=3164088" title="Parafia Najświętszej Maryi Panny Różańcowej w Brzezinie">
Parafia Najświętszej Maryi Panny Różańcowej w Brzezinie

Parafia Najświętszej Maryi Panny Różańcowej – rzymskokatolicka parafia w Brzezinie. Parafia należy do dekanatu Brzeg południe w archidiecezji wrocławskiej. 
Historia parafii.
Parafia została erygowana w 1972 roku. Obsługiwana jest przez księży archidiecezjalnych. Jej proboszczem jest ks. Marek Staniszewski.
Liczebność i zasięg parafii.
Parafię zamieszkuje 1673 mieszkańców, zasięgiem duszpasterskim obejmuje ona miejscowości:

</doc>
<doc id="3164094" url="https://pl.wikipedia.org/wiki?curid=3164094" title="Parafia Najświętszej Maryi Panny Różańcowej w Kruszynie">
Parafia Najświętszej Maryi Panny Różańcowej w Kruszynie

Parafia Najświętszej Maryi Panny Różańcowej – rzymskokatolicka parafia w miejscowości Kruszyna w województwie opolskim. Parafia należy do dekanatu Brzeg południe w archidiecezji wrocławskiej.
Historia parafii.
Erygowana w 1965 roku. Obsługiwana przez księży archidiecezjalnych. Jej administratorem jest ks. Tomasz Gospodaryk.
Liczebność i zasięg parafii.
Parafię zamieszkuje 1030 mieszkańców, zasięgiem duszpasterskim obejmuje ona miejscowości:

</doc>
<doc id="3164095" url="https://pl.wikipedia.org/wiki?curid=3164095" title="Moses Elias Kiley">
Moses Elias Kiley



</doc>
<doc id="3164097" url="https://pl.wikipedia.org/wiki?curid=3164097" title="Ulica Zdzisława Bernata w Poznaniu">
Ulica Zdzisława Bernata w Poznaniu

Ulica Zdzisława Bernata w Poznaniu - nowo wytyczona ulica na Zawadach. Powstała podczas budowy trasy Nowe Zawady (obecnie ul. Prymasa Hlonda). Przy ulicy aktualnie nie znajdują się żadne posesje. Nazwa ulicy upamiętnia ks. Zdzisława Bernata - kapłana archidiecezji poznańskiej, długoletniego dyrektora Poznańskiego Chóru Katedralnego.

</doc>
<doc id="3164098" url="https://pl.wikipedia.org/wiki?curid=3164098" title="William Henry Powell">
William Henry Powell

William Henry Powell (ur. 14 lutego 1823 w Nowym Jorku, zm. 6 października 1879 tamże) – amerykański artysta malarz.
Najbardziej znany z obrazu "Battle of Lake Erie", którego kopie znajdują się w siedzibie władz stanowych Ohio i na Kapitolu w Waszyngtonie. Inne znane dzieło Powella – "Discovery of the Mississippi by De Soto A.D. 1541" – znajduje się w Rotundzie Kapitolińskiej.
Działalność.
William Henry Powell studiował w Nowym Jorku pod kierunkiem Henry’ego Inmana. W roku 1847, już jako znany artysta, otrzymał zamówienie Kongresu Stanów Zjednoczonych na namalowanie ostatniego wielkiego obrazu historycznego, jaki miałby zdobić Rotundę Kapitolińską. Powell uznał, że najlepszym tematem obrazu będzie odkrycie rzeki Missisipi przez Hernanda de Soto. Prace rozpoczął w roku 1848, a dzieło ukończył w 1853. Dobre przyjęcie przez opinię publiczną skłoniło legislaturę stanu Ohio do zamówienia u Powella obrazu przedstawiającego zwycięstwo komandora Olivera H. Perry'ego odniesione na jeziorze Erie podczas wojny z Wielką Bytanią w roku 1812. Podczas malowania artysta sportretował współczesnych mu marynarzy US Navy.
W rezultacie powstał jeszcze bardziej popularny niż "Odkrycie Missisipi" obraz zatytułowany "Perry’s Victory on Lake Erie". Dzieło zebrało tyle pochlebnych recenzji, że Kongres zdecydował się poprosić Powella o namalowanie kopii dla ozdobienia północnej klatki schodowej budynku Kapitolu w stolicy USA. By stworzyć to płótno, a miało być większe od oryginału z Ohio, artysta wynajął obszerne studio w Waszyngtonie. Zostało ukończone w 1873 roku.
William Henry Powell zmarł sześć lat później. Był członkiem Narodowej Akademii Sztuki.

</doc>
<doc id="3164100" url="https://pl.wikipedia.org/wiki?curid=3164100" title="Henryk Rafalski">
Henryk Rafalski

Henryk Rafalski (ur. 17 lutego 1925 w Łodzi, zm. 6 listopada 2019 tamże) – polski lekarz, nauczyciel akademicki, polityk i działacz społeczny.
Życiorys.
Syn Antoniego i Marianny. W latach 1942–1945 był żołnierzem Batalionów Chłopskich i Armii Krajowej. Świadectwo dojrzałości otrzymał w Opocznie w 1945. Ukończył studia na wydziale lekarskim Akademii Medycznej w Łodzi w 1952. W 1960 uzyskał stopień doktora medycyny, w 1965 stopień doktora habilitowanego, tytuł profesora nadzwyczajnego w 1972, a tytuł profesora zwyczajnego w 1982. W latach 1957–1959 odbył studia podyplomowe w dziedzinie żywności i żywienia oraz zdrowia publicznego w London School of Hygiene and Tropical Medicine. Od 1957 do 1958 był w Wielkiej Brytanii stypendystą Światowej Organizacji Zdrowia.
W latach 1950–1968 oraz 1970–1995 pracował w Akademii Medycznej w Łodzi kolejno jako asystent, starszy asystent i adiunkt, a w 1962 został kierownikiem Zakładu Higieny. W latach 1970–1980 był wicedyrektorem Instytutu Medycyny Społecznej AMŁ. W latach 1972–1981 był prorektorem AMŁ.
W latach 1964–1970 kierował Instytutem Medycyny Pracy i Higieny Wsi im. Witolda Chodźki w Lublinie. W tym czasie Instytut prowadził badania w zakresie organizacji ochrony zdrowia ludności wiejskiej oraz zwalczania chorób występujących w tym środowisku. Był założycielem czasopisma naukowego „Medycyna Wiejska” i jego redaktorem naczelnym w latach 1966–1970.
W marcu 1945 wstąpił do Stronnictwa Ludowego, z którym w listopadzie 1949 przystąpił do Zjednoczonego Stronnictwa Ludowego. Pełnił w partiach liczne funkcje, m.in. zasiadał w Naczelnym Komitecie ZSL (1959–1984) oraz był prezesem (1959–1960) i wiceprezesem (1981–1984) Wojewódzkiego Komitetu tej partii w Łodzi. Działał także (pełniąc szereg funkcji) w organizacjach młodzieżowych: w Związku Młodzieży Wiejskiej RP „Wici” (1945–1948), Związku Młodzieży Polskiej (1948–1952) i ZMW (1956–1960). Od 1967 do 1970 zasiadał w prezydium Wojewódzkiego Komitetu Frontu Jedności Narodu w Lublinie. W latach 1972–1985 był posłem na Sejm PRL VI, VII i VIII kadencji. Zasiadał w Komisji Ekologii Człowieka Polskiej Akademii Nauk i Komisji Żywienia Człowieka Polskiej Akademii Nauk. Był członkiem Prezydium Rady Naukowej przy Ministrze Zdrowia i Opieki Społecznej oraz członkiem Rady Gospodarki Żywnościowej przy Radzie Ministrów.
Pochowany na cmentarzu katolickim św. Wojciecha w Łodzi.
Publikacje.
Henryk Rafalski był autorem lub współautorem 255 publikacji, w tym 38 monografii oraz 210 artykułów publicystycznych i popularnonaukowych, promotorem 25 doktoratów i opiekunem 5 przewodów habilitacyjnych.
Osiągnięcia naukowe Henryka Rafalskiego obejmują opracowanie matematycznego modelu zależności między koncentracją białka w diecie a jego wykorzystaniem do celów budulcowych organizmu, wykazanie wpływu proporcji białka, tłuszczu i węglowodanów w diecie na gospodarkę lipidów i azotu w organizmie oraz wykazanie skuteczności wzbogacania w żelazo wybranych produktów dla kobiet i dzieci. Badania związku między stanem zdrowia a warunkami bytowymi i warunkami pracy ludności wiejskiej były również prowadzone na terenach wiejskich w formie nowatorskich obozów naukowo-dydaktycznych przez studentów i kadrę dydaktyczną akademii medycznych.

</doc>
<doc id="3164103" url="https://pl.wikipedia.org/wiki?curid=3164103" title="Lawrence Joseph Shehan">
Lawrence Joseph Shehan



</doc>
<doc id="3164104" url="https://pl.wikipedia.org/wiki?curid=3164104" title="Parafia św. Jana Chrzciciela w Łosiowie">
Parafia św. Jana Chrzciciela w Łosiowie

Parafia św. Jana Chrzciciela – rzymskokatolicka parafia w miejscowości Łosiów (powiat brzeski, województwo opolskie). Parafia należy do dekanatu Brzeg południe w archidiecezji wrocławskiej. 
Historia parafii.
Parafia została erygowana w XIII wieku. Obsługiwana jest przez księży archidiecezjalnych. Administratorem od 2021 roku jest ks. Mariusz Sobkowiak.
Liczebność i zasięg parafii.
Parafię zamieszkuje 2207 mieszkańców a swym zasięgiem duszpasterskim obejmuje miejscowości:

</doc>
<doc id="3164105" url="https://pl.wikipedia.org/wiki?curid=3164105" title="Dąb przy ul. Sióstr Misjonarek w Poznaniu">
Dąb przy ul. Sióstr Misjonarek w Poznaniu

Dąb przy ul. Sióstr Misjonarek – pomnik przyrody, dąb szypułkowy, rosnący w centrum Moraska w Poznaniu, przy ul. Sióstr Misjonarek. Stanowi jeden z elementów parku pałacowego Von Treskowów na Morasku (sam pałac znajduje się obecnie w ruinie, stanowiąc własność prywatną – wstęp na ten teren jest wzbroniony).
Dąb został wycięty w kwietniu 2015 roku.
Dąb rośnie w środku założenia parkowego, będąc jego najstarszym (ponad 250 lat) elementem. Ma charakterystyczny pokrój – w dolnej części pień jest bardzo gruby, by na wysokości około trzech metrów gwałtownie się zwęzić. Jest to pozostałość po dawnej deformacji, kiedy to część pnia (lub konaru) odłamała się, pozostawiając dużą wyrwę. Mimo tego rozmiary drzewa są znaczące – 25 m wysokości i 518 cm obwodu. Drzewo wyraźnie góruje nad założeniem urbanistycznym Moraska i widoczne jest dobrze ze skłonów Góry Moraskiej. Dębowi towarzyszą inne znacznych rozmiarów drzewa: jesion wyniosły, lipa drobnolistna, wiąz szypułkowy, robinia akacjowa, klon zwyczajny i klon jawor. Przy ul. Sióstr Misjonarek rosną okazałe kasztanowce zwyczajne należące do największych w mieście i powiecie poznańskim.
W pobliżu znajdują się: rezerwat przyrody Meteoryt Morasko, zabytkowa aleja lipowa, głaz Franciszka Jaśkowiaka i przebiega szlak pieszy nr 3585.

</doc>
<doc id="3164110" url="https://pl.wikipedia.org/wiki?curid=3164110" title="Parafia św. Jakuba w Małujowicach">
Parafia św. Jakuba w Małujowicach



</doc>
<doc id="3164113" url="https://pl.wikipedia.org/wiki?curid=3164113" title="Patrick Aloysius O'Boyle">
Patrick Aloysius O'Boyle



</doc>
<doc id="3164114" url="https://pl.wikipedia.org/wiki?curid=3164114" title="Schochia">
Schochia



</doc>
<doc id="3164117" url="https://pl.wikipedia.org/wiki?curid=3164117" title="Parafia św. Jadwigi Śląskiej w Michałowie">
Parafia św. Jadwigi Śląskiej w Michałowie

Parafia św. Jadwigi Śląskiej w Michałowie – znajduje się dekanacie Brzeg południe, archidiecezji wrocławskiej. 
Historia parafii.
Parafia została erygowana w 1894 roku. Jest obsługiwana przez księży archidiecezjalnych. Proboszczem od 2006 roku jest ks. Czesław Morański.
Liczba mieszkańców i zasięg parafii.
Parafia liczy 1144 mieszkańców, zasięgiem duszpasterskim obejmuje miejscowości:

</doc>
<doc id="3164120" url="https://pl.wikipedia.org/wiki?curid=3164120" title="Edward Aloysius Mooney">
Edward Aloysius Mooney



</doc>
<doc id="3164122" url="https://pl.wikipedia.org/wiki?curid=3164122" title="Parafia św. Michała Archanioła w Tyńcu nad Ślęzą">
Parafia św. Michała Archanioła w Tyńcu nad Ślęzą

Parafia Michała Archanioła w Tyńcu nad Ślęzą – znajduje się w dekanacie Borów w archidiecezji wrocławskiej. Erygowana w XIII wieku.
Obsługiwana przez księży archidiecezjalnych. Jej proboszczem jest ks. mgr lic. Andrzej Guźniczak.

</doc>
<doc id="3164123" url="https://pl.wikipedia.org/wiki?curid=3164123" title="Masako Katsuki">
Masako Katsuki

 – japońska seiyū i aktorka dubbingowa.
Dawniej związana była z Theatre Echo, obecnie pracuje dla firmy 81 Produce.
Jest głównie znana z podkładania głosu Czarodziejce z Neptuna w anime "Czarodziejka z Księżyca", roli Tsunade w "Naruto", a także udzielenia głosu Reccoa Londe w Kidō Senshi Zeta Gundam. Dubbingowała też głos Marii Kutschera w anime "Rodzina Trappów". Zasłynęła też z roli pierwszoplanowej jako Maya Kitajima w anime Glass Mask. Dubbingowała głosy takich aktorek jak: Julianne Moore, Sharon Stone, Kim Cattrall, Jodie Foster, Meg Ryan, Debra Messing.

</doc>
<doc id="3164126" url="https://pl.wikipedia.org/wiki?curid=3164126" title="Parafia św. Jana Chrzciciela w Ludowie Śląskim">
Parafia św. Jana Chrzciciela w Ludowie Śląskim

Parafia św. Jana Chrzciciela w Ludowie Śląskim – znajduje się w dekanacie Borów w archidiecezji wrocławskiej. Erygowana w 1988 roku.
Obsługiwana przez księży archidiecezjalnych. Jej proboszczem jest ks. Piotr Semeniuk.

</doc>
<doc id="3164127" url="https://pl.wikipedia.org/wiki?curid=3164127" title="John Joseph Krol">
John Joseph Krol



</doc>
<doc id="3164128" url="https://pl.wikipedia.org/wiki?curid=3164128" title="Puchar Azji w Piłce Siatkowej Mężczyzn 2010">
Puchar Azji w Piłce Siatkowej Mężczyzn 2010

Puchar Azji w piłce siatkowej mężczyzn 2010 – rozgrywany był w Iranie w dniach 1 - 6 sierpnia 2010. 8 czołowych krajowych reprezentacji rywalizowało w Urmia. Po raz drugi z rzędu zwycięska okazała się reprezentacja Iranu pokonując w finale reprezentację Chin 3:0.
Rozgrywki grupowe.
Grupa A.
Tabela
Wyniki
Grupa B.
Tabela
Wyniki

</doc>
<doc id="3164129" url="https://pl.wikipedia.org/wiki?curid=3164129" title="Parafia św. Jana Nepomucena w Zielenicach">
Parafia św. Jana Nepomucena w Zielenicach

Parafia św. Jana Nepomucena w Zielenicach – znajduje się w dekanacie Borów w archidiecezji wrocławskiej. Erygowana w 1958 roku.
Obsługiwana przez księży archidiecezjalnych. Jej proboszczem jest ks. mgr Tomasz Zembela RM.

</doc>
<doc id="3164131" url="https://pl.wikipedia.org/wiki?curid=3164131" title="Old Town Transit Center">
Old Town Transit Center

Old Town Transit Center - stacja transportu intermodalnego mieszcząca się w kalifornijskim mieście San Diego w dzielnicy Old Town obsługująca tramwaje zielonej linii lekkiej kolei miejskiej San Diego Trolley i pociągi dwóch linii kolejowych: COASTER i Pacific Surfliner.
Historia.
Stacja Old Town Transit Center została zbudowana na początku lat dziewięćdziesiątych. W dniu 16 czerwca 1996 roku otwarto dla pasażerów przedłużenie linii San Diego Trolley North/South Line do stacji Old Town Transit Center. 

</doc>
<doc id="3164132" url="https://pl.wikipedia.org/wiki?curid=3164132" title="Parafia św. Jadwigi w Węgrach">
Parafia św. Jadwigi w Węgrach

Parafia św. Jadwigi w Węgrach – znajduje się w dekanacie Borów w archidiecezji wrocławskiej. Erygowana w XIV wieku.
Obsługiwana przez księży archidiecezjalnych. Jej proboszczem jest ks. mgr Adam Andrejczuk.

</doc>
<doc id="3164134" url="https://pl.wikipedia.org/wiki?curid=3164134" title="John Joseph Glennon">
John Joseph Glennon



</doc>
<doc id="3164135" url="https://pl.wikipedia.org/wiki?curid=3164135" title="Alexander von Erskein">
Alexander von Erskein

Alexander von Erskein, Alexander Erskein (ur. 31 października 1598 w Gryfii, zm. 24 lipca 1656 w Zamościu) – szwedzki urzędnik i dyplomata, zbieracz archiwaliów.
Pochodzenie. Dzieciństwo. Studia.
Urodził się jako Alexander Erskein w rodzinie niemieckiej w zachodniopomorskiej Gryfii. Jego ojcem był gryfijski kupiec, przybysz ze Szkocji, Walter Erskein; matką — Anna z domu Forast. Studiował na kilku niemieckich uniwersytetach — w 1612 r. na gryfijskim, w 1617 r. na wittenberskim, także w Lipsku i Jenie, a w 1623 r. na uniwersytecie w Rostocku. W międzyczasie odbył dwuletnią podróż w celach kształceniowych, podczas której odwiedził Niderlandy i Anglię.
W służbie szwedzkiej.
Przez krótki czas służył duńskiej królowej-wdowie Zofii w jej posiadłościach w Nykøbingu. Od lipca 1628 r. pracował dla szwedzkiej administracji wojskowej, będąc jej agentem w Strzałowie (wówczas jeszcze — przynajmniej nominalnie — mieście zachodniopomorskim). Po wkroczeniu wojsk Gustawa II Adolfa podczas wojny trzydziestoletniej na tereny Rzeszy niemieckiej radca-asystent (niem. "Assistenzrat") i komisarz wojenny (niem. "Kriegskommissar"). W 1632 r. przybył do Erfurtu pełnić funkcję przedstawiciela władz szwedzkich (rezydenta) na Turyngię. Po dwóch latach został tajnym radcą wojennym (niem. "Geheimer Kriegsrat") przy armii Johana Banéra, w okresie lato 1636–czerwiec 1638 pozostawał zaś bez przydziału. Od 1637 r. przebywał ponownie na Pomorzu Zachodnim, piastując najpierw od kwietnia 1638 r. urząd hofrata, a następnie (jeszcze w tym samym roku) został mianowany radcą-asystentem i radcą wojennym, początkowo na Pomorze Zaodrzańskie, od 25 sierpnia 1640 r. na całe Pomorze Zachodnie. Wykonywał poselstwa, od 1642 r. ponownie w strukturach wojskowych. Przed 2 września został przewodniczącym (niem. "Präsident") sądu nadwornego (niem "Hofgericht") dla Pomorza Zaodrzańskiego. W tym samym miesiącu (18) uzyskał również nobilitację, a od 1644 r. był członkiem Towarzystwa Owocodajnego. Następnie von Erskein został mianowany 27 maja 1648 r. na prezesa administracji wojennej głównej armii szwedzkiej, a potem między wiosną 1649 r. a lipcem roku następnego był delegatem na kongres w Norymberdze. Po zakończeniu działań dyplomatycznych związanych z zawarciem pokoju westfalskiego zarządzał od 9 listopada 1652 r. finansami (niem. "Erzkämmerer") w należącym do Szwedów księstwie Bremy, a od 22 września roku następnego był prezesem (niem. "Präsident") w księstwie Bremy. W tym czasie wybudował również w podbremeńskiej wsi Schwinge dla siebie pałac. W 1655 r. został ściągnięty, by ponownie objąć funkcję prezesa administracji wojskowej w związku z wojną z Polską i w tym samym roku uzyskał godność Freiherra. Zmarł w polskiej niewoli w Zamościu w roku następnym.
Kolekcjoner archiwaliów.
Zbieracz archiwaliów — w miejscowościach, w których znalazł się w następstwie działań wojennych, plądrował archiwa, których zbiory następnie kolekcjonował. Podczas pobytu w Szczecinie w roli komisarza szwedzkiego wiele archiwaliów znalazło się w jego prywatnych rękach. Po zajęciu Pragi w 1648 r. zabrał tamtejsze archiwalia, które (pomimo że w myśl ustaleń z rządem szwedzkim miał je przekazać do Sztokholmu) w większości przywiózł do swojego pałacu i dołączył do już tam przechowywanych zbiorów z Turyngii i Pomorza Zachodniego. Po jego śmierci większość zgromadzonych przez von Erskeina akt zakupił jeden z grafów von Nostitz, który najpierw wywiózł je do Pragi, skąd w 1750 r. trafiły do archiwum w Wiedniu.
O swojej działalności tak miał mówić w rozmowie z Johannem Balthasarem Schuppem, odbytej w Münster podczas obrad pokojowych w związku z zakończeniem wojny trzydziestoletniej: „Rabunek, który w Niemczech uprawiałem, jest rabunkiem listów. Kiedy my z armią do jakiejś miejscowości, szczególnie z klasztorem albo kolegium jezuitów przybywaliśmy, ja niebawem pospieszałem do archiwum i wszystkie listy pakowałem. Kiedy wtedy czas miałem, przeczytałem je, w taki sposób znalazłem się w posiadaniu tak wielu tajemnic, tak wielu kawałeczków, że się wam to nie wyda do pomyślenia”.
Rodzina.
Alexander von Erskein dwukrotnie wchodził w związki małżeńskie. Pierwszą żoną była poślubiona w 1627 r. niespełna dwudziestoletnia (urodzona 5 kwietnia 1608 r.) Euphrosina Siebrand. Po jej śmierci (zmarła 29 maja 1647 r. w Stralsundzie), w 1648 r. ożenił się po raz drugi — wybranką była Lucia Christina von Wartensleben, córka książęcego radcy i ochmistrza Hermanna Simona von Wartenslebena.
Czwórka jego znanych dzieci to:

</doc>
<doc id="3164139" url="https://pl.wikipedia.org/wiki?curid=3164139" title="Richard James Cushing">
Richard James Cushing



</doc>
<doc id="3164140" url="https://pl.wikipedia.org/wiki?curid=3164140" title="John Joseph Carberry">
John Joseph Carberry



</doc>
<doc id="3164141" url="https://pl.wikipedia.org/wiki?curid=3164141" title="Sawiccy">
Sawiccy



</doc>
<doc id="3164145" url="https://pl.wikipedia.org/wiki?curid=3164145" title="Kłodzińscy">
Kłodzińscy



</doc>
<doc id="3164149" url="https://pl.wikipedia.org/wiki?curid=3164149" title="Deddo sushi">
Deddo sushi

 — japońska czarna komedia z 2012. Film przedstawiono po raz pierwszy podczas "Fantasia Festival" w Montrealu 22 lipca 2012.
Fabuła.
Keiko, mistrzyni sportów walki i córka sławnego szefa kuchni eksperta sushi, ucieka z domu. Wkrótce dostaje pracę kelnerki w wiejskiej gospodzie. Napotyka tam ekscentryczny personel i gości, wśród których są pracownicy firmy farmaceutycznej. Przebywa tam także ktoś z planem zemsty, potrafiący budzić mordercze instynkty w zwykłym sushi. W obliczu zagrożenia, Keiko podejmuje walkę, wykorzystując swoje umiejętności.
Produkcja.
Po sukcesie filmu "Pirania 3D", który stał się popularny w Japonii, reżyser i scenarzysta Noboru Iguchi postanowił nakręcić następny film o potworach atakujących ludzi. Filmem, z którego Iguchi wziął pomysł wykorzystania żywności atakującej ludzi, był "Atak pomidorów zabójców". Film zawiera wiele scen, które Iguchi ocenił na bardziej komediowe, niż w poprzednich swoich produkcjach. Efekty specjalne dla filmu stworzył Yoshihiro Nishimura.

</doc>
<doc id="3164155" url="https://pl.wikipedia.org/wiki?curid=3164155" title="Francesco Marino">
Francesco Marino



</doc>
<doc id="3164156" url="https://pl.wikipedia.org/wiki?curid=3164156" title="3449 Abell">
3449 Abell



</doc>
<doc id="3164160" url="https://pl.wikipedia.org/wiki?curid=3164160" title="Joseph Edward Kurtz">
Joseph Edward Kurtz



</doc>
<doc id="3164161" url="https://pl.wikipedia.org/wiki?curid=3164161" title="Tu-135">
Tu-135

Tu-135 – radziecki, naddźwiękowy bombowiec, zaprojektowany na przełomie lat 50. i 60. XX wieku w biurze konstrukcyjnym Tupolewa.
Historia.
Samolot swoją konstrukcją przypominał amerykański North American XB-70 Valkyrie, skrzydła typu delta z odchylanymi do dołu w trakcie lotu końcówkami i układzie konstrukcyjnym typu kaczka. Cztery silniki umieszczone obok siebie w jednym bloku pomiędzy statecznikami pionowymi. Maszyna miała być uzbrojona w pojedynczą Ch-22 podwieszaną pod silnikami. Biuro konstrukcyjne planowało również wersję pasażerską zdolną zabrać na swój pokład od 100 do 120 pasażerów oraz kolejną wersję bombową oznaczoną jako Tu-137. Samolot pozostał jedynie w sferze projektów. Był to okres, w którym Nikita Chruszczow przestawił przemysł lotniczy na produkcję kosmiczną. To rakietowe pociski balistyczne miały być nosicielami broni jądrowej, lotnictwu pozostawiono jedynie działania na szczeblu taktycznym. Tym samym projekt Tupolewa, jako niespełniający wymagań pozostał na papierze.

</doc>
<doc id="3164162" url="https://pl.wikipedia.org/wiki?curid=3164162" title="Ołeksandr Nedowiesow">
Ołeksandr Nedowiesow

Ołeksandr Serhijowycz Nedowiesow (ukr. Олександр Сергійович Недовєсов; ros. Александр Сергеевич Недовесов, "Aleksandr Siergiejewicz Niedowiesow"; ur. 15 lutego 1987 w Ałuszcie) – kazachski tenisista reprezentujący do 2013 roku Ukrainę, reprezentant obu krajów w Pucharze Davisa, medalista igrzysk azjatyckich.
Kariera tenisowa.
W karierze zwyciężył w 3 turniejach ATP Challenger Tour w grze pojedynczej.
W grze podwójnej Nedowiesow osiągnął dwa finały zawodów cyklu ATP Tour.
Najwyżej sklasyfikowany w rankingu singlistów był na 72. miejscu w kwietniu 2014 roku, natomiast w zestawieniu deblistów 15 sierpnia 2022 roku zajmował 54. pozycję.
We wrześniu 2014 roku Nedowiesow wygrał złoty medal podczas igrzysk azjatyckich w Inczonie w konkurencji gry drużynowej. Cztery lata później wywalczył brąz podczas zawodów w Palembangu w rywalizacji mikstów.
W Pucharze Davisa zadebiutował w 2005 roku, w konfrontacji Ukrainy z Węgrami. Przegrał swój mecz singlowy, jednak jego drużyna wygrała wynikiem 3:2. W 2014 roku wziął udział w meczu deblowym ćwierćfinału grupy światowej ze Szwajcarią. Razem z Andriejem Gołubiewem pokonał mistrzów olimpijskich Rogera Federera i Stanislasa Wawrinkę. Pomimo tego Kazachstan przegrał 2:3.

</doc>
<doc id="3164163" url="https://pl.wikipedia.org/wiki?curid=3164163" title="Kolędy i piosenki świąteczne">
Kolędy i piosenki świąteczne

Kolędy i piosenki świąteczne – solowy album polskiej wokalistki Krystyny Prońko zawierający kolędy oraz (w odróżnieniu od jej winylowego LP z kolędami z 1984) popularne piosenki związane ze świętami Bożego Narodzenia. 
"Kolędy i piosenki świąteczne" wydane zostały w 1999 przez należącą do wokalistki wytwórnię Power Music na płycie CD (P.M. PMCD 003) oraz kasecie magnetofonowej (P.M. PMCD 003). Pod tym samym tytułem ukazał się też singiel CD (PMS 4).

</doc>
<doc id="3164168" url="https://pl.wikipedia.org/wiki?curid=3164168" title="Yukiji">
Yukiji

, znana bardziej jako – japońska seiyū związana z 81 Produce. Znana głównie z roli Tomo w anime "Maluda".

</doc>
<doc id="3164169" url="https://pl.wikipedia.org/wiki?curid=3164169" title="Dengeki G's Magazine">
Dengeki G's Magazine



</doc>
<doc id="3164173" url="https://pl.wikipedia.org/wiki?curid=3164173" title="Yūko Minaguchi">
Yūko Minaguchi

 – japońska seiyū pracująca dla Aoni Production. Znana głównie z roli Czarodziejki z Saturna Hotaru Tomoe w anime z serii "Czarodziejka z Księżyca", głównie w "Sailor Moon S".

</doc>
<doc id="3164174" url="https://pl.wikipedia.org/wiki?curid=3164174" title="Yuko Minaguchi">
Yuko Minaguchi



</doc>
<doc id="3164175" url="https://pl.wikipedia.org/wiki?curid=3164175" title="Hugo Cid">
Hugo Cid

Hugo Cid Sánchez (ur. 3 lipca 1991 w Acultzingo) – meksykański piłkarz występujący na pozycji środkowego obrońcy, obecnie zawodnik Veracruz.
Kariera klubowa.
Cid rozpoczynał swoją karierę w czwartoligowej drużynie Delfines de la Universidad del Golfo de México (UGM), w której barwach jako nastolatek przez dwa lata występował w rozgrywkach Tercera División. W późniejszym czasie przeniósł się do drugoligowego klubu Albinegros de Orizaba, gdzie również spędził dwa lata, jednak nie zdołał przebić się do seniorskiej ekipy, występując wyłącznie w trzecioligowych i czwartoligowych rezerwach. Bezpośrednio po tym został zawodnikiem kolejnego drugoligowca – CF La Piedad, któremu władze Albinegros sprzedały swoją licencję. W jesiennym sezonie Apertura 2011 dotarł z nim do finału rozgrywek Liga de Ascenso, natomiast rok później, podczas sezonu Apertura 2012, triumfował z La Piedad w rozgrywkach drugiej ligi. Na koniec rozgrywek 2012/2013 awansował z nim do najwyższej klasy rozgrywkowej.
Latem 2013 Cid przeszedł do ekipy Tiburones Rojos de Veracruz, która bezpośrednio po awansie La Piedad wykupiła licencję jego zespołu. W Liga MX zadebiutował 20 lipca 2013 w zremisowanym 2:2 spotkaniu z Chiapas i przez pierwsze kilka miesięcy był podstawowym defensorem drużyny, lecz później stopniowo tracił miejsce w składzie. Premierowego gola w najwyższej klasie rozgrywkowej strzelił 6 maja 2016 w przegranej 1:2 konfrontacji z Morelią, a w tym samym, wiosennym sezonie Clausura 2016 wywalczył z Veracruz puchar Meksyku – Copa MX.

</doc>
<doc id="3164176" url="https://pl.wikipedia.org/wiki?curid=3164176" title="Batinjani">
Batinjani



</doc>
<doc id="3164177" url="https://pl.wikipedia.org/wiki?curid=3164177" title="Oskar von der Osten-Warnitz">
Oskar von der Osten-Warnitz

Oskar Alexander Julius Karl von der Osten-Warnitz (ur. 3 czerwca 1862 w Dreźnie, zm. 5 października 1944 w Warnicach) - pruski polityk konserwatywny.
Pochodził z jednego z najstarszych nowomarchijskich rodów, będącego właścicielem majątku Warnice od 1398 r. Należał do polityków konserwatywnych, związanych z dworem Wilhelma II. W latach 1901-1916 pełnił funkcję starosty powiatu chojeńskiego (Kreis Königsberg Nm.), 1908-1918 członek Pruskiej Izby Reprezentantów i dwukrotnie jej przewodniczący. Podczas I wojny światowej był współzałożycielem i pierwszym przewodniczącym Związku Powiatów Niemieckich (niem. "Deutscher Landkreistag") od listopada 1916 do sierpnia 1917 r. Po rewolucji listopadowej 1918 r. wstąpił do Niemieckiej Partii Ludowej, głoszącej poglądy konserwatywne, nacjonalistyczne, antysemickie i monarchistyczne, z ramienia której w latach 1919–1921 r. był członkiem pruskiej konstytuanty krajowej (niem. "Preußische Verfassunggebende Landesversammlung"). Następnie do 1928 r. zasiadał w pruskim parlamencie (niem. "Preußischer Landtag"). Uznawany był jako ekspert od polityki zagranicznej. Był postacią na tyle znaczącą, że w kręgu prezydenta Paula von Hindenburga rozważano powierzenie mu funkcji kanclerza republiki. Propozycję taką miał w 1932 r. zgłosić ustępujący kanclerz Heinrich Brüning. Członek korpusu Borussia Bonn.
Był najstarszym synem Oskara Alexandra Juliusa von der Osten (2.07.1837-13.07.1866), porucznika kawalerii w regimencie królewskiej gwardii przybocznej (Gardes du Corps) i Anne Amalie Josephine Rodbertus (ur. 9.08.1840-1899). Ożenił się 28.10.1886 r. w Smolnicy z Anne-Marie Charlotte Dorothea von Sydow (18.07.1867-31.01.1940), córką Wilhelma von Sydow, właściciela okolicznych majątków Krzemlin, Stołeczna, Dobropole i Smolnica.
Dzieci:

</doc>
<doc id="3164179" url="https://pl.wikipedia.org/wiki?curid=3164179" title="Prowincja Północna (Sri Lanka)">
Prowincja Północna (Sri Lanka)

Prowincja Północna (, ) – prowincja w północnej Sri Lance. W latach 1988-2006 była połączona z Prowincją Wschodnią w Prowincję Północno-Wschodnią. W połowie pierwszej dekady XXI wieku Sąd Najwyższy Sri Lanki uznał jednak, iż proces połączenia obu prowincji był nielegalny.
Prowincja dzieli się na pięć dystryktów: Dżafna, Kilinoćći, Mannar, Mullajttiwu oraz Wawunija. Zamieszkują ją głównie przedstawiciele ludu Tamilów, mały odsetek stanowią Syngalezi oraz Muzułmanie. Ludność prowincji utrzymuje się głównie z rolnictwa i rybołówstwa.

</doc>
<doc id="3164181" url="https://pl.wikipedia.org/wiki?curid=3164181" title="Akaneiro ni Somaru Saka">
Akaneiro ni Somaru Saka



</doc>
<doc id="3164184" url="https://pl.wikipedia.org/wiki?curid=3164184" title="Parafia Podwyższenia Krzyża Świętego w Jaksonowie">
Parafia Podwyższenia Krzyża Świętego w Jaksonowie

Parafia Podwyższenia Krzyża Świętego w Jaksonowie – parafia rzymskokatolicka należąca do dekanatu Borów archidiecezji wrocławskiej. Erygowana w 1957 roku. Obsługiwana przez księży archidiecezjalnych. Proboszczem parafii jest ks. dr Bogdan Michalski .

</doc>
<doc id="3164186" url="https://pl.wikipedia.org/wiki?curid=3164186" title="Parafia św. Wawrzyńca i św. Antoniego w Borku Strzelińskim">
Parafia św. Wawrzyńca i św. Antoniego w Borku Strzelińskim

Parafia św. Wawrzyńca i św. Antoniego w Borku Strzelińskim – znajduje się w dekanacie Borów w archidiecezji wrocławskiej. Erygowana w XIII wieku.
Obsługiwana przez księży archidiecezjalnych. Jej proboszczem jest ks. mgr Wiesław Szczęch RM dziekan.
Obszar parafii.
Miejscowości należące do parafii: Jaksin, Jelenin, Kojęcin, Michałowice, Świniobród.

</doc>
<doc id="3164192" url="https://pl.wikipedia.org/wiki?curid=3164192" title="Szkieletnica biaława">
Szkieletnica biaława

Szkieletnica biaława ("Skeletocutis nivea " (Jungh.) Jean Keller) – gatunek grzybów z rzędu żagwiowców ("Polyporales").
Systematyka i nazewnictwo.
Pozycja w klasyfikacji według Index Fungorum: "Skeletocutis, Incrustoporiaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy gatunek ten został opisany w 1839 r. przez F. W. Junghuhna jako "Polyporus niveus". Do rodzaju "Skeletocutis" przeniósł go Jean Keller w 1979 r.
Niektóre synonimy nazwy naukowej:
Nazwę polską nadał Władysław Wojewoda w 2003 r., Stanisław Domański w 1965 r. opisywał ten gatunek pod nazwą białak półkonsolowaty. 
Morfologia.
Owocnik jednoroczny, rozpostarty lub rozpostarto-odgięty, tworzący półeczkowate „kapelusiki”, rzadko tylko tworzy owocniki siedzące. Owocniki występują pojedynczo lub w grupach. Powierzchnia górna ma barwę od białej do kremowej, jest naga lub delikatnie owłosiona. Hymenofor rurkowaty, o barwie od białej do kremowej. Rurki mają długość do 2 mm. Pory okrągławe, bardzo drobne: na jednym milimetrze mieści się ich 8–10. Miąższ biały, o grubości do 5 mm, odróżnia się wyraźnie od warstwy rurek. 
Podstawki z zaciskami, grubościenne, o rozmiarach 10–14 × 3,5–5 um. Na jednej powstają po 4 bezbarwne, nieamyloidalne bazydiospory. Mają kiełbaskowaty kształt i rozmiary 4–5 × 0,5–1 um. Cystyd brak, z rzadka występują cystydiole o rozmiarach 10–12 x 3–4 um.
Występowanie i siedlisko.
Na świecie szeroko rozprzestrzeniony. Najwięcej stanowisk podano z Europy i Ameryki Północnej, ale jego występowanie potwierdzono także w Ameryce Środkowej i Południowej, Japonii, Afryce i Nowej Zelandii. 
Grzyb nadrzewny, saprotrof. Występuje na martwym drewnie w lasach – na pniach i opadłych gałęziach, głównie na drewnie liściastym. Owocniki wytwarza od kwietnia do października. Obserwowano występowanie na takich drzewach i krzewach, jak: klon, kasztanowiec, olcha, brzoza, kasztan, dereń, leszczyna, głóg, szczodrzeniec, eukaliptus, buk, jesion, orzech włoski, jabłoń, chmielograb, "Pittosporium", platan, topola, śliwa, grusza, robinia, dąb, wierzba, bez, jarząb, lipa i wiąz, w kilku przypadkach na świerku, a w Polsce również na jodle.
Znaczenie.
Saprotrof, powoduje białą zgniliznę drewna.

</doc>
<doc id="3164193" url="https://pl.wikipedia.org/wiki?curid=3164193" title="Skeletocutis nivea">
Skeletocutis nivea



</doc>
<doc id="3164194" url="https://pl.wikipedia.org/wiki?curid=3164194" title="Białak półkonsolowaty">
Białak półkonsolowaty



</doc>
<doc id="3164197" url="https://pl.wikipedia.org/wiki?curid=3164197" title="Hrabstwo Warrick">
Hrabstwo Warrick

Hrabstwo Warrick (ang. "Warrick County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 391,05 mil2 (1 012,83 km2). Według danych z 2010 r. hrabstwo miało 59 689 mieszkańców. Hrabstwo powstało w 30 kwietnia 1813 roku i nosi imię Jacoba Warricka, który był jednym z pierwszych osadników Indiany oraz kapitanem milicji poległym w bitwie pod Tippecanoe w 1811.

</doc>
<doc id="3164199" url="https://pl.wikipedia.org/wiki?curid=3164199" title="Organisation Générale des Amateurs de l'Eurovision">
Organisation Générale des Amateurs de l'Eurovision



</doc>
<doc id="3164207" url="https://pl.wikipedia.org/wiki?curid=3164207" title="Omonogawa">
Omonogawa

 – dawne miasteczko w północnej Japonii, na wyspie Honsiu, nad rzeką Omono-gawa. Włączone zostało w skład miasta Yokote w prefekturze Akita.
Historia.
Miasteczko ("machi") Omonogawa powstało 1 kwietnia 1955 roku z połączenia miasteczka Numadate, wsi Satomi i Fukuchi oraz części dzielnicy Ōsawa z wioski Meiji w Ogachi. 10 października tego roku włączono do Omonogawy także wieś Tateai z wyjątkiem jej części leżącej w dzielnicy Miyata. 1 kwietnia 1957 roku dzielnice Numata i Kuwanoki z miasteczka Jūmonji weszły w skład Omonogawy. Z kolei 20 czerwca tego roku odłączono od niej dzielnicę Taruminai i przyłączono do Hiraki. 1 października 2005 roku Omonogawa wraz z Masudą, Hiraką, Ōmori, Jūmonji, Sannai i Taiyū utworzyły miasto Yokote.
Współcześnie istnieją tu m.in. osiedla: Omonogawamachi Yagami, Omonogawamachi Imashuku, Omonomogawamachi Nankata, Omonogawamachi Osawa, Omonogawamachi Kashiwagi, Omonogawamachi Jono, Omonogawamachi Nishino, Omonogawamachi Tsukuriyama, Omonogawamachi Mashuku, Omonogawamachi Sunagota i Omonogawamachi Aizuka.

</doc>
<doc id="3164213" url="https://pl.wikipedia.org/wiki?curid=3164213" title="Teodozy Cenobiarcha">
Teodozy Cenobiarcha

Teodozy Cenobiarcha (, ), także (w prawosławiu) Teodozy Wielki (; ur. 424 w Mogariassos, w Kapadocji, zm. 11 stycznia 529) – święty katolicki i prawosławny, święty mnich, pustelnik oraz cenobita.
Życie.
Teodozy urodził się w Kapadocji w Azji Mniejszej, skąd pochodzili także Ojcowie kapadoccy: św. Bazyli, św. Grzegorz z Nazjanzu i św. Grzegorz z Nyssy. W poszukiwaniu drogi do doskonałości chrześcijańskiej udał się do Syrii, gdzie spotkał się z św. Symeonem Słupnikiem. Odwiedził Palestynę i w jaskini położonej przy drodze wiodącej z Jerozolimy do Betlejem utworzył pustelnię. Gromadził wokół siebie uczniów, którzy sukcesywnie zajmowali okoliczne pieczary. Życie pustelnicze zaczęło się przekształcać w formułę życia cenobitycznego tj. zakonnego we wspólnocie braci.
W 494 roku patriarcha jerozolimski Sallustiusz powierzył mu opiekę nad wszystkimi klasztorami Ziemi Świętej. Jako przełożony klasztorów osobiście angażował się w zwalczanie herezji monofizytów. Cesarz Anastazjusz I, który był gorącym zwolennikiem monofizytyzmu, ukarał mnicha wygnaniem. 
Teodozjusz powrócił do swojego monasteru po śmierci cesarza w 518 roku. Zmarł w wieku 105 lat i został pochowany w grocie Trzech Króli, gdzie według lokalnej tradycji miała przebywać Święta Rodzina przyjmując Mędrców ze Wschodu. Monaster przetrwał do XV wieku. W 1900 roku ruiny klasztoru przejął prawosławny patriarcha Jerozolimy i umieścił tam mnichów.
Teodozy otrzymał zaszczytny przydomek Cenobiarcha – „ojciec wielu klasztorów”.
Kult.
Jego wspomnienie liturgiczne w Kościele katolickim obchodzone jest w dies natalis (11 stycznia).
Kościół prawosławny wspomina wielkiego mnicha odpowiednio 11/24 stycznia.
W ikonografii święty przedstawiany jest jako stary mnich w szatach wielkiej schimy. Ma długą (w niektórych ujęciach sięgającą kolan), siwą brodę. Ręce ma w modlitwie złożone na piersi bądź oburącz trzyma zwój. Niekiedy, gdy jest rozwinięty, czytamy na nim: "Troszczcie się o siebie i swoje stado".

</doc>
<doc id="3164214" url="https://pl.wikipedia.org/wiki?curid=3164214" title="Indywidualne Mistrzostwa Świata Juniorów na Żużlu 2014">
Indywidualne Mistrzostwa Świata Juniorów na Żużlu 2014

Indywidualne Mistrzostwa Świata Juniorów na Żużlu 2014 – cykl turniejów żużlowych, mających wyłonić najlepszych żużlowców do lat 21 na świecie w sezonie 2014. Złoty medal zdobył Polak Piotr Pawlicki.
Medalistów wyłoniono na podstawie sumy punktów zdobytych w trzech turniejach finałowych, rozegranych w Lonigo, Ostrowie Wielkopolskim i Pardubicach.
W każdym turnieju finałowym uczestniczyło 14 zawodników, którzy zakwalifikowali się fazy finałowej, oraz po 2 zawodników z tzw. "dzikimi kartami".
Turnieje eliminacyjne rozegrano w Stralsund i Terenzano (oba 3 maja 2014) oraz Leicester (10 maja 2014). Z dwóch pierwszych turniejów eliminacyjnych do serii finałowej awansowało po pięciu najlepszych zawodników, natomiast z trzeciego – czterech (w turnieju w Terenzano 5. miejsce zajął Duńczyk Jonas Brøndum Andersen, jednakże nie zdobył on awansu do serii finałowej, gdyż przepisy FIM zezwalały na start w finałach tylko 5 zawodników z jednego kraju; miejsce Andersenena zajął Polak Krystian Pieszczek, który zawody w Terenzano ukończył na 6. miejsce).

</doc>
<doc id="3164216" url="https://pl.wikipedia.org/wiki?curid=3164216" title="Stanisław Myszkowski (zm. 1608)">
Stanisław Myszkowski (zm. 1608)

Stanisław Myszkowski z Mirowa herbu Jastrzębiec (zm. w 1608 roku) – podczaszy lubelski w latach 1586-1607, poseł województwa lubelskiego na sejm 1605 roku. 
Po studiach w Bazylei, Zurychu i Heidelbergu osiadł w dobrach rodzinnych. Właściciel Bychawy i Ossowa.

</doc>
<doc id="3164218" url="https://pl.wikipedia.org/wiki?curid=3164218" title="Jonas Brøndum Andersen">
Jonas Brøndum Andersen

Jonas Brøndum Andersen (ur. 11 maja 1993 w Kopenhadze) – duński żużlowiec. Brat Mikkela Brønduma Andersena, również żużlowca.
Srebrny medalista drużynowych mistrzostw świata juniorów (Bałakowo 2011). Srebrny medalista drużynowych mistrzostw Europy juniorów (Lendava 2011). Dwukrotny finalista indywidualnych mistrzostw Europy juniorów (Goričan 2010 – XI miejsce, Lublana 2011 – VIII miejsce). 
W lidze brytyjskiej reprezentant klubów Redcar Bears (2015–2018) i Wolverhampton Wolves (2018).

</doc>
<doc id="3164220" url="https://pl.wikipedia.org/wiki?curid=3164220" title="Aoi Tada">
Aoi Tada

 – japońska piosenkarka i autorka tekstów. Współpracowała z Himawari Theatre Group. Jako aktorka głosowa użyczyła głosu Edward Wong Hau Pepelu Tivrusky IV, głównej bohaterce anime "Cowboy Bebop".
W 2005 podpisała kontrakt z Moon-Bunny Entertainment i rozpoczęła karierę jako wokalistka i autorka tekstów. Śpiewała piosenki przewodnie m.in. do seriali anime "Gunslinger Girl: Il Teatrino" i "Angel Beats!" Jest także związana z grupą wokalną Veil.

</doc>
<doc id="3164221" url="https://pl.wikipedia.org/wiki?curid=3164221" title="Eligiusz z Noyon">
Eligiusz z Noyon

Eligiusz z Noyon, fr. "Éloi de Noyon" (ur. ok. 588 w Chaptelat, zm. 1 grudnia 660 w Noyonie) – urzędnik dworski z czasów panowania Merowingów, biskup Noyonu i Tournai (641-659), misjonarz, święty Kościoła katolickiego i ewangelickiego.
Życiorys.
Pochodził z akwitańskiej chrześcijańskiej rodziny, prawdopodobnie galloromańskiego pochodzenia. Jako chłopiec uczył się rzemiosła w warsztacie menniczym sławnego Ebbona w pobliskim Limoges. Później udał się do Paryża, gdzie dzięki protekcji królewskiego podskarbiego Babbona dostał się na dwór frankijskiego Chlotara II, dla którego wykonał z powierzonego mu srebra tron z oparciem zdobnym precjozami. Piastował następnie godności dworskie w stolicy i w Arles, pozostając potem w służbie Dagoberta, przy którym był nawet kanclerzem (względnie głównym doradcą). Po jego śmierci usunął się z dworu i został kapłanem.
Założył wówczas kilka klasztorów, m.in. w Solignac i Paryżu, przekazywał datki dla biednych i podejmował próby ewangelizacji podbijanych terenów. 13 maja 640 roku otrzymał (wraz ze swoim przyjacielem Audoenem) sakrę biskupią i po śmierci biskupa Akariusza objął urząd w Noyonie (z jurysdykcją również nad Tournai).
W 654 roku Eligiusz przyjął przywilej dla opactwa Saint-Denis (wyłączenia go spod jurysdykcji zwykłych). W Noyon zbudował klasztor dla panien i założył tam opactwo, podobnie jak w Tournai i w Saint-Quentin. Po znalezieniu ciała chrześcijańskiego męczennika Kwintyna, którego tam pojmano, nakazał wzniesienie ku jego czci kościoła z regułą zakonną irlandzkiego mnicha św. Kolumba. Odkrył również ciała św. Piatusa († ok. 286) i jego towarzyszy oraz szczątki irlandzkiego misjonarza św. Furzeusza († ok. 650).
W 659 roku zrezygnował z urzędu i podjął się chrystianizacji terenów Flandrii, zamieszkanych przez pogańskich Flamandów oraz Fryzów, mieszkańców rejonu Antwerpii, Tournai, Courtrai (w pobliżu Gandawy), Brugii (fr. "Bruges") i Douai, a także barbarzyńskich plemion zamieszkujących wzdłuż wybrzeża. Zmarł w wieku ok. 70 lat. Pochowany został w Noyonie.
Zostawił po sobie spisane kazanie z czasu zwalczania praktyk pogańskich, homilię na Sąd Ostateczny oraz napisany w 645 r. list, w którym uprasza o modlitwę św. Dezyderiusza, biskupa Bourges i powiernika króla Dagoberta. Pozostałych 14 homilii, którym przypisuje się jego autorstwo, jest mało wiarygodnych.
Kult i relikwie.
Po kanonizacji stał się jednym z najpopularniejszych świętych dawnej Galii, a jego kult rozprzestrzenił się poza granice kraju docierając również do Polski. Czczony jest szczególnie we Flandrii, w prowincji Antwerpia, Tournai, Courtrai k. Gandawy, Brugii i Douai. W średniowieczu jego relikwie zostały przedmiotem szczególnej czci. Często były przenoszone do innych miejsc spoczynku w latach: 881, 1066, 1137, 1255 i 1306.
Jego wspomnienie liturgiczne w Kościele ewangelickim i katolickim obchodzone jest 1 grudnia.
Przeniesienie relikwii Kościół katolicki wspomina 25 czerwca.
Patronat.
Jest patronem złotników, grawerów i pracowników w metalu, zwłaszcza kowali. Poprzez kowali patronat ten przeszedł m.in. na woźniców, dorożkarzy i handlarzy końmi. Jeszcze dziś niektórzy rzemieślnicy na Zachodzie w dniu 1 grudnia wstrzymują się od pracy. Jako orędownika wzywano go oprócz św. Floriana również przy pożarach. W Polsce uważany jest także za patrona lekarzy weterynarii oraz zegarmistrzów.
Ponieważ przejściowo pełnił też urząd zarządcy mennicy w Marsylii (historycznym świadectwem są monety Chlotara i Dagoberta z inskrypcją ELIGIVS MONETARIVS), uważany jest i za patrona mincerzy, numizmatyków oraz kolekcjonerów monet. W związku z tym upamiętniono go na licznych okazach medalierstwa i numizmatyki. Od 1996 Niemieckie Towarzystwo Numizmatyczne (DNG) corocznie przyznaje nagrodę jego imienia ("Eligiuspreis") za opracowanie doniosłego problemu w tej dziedzinie.
W ikonografii.
W ikonografii św. Eligiusz przedstawiany jest w stroju biskupa, często z pastorałem i miniaturą kościoła ze złota na otwartej dłoni w prawicy. Ponadto w sztuce jego atrybutami najczęściej są przybory kowalskie (kowadło, młot, szczypce-cęgi, podkowa). Najbardziej znany obraz Petrusa Christusa przedstawia go jednak w złotniczym warsztacie ("Św. Eligiusz złotnik" lub "Św. Eligiusz w pracowni", 1449), ważącego obrączki dla młodej pary, w otoczeniu przedmiotów dokumentujących jego zawód – wśród nich garści złotych monet. W Polsce zachowana figura świętego jako patrona złotników pochodzi z ołtarza ufundowanego przez nich we wrocławskim kościele św. Marii Magdaleny.
W malarstwie, zwłaszcza zachodnioeuropejskim (głównie francuskim i włoskim), od średniowiecza chętnie sięgano po tematy nawiązujące do popularnych legend z życia świętego. Jacopo da Empoli wyobraził go np. w scenie, gdy prezentuje dwa wykonane srebrne trony frankijskiemu królowi ("Uczciwość św. Eligiusza", 1614). Z kolei Sandro Botticelli ukazał go w kuźni jako kowala zakładającego podkowę narowistemu rumakowi ("Cud św. Eligiusza", 1490-92, z florenckiej Galerii Uffizi). Scena ta, niejednokrotnie odtwarzana w malarstwie, łączy się z legendą, według której Eligiusz miał odciąć nogę konia i po nałożeniu podkowy ponownie przywrócić ją zwierzęciu w cudowny sposób.

</doc>
<doc id="3164223" url="https://pl.wikipedia.org/wiki?curid=3164223" title="Małpi kłopot">
Małpi kłopot

Małpi kłopot (ang. "Monkey Trouble") – amerykańsko-włosko-japoński film komediowy z 1994 roku wyreżyserowany przez włoskiego reżysera Franco Amurriego. Wyprodukowany przez amerykańskie studio New Line Cinema.
Premiera filmu miała miejsce 18 marca 1994 roku.
Opis fabuły.
Mała Eva (Thora Birch) postanawia przygarnąć małpkę kapucynkę, która nazywa się Dodger. Zwierzątko, wytresowane przez poprzedniego właściciela, kataryniarza Azro (Harvey Keitel), kradnie wszystko, co wpadnie mu w łapki. Sprowadza więc na Evę mnóstwo kłopotów. Tymczasem Azro chce odzyskać pupila.
Obsada.
Źródło: Filmweb
i inni

</doc>
<doc id="3164225" url="https://pl.wikipedia.org/wiki?curid=3164225" title="Meir Toubianski">
Meir Toubianski

Toubianski Meir מאיר טוביאנסקי Tubianski, Tobianski, Tuwiański, Tobiansky, Tubiansky (ur. 20 maja 1904 w Kownie, zm. 30 czerwca 1948 w Bajt Dżiz) – żydowski oficer, major armii brytyjskiej.
W czasie II wojny światowej służył w stopniu majora w korpusie saperów armii brytyjskiej. W 1948 przeszedł do armii izraelskiej, zweryfikowany w stopniu kapitana.
30 czerwca 1948 z rozkazu nowego szefa Amanu Issera Be’eriego został oskarżony o szpiegostwo na rzecz Wielkiej Brytanii, aresztowany, zdegradowany i rozstrzelany. 
W grudniu 1948 przy okazji rozpatrywania innej sprawy sąd wojskowy uznał, iż Be’eri winny jest zabójstwa Toubianskiego. Po odwołaniu go ze stanowiska szefa Amanu został aresztowany, uznany za winnego i skazany symbolicznie (ze względu na zasługi w służbie) na jeden dzień więzienia. 
Toubianski został zrehabilitowany - przywrócono mu stopień wojskowy, ekshumowano i ponownie pochowano z ceremoniałem wojskowym należnym oficerowi.

</doc>
<doc id="3164228" url="https://pl.wikipedia.org/wiki?curid=3164228" title="Grzegorz Sołłogub">
Grzegorz Sołłogub



</doc>
<doc id="3164229" url="https://pl.wikipedia.org/wiki?curid=3164229" title="Shunkichi Hamada">
Shunkichi Hamada

 – japoński hokeista na trawie. Medalista olimpijski z Los Angeles (1932).
Życiorys.
Studiował na Uniwersytecie Keiō. W czasie nauki wybrano go do reprezentacji narodowej na igrzyska w Los Angeles. Startowały tylko trzy drużyny, a dzięki zwycięstwu 9-2 nad Amerykanami, Japonia zdobyła srebrny medal (reprezentanci tego kraju ponieśli bowiem wysoką porażkę z Hindusami 1-11). 
Na igrzyskach w Berlinie (1936) startowało już 11 zespołów. Japonia (z Hamadą w składzie) odpadła wówczas w fazie grupowej, zajmując łącznie piąte miejsce ex aequo z Afganistanem. Hamada grał na pozycji bramkarza.
Po zakończeniu kariery został biznesmenem. Był związany m.in. z firmą Daiwa Spinning, był także prezesem O-M, Ltd. Zmarł w wieku 99 lat na niewydolność serca. Jego pogrzeb odbył się 10 grudnia 2009.

</doc>
<doc id="3164231" url="https://pl.wikipedia.org/wiki?curid=3164231" title="Yasuhiro Takato">
Yasuhiro Takato

 – japoński seiyū.
Życiorys.
Yasuhiro Takato urodził się 23 stycznia 1968 roku w Okayamie w Japonii. Swoją karierę jako aktor seiyū rozpoczął w 1983 roku w wieku 15 lat, użyczając głosu Jeanowi w serialu anime "Kapitan Jastrząb", ale największą sławę zyskał dzięki roli Artemisa w "Czarodziejce z Księżyca".
W późniejszym czasie Takato użyczył również głosu innym bohaterom, m.in. Byonko w "Konjiki no Gash Bell!!", Rintarou Ose/America King w "Battle Programmer SHIRASE", Gluttony w "Fullmetal Alchemist", Kuzzeya Buskirka i Romero Pala w "Mobile Suit Gundam Seed", Rinsuke Akai w "Black Blood Brothers" oraz Rosji w "Axis Powers Hetalia".
Takato należy do agencji Aoni Production.

</doc>
<doc id="3164233" url="https://pl.wikipedia.org/wiki?curid=3164233" title="Akio Sōda">
Akio Sōda

 – japoński hokeista na trawie. Medalista olimpijski z Los Angeles (1932).
Studiował na Uniwersytecie Waseda. W czasie nauki wybrano go do reprezentacji narodowej na igrzyska w Los Angeles. Startowały tylko trzy drużyny, a dzięki zwycięstwu 9-2 nad Amerykanami, Japonia zdobyła srebrny medal (reprezentanci tego kraju ponieśli bowiem wysoką porażkę z Hindusami 1-11). Były to jego jedyne igrzyska olimpijskie. Na igrzyskach wystąpił jako prawy obrońca.

</doc>
<doc id="3164236" url="https://pl.wikipedia.org/wiki?curid=3164236" title="Tamana">
Tamana

 – miasto w Japonii, w prefekturze Kumamoto, w południowej części wyspy Kiusiu.

</doc>
<doc id="3164237" url="https://pl.wikipedia.org/wiki?curid=3164237" title="Prandota Dzierżek">
Prandota Dzierżek

Prandota Dzierżek herbu Nieczuja – sędzia grodzki lubelski, marszałek sejmiku województwa lubelskiego w 1635 roku, poborca podatków województwa lubelskiego w 1600, 1601, 1603 i 1607 roku.

</doc>
<doc id="3164242" url="https://pl.wikipedia.org/wiki?curid=3164242" title="Shiki">
Shiki

 – miasto w Japonii, na wyspie Honsiu, w prefekturze Saitama. Ma powierzchnię 9,05 km2 . W 2020 r. mieszkało w nim 75 377 osób, w 32 677 gospodarstwach domowych (w 2010 r. 69 607 osób, w 28 413 gospodarstwach domowych).
Status miejski otrzymało w dniu 26 października 1970 r.

</doc>
<doc id="3164243" url="https://pl.wikipedia.org/wiki?curid=3164243" title="Ōmori (Akita)">
Ōmori (Akita)

 – dawniej miasteczko ("machi"), a współcześnie część miasta Yokote w północnej Japonii, na wyspie Honsiu w prefekturze Akita.
Ōmori leży na zachodnim brzegu rzeki Omono-gawa.
Na terenie Ōmori znajdują się m.in. szkoła podstawowa oraz szpital.
Historia.
1 kwietnia 1955 roku do Ōmori włączono wieś Yasawagi, a 25 stycznia 1956 wieś Kawanishi. 1 kwietnia 1958 częścią Ōmori stała się również dzielnica Kawasakabe, należąca wcześniej do wsi Ōuchi. 1 października 2005 roku Ōmori wraz z Omonogawą, Masudą, Hiraką, Jūmonji, Sannai i Taiyū utworzyły miasto Yokote.
Podział.
W obrębie Ōmori wyróżnia się osiedla: Mochimukai, Montenkagamida, Sugota, Nishino, Machmawari, Sado, Nishinakajima, Kubo, Nakajima, Mashida, Shinzan, Yunosawa, Takanonakajima, Chosukemaki, Hongoshitanakajima, Dojonuma i Ushigasawa. Poza Ōmori-machi znajdują się nawiązujące nazwą Ōmorimachi Saruta i Ōmorimachi Tokamachi.

</doc>
<doc id="3164244" url="https://pl.wikipedia.org/wiki?curid=3164244" title="Stanisław Celiński">
Stanisław Celiński

Stanisław Celiński herbu Zaremba – pisarz grodzki stężycki w 1650 roku, komornik graniczny łukowski w 1649 roku, poborca podatków województwa lubelskiego w 1648 i 1650 roku.

</doc>
<doc id="3164249" url="https://pl.wikipedia.org/wiki?curid=3164249" title="Unzen">
Unzen

 – miasto w Japonii, na wyspie Kiusiu, w prefekturze Nagasaki.

</doc>
<doc id="3164251" url="https://pl.wikipedia.org/wiki?curid=3164251" title="Jan Paweł II - Santo Subito. Świadectwa świętości">
Jan Paweł II - Santo Subito. Świadectwa świętości

Jan Paweł II - Santo Subito. Świadectwa świętości – polsko-włoski film dokumentalny z 2014 roku w reżyserii Piotra Dziubaka.
Fabuła.
Film jest zapisem podróży po różnych częściach świata ks. Sławomira Odera z ekipą filmową, postulatora procesów beatyfiakcyjnego i kanonizacyjnego Jana Pawła II. Poszukuje on ludzi na których życie znacząco wpłynęła postać Jana Pawła II. Jedną z tych osób jest Floribeth Diaz z Kostaryki, kobieta chora na nieoperacyjnego tętniaka mózgu, która w dniu beatyfikacji Jana Pawła II nieoczekiwanie poczuła się lepiej. Jak się później okazało tętniak mózgu zniknął. Lekarze nie umieli tego naukowo wytłumaczyć. Jej przypadek został uznany przez Kościół za cud i stał podstawą kanonizacji Jana Pawła II.

</doc>
<doc id="3164252" url="https://pl.wikipedia.org/wiki?curid=3164252" title="George Hilton">
George Hilton

George Hilton, także Jorge Hilton, właśc. Jorge Hill Acosta y Lara (ur. 16 lipca 1934 w Montevideo, w Urugwaju, zm. 28 lipca 2019 w Rzymie) – brytyjski aktor filmowy, znany z występów w spaghetti westernach i Euro war.
Urodził się w Urugwaju, ale był wychowywany w Anglii. Karierę rozpoczął w połowie lat pięćdziesiątych XX w. W 1967 pojawił się z powodzeniem jako „Obcy” w spaghetti westernie "Krwawa rzeka" ("Vado... l'ammazzo e torno") obok Edda Byrnesa i Gilberta Rolanda. Stał się jednym z aktorów odtwarzających głównych bohaterów spaghetti westernów. W końcu zastąpił Gianniego Garko i zagrał Sartana, łowcę nagród i rewolwerowca, świadka napadu podczas dostawy złota w ostatnim filmie z serii "Jestem Sartana, sprzedam pistolet i kupię trumnę" ("C'è Sartana... vendi la pistola e comprati la bara", 1972).
Zmarł 28 lipca 2019 w Rzymie w wieku 85 lat.

</doc>
<doc id="3164253" url="https://pl.wikipedia.org/wiki?curid=3164253" title="Bank DnB NORD Polska">
Bank DnB NORD Polska



</doc>
<doc id="3164254" url="https://pl.wikipedia.org/wiki?curid=3164254" title="Paweł Hański">
Paweł Hański

Paweł Hański herbu Korczak – komornik ziemski lubelski w 1650 roku, poborca podatków województwa lubelskiego w 1649, 1651, 1654, 1658, 1660 roku.

</doc>
<doc id="3164258" url="https://pl.wikipedia.org/wiki?curid=3164258" title="Corey Anderson">
Corey Anderson

Corey James Anderson (ur. 13 grudnia 1990 w Christchurch) – nowozelandzki krykiecista, występujący jako all-rounder.
W reprezentacji Nowej Zelandii zadebiutował 16 czerwca 2013 roku podczas meczu jednodniowego, rozgrywanego przeciwko reprezentacji Anglii. Cztery miesiące później, w październiku 2013 roku, zanotował swój pierwszy występ w meczu testowym, w którym Nowa Zelandia mierzyła się na wyjeździe z reprezentacją Bangladeszu.
1 stycznia 2014 roku, w meczu jednodniowym przeciwko reprezentacji Indii Zachodnich pobił siedemnastoletni rekord pakistańskiego all-roundera Shahida Afridiego i zdobył najszybsze century w formule meczów jednodniowych, uzyskując 100 runów z 36 piłek.
25 stycznia 2014 roku, w meczu jednodniowym przeciwko reprezentacji Indii, zapisał na swoim koncie najlepsze statystyki jako bowler. Wykluczył wtedy 5 zawodników, oddając w dziesięciu overach 63 runy.
W trakcie aukcji zawodników do siódmej edycji Indyjskiej Ligi Twenty20 odbywającej się w dniach 12-13 lutego 2014 roku, został wykupiony za cenę 45 milionów rupii przez klub Mumbai Indians, którego barwy reprezentuje obecnie.

</doc>
<doc id="3164263" url="https://pl.wikipedia.org/wiki?curid=3164263" title="WTA Premier 5">
WTA Premier 5

WTA Premier 5 – pięć turniejów tenisowych drugiej w kolejności rangi kategorii WTA Premier Series w rozgrywkach WTA Tour; utworzone spośród rozgrywek kategorii I ("Tier I") po rezygnacji w 2008 roku z pięciostopniowego systemu kategoryzacji turniejów.
Na zawody rangi WTA Premier 5 składało się pięć turniejów kobiecych:
Od sezonu 2021 zmieniono kategoryzacje turniejów. Utworzono turnieje rangi WTA 1000, w skład których weszły dawne turnieje z cyklu WTA Premier Mandatory i WTA Premier 5.
Ranking.
Punkty wliczane do rankingu przyznawane były za zajęcie określonych miejsc w turniejach. Punkty zdobyte w danym sezonie sumowane były w rankingu Race to WTA Championships. Pod koniec sezonu zawodniczki zajmujące czołowe osiem miejsc uczestniczyły w Turnieju Mistrzyń.
Pod uwagę brany był udział w turniejach rozegranych w ciągu ostatnich 52 tygodni, a zliczane były punkty z nie więcej niż 16 turniejów w grze pojedynczej i 11 w grze podwójnej. U najwyżej klasyfikowanych zawodniczek zawsze uwzględniane były dwa najlepsze wyniki osiągnięte w zawodach rangi WTA Premier 5.
Podział punktów.
Poniższa tabela przedstawia podział punktów na poszczególne rundy turniejów o różnej liczbie uczestniczek.
Zawody.
Sezon składał się z pięciu turniejów WTA Premier 5. Co roku pierwsze zawody tej rangi odbywały się w połowie lutego w Dosze na kortach twardych. W latach 2008–2010 nie rozgrywano zawodów w tym mieście, gdyż gościło ono kończący sezon turniej WTA Tour Championships. W sezonie 2012 stolica Kataru przejęła prawo organizacji zawodów WTA Premier 5 kosztem Dubaju, by 3 lata później ponownie wróciły do stolicy Zjednoczonych Emiratów Arabskich i od tego czasu oba turnieje rozgrywane były zamiennie: turniej w Dubaju rozgrywany był w latach nieparzystych, natomiast w Dosze w latach parzystych.
Turniej Internazionali d’Italia był jedynym tej rangi, który organizowany był na czerwonych kortach ceglanych. Turniej w Rzymie grany był w połowie maja tydzień po zakończeniu Madrid Open, a dwa tygodnie przed startem French Open.
Kanadyjskie zawody rozgrywane były na początku sierpnia w Toronto lub Montrealu na nawierzchni twardej. W lata parzyste zawody tenisistek odbywały się w Montrealu, a tenisistów w Toronto. W lata nieparzyste następowała zamiana.
Turniej na kortach twardych w Cincinnati rozpoczynał się w tygodniu następującym po zawodach w Kanadzie. Rozgrywki północnoamerykańskie należały do cyklu US Open Series poprzedzającego wielkoszlemowy US Open.
Ostatnie zawody WTA Premier 5 w sezonie, odbywające się pod koniec września w Wuhanie, należały do turniejów rozgrywanych na kortach twardych. Były jednymi z sześciu profesjonalnych turniejów tenisowych organizowanych w Chinach. Pierwszą edycję imprezy zaplanowano na sezon 2014. W kalendarzu WTA Tour zastąpiła zawody w Tokio, które od poprzedniego roku posiadały rangę WTA Premier.
W latach 2009–2011 w Dubaju i w latach 2009–2013 w Tokio rozgrywano turnieje rangi WTA Premier 5 zdegradowane do rangi WTA Premier kosztem zawodów w Dosze i Wuhanie.

</doc>
<doc id="3164265" url="https://pl.wikipedia.org/wiki?curid=3164265" title="Klasztor Świętego Teodozego">
Klasztor Świętego Teodozego

Klasztor Świętego Teodozego, (także: klasztor Świętego Teodozjusza) – monaster założony przez św. Teodozego Cenobiarchę, zlokalizowany w miejscowości Al-Ubajdijja, 12 kilometrów na wschód od Betlejem. Klasztor został zniszczony podczas najazdu perskiego w VII wieku. Odbudowany, funkcjonował do XV wieku. W 1900 został przejęty przez Prawosławny patriarchat Jerozolimy i zasiedlony ponownie przez mnichów. W klasztorze znajduje się grobowiec świętego Teodozjusza.
Brytyjski archeolog Sean Kingsley uważa, że przed wiekami, w tym klasztorze mogła zostać ukryta menora (świecznik ze Świątyni Jerozolimskiej), wraz z resztą precjozów świątynnych. Zdaniem archeologa, sprzęty te, po zdobyciu Jerozolimy przez Rzymian w 70 roku zostały przeniesione do Rzymu jako łup wojenny, ale po latach z resztą precjozów świątynnych miały wrócić do Palestyny. Twierdzi, że w „Chronographii” Teofana Wyznawcy znalazł informację, jakoby Genzeryk, król Wandalów, który w 455 roku zdobył Rzym, zagarnął tam także łupy Tytusa z Jerozolimy i przewiózł je do Kartaginy. Następnie, według Kingsleya, po pokonaniu w 533 roku Wandalów przez Belizariusza, skarby świątynne przetransportowano do Konstantynopola, skąd około 560 roku miały trafić do Jerozolimy. W obliczu najazdu Persów w 614 roku, miały zostać zdeponowane właśnie w klasztorze Świętego Teodozego.

</doc>
<doc id="3164266" url="https://pl.wikipedia.org/wiki?curid=3164266" title="Puchar Świata w Rugby 7 (2001) – kwalifikacje w Ameryce">
Puchar Świata w Rugby 7 (2001) – kwalifikacje w Ameryce

Amerykańskie kwalifikacje do Pucharu Świata 2001 w Rugby 7 miały na celu wyłonienie męskich reprezentacji narodowych w rugby 7, które wystąpiły w finałach tych zawodów. Odbyły się w formie dwustopniowych eliminacji, a turnieje zostały rozegrane w Port-of-Spain i Santiago w styczniu i maju 2000 roku.
Informacje ogólne.
Eliminacje zostały zorganizowane w formie dwustopniowej – pierwszy z turniejów służył jako kwalifikacja dla zespołów z rejonu Karaibów do właściwego turnieju, który wyłonił trzy zespoły, które awansowały do finałów Pucharu Świata 2001.
W rozegranych na Hasely Crawford Stadium w dniach 22–23 stycznia 2000 roku ośmiozespołowych zawodach triumfowała reprezentacja gospodarzy, a zawody obserwował prezydent kraju, Arthur N.R. Robinson.
Reprezentacja Trynidadu i Tobago przeszła zatem do kolejnego etapu kwalifikacji, który odbył się na Estadio San Carlos de Apoquindo w Chile. Dziesięć zespołów rywalizowało w pierwszym dniu system kołowy w ramach dwóch pięciozespołowych grup. Każdy z zespołów w drugim dniu miał rozegrać po jednym meczu, jednak po spotkaniu menedżerów reprezentacji ustalono, iż odbędzie się pełna trzyrundowa faza pucharowa. W ćwierćfinałach wyżej rozstawione zespoły łatwo uporały się ze swoimi przeciwnikami. W pierwszym półfinale Kanadyjczycy przegrywali już z USA 0–12, wygrali jednak ten pojedynek 26–19. W drugim po regulaminowym czasie gry był remis, w dogrywce gospodarze przyłożyli zaś piłkę w polu punktowym Urugwajczyków. W turnieju triumfowali Kanadyjczycy, pokonując zespół Chile, a obie te drużyny miały już zagwarantowany awans na Puchar Świata. Dołączyła do nich reprezentacja USA, która czterema punktami pokonała Urugwaj w meczu o trzecie miejsce. Składy zespołów.

</doc>
<doc id="3164269" url="https://pl.wikipedia.org/wiki?curid=3164269" title="Ulica Adama Mickiewicza w Sanoku">
Ulica Adama Mickiewicza w Sanoku

Ulica Adama Mickiewicza w Sanoku – ulica w dzielnicy Śródmieście miasta Sanoka.
Została nazwana imieniem Adama Mickiewicza. Biegnie od zbiegu z ulicą Tadeusza Kościuszki w stronę północną aż do dzielnicy Wójtostwo przechodząc w ulicę Białogórską.
Historia.
Pierwotnie w 1894 została ustanowiona ulica Nowa, skierowana od ul. Tadeusza Kościuszki w stronę północną w kierunku budynku sanockiego gimnazjum. Ulica przebiegała przez ogród publiczny. Została uregulowana w latach 90. XIX wieku. W tym czasie powstały budynki, w tym kamienice u zbiegu z ulicą Tadeusza Kościuszki, szkoła, budynek "Sokoła", boiska sportowe. Z okazji 100. rocznicy urodzin Adama Mickiewicza, 21 kwietnia 1898 Rada Miasta Sanoka podjęła decyzję o zorganizowaniu obchodów tego wydarzenia, w tym o przemianowaniu nazwy ulicy na Adama Mickiewicza. Zostały wytyczone ulice biegnące w stronę wschodnią (pod obecnymi nazwami) ulica Kazimierza Wielkiego (na terenach byłych ogrodów Feliks Giela oraz trzy ulice poprzeczne łączące z ulicą Jana III Sobieskiego: Józefa Piłsudskiego, Andrzeja Frycza-Modrzewskiego, Teofila Lenartowicza. Poniżej ustalono ulicę Fryderyka Szopena biegnącą w stronę zachodnią od ulicy Adama Mickiewicza. Do 1914 ulica została doprowadzona do traktu biegnącego od okolic Sanu do wsi Trepcza i Mrzygłód. Ponadto w przeszłości istniała ulica im. Adama Mickiewicza, biegnąca od ulicy od ul. Tadeusza Kościuszki do ul. Juliusza Słowackiego, a w 1913 nazwana ulicą Słoneczną.
Podczas II wojny światowej w trakcie okupacji niemieckiej ulica została przemianowana na "Hindenburg Strasse".
Rzymskokatoliccy mieszkańcy ulicy (do numeru 28) podlegają parafii Przemienienia Pańskiego.
Przy ulicy Adama Mickiewicza zostały ustanowione pomniki przyrody: lipa drobnolistna i kasztanowiec zwyczajny.
Zabudowa ulicy.
Zabudowania ulicy Adama Mickiewicza od strony dzielnicy Śródmieście z kierunku południowego do północnego.
Ponadto przed 1939 przy ulicy działała fabryka pończoch i trykotarzy „Ursus”.

</doc>
<doc id="3164272" url="https://pl.wikipedia.org/wiki?curid=3164272" title="Dolinka (rejon iwanicki)">
Dolinka (rejon iwanicki)

 
Dolinka (ukr. Долинка) – wieś na Ukrainie w rejonie iwanickim obwodu wołyńskiego.

</doc>
<doc id="3164273" url="https://pl.wikipedia.org/wiki?curid=3164273" title="Dorohiniczki">
Dorohiniczki

 
Dorohiniczki lub "Drohiniczki" (ukr. Шахтарське) – wieś na Ukrainie w rejonie iwanickim obwodu wołyńskiego.
Historia.
Pod koniec XIX w. wieś w gminie Chotiaczów, w powiecie włodzimierskim.

</doc>
<doc id="3164274" url="https://pl.wikipedia.org/wiki?curid=3164274" title="Aylar">
Aylar



</doc>
<doc id="3164275" url="https://pl.wikipedia.org/wiki?curid=3164275" title="Drewinie">
Drewinie

 
Drewinie (ukr. Древині) – wieś na Ukrainie w rejonie iwanickim obwodu wołyńskiego.

</doc>
<doc id="3164276" url="https://pl.wikipedia.org/wiki?curid=3164276" title="Paul Alfons von Metternich-Winneburg">
Paul Alfons von Metternich-Winneburg

Paul Alfons von Metternich-Winneburg wł. Paul Alfons Maria Clemens Lothar Philippus Neri Felix Nicomedes Prinz von Metternich-Winneburg (ur. 26 maja 1917 w Wiedniu, zm. 21 września 1992 w Genewie) – niemiecki kierowca wyścigowy, prezydent Fédération Internationale de l'Automobile w latach 1975-1985.
Życiorys.
Paul Alfons von Metternich-Winneburg pochodził z niemieckiej rodziny arystokratycznej Metternich, był prawnukiem austriackiego dyplomaty Klemensa Lothara von Metternicha. Uczęszczał do szkoły z internatem w Szwajcarii.
W 1940 roku osiedlił się w Berlinie, gdzie należał do grona przeciwników reżimu Narodowosocjalistycznej Niemieckiej Partii Robotników i poznał swoją przyszłą żonę, znaną mecenas sztuki – księżniczkę Tatianę Wassiltschikoff, która pracowała w Auswärtiges Amt (Ministerstwo Spraw Zagranicznych Niemiec). Para pobrała się w dzielnicy Berlina – Grunewald dnia 6 września 1941 roku i początkowo zamieszkali w zamku Kynžvart w Egerlandzie w Czechosłowacji.
Po wydaleniu z Czechosłowacji w 1945 roku zamieszkał wraz z żoną w byłej rodzinnej rezydencji – zamku Johannisberg w Rheingau, gdzie pracował jako producent wina.
Był zapalonym kierowcą wyścigowym. Brał udział w: Mille Miglia, Carrera Panamericana, Rajd Monte Carlo w edycji 1962, 24h Le Mans w edycji 1956, Reims 12 Hours w edycji 1964 i Tour de France Automobile.
W 1960 roku został przewodniczącym Automobilklubu Niemiec, gdzie odegrał kluczową rolę w rozwoju tej organizacji. W tym samym roku został członkiem komisji FIA. W 1975 roku został przewodniczącym FIA, gdyż był przewodniczącym CSI od 1970 roku. Sport motorowy stanowił ważną część w życiu von Metternicha-Winneburga, który władał pięcioma językami obcymi i dążył do nowoczesnego rozwoju federacji.
W 1979 roku został odznaczony Orderem Zasługi Republiki Federalnej Niemiec.
Był redaktorem książki "Fürstlicher Begleiter für Feinschmecker. Restaurants in Deutschland".
Paul Alfons von Metternich-Winneburg po przejściu na emeryturę w 1985 roku osiedlił się wraz z żoną w zamku Johannisberg. Zmarł 21 września 1992 roku w Genewie w wieku 75 lat.

</doc>
<doc id="3164277" url="https://pl.wikipedia.org/wiki?curid=3164277" title="Gruszów (rejon iwanicki)">
Gruszów (rejon iwanicki)

 
Gruszów (ukr. Грушів) – wieś na Ukrainie w rejonie iwanickim obwodu wołyńskiego.

</doc>
<doc id="3164279" url="https://pl.wikipedia.org/wiki?curid=3164279" title="Iwaniwka (rejon iwanicki)">
Iwaniwka (rejon iwanicki)

 
Iwaniwka (ukr. Іванівка; do 1946 roku "Janiewicze") – wieś na Ukrainie w rejonie iwanickim obwodu wołyńskiego. W 2001 roku liczyła 393 mieszkańców.
We wsi znajduje się przystanek kolejowy Janiewicze, na którym wysadzono przymusowo wysiedlaną prawosławną ludność wsi Szychowice, osiedloną później w Jaseniwce.

</doc>
<doc id="3164280" url="https://pl.wikipedia.org/wiki?curid=3164280" title="Janów (rejon iwanicki)">
Janów (rejon iwanicki)

 
Janów (ukr. Іванів) – wieś na Ukrainie w rejonie iwanickim obwodu wołyńskiego.
Historia.
Pod koniec XIX w. wieś w gminie Chotiaczów, w powiecie włodzimierskim.

</doc>
<doc id="3164281" url="https://pl.wikipedia.org/wiki?curid=3164281" title="Ci, którzy nadepnęli tygrysowi na ogon">
Ci, którzy nadepnęli tygrysowi na ogon

 – japoński film kostiumowy z 1945 roku. Był kręcony w Tokio.
Fabuła.
Pewien japoński władca, Yoshitsune, zostaje prawie zamordowany przez swojego brata, Yoritomo. Yoshitsune, przebierając się za bagażowego, wraz ze swymi ochroniarzami i innymi sługami, przebranymi za buddyjskich mnichów, próbują się przedostać za granicę. Jednak, gdy docierają do granicy, muszą udowodnić, że naprawdę są ludźmi, za których się podają.

</doc>
<doc id="3164285" url="https://pl.wikipedia.org/wiki?curid=3164285" title="Sawthis">
Sawthis

Sawthis - thrashmetalowy zespół z Turynu we Włoszech.
Historia.
Zespół powstał w 1997 r. jako "Sothis". W 2001 nazwa grupy została zmieniona na SAWTHIS Zostaje wydane pierwsze demo The Seven Lies. W roku 2002 kolejne demo Instinct. Grupa od samego początku jest charakterystycznym wykonawcą nowoczesnej formy melodyjnego Thransh-metalu z częściowym wykorzystaniem dziwękow orientalnych. Nastawieni na grę na żywo dzieląc scenę z wieloma międzynarodowymi renomowanymi zespołami takimi jak:Lucana Coil, Entombed, Impaled Nazarene, Shaman, Konkhra i wiele innych. W roku 2003 zespół podpisał kontrakt z "Temple Of Records" i w kwietniu 2006r wydał swój debiutancki album Fuzion. W całej Europie album spotkał z pozytywną reakcja zarówno ze strony prasy jak i fanów. Kolejna kampania na żywo tym razem z Destruction, Anathema, Sybreed, Imparet Nazarene, Extrema, Sadist, Necrodeath, i Assassin. W międzyczasie rozpoczęto prace nad teledyskiem Bayond The Bound, który został wydany w 2007r. Rok 2009 zespół podpisuje kontrakt z "Scarlet Records" i wchodzi do studia by nagrać drugi album Egod Kolejne koncerty z polskimi weteranami death metalu Vader w całej Europie Wschodniej oraz serii udanych koncertów z The Haunted, Primal Fear, Cattle Decapitaton, Bulldozer, God Dethronet. W tym samym okresie zostaje wydany teledysk do utworu Act Of Sorrow. Nieustanna aktywność koncertowa Sawthis trwała do roku 2012 gdzie byli wspierani przez ja Sepultura podczas ich Europejskiej trasy. Zagrali również z Korn na Spiritof Burgas Festiwal. Nowy kontrakt z "Bakerteam Records" i nowy trzeci album "Youniverse" trafia do sklepów we wrześniu 2013r .Youniverse jest to album gdzie główna koncepcja skupiała się na temacie wielu zaburzeń osobowości i do piosenki Disturbed zaproszono gościa specjalnego Rob Carvestany z Death Angel. po wydaniu albumu Sawthis kolejną trasę koncertową "Youniverse East European Tour 2013" po Europie grając kilka koncertów z Children Of Bodom Kolejny teledysk powstaje w kwietniu 2014 "The Crowded Room".

</doc>
<doc id="3164286" url="https://pl.wikipedia.org/wiki?curid=3164286" title="Genetrix">
Genetrix

Genetrix (wcześniej Gopher, Grandson, Grayback) - kryptonim amerykańskiego programu wywiadowczego z lat sześćdziesiątych.
Program wykonywany był przez Siły Powietrzne i polegał na wypuszczaniu z terenów państw europejskich specjalnych balonów wyposażonych w kamery fotograficzne, które wykorzystując prądy powietrzne miały przelatywać wykonując zdjęcia nad terytorium ZSRR.
Z 287 wypuszczonych balonów nad Ocean Spokojny doleciało 44.

</doc>
<doc id="3164287" url="https://pl.wikipedia.org/wiki?curid=3164287" title="Cezary Marciniak">
Cezary Marciniak

Cezary Marciniak (ur. 12 listopada 1993 roku w Płocku) – polski piłkarz ręczny, występujący na pozycji bramkarza, wychowanek klubu Orlen Wisła Płock, w którego barwach zadebiutował w Superlidze. Zdobywca tytułu Mistrza Polski juniorów w 2011 roku.
Od 2013 roku reprezentuje barwy pierwszoligowego klubu Nielba Wągrowiec.
Kariera sportowa.
Cezary Marciniak, podobnie jak wielu późniejszych zawodowych graczy z Płocka, pierwsze kroki w szczypiorniaku stawiał w lokalnej Szkole Podstawowej nr 16, gdzie zaczął trenować w 2003 roku. W 2009 roku otrzymał jedno powołanie do reprezentacji Polski juniorów młodszych. Z zespołami juniorskimi Wisły zdobył dwa medale Młodzieżowych Mistrzostw Polski – srebrny w 2010 i złoty w 2011 roku. Wtedy też został wytypowany do najlepszej siódemki turnieju finałowego.
Rok później, 21 listopada 2012 roku, zadebiutował w seniorskiej drużynie Wisły w wygranym przez Nafciarzy spotkaniu z Miedzią Legnica w Orlen Arenie (35:24). Odebrał też srebrny medal Mistrzostw Polski w tym samym sezonie. W 2013 roku zakontraktowany na dwa lata przez pierwszoligowy klub Nielba Wągrowiec.
25 maja 2014 roku wraz z wągrowieckim zespołem w barażach wywalczył awans do najwyższej klasy rozgrywkowej.

</doc>
<doc id="3164289" url="https://pl.wikipedia.org/wiki?curid=3164289" title="Kałusów">
Kałusów

 
Kałusów (ukr. Гряди) – wieś na Ukrainie w rejonie iwanickim obwodu wołyńskiego.
Historia.
Pod koniec XIX w. wieś w gminie Grzybowica (Hrybowica), w powiecie włodzimierskim.
Zbrodnia w Stasinie.
11 lipca 1943 roku przez partyzantów Ukraińskiej Powstańczej Armii na polskich mieszkańcach kolonii Stasin (Kałusów) podczas rzezi wołyńskiej. 14 lipca na rozkaz upowców ciała ofiar zostały pochowane przez Ukraińców – Świadków Jehowy, którzy odmawiali udziału w zbrodniach.

</doc>
<doc id="3164295" url="https://pl.wikipedia.org/wiki?curid=3164295" title="Kołonna">
Kołonna

Kołonna (ukr. Колона) – wieś na Ukrainie w rejonie iwanickim obwodu wołyńskiego.
Historia.
Pod koniec XIX w. wieś w gminie Poryck, w powiecie włodzimierskim.

</doc>
<doc id="3164296" url="https://pl.wikipedia.org/wiki?curid=3164296" title="Heuliez Bus">
Heuliez Bus

Heuliez Bus – francuskie przedsiębiorstwo branży motoryzacyjnej zajmujące się produkcją nadwozi autobusowych, należące do grupy CNH Industrial. Siedziba przedsiębiorstwa mieści się w Rorthais, w gminie Mauléon.
Przedsiębiorstwo założone zostało w 1980 roku jako spółka zależna firmy Heuliez, która produkowała autobusy od 1932 roku. W 1991 roku Heuliez Bus stał się własnością Renault i Volvo, w 1998 roku Renault stało się jedynym udziałowcem. W roku następnym Heuliez Bus został włączony do nowo powołanej spółki Irisbus, której udziałowcami było Renault i Iveco. Od 2003 roku Iveco posiadało 100% udziałów w spółkach Irisbus i Heuliez Bus. W 2011 roku Iveco, wraz ze spółką Heuliez Bus, stało się częścią grupy Fiat Industrial. Od 2013 roku obie spółki należą do CNH Industrial.
W latach 1976-2013 wyprodukowanych zostało 16 690 autobusów marki Heuliez. Głównymi dostawcami podwozi były Iveco (6623 podwozia) oraz Renault (6535). Pozostałe autobusy powstały na podwoziach Mercedes-Benz (1477), Peugeot (1167), Volvo (864) oraz DAF (24).
W 2013 roku Heuliez Bus zatrudniał 435 pracowników.

</doc>
<doc id="3164298" url="https://pl.wikipedia.org/wiki?curid=3164298" title="Akio Soda">
Akio Soda



</doc>
<doc id="3164299" url="https://pl.wikipedia.org/wiki?curid=3164299" title="Milky Chance">
Milky Chance

Milky Chance – niemiecki duet z Kassel wykonujący muzykę alternatywno-popowo-rockową, z wpływami reggae i muzyki elektronicznej. Tworzą go Clemens Rehbein (wokalista oraz muzyk) oraz Philipp Dausch (mikser oraz perkusja). Obaj pochodzą z miasta Kassel. Podpisali umowę z Lichtdicht Records.
Historia.
Duo ukończyło swoją edukację na Jacob-Grimm-Schule. Clemens Rehbein grał w zespole jazzowym Flown Tones gdzie grał na gitarze basowej. W 2013 wydali swój własny album "Sadnecessary," który został odebrany pozytywnie. Zarówno album, jak i debiutancki singiel "Stolen Dance" pojawiły się w Niemczech, Holandii, Austrii i Szwajcarii.
W 2014 roku wyruszyli w trasę koncertową po Europie.
17 marca 2017 roku wydany został nowy album pod tytułem "Blossom" zawierający 14 nowych utworów min. "Coocon", "Doing Good", "Ego", "Blossom".

</doc>
<doc id="3164300" url="https://pl.wikipedia.org/wiki?curid=3164300" title="Omori">
Omori



</doc>
<doc id="3164301" url="https://pl.wikipedia.org/wiki?curid=3164301" title="Omonogawa (miejscowość)">
Omonogawa (miejscowość)



</doc>
<doc id="3164305" url="https://pl.wikipedia.org/wiki?curid=3164305" title="Amaury de Mérode">
Amaury de Mérode

Książę Amaury Werner Ghislain François de Mérode, hrabia Świętego Cesarstwa Rzymskiego (ur. 3 października 1902 w Everbergu, zm. 17 maja 1980 w Leuven) – belgijski arystokrata, prezydent FIA w latach 1971-1975.
Życiorys.
Pochodził z belgijskiej rodziny szlacheckiej Merodów, syn Jeana (1864-1933) i Marie Louise z de Bauffremont Courtenay (1874-1955). Był prawnukiem członka Kongresu Narodowego – Wernera de Mérode’a oraz krewnym członka Rządu Tymczasowego i Kongresu Narodowego – Félixa de Mérode’a oraz Frederica de Merode’a, który zginął podczas rewolucji belgijskiej.
Dnia 14 lipca 1926 roku zawarł związek małżeński z księżną Marie-Claire de Croÿ (1907-2000). Z małżeństwa narodziło się troje dzieci:
W 1930 roku został żołnierzem i oficerem 1 Pułku Guides. W maju 1940 roku został odesłany jako jeniec wojenny.
W latach 1950-1951 był marszałkiem Belgijskiego Trybunału. Pracował również w biurze koronowanego w 1951 roku króla Baldwina I Koburga oraz w Société Générale.
Działalność zawodowa.
Amaury de Mérode był prezesem Związku Szlachty Belgijskiej oraz przewodniczącym Stowarzyszenia Orderu Leopolda.
Od 1952 roku był dyrektorem, a od 1955 roku prezesem Automobilklubu Belgii. Cztery lata później został członkiem Komitetu Wykonawczego i wiceprezesem FIA, a w 1966 roku został jej przewodniczącym komisji finansowej. W 1971 roku został FIA, którym był do 1975 roku. Był także wiceprezesem World Touring and Automobile Organisation.
De Mérode podobnie jak jego przodkowie odegrał ważną rolę dla Everbergu, gdzie mieszkał w rodzinnym zamku. Zmarł 17 maja 1980 roku w Leuven w wieku 77 lat.

</doc>
<doc id="3164306" url="https://pl.wikipedia.org/wiki?curid=3164306" title="Kościół św. Jana Chrzciciela w Nowym Dworze">
Kościół św. Jana Chrzciciela w Nowym Dworze

Kościół pw. Świętego Jana Chrzciciela w Nowym Dworze – rzymskokatolicki kościół parafialny we wsi Nowy Dwór w województwie podlaskim. Należy do dekanatu Dąbrowa Białostocka archidiecezji białostockiej.
Historia.
Kościół ufundował król Aleksander Jagiellończyk w 1547 roku. Pierwotnie został wzniesiony w stylu późnogotyckim. 
Obecna świątynia składa się ze starszych murowanych części: prezbiterium, pierwszej zakrystii, powstałych zapewne w XVI wieku, kaplicy Przemienienia Pańskiego powstałej na początku XVII wieku oraz nowszych: korpusu głównego razem z dwiema wieżami, powstałych w latach 1877-1878 i drugiej zakrystii wzniesionej w latach dwudziestych ubiegłego stulecia. Przebudowana i powiększona świątynia miała 30 metrów długości i 15 metrów szerokości. Zapewne kierownikiem prac budowlanych był Kazimierz Eynarowicz, właściciel majątku Kudrawka. 
W latach dwudziestych XX wieku ksiądz proboszcz Józef Lipiński odremontował świątynię po uszkodzeniach z okresu pierwszej wojny światowej, Dzięki jego staraniom zostały ufundowane trzy nowe dzwony do kościoła przez rodziny Łajkowskich i Tomaszewskich.

</doc>
<doc id="3164307" url="https://pl.wikipedia.org/wiki?curid=3164307" title="Amaury de Merode">
Amaury de Merode



</doc>
<doc id="3164309" url="https://pl.wikipedia.org/wiki?curid=3164309" title="Mikołaj Stoiński">
Mikołaj Stoiński

Mikołaj Stoiński (Stojeński) herbu Janina (zm. w 1654 roku) – pisarz ziemski lubelski w latach 1626-1654, marszałek sejmików województwa lubelskiego w 1628 i 1632 roku.
Był elektorem Władysława IV Wazy z województwa lubelskiego w 1632 roku. Jako poseł województwa lubelskiego na sejm elekcyjny 1632 roku wszedł w skład komisji korektury prawa koronnego. 
Bibliografia.
 

</doc>
<doc id="3164310" url="https://pl.wikipedia.org/wiki?curid=3164310" title="Papiny doczki">
Papiny doczki

Papiny doczki (ros. Папины дочки; ang. "Daddy’s Daughters") – rosyjski serial telewizyjny nadawany w rosyjskiej telewizji od 3 września 2007 roku do 30 kwietnia 2013 roku.
Pierwszy oryginalny rosyjski sitcom. Pomysłodawcami serialu byli Wiaczesław Murugow i Ołeksandr Rodnianski.
Opis fabuły.
Siergiej Wasniecow jest psychologiem rodzinnym, którego opuściła żona (Ludmiła), pozostawiając mu pięć córek: Mariję, Darję, Jewgieniję, Galinę i Polinę.

</doc>
<doc id="3164312" url="https://pl.wikipedia.org/wiki?curid=3164312" title="Tohru Furuya">
Tohru Furuya



</doc>
<doc id="3164313" url="https://pl.wikipedia.org/wiki?curid=3164313" title="Puchar Świata w Rugby 7 (2001) – kwalifikacje w Afryce">
Puchar Świata w Rugby 7 (2001) – kwalifikacje w Afryce

Afrykańskie kwalifikacje do Pucharu Świata 2001 w Rugby 7 miały na celu wyłonienie męskich reprezentacji narodowych w rugby 7, które wystąpiły w finałach tych zawodów. Odbyły się w formie dwustopniowych eliminacji, a turnieje zostały rozegrane w Abidżanie i Nairobi w kwietniu i czerwcu 2000 roku.
Informacje ogólne.
Eliminacje zostały zorganizowane w formie dwustopniowej – pierwszy z turniejów służył jako kwalifikacja do właściwego turnieju, który wyłonił dwa zespoły, które awansowały do finałów Pucharu Świata 2001.
W rozegranych 29 kwietnia 2000 roku w Abidżanie czterozespołowych zawodach czołowe dwa miejsca zajęli gospodarze i Kenijczycy, awansując tym samym do drugiego etapu kwalifikacji. Dwanaście zespołów rywalizowało w pierwszym dniu system kołowy w ramach trzech czterozespołowych grup. Po zakończeniu tej fazy rozgrywek tworzony był ranking, według którego drużyny zostały po raz kolejny podzielone na cztery grupy, by rozegrać w nich mecze w drugim dniu ponownie systemem kołowym. Zwycięzcy grup awansowali do półfinałów, pozostałe zespoły walczyły zaś o poszczególne miejsca. Z półfinałowych pojedynków zwycięsko wyszły reprezentacje Zimbabwe i Kenii, gwarantując sobie tym samym awans do Pucharu Świata, w meczu finałowym lepsi natomiast okazali się zawodnicy z Zimbabwe.

</doc>
<doc id="3164314" url="https://pl.wikipedia.org/wiki?curid=3164314" title="Andrzej Gniewosz">
Andrzej Gniewosz

Andrzej Gniewosz herbu Kościesza (zm. przed 2 stycznia 1656 roku) – łowczy wielki koronny w 1627 roku, starosta zawichojski.
Marszałek sejmików województwa lubelskiego w 1633, 1639 i 1642 roku.
W 1648 roku był elektorem Jana II Kazimierza Wazy z województwa lubelskiego.

</doc>
<doc id="3164317" url="https://pl.wikipedia.org/wiki?curid=3164317" title="Ołeksandr Niedowiesow">
Ołeksandr Niedowiesow



</doc>
<doc id="3164320" url="https://pl.wikipedia.org/wiki?curid=3164320" title="Remigian Skarbek Kiełczewski (zm. 1653)">
Remigian Skarbek Kiełczewski (zm. 1653)

Remigian Skarbek Kiełczewski herbu Abdank (zm. w 1653 roku) – podstarości lubelski w 1643 roku, podsędek ziemski lubelski w latach 1647–1653, skarbnik lubelski w latach 1637–1638, marszałek sejmików województwa lubelskiego w 1643, 1644, 1645 i 1649 roku.

</doc>
<doc id="3164337" url="https://pl.wikipedia.org/wiki?curid=3164337" title="Björn Isfält">
Björn Isfält

Tor Björn Engelbrekt Isfält (ur. 28 czerwca 1942 w Linköping, zm. 17 stycznia 1997 w Sztokholmie) – szwedzki kompozytor. Na rozdaniu Złotych Żuków w 1990 roku wygrał nagrodę za kreatywne osiągnięcie. Na przestrzeni lat 1970–1995 skomponował muzykę do ponad 35 produkcji filmowych i telewizyjnych.

</doc>
<doc id="3164342" url="https://pl.wikipedia.org/wiki?curid=3164342" title="Mana Iwabuchi">
Mana Iwabuchi

 – japońska piłkarka występująca na pozycji napastniczki w angielskim klubie Arsenal oraz w reprezentacji Japonii.
Kariera klubowa.
Piłkę nożną zaczęła uprawiać w wieku 8 lat za zachętą brata, Ryōty. Rozpoczęła wówczas treningi w Sekimae SC. W 2005 trafiła do młodzieżowego zespołu Nippon TV Beleza. W 2007 została włączona do pierwszego zespołu. W listopadzie 2012 podpisała obowiązujący od stycznia 2013 kontrakt z TSG 1899 Hoffenheim. W maju 2014 przeszła do Bayern Monachium. W sezonie 2014/2015 wywalczyła z tym klubem mistrzostwo Niemiec. 1 lipca 2017 została zawodniczką INAC Kobe Leonessa.
Kariera reprezentacyjna.
W 2008 wraz z reprezentacją Japonii U-17 dotarła do ćwierćfinału mistrzostw świata do lat 17 w 2008 i została uznana MVP tego turnieju. W tym samym roku została też uznana najlepszą azjatycką piłkarką przez Asian Football Confederation. W 2009 ponownie otrzymała ten tytuł. Znalazła się również w najlepszej jedenastce mistrzostw świata U-20 w 2010. W seniorskiej kadrze gra od 2010. Wraz z reprezentacją wygrała mistrzostwa świata w 2011 oraz zdobyła srebro igrzysk olimpijskich w 2012 i mistrzostw świata w 2015.
Życie prywatne.
Od 2011 uczęszcza na Komazawa Women's University.

</doc>
<doc id="3164351" url="https://pl.wikipedia.org/wiki?curid=3164351" title="Uniwersytet Libijski">
Uniwersytet Libijski

Uniwersytet Libijski (arab. الجامعة الليبية, "Al-Dżami’a al-Libijja") – uczelnia wyższa o statusie uniwersytetu publicznego działająca w latach 1955-1973. W latach 70. została podzielona na dwie odrębne uczelnie: Uniwersytet w Trypolisie (późniejszy Uniwersytet Al-Fatih) oraz Uniwersytet w Bengazi (późniejszy Uniwersytet Karjunis).
Historia.
Pomimo trudnej sytuacji ekonomicznej w latach 50. XX wieku, libijski rząd postanowił założyć uniwersytet. Jednakże z powodu braku odpowiedniej kadry wysłał w 1955 delegację do Egiptu, która miała spotkać się z jego ówczesnym premierem Gamalem Abdel Naserem i przekonać go do wysłania kilku wykładowców do Libii. Egipski rząd wyraził zgodę i obiecał przez cztery lata pokrywać pensje czterech wykładowców.
15 grudnia 1955 wydano dekret, który oficjalnie zapoczątkował powstanie uczelni. Jej pierwszym powołanym wydziałem był wydział literatury ulokowany w Bengazi w dawnym pałacu królewskim Al-Manar (tam też powstał pierwszy kampus). Jego dziekanem został profesor Madżid Chadduri, który przyjął na siebie również ciężar jego utrzymania. W kolejnych latach powstały jeszcze wydziały: nauk ścisłych (1956), ekonomii (1957), prawa (1962), rolnictwa (1966) oraz medycyny (1970). 6 października 1968 roku odbyło się otwarcie nowego kampusu w Bengazi, na którym obecny był libijski król Idris I.
W sierpniu 1973 uniwersytet został podzielony na dwie osobne uczelnie. Jedna z nich powstała w Trypolisie, a druga w Bengazi.
Rektorzy.
Lista rektorów Uniwersytetu Libijskiego:

</doc>
<doc id="3164352" url="https://pl.wikipedia.org/wiki?curid=3164352" title="Tokijski Uniwersytet Sztuk Pięknych i Muzyki Geidai">
Tokijski Uniwersytet Sztuk Pięknych i Muzyki Geidai



</doc>
<doc id="3164356" url="https://pl.wikipedia.org/wiki?curid=3164356" title="Leonard Mansueti">
Leonard Mansueti



</doc>
<doc id="3164358" url="https://pl.wikipedia.org/wiki?curid=3164358" title="Bartłomiej Commazio">
Bartłomiej Commazio



</doc>
<doc id="3164359" url="https://pl.wikipedia.org/wiki?curid=3164359" title="Wincenty Bandello">
Wincenty Bandello



</doc>
<doc id="3164362" url="https://pl.wikipedia.org/wiki?curid=3164362" title="Joachim Torriani">
Joachim Torriani



</doc>
<doc id="3164363" url="https://pl.wikipedia.org/wiki?curid=3164363" title="Paweł Butigella">
Paweł Butigella



</doc>
<doc id="3164367" url="https://pl.wikipedia.org/wiki?curid=3164367" title="Jehan de Rohan-Chabot">
Jehan de Rohan-Chabot

Jehan de Rohan-Chabot (ur. 27 czerwca 1884 w Paryżu, zm. 10 maja 1968 w Bazylei) – francuski lekarz, pierwszy prezydent FIA w latach 1946-1958.
Życiorys.
Pochodził z francuskiej rodziny arystokratycznej z rodem Bretanii, syn Alaina-Charlesa (1844-1914) i Marie Marguerite z de La Brousse de Verteillac (1853-1926). Był lekarzem w wykształcenia. Podczas I wojny światowej był pilotem myśliwskim, a potem pracował we francuskim oddziale koncernu naftowego BP.
W 1928 roku został przewodniczącym Automobilklubu Francji (ACF), którego funkcję pełnił przez 20 lat. W 1936 roku został przewodniczącym AIACR zastępując Roberta de Vogüé. Pełnił tę funkcję do 1946 roku, kiedy to AIACR został przekształcony w FIA, którego pozostał prezydentem i pełnił tę funkcję przez następne 12 lat.
W 1957 roku podczas Walnego Zgromadzenia FIA podjęto decyzję, że wybory na przewodniczącego FIA będą się odbywały co trzy lata, a nie jak wcześniej co roku. Wtedy de Rohan-Chabot chciał zrezygnować z pełnionej funkcji, ale został przekonany do pozostania na stanowisku i pełnił funkcję przewodniczącego FIA do 1958 roku i przeszedł na emeryturę.
Po przejściu na emeryturę Jehan de Rohan-Chabot został Honorowym Przewodniczącym FIA i nadal uczestniczył w jego posiedzeniach aż do śmierci. Zmarł 10 maja 1968 roku w Bazylei w wieku 83 lat.

</doc>
<doc id="3164369" url="https://pl.wikipedia.org/wiki?curid=3164369" title="Hrabstwo Washington (Indiana)">
Hrabstwo Washington (Indiana)

Hrabstwo Washington (ang. "Washington County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 516,60 mil2 (1 337,99 km2). Według danych z 2010 r. hrabstwo miało 28 262 mieszkańców. Hrabstwo powstało w 1814 roku i nosi imię Jerzego Waszyngtona – pierwszego prezydenta Stanów Zjednoczonych.

</doc>
<doc id="3164377" url="https://pl.wikipedia.org/wiki?curid=3164377" title="Biagio Berra">
Biagio Berra

Biagio Berra (ur. ok. 1430 w Mondovì, zm. prawdopodobnie w Peveragno ok. 1513) – włoski dominikanin i inkwizytor.
Życiorys.
Pochodził z bogatej rodziny. W młodym wieku wstąpił do zakonu dominikanów w konwencie S. Domenico w Mondovì, gdzie w 1455 przyjął święcenia kapłańskie. W 1456 zmarł jego ojciec Manfrino, po którym odziedziczył znaczny majątek. Kapituła generalna zakonu obradująca w Sienie w 1462 skierowała go do zakonnego studium generale w Pawii jako bakałarza Sentencji. Przed 1471 uzyskał tytuł magistra teologii, prawdopodobnie na uniwersytecie w Pawii. W 1468 i 1474 był przeorem konwentu w S. Domenico w Mondovì.
12 grudnia 1474 generał zakonu Leonardo Mansueti mianował go wiceinkwizytorem ("inquisitor substitutus") w diecezji Mondovì. Diecezja ta, wraz z diecezją Alba oraz południową częścią diecezji turyńskiej, była częścią wielkiego okręgu inkwizytorskiego Savigliano, jednakże ówczesny inkwizytor tego okręgu Aimone Taparelli miał już 76 lat i rzadko opuszczał swoją siedzibę w konwencie Savigliano, stąd generał zakonu uznał, że konieczne jest wsparcie go w obowiązkach przez Biagio Berrę. Jest jednak prawdopodobne, że Biagio Berra działalność inkwizycyjną rozpoczął już znacznie wcześniej, gdyż zachowało się brewe papieża Sykstusa IV datowane na rok 1471, mianujące go inkwizytorem, aczkolwiek dokument ten nie wskazuje miejsca jego działalności i zawiera dodatkowe zastrzeżenie, że jego nominacja nie narusza praw innych inkwizytorów.
W 1476 księżna i regentka Sabaudii Jolanta (zm. 1478) wybrała go na swojego spowiednika. Biagio Berra nie zdecydował się jednak na przyjęcie tej nominacji, wiążącej się ze stałą obecnością na dworze księżnej, bez zgody generała zakonu. Zgodę tę uzyskał dopiero w lipcu 1476, podczas gdy księżna miesiąc wcześniej została pojmana przez księcia Burgundii Karola Zuchwałego i uwolniono ją dopiero rok później. W maju 1478 Berra został mianowany wikariuszem nowo założonego dominikańskiego domu zakonnego w Peveragno, którą to funkcję sprawował prawdopodobnie aż do śmierci. Dom zakonny w Peveragno, będący filią konwentu w Mondovì, stał się jego główną siedzibą. W 1481 uczestniczył w obradach kapituły generalnej zakonu w Rzymie jako przedstawiciel prowincji Lombardii Górnej, a w maju 1483 brał udział w obradach kapituły prowincjonalnej Lombardii Górnej w Savigliano.
W 1483 (po 10 stycznia) został mianowany przez generała zakonu Salvo Cassettę oraz legata papieskiego w Piemoncie, kardynała Domenico della Rovere, inkwizytorem diecezji Mondovì, którą tym samym wyłączono spod jurysdykcji inkwizytora Savigliano. W tym samym roku Biagio Berra aresztował w dolinie Val Lucerna niejakiego Filipa Nazarota, który był kaznodzieją waldensów, grupy heretyckiej zamieszkującej tę i kilka innych dolin alpejskich. Prawdopodobnie fakt ten stał się przyczyną rebelii waldensów, której ofiarą padł także Berra. Choć jemu samemu udało się ujść z życiem, jednego z jego sług zabito, a dom, w którym przebywał, został zrównany z ziemią. Prawdopodobnie to doświadczenie spowodowało, że kiedy w 1487 papież Innocenty VIII ogłosił krucjatę przeciwko waldensom, Biagio Berra uchylił się od wzięcia w niej udziału i to pomimo imiennego zaproszenia od dowódcy krucjaty, komisarza papieskiego Alberto Cattaneo z Cremony. Berra powoływał się na stan zdrowia, jednak argument ten nie przekonał Alberto Cattaneo ani papieża Innocentego VIII. W październiku 1487 papież pozbawił go uprawnień inkwizytorskich na obszarze objętym krucjatą, a rok później, w grudniu 1488 generał zakonu Gioacchino Torriani wezwał go do osobistego stawiennictwa w Savigliano (gdzie generał akurat przebywał) celem wyjaśnienia swojej postawy. Najwyraźniej jednak Berra dał satysfakcjonującą odpowiedź, gdyż 5 stycznia 1489 Torriani potwierdził go na urzędzie inkwizytora Mondovì, a w kwietniu 1489 powierzył mu nadzór nad wyborami nowego prowincjała Lombardii Górnej, po zakończeniu kadencji Paolo Moneglii (został nim inkwizytor Casale Monferrato, Michele Madei da Asti).
1 marca 1495 Biagio Berra został pozbawiony urzędu inkwizytora przez generała zakonu Gioacchino Torrianiego, który zdecydował jednocześnie, że diecezja Mondovì ma powrócić pod jurysdykcję inkwizytora Savigliano. Trzy lata później, 1 lutego 1498 Torriani odwołał te zarządzenia i przywrócił Berrę na urząd inkwizytora Mondovì. Niestety, nie wiadomo nic o motywach, jakie stały za tymi decyzjami.
W 1510 Biagio Berra wdał się w jakiś spór z kilkoma prominentnymi obywatelami Mondovì i otrzymał z tego powodu reprymendę od generała zakonu Tommaso de Vio. Ostatnie wzmianki o nim pochodzą z lat 1512–1513, gdy przewodniczył procesom o czary w Peveragno. Prawdopodobnie niedługo potem zmarł.
Działalność inkwizytorska.
Mimo niechęci Biagio Berry do udziału w prześladowaniach waldensów, bardzo dobrze udokumentowane jest jego zaangażowanie w procesy o czary:

</doc>
<doc id="3164379" url="https://pl.wikipedia.org/wiki?curid=3164379" title="Ratusz w Umeå">
Ratusz w Umeå

Ratusz w Umeå – neorenesansowy budynek w szwedzkim mieście Umeå. Ratusz został zbudowany w miejsce poprzedniego ratusza, który spłonął w pożarze miasta w 1888. Budynek został zaprojektowany przez architekta ze Sztokholmu, Frederika Olausa Lindströma. W swoim nowym planie miejskim Lindström umieścił nowy ratusz przy brzegu rzeki z fasadą skierowaną na południe w stronę przystani na rzece Ume.
Historia.
Pierwszy ratusz.
W XVII wieku Umeå posiadała niewiele publicznych budynków: kościół, szkołę i ratusz. Ratusz znajdował się na północy Rådhustorget (Placu Ratuszowego) i był miejscem posiedzeń sądu i administracji miasta. Budynek nie posiadał żadnych pięter i był wyposażony w trzy okna po stronie Rådhustorget i wysoki czterospadowy dach ze szczytem, wykończony latarnią.
Drugi ratusz.
Podczas III wojny północnej miasto zostało parokrotnie spalone przez Rosjan. Po zawarciu pokoju w Nystad w 1721 zbudowano nowy ratusz na północy Placu Ratuszowego. Nowy ratusz posiadał jedno piętro z małą wieżą z zegarem wybijającym godziny. Na parterze znajdowała się tawerna i loch. Na pierwszym piętrze znajdowała się sala balowa i mniejsza sala spotkań Zachodnia część budynku posiadała dwa pokoje, które były wykorzystywane w celach edukacyjnych.
Trzeci ratusz.
Nowy, większy, jednopiętrowy ratusz został zbudowany w 1814 na północy Placu Ratuszowego. Główna fasada była skierowana na południe. Budynek został zaprojektowany przez Samuela Enandera. Według szwedzkiego prawa budowlanego z 1776 budynki publiczne powinny być budowane z kamienia, jednakże Umeå została zwolniona z tego wymagania i nowy ratusz został zbudowany z drewna.
Na parterze znajdowała się miejska piwnica, pokoje licytacyjne i izba zatrzymań. Na piętrze znajdowały się duża hala, pokoje do rozmów i atrium po wschodniej stronie i hala magistratu miasta po zachodniej stronie.
Nowy projekt.
W połowie XIX wieku rozwój gospodarczy w Umeå pozwolił na renowację miejskich budynków. Ratusz został wyposażony w białą boazerię, a fasada otrzymała sześć pilastrów zaprojektowanych w stylu doryckim. W 1880 do ratusza przeniesiono stację telegrafową.
Czwarty ratusz.
Fredrik Olaus Lindström, który w latach 1889-90 zaprojektował kościół farny, został poproszony o zaprojektowanie nowego ratusza w Umeå. Lindström, projektując, inspirował się holenderskim neorenesansem, który pozwalał na pewną asymetrię. Większość wież miała różne wysokości i kształty. Fasada, natomiast, została zbudowana z czerwonej cegły. Portale, zabezpieczenia okien i inne detale zostały zbudowane wykorzystując lekki piaskowiec. Z powodu cięć w budżecie, część budynku została wybudowana wykorzystując tańsze materiały, jak żeliwo pomalowane farbą olejną w pasującym kolorze.
Ogromny nacisk położono na okolice ratusza. Wybudowaną nową esplanadę prowadzącą z ratusza na północ oraz pobliski park zlokalizowany przy brzegu rzeku.
Popiersie Gustawa II Adolfa.
Pomiędzy ulicą Storgatan (szw. dosł. "Ulica Wielka") i schodami do południowej części ratusza znajduje się popiersie Gustawa II Adolfa, założyciela miasta Umeå. Popiersie wykonane zostało z brązu i umieszczone na granitowym cokole. Na cokole znajduje się medalion z monogramem GARS ("Gustavus Adolphus Rex Sueciae"). Popiersie zostało wykonane przez artystę Otto Strandmana, a całkowita wysokość popiersia wynosi około 3 metry. Statua została odsłonięta 20 sierpnia 1924 podczas obchodów trzystulecia istnienia Pułku Piechoty Västerbotten Armii Szwedzkiej.

</doc>
<doc id="3164380" url="https://pl.wikipedia.org/wiki?curid=3164380" title="Seleucidis melanoleucus">
Seleucidis melanoleucus



</doc>
<doc id="3164381" url="https://pl.wikipedia.org/wiki?curid=3164381" title="Fregata aquila">
Fregata aquila



</doc>
<doc id="3164382" url="https://pl.wikipedia.org/wiki?curid=3164382" title="Julia Wyszyńska">
Julia Wyszyńska

Julia Wyszyńska (ur. 6 lutego 1986 w Mysłowicach) – polska aktorka filmowa, teatralna i serialowa.
Życiorys.
Wykształcenie.
W roku 2006 ukończyła Studium Teatralne przy Teatrze Śląskim w Katowicach. Stawiała tam pierwsze kroki na deskach teatru pod kierunkiem Rudolfa Zioło w spektaklu „Dżuma” Alberta Camusa. W 2010 roku ukończyła Państwową Wyższą Szkołę Teatralną im. L. Solskiego w Krakowie, grając w dyplomowych spektaklach w reżyserii Jerzego Stuhra (Luigi Pirandello, „Giganci z gór”) oraz Adama Nawojczyka (Stanisław Ignacy Witkiewicz, „Nadobnisie i koczkodany”). W szkole kształciła się pod kierunkiem Anny Polony.
Kariera.
Na deskach teatru debiutowała rolą Zabawnisi w spektaklu Stanisława Ignacego Witkiewicza „Nowe wyzwolenie” w reż. E. Marciniak w Bielsku-Białej. Później trafiła do Teatru Na woli im. Tadeusza Łomnickiego, grając w „Wyzwoleniu” Wyspiańskiego, a także do Laboratorium Dramatu, gdzie zagrała w monodramie „Medea” Eweliny Marciniak. Julia Wyszyńska współdziałała przy Teatrze Rozmaitości, a następnie z Teatrem Polskim w Bydgoszczy, gdzie debiutowała w spektaklu „Źle ma się kraj” w reż. W. Szczawińskiej rolą ‘Postaci Co Nic Nie Rozumie’. Nawiązała również współpracę z Telewizją Polską i stacjami komercyjnymi, grała m.in. w serialach "Czas honoru" (TVP2), "Lekarze" (TVN), "Hotel 52" (Polsat), "Na dobre i na złe". W spektaklu „Klątwa” (reżyseria Oliver Frljić, Teatr Powszechny w Warszawie) zagrała osobę uprawiającą seks oralny z rzeźbą papieża Jana Pawła II.
W 2017 roku wystąpiła w „Offices and Humans” produkcji G.F Darwin jako Kasia / Neiva.

</doc>
<doc id="3164384" url="https://pl.wikipedia.org/wiki?curid=3164384" title="Pipreola aureopectus">
Pipreola aureopectus



</doc>
<doc id="3164385" url="https://pl.wikipedia.org/wiki?curid=3164385" title="Ixobrychus sinensis">
Ixobrychus sinensis



</doc>
<doc id="3164386" url="https://pl.wikipedia.org/wiki?curid=3164386" title="Batypelagial">
Batypelagial



</doc>
<doc id="3164387" url="https://pl.wikipedia.org/wiki?curid=3164387" title="Seleucidis">
Seleucidis



</doc>
<doc id="3164389" url="https://pl.wikipedia.org/wiki?curid=3164389" title="Cổ Loa">
Cổ Loa

Cổ Loa – stolica starożytnego państwa Âu Lạc, której ruiny znajdują się około 15 kilometrów na północny zachód od dzisiejszego Hanoi.
Miasto zostało zbudowane w połowie III wieku p.n.e. przez króla An Dương Vươnga. Zgodnie z legendą wzniesieniu Cổ Loa chciały zapobiec złe duchy, dobry żółw podarował jednak władcy swój pazur, z którego wykonano magiczną kuszę przeciwko demonom. Po chińskim podboju Wietnamu pod koniec II wieku p.n.e. miasto stopniowo podupadło.
Cổ Loa miało charakter wybitnie obronny, ulokowano je pośród zapewniających naturalną ochronę wzgórz. W jego centrum znajdowała się cytadela, otoczona spiralnie biegnącymi murami. Zewnętrzny mur, o wysokości 4 metrów i długości 8 kilometrów, składał się z wału ziemnego wzmocnionego kamieniami i otoczonego fosą. Fosa łączyła się z rzeką Hoàng Giang, co w czasie wojny ułatwiało działania floty. W trakcie przeprowadzonych prac archeologicznych na stanowisku odkryto szereg wyrobów metalowych związanych z kulturą Đông Sơn, m.in. motyki, lemiesze, noże, groty włóczni i strzał. W 1982 roku odnaleziony został olbrzymi bęben wykonany z brązu.

</doc>
<doc id="3164391" url="https://pl.wikipedia.org/wiki?curid=3164391" title="Irwin C. Scarbeck">
Irwin C. Scarbeck

Irwin Chambers Scarbeck (ur. 8 maja 1920, zm. 1970) – amerykański dyplomata.
W 1961, gdy pełnił funkcję II sekretarza ambasady USA w Warszawie, został ujawniony jako szpieg, przekazujący niejawne dane służbom specjalnym państw Europy Wschodniej. Otrzymał wyrok 30 lat więzienia, w 1963 zmniejszony do 10. Zmarł w więzieniu.

</doc>
<doc id="3164393" url="https://pl.wikipedia.org/wiki?curid=3164393" title="Cudowna niedziela">
Cudowna niedziela

 – japoński melodramat z 1947 roku. Zdjęcia zrealizowano w Tokio.
Fabuła.
Były żołnierz, Yūzō, oraz jego narzeczona, Masako, postanawiają spędzić razem niedzielę, a przy okazji dobrze się zabawić. Mają jednak lekki problem – po pierwsze nie mają wiele pieniędzy, po drugie – pogoda nie za bardzo sprzyja miłemu odpoczynkowi. Mimo tych przeciwności losu postanawiają się jednak przespacerować. Podczas pobytu na dworze przeżyją kilka drobnych przygód, głównie dzięki Yūzō, który będzie chciał jak najbardziej umilić ten dzień.
Obsada.
oraz

</doc>
<doc id="3164395" url="https://pl.wikipedia.org/wiki?curid=3164395" title="Co Loa">
Co Loa



</doc>
<doc id="3164397" url="https://pl.wikipedia.org/wiki?curid=3164397" title="Turniej o Złoty Kask 1985">
Turniej o Złoty Kask 1985

Turniej o Złoty Kask 1985 – cykl zawodów żużlowych, organizowanych corocznie przez Polski Związek Motorowy. Rozegrano ćwierćfinały, półfinały oraz trzy finały. W klasyfikacji końcowej zwyciężył Wojciech Żabiałowicz.
Klasyfikacja końcowa.
Zaliczono po dwa najlepsze wyniki odrzucając najsłabszy. Sklasyfikowano tylko tych finalistów którzy wystąpili w co najmniej dwóch finałowych turniejach.

</doc>
<doc id="3164399" url="https://pl.wikipedia.org/wiki?curid=3164399" title="Puchar Świata w Rugby 7 (2001) – kwalifikacje">
Puchar Świata w Rugby 7 (2001) – kwalifikacje

Kwalifikacje do Pucharu Świata w Rugby 7 2001 miały na celu wyłonienie męskich reprezentacji narodowych w rugby 7, które wystąpiły w finałach tego turnieju.
Informacje ogólne.
Turniej finałowy organizowanego przez IRB Pucharu Świata odbył się w Mar del Plata w dniach 26–28 stycznia 2001 roku i wzięły w nim udział dwadzieścia cztery drużyny. Automatyczny awans do turnieju finałowego uzyskali gospodarze oraz ćwierćfinaliści poprzedniej edycji. O pozostałe piętnaście miejsc w ośmiu turniejach kwalifikacyjnych rywalizowała natomiast rekordowa liczba 91 reprezentacji.
Kwalifikacje.
Afryka.
Kwalifikacje w Afryce odbyły się dwustopniowo – z rozegranych 29 kwietnia 2000 roku w Abidżanie czterozespołowych zawodów czołowe dwa zespoły, gospodarze i Kenijczycy, awansowali do drugiego etapu kwalifikacji. Dwanaście zespołów rywalizowało w Nairobi w pierwszym dniu systemem kołowy w ramach trzech czterozespołowych grup. Po zakończeniu tej fazy rozgrywek tworzony był ranking, według którego drużyny zostały po raz kolejny podzielone na cztery grupy, by rozegrać w nich mecze w drugim dniu ponownie systemem kołowym. Zwycięzcy grup awansowali do półfinałów, a z nich zwycięsko wyszły reprezentacje Zimbabwe i Kenii, gwarantując sobie tym samym awans do Pucharu Świata.
Ameryka.
Kwalifikacje w Afryce odbyły się dwustopniowo – z rozegranych na Hasely Crawford Stadium w dniach 22–23 stycznia 2000 roku ośmiozespołowych zawodów, triumufujący zespół gospodarzy awansował do drugiego etapu kwalifikacji. Dziesięć zespołów rywalizowało na Estadio San Carlos de Apoquindo w pierwszym dniu systemem kołowy w ramach dwóch pięciozespołowych grup. Każdy z zespołów w drugim dniu miał rozegrać po jednym meczu, jednak po spotkaniu menedżerów reprezentacji ustalono, iż odbędzie się pełna trzyrundowa faza pucharowa. W turnieju triumfowali Kanadyjczycy pokonując zespół Chile, a obie te drużyny miały już zagwarantowany awans na Puchar Świata. Dołączyła do nich reprezentacja USA, która czterema punktami pokonała Urugwaj w meczu o trzecie miejsce.
Azja.
Zawody kwalifikacyjne rozegrano w ramach turnieju Kuala Lumpur Sevens, a trzy czołowe zespoły awansowały do Pucharu Świata. W eliminacjach nie wystąpiła reprezentacja Korei Południowej mająca zagwarantowany automatyczny awans jako ćwierćfinalista poprzedniej edycji. Dziesięć reprezentacji rywalizowało w pierwszym dniu systemem kołowym w ramach dwóch czterozespołowych grup. Po zakończeniu tej fazy rozgrywek tworzony był ranking, według którego drużyny zostały po raz kolejny podzielone na dwie grupy, by rozegrać w nich mecze w drugim dniu ponownie systemem kołowym. Zwycięzcy grup awansowali do finału – walczyli dalej o triumf w turnieju mając zagwarantowany awans na Puchar Świata – stawką meczu zespołów z drugich lokat było trzecie premiowane awansem miejsce. Turniej zdominowały reprezentacje Japonii i Hongkongu. Jako niepokonane spotkały się dopiero w finale, a lepsi okazali się Japończycy, trzecie premiowane awansem miejsce zajęło Chińskie Tajpej po zwycięstwie nad gospodarzami
Europa.
IRB zleciła organizację turniejów eliminacyjnych FIRA-AER. Zostały zaplanowane dwa turnieje, każdy z udziałem szesnastu reprezentacji: w Madrycie (10 i 11 czerwca) oraz w Heidelbergu (30 czerwca i 1 lipca). Z każdego z nich do Pucharu Świata awansowały trzy czołowe zespoły. W obydwóch zawodach schemat rozgrywek był taki sam – szesnaście reprezentacji rywalizowało w pierwszym dniu systemem kołowym w ramach czterech czterozespołowych grup. Po zakończeniu tej fazy rozgrywek tworzony był ranking, według którego drużyny zostały po raz kolejny podzielone na cztery grupy, by rozegrać w nich mecze w drugim dniu ponownie systemem kołowym. Zwycięzcy grup awansowali do półfinałów – wygrani z tych pojedynków gwarantowali sobie awans na Puchar Świata i walczyli dalej o triumf w turnieju, stawką meczu dla przegranych było trzecie premiowane awansem miejsce.
W Niemczech w najlepszej trójce znalazły się reprezentacje Walii, Gruzji i Irlandii, w Hiszpanii zaś zespoły Portugalii, Rosji i Hiszpanii.
Oceania.
Stawką zawodów było jedno miejsce w turnieju finałowym Pucharu Świata. Sześć reprezentacji rywalizowało w pierwszej fazie systemem kołowym w ramach jednej grupy, po czym odbyła się faza pucharowa – dwa czołowe zespoły zmierzyły się o triumf w turnieju i awans do Pucharu Świata, pozostałe drużyny zagrały zaś o poszczególne miejsca. W turnieju triumfowała reprezentacja gospodarzy, która pokonała w finale Tonga, pomimo wysokiej porażki zaledwie dwie godziny wcześniej.

</doc>
<doc id="3164403" url="https://pl.wikipedia.org/wiki?curid=3164403" title="Puchar Azji w Piłce Siatkowej Mężczyzn 2012">
Puchar Azji w Piłce Siatkowej Mężczyzn 2012

Puchar Azji w piłce siatkowej mężczyzn 2012 – rozgrywany był w Wietnamie w dniach 1 - 7 września 2012. 8 czołowych krajowych reprezentacji rywalizowało w Vĩnh Yên. Zwycięzcą trzeciej edycji Pucharu Azji została reprezentacja Chin.
Rozgrywki grupowe.
Grupa A.
Tabela
Wyniki
Grupa B.
Tabela
Wyniki

</doc>
<doc id="3164406" url="https://pl.wikipedia.org/wiki?curid=3164406" title="Turniej o Złoty Kask 1983">
Turniej o Złoty Kask 1983

Turniej o Złoty Kask 1983 – rozegrany w sezonie 1984 turniej żużlowy z cyklu rozgrywek o „Złoty Kask”. Rozegrano cztery turnieje ćwierćfinałowe, dwa półfinałowe oraz finał, w którym zwyciężył Jan Krzystyniak.

</doc>
<doc id="3164407" url="https://pl.wikipedia.org/wiki?curid=3164407" title="Dominik de la Calzada">
Dominik de la Calzada

Domingo García, znany jako Dominik de la Calzada (ur. 1019 w Viloria de Rioja, zm. 12 maja 1109 w Kastylii) – święty Kościoła katolickiego, patron pielgrzymujących do Santiago de Compostela.
W młodości bezskutecznie próbował wstąpić do Zakonu Benedyktynów i ostatecznie został pustelnikiem. Po pewnym czasie postanowił zająć się naprawą dróg na szlak pielgrzymkowy do katedry w Santiago de Compostela (Droga św. Jakuba). Zbudował między innymi most nad rzeką Oja. Wzniósł również budynek, który służył jako kościół, dom noclegowy oraz szpital (obecnie parador).
Pochowany w Santo Domingo de la Calzada – mieście, które zostało nazwane na jego cześć.

</doc>
<doc id="3164409" url="https://pl.wikipedia.org/wiki?curid=3164409" title="Oleksandr Nedovyesov">
Oleksandr Nedovyesov



</doc>
<doc id="3164410" url="https://pl.wikipedia.org/wiki?curid=3164410" title="Aleksandr Nedovyesov">
Aleksandr Nedovyesov



</doc>
<doc id="3164414" url="https://pl.wikipedia.org/wiki?curid=3164414" title="Jūmonji">
Jūmonji

 – dawniej miasteczko ("machi"), a współcześnie część miasta Yokote w północnej Japonii, na wyspie Honsiu w prefekturze Akita.
W dzielnicy tej znajdują się m.in. stacja kolejowa Jūmonji, poczta oraz szkoła podstawowa Jūmonji Daiichi.
Historia.
1 października 1954 roku do miasteczka Jūmonji włączono wieś Mie, a dzielnica Shitabiraki tejże została odłączona i przyłączona do Asamai. 1 kwietnia 1955 do Jūmonji przyłączono wsie Ueda i Mutsuai, a 1 października 1956 odłączono od niego dzielnice Okuramae i Jinbei, które weszły w skład Hiraki. 1 kwietnia 1957 odłączono od Jūmonji dzielnice Kuwanoki i Numata i przyłączono je do Omonogawy. 1 października 2005 roku Jūmonji wraz z Ōmori, Omonogawą, Masudą, Hiraką, Sannai i Taiyū utworzyły miasto Yokote.
Podział.
Obecnie Jūmonji-machi stanowi dzielnicę Yokote obejmującą osiedla: Jūmonji, Kaidoshita, Nishishita, Nishikami, Sakaecho, Akebonocho, Shimosakichibiraki, Kamisakichibiraki i Mato. Poza granicami Jūmonji-machi leżą nawiązujące nazwą: Jūmonjimachi Kaminabekura, Jūmonjimachi Horyu, Jūmonjimachi Nishihara Ichibancho, Jūmonjimachi Nishihara Nibancho, Jūmonjimachi Nishinoki, Jūmonjimachi Jugono Shinden, Jūmonjimachi Sagae, Jūmonjimachi Niida, Jūmonjimachi Kijita i Jūmonjimachi Gendasama.

</doc>
<doc id="3164423" url="https://pl.wikipedia.org/wiki?curid=3164423" title="Turniej o Złoty Kask 1982">
Turniej o Złoty Kask 1982

Turniej o Złoty Kask 1982 – rozegrany w sezonie 1984 turniej żużlowy z cyklu rozgrywek o „Złoty Kask”. Rozegrano cztery turnieje ćwierćfinałowe, dwa półfinałowe oraz finał, w którym zwyciężył Jan Krzysztyniak.

</doc>
<doc id="3164427" url="https://pl.wikipedia.org/wiki?curid=3164427" title="Barbarzyńca i gejsza">
Barbarzyńca i gejsza

Barbarzyńca i gejsza (ang. "The Barbarian and the Geisha") – amerykańsko-japoński film przygodowy z 1958 roku wyreżyserowany przez amerykańskiego reżysera Johna Hustona. Wyprodukowany przez amerykańskie studio 20th Century Fox.
Premiera filmu miała miejsce 30 września 1958 roku w Stanach Zjednoczonych.
Fabuła.
Mieszkańcy i władze wioski Shimoda bronią się przed obcymi wpływami, nie uznając żadnych misji dyplomatycznych. Pierwsze lody ma przełamać amerykański konsul Townsend Harris (John Wayne). Aby mieć kontrolę nad Amerykaninem, przebiegły możnowładca Tamura (Sō Yamamura) podsuwa mu piękną gejszę, Okichi (Eiko Ando), aby go szpiegowała.
Obsada.
Źródło: Filmweb
i inni
Zdjęcia.
Zdjęcia realizowane były na terenie Stanów Zjednoczonych i Japonii.

</doc>
<doc id="3164429" url="https://pl.wikipedia.org/wiki?curid=3164429" title="Znak zakazu">
Znak zakazu



</doc>
<doc id="3164432" url="https://pl.wikipedia.org/wiki?curid=3164432" title="Memoriał Jana Ciszewskiego 2012">
Memoriał Jana Ciszewskiego 2012

Memoriał im. Jana Ciszewskiego 2012 - 24. edycja turnieju żużlowego poświęconego pamięci znanego polskiego komentatora sportowego Jana Ciszewskiego, który odbył się 19 maja 2012 roku. Turniej wygrał Nicki Pedersen.

</doc>
<doc id="3164434" url="https://pl.wikipedia.org/wiki?curid=3164434" title="Schalch (Chiemsee)">
Schalch (Chiemsee)

Schalch – sztuczna wysepka na jeziorze Chiemsee w Bawarii w Niemczech. Najmniejsza z czterech wysp znajdujących się na tym zbiorniku wodnym i jedyna, wchodząca wraz z taflą jeziora w skład obszaru niemunicypalnego Chiemsee.
Leży 66 m na zachód od wyspy Fraueninsel i 50 m od krańca wybiegającego z niej pomostu. Ma kształt regularnego kwadratu o boku 4,7 m, którego przekątne leżą na osiach północ-południe i wschód-zachód. Jej powierzchnia wynosi 22 m².
Wysepka powstała w sposób sztuczny, w celu zaznaczenia mielizny rozciągającej się na ok. 40 m na południe i zachód od tego miejsca i stanowiącej zagrożenie dla żeglugi. Najpłytsze miejsce nadsypano i obmurowano murem z łamanego kamienia. Aby ułatwić dostrzeżenie wysepki około 1935 r. mieszkańcy Fraueninsel posadzili na niej sześciometrowej wysokości wierzbę, a samą wysepkę ochrzcili przewrotną nazwą "Sahara". Stara wierzba padła ofiarą burzy i została zastąpiona młodym drzewem.

</doc>
<doc id="3164435" url="https://pl.wikipedia.org/wiki?curid=3164435" title="Girls’ Generation (album 2007)">
Girls’ Generation (album 2007)

Girls’ Generation (kor. 소녀시대 "So nyeo si dae") – debiutancki album studyjny południowokoreańskiej grupy Girls’ Generation, wydany 1 listopada 2007 roku przez wytwórnię SM Entertainment. Osiągnął 2 pozycję na listach przebojów w Korei Południowej, sprzedał się w liczbie egzemplarzy (stan na wrzesień 2008 rok).
Album został wydany ponownie 13 marca 2008 roku pod nowym tytułem "Baby Baby". Czwarty singel "Baby Baby" promował ten album, działania promocyjne zakończyły się 13 kwietnia 2008 roku w programie "Inkigayo".
Twórcy i personel.
Opracowano na podstawie strony na AllMusic.

</doc>
<doc id="3164438" url="https://pl.wikipedia.org/wiki?curid=3164438" title="Memoriał im. Jana Ciszewskiego 2005">
Memoriał im. Jana Ciszewskiego 2005



</doc>
<doc id="3164439" url="https://pl.wikipedia.org/wiki?curid=3164439" title="Hiraka">
Hiraka

 – dawne miasteczko ("machi") w północnej Japonii, na wyspie Honsiu w prefekturze Akita. Włączone w skład miasta Yokote.
Historia.
Hiraka-machi powstało 20 września 1956 roku z połączenia miasteczka Asamai i wsi Yoshida. 20 października włączono tu także dzielnice Okuramae i Jinbei z Jūmonji. 1 kwietnia przyłączono do Hiraki wieś Daigo, a 20 czerwca dzielnicę Taruminai z Omonogawy. 10 kwietnia odłączono od Hiraki dzielnicę Kajimura i przyłączono ją do Taiyū. 1 października 2005 roku Hiraka wraz z Ōmori, Omonogawą, Masudą, Jūmonji, Sannai i Taiyū utworzyły miasto Yokote.
Podział.
W obrębie Yokote wyróżnia się dziś dzielnice Hirakamachi Nakayoshida, Hirakamachi Asamai, Hirakamachi Taruminai, Hirakamachi Shimonabekura, Hirakamachi Shimoyoshida, Hirakamachi Daigo i Hirakamachi Kamiyoshida.

</doc>
<doc id="3164440" url="https://pl.wikipedia.org/wiki?curid=3164440" title="Kylie Jenner">
Kylie Jenner

Kylie Kristen Jenner (ur. 10 sierpnia 1997 w Los Angeles) – amerykańska celebrytka i modelka. Znana z udziału w programie E! "Z kamerą u Kardashianów" (2007–2021).
Życiorys.
Kylie urodziła się w Los Angeles w Kalifornii i dorastała w Calabasas. Jest najmłodszą córką mistrza olimpijskiego z 1976 w dziesięcioboju Bruce’a Jennera (dziś Caitlyn Jenner) i Kris Jenner. Jenner ma dziewięcioro rodzeństwa: siostrę Kendall; ze strony matki ma trzy starsze przyrodnie siostry: Kourtney, Kim i Khloe i jednego przyrodniego brata, Roba. Ze strony ojca ma trzech przyrodnich braci: Burta, Brandona i Brody’ego i jedną przyrodnią siostrę, Casey. W 2007 pojawiła się w mediach za sprawą programu "Z kamerą u Kardashianów", w którym brała udział z całą rodziną. Seria okazała się wielkim sukcesem, co zaowocowało kolejnymi spin-offami: "Khloe &amp; Lamar", czy "Kourtney i Khloe jadą do Miami", w których również występowała.
Uczęszczała do Sierra Canyon School, gdzie była członkinią zespołu cheerleaderek, aż do 2012, kiedy zdecydowała się na domowe nauczanie. 
Kariera.
2007–2014: Początki kariery.
W 2007 Jenner, wraz z rodzicami i rodzeństwem, Kendall, Kourtney, Kim, Khloé i Robem, zaczęła pojawiać się w serialu reality show "Z kamerą u Kardashianów", który opisuje życie osobiste i zawodowe członków ich rodzin. Reality show przyniosło jej szerszą popularność. W listopadzie 2012 roku, firma PacSun zaprosiła do współpracy siostry Jenner, aby zaprojektowały damską wiosenną kolekcję "Kendall &amp; Kylie" dostępną tylko w sklepach PacSun. Kylie zaczęła swoją pracę w modelingu wraz z wypuszczeniem kolekcji "Crush Your Style" Sears'a, do której zrobiła profesjonalną sesję zdjęciową ze znanym fotografem, Nickiem Saglimbeni. Zdobiła też wiele okładek znanych urodowych i modowych magazynów jak Cosmopolitan, Teen Vogue, czy Seventeen. Była również modelką kolekcji Avril Lavigne Abbey Dawn na New York Fashion Week w 2011. Kylie sygnuje 2 lakiery do paznokci od Nicole by OPI: "Wear Something Spar-kylie" i "Rainbow in the S-kylie". 14 marca 2013 firma PacSun ogłosiła, że letnia kolekcja "Kendall &amp; Kylie" dostępna będzie w sklepach 29 marca 2013. W 2014 założyła firmę Kylie Lip Kits. Firma rozpoczęła sprzedaż w listopadzie 2015.
2015–2018: Debiut Kylie Cosmetics.
Poprzednio znana jako Kylie Lip Kits, firma została przemianowana na Kylie Cosmetics w lutym 2016. Za pośrednictwem strony internetowej o tej samej nazwie sprzedaje kosmetyki sygnowane swoim imieniem, liczba wyprodukowanych kosmetyków wzrosła z początkowych 15 000 do 500 000. W 2018 ze swoją siostrą Kendall współpracowały przy kolekcji "Kendall+Kylie" dla firmy odzieżowej Forever 21. W czerwcu 2017 została umieszczona na 59. miejscu listy "Forbes Celebrity 100", która umieszcza 100 najlepiej zarabiających celebrytów w ciągu ostatnich 12 miesięcy. W 2017 został wyemitowany jej własny program „Life of Kylie.
Od 2019: Debiut Kylie Skin.
W 2019 Kylie stworzyła markę "Kylie Skin". Zajmuje się ona wegańskimi kosmetykami do pielęgnacji. W 2020 Forbes umieścił Kylie na podium najlepiej zarabiających celebrytów. W 2021 stworzyła markę „Kylie baby” zajmującą się tworzeniem kosmetyków dla dzieci, oraz „Kylie swim” produkującą stroje kąpielowe. 28 września wypusciła linię kosmetyków "Kylie Baby" zajmującą się kosmetykami do pielęgnacji skóry i włosów niemowląt.
W styczniu 2022 Kylie została pierwszą kobietą, która zyskała 300 milionów obserwujących w serwisie Instagram, pokonując piosenkarkę Ariane Grande.
Życie prywatne.
Związki.
Kylie miała 14 lat, gdy poznała rapera Tygę. W sierpniu 2014 na urodzinach Kylie zauważono, że jest on jej dość bliski. Niedługo później zerwał swoje zaręczyny z Blac Chyna, z którą ma syna. W 2015 Kylie i Tyga oficjalnie ogłosili swój związek. W kwietniu 2017 Kylie i Tyga rozstali się głównie z powodu sporej różnicy wieku. Kylie twierdzi, że ich rozstanie przebiegło spokojnie.
W tym samym miesiącu spotkała się na festiwalu Coachella z raperem Travisem Scottem, gdzie występował. Widziano ich na imprezie razem przez całą noc, a to zapoczątkowało ich związek. Miesiąc później została uchwycona na zdjęciach z Travisem na Met Gali. 4 lutego 2018 Kylie i Travis przełamali milczenie i zamieścili na portalach społecznościowych informację o narodzinach ich córki, Stormi, która urodziła się 1 lutego. Nakręcili dla Stormi film wyjaśniający ich miłość do siebie i swojej córki oraz informujący o tym, jak Kylie radziła sobie w czasie ciąży. We wrześniu 2019 ich związek został zakończony, kiedy oboje potwierdzili, że się rozstają. Powodem ich rozstania nie było to, że już się nie kochali, ale najtrudniejsze w związku było to, że był w nim również milion innych ludzi. Oboje stwierdzili, że nadal się kochają, ale ich celem jest wychowanie Stormi. W 2020 Kylie i Travis spędzali wspólnie kwarantannę podczas pandemii COVID-19. Kylie twierdzi, że ich relacja pozostała tylko byciem rodzicami i że jest to najlepszy sposób, aby oboje mogli spędzić czas ze swoją córką. W grudniu 2020 Kylie i Travis rozstali się, nie wiadomo z jakiego powodu. Kylie usunęła wszystkie zdjęcia z Travisem na Instagramie, a na świątecznym filmie Kylie nie było prezentów Travisa. We wrześniu 2021 Kylie ogłosiła, że wraz z Travisem spodziewają się drugiego dziecka. 2 lutego 2022 urodził się ich syn – Aire Webster.
Przyjaźnie.
W 2012 Kylie i Jordyn Woods poznały się przez wspólnego przyjaciela, Jadena Smitha, którego Kylie poznała w szkole, a Jordyn znała go już od dziecka. Kiedy Smith zaprosił je do siebie, natychmiast się polubiły, co zapoczątkowało ich przyjaźń.
W 2017 Jordyn pojawiła się w reality show "Life of Kylie", który pokazał jak godzą przyjaźń ze swoim życiem osobistym. W 2018 Jordyn pojawiła się w filmie o ciąży Kylie, a we wrześniu tego samego roku Kylie Cosmetics wprowadziły na rynek kolekcję Kylie x Jordyn, w której znalazły się nowe cienie do powiek, rozświetlacze, dwa błyszczyki do ust i szminka.
W 2019 pojawiły się doniesienia, że Jordyn związała się z Tristanem Thompsonem, chłopakiem Khloe Kardashian i ojcem jej córki. Skandal zakończył przyjaźń Kylie i Jordyn.
Kontrowersje.
W 2016 zamieściła na Instagramie zdjęcia, na których nosi warkoczyki cornrows, przez co została oskarżona o przywłaszczenie sobie afroamerykańskiej kultury i stylu.
W czerwcu 2017 miejska marka streetwear PluggedNYC oskarżyła Kylie o kradzież ich projektów do swojej kolekcji strojów kąpielowych.
Kolekcja Kendall + Kylie "Rock vs. Rap".
28 czerwca 2017 siostry Jenner ogłosiły, że wypuszczą na rynek koszulki swojej linii odzieżowej Kendall + Kylie o nazwie Rock vs. Rap, z wizerunkami różnych artystów rockowych i rapowych, tj. Tupac Shakur, Metallica, Pink Floyd, The Doors, Ozzy Osbourne i Led Zeppelin, na które nałożono zdjęcia Kylie i Kendall. Spotkało się to z szybkim odzewem ze strony krewnych i reprezentantów artystów przedstawionych na koszulkach. Były one również krytykowane w mediach społecznościowych i nazywano je niewrażliwymi. Wallace, menadżer The Doors, wystosował do sióstr Jenner list, w którym napisał, że w imieniu zespołu, nie zezwala siostrom na używanie podobizn jego członków. Końcowo, siostry Jenner wystosowały przeprosiny w związku z zaistniałą sytuacją, wycofując przy tym kolekcję ze sprzedaży.

</doc>
<doc id="3164443" url="https://pl.wikipedia.org/wiki?curid=3164443" title="Żelazny labirynt">
Żelazny labirynt

Żelazny labirynt (ang. "Iron Maze") – amerykańsko-japoński film dramatyczny z gatunku thriller z 1991 roku wyreżyserowany przez japońskiego reżysera Hiroakiego Yoshida. Wyprodukowany przez J&amp;M Entertainment, Kitty Films, TYO Productions i Trans Tokyo.
Opis fabuły.
Kilkadziesiąt kilometrów na wschód od Pittsburgha, w nieczynnej hucie policjant znajduje ciężko rannego w głowę Junichi Sugitę (Hiroaki Murakami), syna japońskiego multimiliardera. Na posterunku pojawia się Barry Mikowski (Jeff Fahey), który dobrowolnie przyznaje się do winy. Zeznaje szeryfowi Jackowi Ruhle (J.T. Walsh), że zaatakował Sugitę w obronie własnej. Barry był kiedyś jednym z najlepszych hutników w okolicy.
Obsada.
Źródło: Filmweb
i inni

</doc>
<doc id="3164448" url="https://pl.wikipedia.org/wiki?curid=3164448" title="Masuda (Akita)">
Masuda (Akita)

 – dawne miasteczko ("machi") w północnej Japonii, na wyspie Honsiu w prefekturze Akita. Włączone w skład miasta Yokote.
Historia.
1 kwietnia 1955 roku do Masuda-machi włączono wieś Higashinaruse, a 1 kwietnia 1957 roku także dzielnice Toba i Haba ze wsi Komagata. 1 października 2005 roku Masuda wraz z Hiraką, Ōmori, Omonogawą, Jūmonji, Sannai i Taiyū utworzyły miasto Yokote.
Podział.
W obrębie Yokote wyróżnia się dziś dzielnice Masudamachi Masuda, Masudamachi Kameda, Masudamachi Kumanofuchi, Masudamachi Oginofukuro, Masudamachi Yoshino i Masudamachi Mitsumata.

</doc>
<doc id="3164449" url="https://pl.wikipedia.org/wiki?curid=3164449" title="Klasztor Świętego Jerzego">
Klasztor Świętego Jerzego

Klasztor Świętego Jerzego, (także: klasztor św. Jerzego Koziby) – monaster wzniesiony w latach 420–430 na urwisku Wadi al-Kilt przez pięciu eremitów jako oratorium, a około 480 przekształcony w klasztor. W VI wieku kierował nim św. Jerzy Koziba. Monaster został zniszczony podczas najazdu perskiego w 614. Odbudowany przez cesarza Manuela I Komnena. Późniejsza historia nie jest znana. Relacje z XV wieku wspominają jedynie o opustoszałych ruinach monasteru.
Odbudowa porzuconego klasztoru miała miejsce w latach 1878–1901. W klasztornej cerkwi świętych Jana i Jerzego zachowała się mozaikowa posadzka datowana na VI wiek. W świątyni przechowywany jest relikwiarz zawierający czaszki czternastu mnichów, którzy zostali zabici przez Persów w 614. W niszy znajduje się grób św. Jerzego Koziby. Narteks łączy tę cerkiew z główną świątynią monastyru – pod wezwaniem Przenajświętszej Bogurodzicy.

</doc>
<doc id="3164453" url="https://pl.wikipedia.org/wiki?curid=3164453" title="Memoriał Jana Ciszewskiego 2004">
Memoriał Jana Ciszewskiego 2004

Memoriał im. Jana Ciszewskiego 2004 - 21. edycja turnieju żużlowego poświęconego pamięci znanego polskiego komentatora sportowego Jana Ciszewskiego, który odbył się 22 maja 2004 roku. Turniej wygrał Leigh Adams.

</doc>
<doc id="3164461" url="https://pl.wikipedia.org/wiki?curid=3164461" title="Memoriał Jana Ciszewskiego 2003">
Memoriał Jana Ciszewskiego 2003

Memoriał im. Jana Ciszewskiego 2003 – 20. edycja turnieju żużlowego poświęconego pamięci znanego polskiego komentatora sportowego Jana Ciszewskiego, który odbył się 13 września 2003 roku. Turniej wygrał Rune Holta.

</doc>
<doc id="3164462" url="https://pl.wikipedia.org/wiki?curid=3164462" title="28. Tarnowska Nagroda Filmowa">
28. Tarnowska Nagroda Filmowa

28. Tarnowska Nagroda Filmowa – odbyła się w dniach 26 kwietnia-4 maja 2014 roku.

</doc>
<doc id="3164465" url="https://pl.wikipedia.org/wiki?curid=3164465" title="Sannai">
Sannai

 – dawna wieś ("mura") w północnej Japonii, na wyspie Honsiu w prefekturze Akita. Włączona w skład miasta Yokote.
Historia.
Wieś Sannai powstała 18 kwietnia 1889 roku z połączenia wsi Ōsawa, Dofuchi, Hiranosawa,
Omatsukawa, Komatsukawa, Kurosawa, Ikada, Nango i Mitsumata. Część dzielnicy Ōsawa została 1 listopada 1959 roku oddzielona i włączona do Yokote. 1 października 2005 roku Sannai wraz z Hiraką, Ōmori, Omonogawą, Jūmonji, Masudą i Taiyū utworzyły miasto Yokote.
Podział.
W obrębie Yokote wyróżnia się dziś dzielnice Sannaitsuchibuchi, Sannaimitsuata, Sannainango, Sannaiomatsukawa, Sannaihiranosawa, Sannaikomatsukawa, Sannaikurosawa i Sannaiosawa.

</doc>
<doc id="3164468" url="https://pl.wikipedia.org/wiki?curid=3164468" title="Michał Budny">
Michał Budny



</doc>
<doc id="3164472" url="https://pl.wikipedia.org/wiki?curid=3164472" title="Michał Kusiak (polityk)">
Michał Kusiak (polityk)

Michał Kusiak (ur. 28 września 1907, zm. 28 maja 1970) – działacz polityczny, członek KPP i PZPR.
Życiorys.
Michał Kusiak urodził się w Bogumiłowicach jako syn Franciszka Kusiaka, małorolnego chłopa. Po ukończeniu szkoły powszechnej pomagał ojcu i starszemu rodzeństwu w pracy na gospodarstwie. W 82 pułku piechoty w Brześciu nad Bugiem w latach 1929–1930 odbył służbę wojskową podczas której uzyskał stopień kaprala. W 1930 roku należał do koła Związku Młodzieży Wiejskiej „Wici”, a rok później był w Bogumiłowicach współorganizatorem Koła Myśli Wolnej, które organizacyjnie było podległe Polskiemu Związkowi Myśli Wolnej. Koło znalazło się, bowiem pod wpływami członków Komunistycznej Partii Polski, a władze administracyjne zorientowały się w działalności jaką prowadziło i je rozwiązało. Michał Kusiak od członków KPP otrzymywał zadania stając się pomału sympatykiem tej partii, a lata te były prawdopodobnie okresem przygotowawczym do przyjęcia go w szeregi partii.
W 1933 roku wspólnie z Czesławem Domagałą w Bogumiłowicach zorganizował komórkę KPP i został po kilku miesiącach jej sekretarzem. Uczestnicząc w działalności Związku Młodzieży Wiejskiej „Wici” i jednocześnie prowadząc nielegalną działalność komunisty pozwoliło mu to na zorganizowanie kilku następnych komórek KPP w swej okolicy. Wkrótce został w Sulmierzycach (powiat radomski) członkiem Komitetu Gminnego, a później Komitetu Międzygminnego KPP. W Radomsku w 1934 roku został członkiem Komitetu Powiatowego, więc w obu przypadkach powierzono mu funkcję technika, który nielegalnie kolportował prasę, ulotki oraz inne materiały KPP. Działając nielegalnie nadal był bez pracy, więc w 1934 roku członkowie KPP pomogli mu uzyskać pracę w Związku Zawodowym Małorolnych, gdzie pracował jako instruktor rolny na powiat radomski. Pełniąc taką funkcję mógł działać wśród chłopów biednych i małorolnych, a legalna praca ułatwiała mu prowadzenie aktywnej działalności nielegalnej w szeregach KPP. W sierpniu 1936 roku za działalność polityczną został aresztowany i wywieziony do Miejsca Odosobnienia w Berezie Kartuskiej, gdzie przebywał ponad 9 miesięcy.
W maju 1937 roku powrócił z Berezy Kartuskiej i przystąpił wraz z innymi do odbudowy organizacji KPP, którą rozbito w wyniku aresztowań i działał w jej szeregach aż do jej rozwiązania w 1933 roku. Za udział w antypodatkowych wystąpieniach chłopskich Okręgowy Sąd w Piotrkowie Trybunalskim skazał go na rok więzienia z zawieszeniem. Po wybuchu II wojny światowej został zmobilizowany do wojska, a następnie dostał się do niewoli niemieckiej i przebywał w obozach jenieckich w Norymberdze i Limburgu. W 1945 roku został wyzwolony i 11 października 1945 roku powrócił do kraju, gdzie wstąpił w szeregi Polskiej Partii Robotniczej. Następnie pojechał do Warszawy, gdzie oddał się do dyspozycji Komitetu Centralnego PPR. Jako doświadczony działacz ruchu robotniczego został przez władze partyjne skierowany na Ziemie Odzyskane do Wrocławia, gdzie 25 listopada 1945 roku objął stanowisko kierownika Wydziału Rolnego w Komitecie Wojewódzkim PPR. Od stycznia 1946 do 19 maja 1946 roku przebywał w Centralnej Szkole PPR w Łodzi na czteromiesięcznym kursie. Na tym samym stanowisku pracował do sierpnia 1950 roku, a we wrześniu tegoż roku został skierowany na Dwuletnią Szkołę Partyjną przy Komitecie Centralnym Polskiej Zjednoczonej Partii Robotniczej, którą ukończył 31 lipca 1952 roku. Powołany został na sekretarza Warszawskiego Komitetu Wojewódzkiego PZPR i nadal był odpowiedzialny za sprawy rolne. Komitet Wojewódzki PZPR w Zielonej Górze 15 kwietnia 1955 roku powołał go na stanowisko sekretarza i powierzył mu sprawy rolne wsi lubuskiej. Jego działalność związano od tego czasu z historią partii na Ziemi Lubuskiej. 17 lutego 1967 roku został przewodniczącym Wojewódzkiej Komisji Kontroli Partyjnej, a stanowisko to pełnił do chwili śmierci.
W 1968 roku na V Zjeździe PZPR został wybrany członkiem Centralnej Komisji Kontroli Partyjnej. Zmarł 28 maju 1970 roku.

</doc>
<doc id="3164473" url="https://pl.wikipedia.org/wiki?curid=3164473" title="Krym Lublana">
Krym Lublana



</doc>
<doc id="3164477" url="https://pl.wikipedia.org/wiki?curid=3164477" title="Jacques Dohen">
Jacques Dohen

Jacques Dohen (ur. 4 maja 1930 w Paryżu, zm. 9 maja 2005) – francuski lekkoatleta specjalizujący się w biegach płotkarskich.
Kariera.
Zawody międzynarodowe.
W 1952 wystąpił na igrzyskach olimpijskich w biegu na 110 m ppł. Odpadł wówczas w pierwszej rundzie, zajmując 5. miejsce w swoim biegu eliminacyjnym z czasem 15,7 s. Dwukrotnie startował na mistrzostwach Europy: w 1954 i 1958, za każdym razem odpadając w półfinale (w 1954 zajął 5. miejsce w swoim biegu z czasem 15,0 s, a w 1958 był 4. w swoim biegu z czasem 14,9 s). W 1955 zdobył srebro igrzysk śródziemnomorskich w biegu na 110 m ppł z czasem 15,2 s.
Mistrzostwa Francji.
W 1952 został wicemistrzem Francji na 110 m ppł z czasem 14,8 s. Rok później zajął 5. miejsce na mistrzostwach kraju na tym samym dystansie z czasem 15,6 s. W 1954 wywalczył mistrzostwo Francji na 110 m ppł z czasem 15,0 s. W 1955 powtórzył to osiągnięcie, uzyskując czas 14,4 s. W 1956 po raz kolejny został mistrzem kraju na 110 m ppł z czasem 14,6 s. W 1957 ponownie zdobył złoty medal mistrzostw Francji na 110 m ppł z czasem 14,8 s. W 1958 został mistrzem kraju na tym samym dystansie z czasem 15,0 s. W 1960 zajął 6. miejsce na mistrzostwach Francji na 110 m ppł z czasem 14,9 s. W 1961 po raz kolejny został mistrzem kraju na tym samym dystansie z czasem 14,3 s. W 1962 wywalczył wicemistrzostwo Francji na 110 m ppł z czasem 14,5 s. W 1963 na mistrzostwach kraju na tym samym dystansie był 5. z czasem 14,4 s, a w 1964 zajął 4. miejsce z czasem 14,7 s.
Rekordy Francji.
Trzykrotnie ustanawiał rekord Francji w biegu na 110 m ppł. Po raz pierwszy dokonał tego 28 lipca 1957 w Brukseli, gdy uzyskał czas 14,3 s, po raz drugi 12 października tegoż roku w Rzymie (czas 14,2 s), a po raz trzeci 17 maja 1961 na Stade Sébastien Charléty w Paryżu (czas 14,2 s).
Przynależność klubowa.
W latach 1952-1956 był członkiem UAI Paris, w 1957 reprezentował AS Police Paris, w 1958 był zawodnikiem Racing CF, w latach 1959-1961 startował w barwach US Batilly, a pod koniec 1961 ponownie reprezentował AS Police Paris.

</doc>
<doc id="3164478" url="https://pl.wikipedia.org/wiki?curid=3164478" title="Michał Budny (dyplomata)">
Michał Budny (dyplomata)

Michał Budny (ur. 1907 w Kielcach, zm. w 1995) – polski dyplomata.
Ukończył studia prawnicze na Uniwersytecie Warszawskim. W latach 1935–1945 był sekretarzem Ambasady RP początkowo w Waszyngtonie, później w Londynie. Przez ponad 20 lat współpracował z Międzynarodową Federacją Linii Lotniczych – IATA w Nowym Jorku i Montrealu, gdzie pełnił funkcję dyrektora wydziału biur podróży. Autor „Wspomnień niefrasobliwych” oraz opracowań i artykułów w wydawnictwach polskich i obcojęzycznych. Dyrektor Instytutu Józefa Piłsudskiego w Ameryce w latach 1973–1983.

</doc>
<doc id="3164483" url="https://pl.wikipedia.org/wiki?curid=3164483" title="Magda Kapuścińska">
Magda Kapuścińska

Magda Kapuścińska - polski naukowiec
Od 1979 związana z Instytutem Józefa Piłsudskiego w Ameryce - od 1983 roku członek Rady, w latach 1984-1992 wiceprezes, pełniąca obowiązki prezesa (1992-1993), w latach 1993-1998 sekretarz zarządu, prezes (2008-2016). Jako doktor chemii, była pracownikiem naukowo-badawczym w Polsce i USA: na Politechnice Łódzkiej, w Polskiej Akademii Nauk, w Instytucie Mechaniki Precyzyjnej oraz w Brooklyn Polytechnic. Przed przejściem na emeryturę przez 18 lat kierowała zespołem badawczym w Texaco Research Center. Jest autorem 34 patentów i 25 publikacji naukowych.

</doc>
<doc id="3164484" url="https://pl.wikipedia.org/wiki?curid=3164484" title="Sadaharu Ō">
Sadaharu Ō

 – japoński (posiadający też obywatelstwo tajwańskie) baseballista, grający na pozycji pierwszobazowego. Rekordzista świata w liczbie uzyskanych home runów (868).
W latach 1959-80 występował w NPB, broniąc barw Yomiuri Giants, z którymi wywalczył jedenastokrotnie mistrzostwo ligi. Uznano go 9 razy najlepszym graczem Central League, co w 2014 roku nadal pozostaje rekordem rozgrywek (drugi gracz na liście ma 5 wyróżnień).
Po zakończeniu czynnego uprawiania sportu był menadżerem Giants (lata 1981-88) oraz Fukuoka Daiei Hawks i Fukuoka SoftBank Hawks (1995-2008). W 2006 roku podczas World Baseball Classic prowadził reprezentację Japonii, z którą wywalczył złoty medal.
W 1994 roku przyjęto go do Japońskiej Baseballowej Galerii Sławy.

</doc>
<doc id="3164490" url="https://pl.wikipedia.org/wiki?curid=3164490" title="Piotr R. Frankowski">
Piotr R. Frankowski

Piotr R. Frankowski (ur. w 1966) – polski dziennikarz motoryzacyjny.
Życiorys.
W latach 1990-1992 redaktor naczelny miesięcznika Motor Hobby, w latach 1992-1998 twórca i redaktor naczelny miesięcznika Moto Magazyn, potem zastępca redaktora naczelnego i redaktor naczelny tygodnika Motor. Obecnie prowadzi polskie wydanie kwartalnika Ramp, który sprowadził do Polski lecz wydawany jest samodzielnie, a nie na zasadzie licencji. Piotr R. Frankowski publikuje swoje artykuły w Polsce na łamach Wprost, Przekroju, Autotechniki Motoryzacyjnej, CEO, Wysokich Obrotów, Auto Moto, Wirtualnej Polski, Classicauto, Skrzydlatej Polski i innych. Ponadto publikuje w Wielkiej Brytanii na łamach Octane i Mercedes Enthusiast Magazine, a także w USA, RPA, Czechach, Słowenii, Chorwacji, Rumunii i na Cyprze.
Był redaktorem naczelnym czasopisma Top Gear.

</doc>
<doc id="3164491" url="https://pl.wikipedia.org/wiki?curid=3164491" title="Premier 5">
Premier 5



</doc>
<doc id="3164496" url="https://pl.wikipedia.org/wiki?curid=3164496" title="Taiyū">
Taiyū

 – dawna wieś ("mura"), a obecnie dzielnica miasta Yokote, w północnej Japonii, na wyspie Honsiu w prefekturze Akita.
Historia.
Wieś Taiyū powstała 1 kwietnia 1955 roku z połączenia wsi Tanemori i Age. Do wsi włączono 10 października tego roku część dzielnicy Miyata ze wsi Tateai. 1 listopada 1957 włączono tu dzielnicę Kakumagawa-machi z miasta Omagari, a 10 kwietnia 1959 dzielnicę Kajimura z Hiraki. 1 października 2005 roku Taiyū wraz z Hiraką, Ōmori, Omonogawą, Jūmonji, Masudą i Sannai utworzyły miasto Yokote.
Podział.
W obrębie dzielnicy Taiyū wyróżnia się osiedla: Fukujima, Fukujimahigashikakumagawazakai, Fukujimaminami, Nozakihigashi, Nonaka, Tamurano, Higashitakazuno, Takazuno, Morioka, Noriageshita, Noriage, Tamuraozekihigashi, Tamura, Moriokaminami, Sagarikita, Sagari, Sagariminami, Sagarimichiminamisekima, Sagarinishi, Nakano, Kashiwagihigashi, Kashiwagiminami, Keiseizuka, Akanuma, Mukaida, Daijiji Yachi, Sannonishi, Sanno, Nishinakajima, Higashiage, Tsurumakida, Miyakoji, Kidoguchi, Kidoguchinishi, Kidoguchishita, Age, Rokuchohigashi, Kobayashinishi, Nishitateai, Mimuranishi, Daijijihigashi, Daijijimae, Oyachinishi, Oyachi, Orihashinishi, Orihashiminami, Omakinishi, Shoguntei, Mimidori, Yoyya, Yotsuyanishi, Omorimichikita, Denzomura, Nakanohigashi, Kondayachi, Uruiyachi, Kondayachihigashi, Kondayachinishi, Kondayachiminami, Kamabutazekiminami, Kamitamuranishi, Tanemori, Honjomichiminami, Seibeinishi, Seibeimura, Honjomichitakesekima, Honjomichishita, Ozeki, Mimura, Ishimochi, Ishimochimae, Kitsunezuka, Kitsunezukahigashi, Toyowaki, Ebara, Sakuramori, Sakuramorimae, Nishisakuramori, Toyogake, Tamachi, Shimotamachi, Hirayanagi, Rokucho, Doijiri, Mayatanakajima, Fujimaki, Kobayashi, Shimada, Shimoaratokoro, Aratokoro, Sesenagi, Yotsuyashita, Kitayotsuya, Higashiyotsuya, Sakuramorinishi, Newateshita, Ichinosekikita, Ichinoseki, Ichinosekihigashi, Ichinosekiminami, Ishikawa Rashita, Uwasekihigashi, Bunzobiraki, Kamabutayagashiwasakai, Yagashiwayachi, Yagashiwakamabuta, Yakeno, Yagashiwanobata, Yagashiwaiema, Yagashiwamuranishi, Yagashiwamurahigashi, Yagashiwa, Kashiwagishita, Kashiwaginishi, Kashiwagi, Kamisakuramori, Mukai, Mukaihigashi, Fukuroyachi oraz Kajimura.

</doc>
<doc id="3164497" url="https://pl.wikipedia.org/wiki?curid=3164497" title="Adamantios Korais">
Adamantios Korais



</doc>
<doc id="3164505" url="https://pl.wikipedia.org/wiki?curid=3164505" title="Złość (album)">
Złość (album)

Złość – dziewiąty solowy album polskiej piosenkarki Krystyny Prońko.
Nagrania zarejestrowano w Studiu S-3 Polskiego Radia S.A. w Warszawie, z wyjątkiem utworów „Wesoły wędrowiec” i „Księżycowa noc”, które wyprodukowane zostały w Music Projects Studio w Katowicach. Płyta CD i kaseta magnetofonowa wyprodukowane zostały i wydane na początku 1998 przez firmę P.M. Krystyna Prońko (PMCD 002 i PMMC 002).

</doc>
<doc id="3164507" url="https://pl.wikipedia.org/wiki?curid=3164507" title="Jean-Henri d'Anglebert">
Jean-Henri d'Anglebert



</doc>
<doc id="3164510" url="https://pl.wikipedia.org/wiki?curid=3164510" title="Night of Champions (kulturystyka)">
Night of Champions (kulturystyka)

Night of Champions (New York Pro).
Zawody kulturystyczne organizowane od 1978 roku w Nowym Jorku. Jedne z czołowych profesjonalnych kulturystycznych eventów.
Pięciu najlepszych zawodników danego roku automatycznie kwalifikuje się do zawodów Mr. Olympia. 
W 2005 roku zmieniono nazwę z Night of Champions na New York Pro.

</doc>
<doc id="3164518" url="https://pl.wikipedia.org/wiki?curid=3164518" title="Dyptyk św. Jana Chrzciciela i św. Weroniki">
Dyptyk św. Jana Chrzciciela i św. Weroniki

Dyptyk św. Jana Chrzciciela i św. Weroniki ("Dyptyk Bernarda Bemba") – dyptyk niderlandzkiego malarza niemieckiego pochodzenia Hansa Memlinga. Dyptyk jest rozdzielony: skrzydło ze św. Janem Chrzcicielem znajduje się w Starej Pinakotece w Monachium, a część z postacią św. Weroniką w National Gallery of Art w Waszyngtonie.
Opis dyptyku.
Identyfikacja ukazanych świętych nie stanowi problemu. Memling zgodnie z ikonografią chrześcijańską ukazuje Jan Chrzciciela w towarzystwie baranka i w charakterystycznej dla niego szacie; Weronika trzyma chustę z podobizną Jezusa Chrzciciela. Na odwrocie panelu z Janem Chrzcicielem znajduje się, wykonane techniką grisaille, czaszka z inskrypcją "MORIERIS" (umrzesz); na prawym panelu natomiast kielich z wężem, symbolizujący truciznę jaką musiał wypić Jan.
Historia i interpretacja.
Dyptyk znajdował się w posiadaniu Bernarda Bemba, włoskiego humanisty, tego samego którego Memling przedstawił na portrecie "Portret mężczyzny z monetą". W jaki sposób dyptyk znalazł się w posiadaniu Bemba nie jest jasne. Być może został on zamówiony przez niego w 1474 roku, gdy Włoch przebywał w Brugii jako poseł wenecki; mógł być również zakupiony od brugijskiego kupca i patrycjusza, jak podejrzewa Wolfgang Kermer w swojej pracy z 1967 roku, od Jana Floreinsa, członka bractwa szpitalnego. Na jego zlecenie artysta wykonał tryptyk znany jako "Tryptyk Floreins". Memling często wykorzystywał kompozycje wcześniejszych swoich prac w nowych zamówieniach. Tak było w przypadku "Pokłonu Trzech Króli" z "Tryptyku rodziny Donne" i "Pokłonu Trzech Króli" z "Tryptyku Pokłonu Trzech króli" z Prado. Podobna repetycja kompozycji i schematu występuje w Dyptyku św. Jana Chrzciciela i św. Weroniki wzorowanego na wizerunkach świętych znajdujących się na odwrocie "Tryptyku Jana Florensis".

</doc>
<doc id="3164522" url="https://pl.wikipedia.org/wiki?curid=3164522" title="Evald Seepere">
Evald Seepere

Evald Seepere (do 1937 Evald Seeberg; ur. 4 maja 1911 w Tammiku, zm. 22 lutego 1990 w Tallinnie) – estoński bokser.
Rozpoczął karierę w 1929 w Tallinna Poksiklubi, gdzie trenował go Nigul Maatsoo. W 1932 został mistrzem Estonii w wadze do 54 kg. Na mistrzostwach Europy w 1934 został wyeliminowany w pierwszej rundzie zawodów w wadze piórkowej przez Otto Kaestnera. W tym samym roku został wicemistrzem Estonii w wadze do 58 kg. W 1935 powtórzył to osiągnięcie. W 1936 został mistrzem Estonii w tej samej wadze, a także wystąpił na igrzyskach olimpijskich, na których zajął 9. miejsce w wadze piórkowej. W pierwszej rundzie zawodów pokonał Nicolae Berecheta, a w drugiej przegrał z Tedem Karą. W 1937 po raz kolejny został mistrzem Estonii w wadze do 58 kg, a w 1939 w tej samej kategorii został wicemistrzem kraju. W 1943 zakończył karierę zawodniczą i rozpoczął karierę trenerską (prowadził kluby Spartak i Kalev). W 1970 został honorowym członkiem klubu Kalev.

</doc>
<doc id="3164523" url="https://pl.wikipedia.org/wiki?curid=3164523" title="Evald Seeberg">
Evald Seeberg



</doc>
<doc id="3164528" url="https://pl.wikipedia.org/wiki?curid=3164528" title="Piłka siatkowa na Igrzyskach Panamerykańskich 2011">
Piłka siatkowa na Igrzyskach Panamerykańskich 2011

Piłka siatkowa na Igrzyskach Panamerykańskich 2011 została rozegrana w dniach 15–29 października 2011. Do rozdania były dwa komplety medali, po jednym w turnieju dla mężczyzn i kobiet. W turnieju męskim jak i żeńskim wystartowało po 8 narodowych reprezentacji. W turnieju mężczyzn i kobiet triumfowały reprezentacje Brazylii.
Harmonogram zawodów.
Zawody rozgrywano w dniach 15–29 października. Jako pierwszy rozegrano turniej żeński, a następnie męski.

</doc>
<doc id="3164532" url="https://pl.wikipedia.org/wiki?curid=3164532" title="Japonia na Zimowych Igrzyskach Olimpijskich 1994">
Japonia na Zimowych Igrzyskach Olimpijskich 1994

Japonię na Zimowych Igrzyskach Olimpijskich 1994 reprezentowało 59 zawodników: czterdziestu trzech mężczyzn i szesnaście kobiet. Był to piętnasty start reprezentacji Japonii na zimowych igrzyskach olimpijskich.
Skład reprezentacji.
Narciarstwo alpejskie.
Kombinacja mężczyzn
Kombinacja kobiet
Saneczkarstwo.
Dwójki mężczyzn
Kombinacja norweska.
Indywidualny mężczyzn
Konkurencje:
Drużynowy mężczyzn
Konkurencje:

</doc>
<doc id="3164539" url="https://pl.wikipedia.org/wiki?curid=3164539" title="A Place with No Name">
A Place with No Name

A Place With No Name – drugi singel Michaela Jacksona z albumu Xscape.
Utwór jest coverem piosenki zespołu America o tytule „A Horse With No Name” z 1972 roku. Nie jest znana dokładna data nagrania tego utworu. Zespół, gdy dowiedział się, że Jackson chce stworzyć własną wersję, oświadczył, że członkowie są zaszczyceni. 24-sekundowy fragment piosenki wyciekł do Internetu 16 lipca 2009 roku na serwisie plotkarskim TMZ.com, trzy tygodnie po śmierci piosenkarza. Kompletna wersja pojawiła się w internecie 3 grudnia 2013 roku. Oficjalnie nowa wersja utworu została wydana 13 maja 2014 roku na albumie "Xscape".
Singel z piosenką ukazał się 26 września 2014 roku nakładem MJJ Productions. Zawierał 2 wersje piosenki: singlową i albumową oraz utwór „Slave To The Rhythm”. Producentami „A Place With No Name” byli: Michael Jackson, Dr. Freeze i Stargate

</doc>
<doc id="3164540" url="https://pl.wikipedia.org/wiki?curid=3164540" title="Cystydiola">
Cystydiola

Cystydiola () – występująca w hymenium niektórych grzybów mała cystyda. Jest to płonny, jednokomórkowy twór wyglądem przypominający cystydę, ale mniejszy od niej. Cystydiole mają zazwyczaj cylindryczny lub wrzecionowaty kształt. Ich występowanie i morfologia mają duże znaczenie przy oznaczaniu niektórych gatunków grzybów.
Rola cystyd i cystydioli nie jest dokładnie znana, przypuszcza się, że mają za zadanie mechanicznie oddzielać podstawki od siebie, by nie dochodziło do ich zlepiania się, niektórzy uważają, że cystydy pełnią funkcje wydzielnicze.

</doc>
<doc id="3164541" url="https://pl.wikipedia.org/wiki?curid=3164541" title="Włodzimierz Szomański">
Włodzimierz Szomański

Włodzimierz Stanisław Szomański (ur. 8 listopada 1948 w Warszawie, zm. 1 maja 2014 tamże) – polski muzyk, wokalista, kompozytor, pedagog i aranżer, założyciel i lider grupy muzycznej Spirituals Singers Band, ojciec Olgi Szomańskiej.
Życiorys.
Ukończył studia w Państwowej Wyższej Szkole Muzycznej we Wrocławiu w 1971, następnie pracował jako nauczyciel wychowania muzycznego w X Liceum Ogólnokształcącym we Wrocławiu i jako instruktor muzyczny wrocławskich zespołów estradowych. W latach 1974-82 śpiewał w kierowanym przez Edmunda Kajdasza chórze Cantores Minores Wratislaviensis. Od 1978 kierował założonym przez siebie zespołem Spirituals Singers Band, który początkowo działał jako grupa wokalno-instrumentalna później już tylko wokalna wykonująca utwory a cappella lub z towarzyszeniem orkiestry. Zespół pod kierownictwem Szomańskiego posiadał szeroki repertuar utworów począwszy od takich gatunków jak negro spirituals czy gospel poprzez standardy jazzowe, evergreeny muzyki rozrywkowej oraz kolędy i pieśni religijne. Skomponował wiele z utworów i aranżacji wykonywanych przez ten zespół. Wraz z zespołem występował na festiwalach w kraju i za granicą min. Jazz Jamboree, Wratislavia Cantans, Złota Tarka oraz na festiwalu w Sopocie.
Był także autorem muzyki do wystawianych na deskach wrocławskich teatrów przedstawień min. "Ptak Cis" (1987) i "Pociąg do Betlejem, czyli 715 zaginął"  (1993) Joanny Kulmowej, "Pan Cogito wędrowiec" (1990) Zbigniewa Herberta, "Noc Walpurgii" "albo kroki komandora" (1990) Wieniedikta Jerofiejewa, "Poskromienie złośnicy" (1995) Williama Szekspira, "Okno na parlament" (1995) Raya Cooney’a.
Do jego najważniejszych kompozycji zalicza się napisaną w 2000 z okazji obchodów tysiąclecia Wrocławia "Honorificabilitudinitatibus" oraz "Missa gospel's "(2001), oratoria "Jutrznia gospel's" (2004), "Madonny Jana Pawła II" (2006) i "Litania do Św. Polskich – Santo Subito""."
W 2013 w został odznaczony Brązowym Medalem „Zasłużony Kulturze Gloria Artis”, nadanym przez Ministra Kultury i Dziedzictwa Narodowego „za wybitne zasługi dla promocji kultury polskiej, szczególnie chrześcijańskiej, w kraju i poza granicami”.
Zmarł w wyniku obrażeń doznanych w czasie wypadku samochodowego, gdy jechał wraz z zespołem do Siedlec na zaplanowany koncert.
Został pochowany 10 maja 2014 na cmentarzu św. Wawrzyńca we Wrocławiu.

</doc>
<doc id="3164548" url="https://pl.wikipedia.org/wiki?curid=3164548" title="Hrabstwo Wayne (Indiana)">
Hrabstwo Wayne (Indiana)

Hrabstwo Wayne (ang. "Wayne County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 404,34 mil2 (1 047,24 km2). Według danych z 2010 r. hrabstwo miało 68 917 mieszkańców. Hrabstwo powstało w 1811 roku i nosi imię Anthony'ego Wayne'a, generała Armii Stanów Zjednoczonych podczas rewolucji amerykańskiej.

</doc>
<doc id="3164554" url="https://pl.wikipedia.org/wiki?curid=3164554" title="Zbłąkany pies">
Zbłąkany pies

 – japoński film kryminalny z 1949 roku, nakręcony w Tokio.
Pierwotnie "Zbłąkany pies" był planowany w formie powieści, ale Kurosawa nie zdecydował się na jej publikację.
Fabuła.
Pewnego słonecznego dnia policjant Murakami zostaje w autobusie okradziony z broni. W celu odzyskania broni i odnalezienia jej handlarzy postanawia zagłębić się w świat biedy i przestępczości. Na tropie handlarzy pomaga mu doświadczony oficer Satō. Zdemaskowanie tytułowego Zbłąkanego Psa okaże się dużym wyzwaniem.
Obsada.
i inni

</doc>
<doc id="3164555" url="https://pl.wikipedia.org/wiki?curid=3164555" title="Memoriał Jana Ciszewskiego 2002">
Memoriał Jana Ciszewskiego 2002

Memoriał im. Jana Ciszewskiego 2002 - 19. edycja turnieju żużlowego poświęconego pamięci znanego polskiego komentatora sportowego Jana Ciszewskiego, który odbył się 18 maja 2002 roku. Turniej wygrał Mikael Karlsson.

</doc>
<doc id="3164557" url="https://pl.wikipedia.org/wiki?curid=3164557" title="Jerzy Piotr Wielhorski">
Jerzy Piotr Wielhorski

Jerzy Piotr Wielhorski herbu Kierdeja (zm. przed 30 grudnia 1683 roku) – kasztelan wołyński w latach 1682-1683, kasztelan kijowski w 1682 roku, kasztelan bracławski w latach 1679-1682, podkomorzy włodzimierski w latach 1668-1679, stolnik wołyński w latach 1662-1668, rotmistrz królewski.
Poseł sejmiku łuckiego na sejm 1659 roku, sejm 1667 roku, sejm nadzwyczajny abdykacyjny 1668 roku.
Poseł na sejm konwokacyjny 1668 roku z województwa wołyńskiego. Był członkiem konfederacji generalnej zawiązanej 5 listopada 1668 roku na tym sejmie. Poseł na sejm nadzwyczajny 1670 roku z województwa wołyńskiego. Był członkiem konfederacji gołąbskiej 1672 roku. Był elektorem Michała Korybuta Wiśniowieckiego z województwa wołyńskiego w 1669 roku. Poseł na sejm koronacyjny 1676 roku. Poseł na sejm 1677 roku. Poseł na sejm grodzieński 1678-1679 roku.
Brał udział w negocjowaniu rozejmu z Imperium Osmańskim w 1676 roku.
Przypisy.
 

</doc>
<doc id="3164559" url="https://pl.wikipedia.org/wiki?curid=3164559" title="Memoriał Jana Ciszewskiego 2001">
Memoriał Jana Ciszewskiego 2001

Memoriał im. Jana Ciszewskiego 2001 - 18. edycja turnieju żużlowego poświęconego pamięci znanego polskiego komentatora sportowego Jana Ciszewskiego, który odbył się 2 czerwca 2001 roku. Turniej wygrał Tomasz Gollob.

</doc>
<doc id="3164560" url="https://pl.wikipedia.org/wiki?curid=3164560" title="Memoriał Jana Ciszewskiego 2000">
Memoriał Jana Ciszewskiego 2000

Memoriał im. Jana Ciszewskiego 2000 - 17. edycja turnieju żużlowego poświęconego pamięci znanego polskiego komentatora sportowego Jana Ciszewskiego, który odbył się 27 maja 2000 roku. Turniej wygrał Tomasz Gollob.

</doc>
<doc id="3164562" url="https://pl.wikipedia.org/wiki?curid=3164562" title="Amati-Ensemble München">
Amati-Ensemble München

Amati Ensemble München – orkiestra smyczkowa założona w 1990 roku przez węgierskiego dyrygenta Attilę Balogha. Od 2012 roku głównym dyrygentem i dyrektorem artystycznym jest Jan Pogány.
Międzynarodowa orkiestra z siedzibą w Monachium stała się wiodącą profesjonalną orkiestrą smyczkową w Europie. Repertuar zespołu obejmuje głównie utwory skomponowane wyłącznie na smyczki. Repertuar znacznie rozszerzył się ze względu na współpracę gościnnych solistów instrumentalnych, śpiewaków i grup chóralnych. Orkiestra występowała w najbardziej renomowanych salach koncertowych Europy i nagrała wiele płyt CD w renomowanych wytwórniach nagraniowych.

</doc>
<doc id="3164564" url="https://pl.wikipedia.org/wiki?curid=3164564" title="Krautinsel">
Krautinsel

Krautinsel (w dosłownym tłumaczeniu: Wyspa Ziołowa lub Wyspa Kapuściana) – niezamieszkana wyspa na jeziorze Chiemsee w Bawarii w Niemczech. Jest wyłączona z obszaru niemunicypalnego obejmującego jezioro Chiemsee i wchodzi w skład gminy Chiemsee w powiecie Rosenheim.
Leży w zachodniej części jeziora, pomiędzy wyspami Herreninsel i Fraueninsel. Ma wydłużony, nieregularny kształt. Jej długość wynosi 366 m, maksymalna szerokość 171 m, powierzchnia ok. 3,5 ha. Jest niska: najwyższy punkt na wyspie sięga wysokości 521 m n.p.m., a więc niespełna 3 m powyżej lustra wody jeziora Chiemsee. W kierunku południowym naturalne przedłużenie wyspy stanowi mielizna, na której w odległościach 54 m oraz 80 m od brzegu wyspy wynurzają się zwykle z wody dwie niewielkie, piaszczyste łachy, liczące po kilka metrów kwadratowych, na których rosną pojedyncze krzewy wierzb. Nie są one zaliczane do areału wyspy.
Wyspa jest częściowo zalesiona, częściowo pokryta łąkami. W przeszłości na wyspie znajdowały się działki, na których od średniowiecza benedyktynki z klasztoru Frauenchiemsee oraz mieszkańcy Fraueninsel uprawiali warzywa i zioła (stąd nazwa wyspy). Obecnie służy ona głównie jako miejsce suszenia sieci dla kilku miejscowych rybaków, posiadających pozwolenia na zawodowy połów ryb w jeziorze. W znajdujących się na wyspie drewnianych szopach przechowują oni sprzęt rybacki.
Wyspa jest wyłączona z ruchu turystycznego.

</doc>
<doc id="3164566" url="https://pl.wikipedia.org/wiki?curid=3164566" title="Stanisław Siciński (zm. 1681)">
Stanisław Siciński (zm. 1681)

Stanisław Siciński herbu Prawdzic (zm. w 1681 roku) – sędzia ziemski przemyski w latach 1670-1680, podsędek przemyski w latach 1661-1669, pisarz grodzki przemyski w latach 1651-1661, sędzia kapturowy ziemi przemyskiej w 1668 roku i w 1673 roku, pułkownik przemyski w 1669 roku.
Poseł sejmiku wiszeńskiego na sejm 1664/1665 roku, drugi sejm 1666 roku, sejm nadzwyczajny 1668 roku. 
Poseł na sejm 1677 roku z ziemi przemyskiej.
Podpisał "pacta conventa" Michała Korybuta Wiśniowieckiego w 1669 roku. Był członkiem konfederacji gołąbskiej 1672 roku. Poseł sejmiku wiszeńskiego województwa ruskiego z ziemi przemyskiej na sejm koronacyjny 1676 roku i sejm 1677 roku.

</doc>
<doc id="3164571" url="https://pl.wikipedia.org/wiki?curid=3164571" title="Enuma Anu Enlil">
Enuma Anu Enlil

Enuma Anu Enlil (sum. u4 an.na den.líl.lá, akad. "Enūma" d"Anum" d"Enlil", tłum. „Gdy Anu, Enlil ...”) – babiloński tekst astrologiczny.
Odkrycie.
Tekst został odkryty przez zespół Hormuzda Rassama w 1853 roku – podczas badań archeologicznych w Bibliotece Aszurbanipala w Niniwie. Wśród tabliczek znajdowały się standardowe teksty przepowiedni, opatrzone odsyłaczami do właściwego sobie kanonu literackiego. Znalezione tabliczki z tekstami astrologicznymi odwoływały się do "Enuma Anu Enlil", którego pełny tekst najprawdopodobniej znajdował się w bibliotece, jednak z różnych powodów, jak np. niedoskonała metodologia pracy archeologów, nierzetelność przy zabezpieczaniu znalezisk itd., tekst kanoniczny nie został w całości zrekonstruowany. 
Nazwa dzieła pochodzi od słów, rozpoczynających pierwszą tabliczkę. Jest to zbiór 68 lub 70 tabliczek glinianych, zapisanych pismem klinowym (liczba zależy od wydania) z tekstami przepowiedni. Poza biblioteką w Niniwie kopie tekstu "Enuma Anu Enlil" zostały odkryte w Babilonie, Borsippie, Assurze, Kalhu, Uruku, Dilbacie i Suzie.
Czas powstania.
Zabytki z Niniwy pochodzą z VII wieku p.n.e., choć ich treść jest dużo wcześniejsza i została ułożona najprawdopodobniej w okresie średniobabilońskim, a tradycja wróżbiarska i wiedza o znakach sięga III tysiąclecia p.n.e., tj. czasów sumero-akadyjskich, co sugerują nawiązania do czasów podziału świata na Akad, Elam, Subartu i Amurru oraz władców Rimusza i Ibbi-Suena. O tej genezie świadczą też opis sposobu przekazania przez bogów wiedzy o znakach oraz niektóre wróżby, na przykład, wróżenie z oliwy, do którego sięgano już w czasach Urukaginy z Lagasz, oraz wzmianki o wróżeniu z wątroby, stosowanym już ponoć za panowania legendarnego władcy przedpotopowego Sumeru – Enmeluany.
Kanoniczny tekst "Enuma Anu Enlil" powstawał od około 1700 do 1000 roku p.n.e., łącząc tradycje różnych szkół przepowiedni. Najstarszą część dzieła datuje się na około 1700 rok p.n.e., tj. na czasy pierwszej dynastii babilońskiej, panującej około 1950–1651 p.n.e. W skodyfikowanym "Enuma Anu Enlil" najstarszy fragment umieszczony jest na tabliczce 63. Zawiera wykaz zachodów i wschodów Wenus, a tekst nie odbiega od tabliczki Wenus z czasów Ammi-saduqi, datowanej na drugą połowę XVII wieku p.n.e. O tym, że dzieło nie powstało od razu, świadczy odkrycie w hetyckiej miejscowości Qatna tabliczki z tekstem, opisującym omeny księżycowe, zawarte również w "Enuma Anu Enlil". Ponieważ Qatna została zburzona około 1360 roku p.n.e., uważa się, że niektóre fragmenty dzieła ukształtowały się przed tą datą. Ostateczne wersje innych wróżb powstawały do 1200 roku p.n.e., tj. do upadku cywilizacji Hetytów, na co wskazują odkrycia w miejscowościach hetyckich tabliczek z tekstem, zawartym też w "Enuma Anu Enlil" (jedna z nich prawdopodobnie stanowi wprowadzenie do dzieła). Kodyfikacja "Enuma Anu Enlil" zakończyła się około 1000 roku p.n.e. Potwierdzają to badania nad treścią tabliczek z wróżbami na podstawie obserwacji nieba.
Autorstwo.
Według "Katalogu tekstów i autorów" fragmentarycznie zachowanego tekstu babilońskiego, będącego listą tytułów znanych tekstów mezopotamskich oraz ich legendarnych i historycznych autorów, autorstwo "Enuma Anu Enlil" przypisywano samemu bogu Ea, babilońskiemu bogu magii i mądrości:
&lt;poem&gt;
["Korpus tekstów dla egzorcys"]"tów āšipu"; "Korpus tekstów dla kapłanów kalû"; Gdy Anu, Enlil;
["Jeżeli"] "kształt"; "Niezakończone miesiące"; "Chore ścięgna";
["Jeżeli"] "wypowiedź" ["z ust"]; "Król (jak?) burza, o bohaterskiej aurze"; "Ukształtowany jak Anu"
["te (teksty)"] "są autorstwa (dosł. pochodzą z ust) boga Ea"
&lt;/poem&gt;
Treść.
Łączna ilość odczytanych przepowiedni wynosi około siedmiu tysięcy. Omeny te stanowią wynik obserwacji zjawisk astronomicznych i meteorologicznych.
Pierwsze 22 tabliczki zawierają opis omenów księżycowych, związanych z wyglądem Księżyca w trakcie kolejnych faz, zaćmieniami i położeniem na tle planet i gwiazd. Tabliczki od 23 do 40 włącznie zawierają opis omenów słonecznych (np. zaćmień, halo). Od tabliczki 41 do 49 włącznie tekst zawiera przepowiednie, stworzone na podstawie obserwacji zjawisk meteorologicznych: grzmotów, błyskawic, tęcz, wiatrów i chmur, jak również trzęsień ziemi. Od tabliczki 50 rozpoczynają się opisy omenów planetarnych, ich koniunkcji, wschodów i zachodów na nocnym niebie oraz zmian w wyglądzie. Niezidentyfikowanych pozostaje tylko 6 ostatnich tabliczek. Na podstawie analizy znanych już fragmentów dzieła, przypuszcza się, że utracone tabliczki zawierają inne wróżby z planet i układu gwiazd.

</doc>
<doc id="3164575" url="https://pl.wikipedia.org/wiki?curid=3164575" title="Grzegorz Wróbel">
Grzegorz Wróbel

Grzegorz Wróbel (ur. 20 maja 1963 w Gdańsku) – polski trener piłki siatkowej, pochodzący z Gdańska. W 2010 drugi trener kadry B, z którą zdobył brązowy medal na 25 Uniwersjadzie w Belgradzie. Na co dzień poza pracą trenerską w klubach, szkoli młodzież w Gimnazjum nr 18, a od 2013 r. w Siatkarskim Ośrodku Szkolnym przy Liceum Sportowym nr 21 w Gdańsku.
Osiągnięcia.
Reprezentacja:
Kluby:
Szkoła:

</doc>
<doc id="3164576" url="https://pl.wikipedia.org/wiki?curid=3164576" title="Polskie Stacje Paliw HUZAR">
Polskie Stacje Paliw HUZAR



</doc>
<doc id="3164578" url="https://pl.wikipedia.org/wiki?curid=3164578" title="Thiền">
Thiền

Thiền – wietnamska wersja chińskiej szkoły chan. W przeciwieństwie do Korei i Japonii buddyzm wietnamski nie zdefiniował jasno poszczególnych szkół buddyjskich, dlatego wyodrębniona tradycja thiền zasadniczo nigdy nie istniała, chociaż pewne elementy jej nauk przejawiły się w literaturze, filozofii, sentymentach artystycznych i etyce.
Wprowadzenie buddyzmu do Wietnamu.
Początki.
W chwili wprowadzenia buddyzmu do Wietnamu, nie był on samodzielnym państwem, tylko częścią Chin i nosił nazwę Jiaozhou. Jiaozhou w języku chińskim znaczy "miejsce połączenia", co odnosiło się do faktu, że kraj ten łączył elementy kultury Indii i Chin. W I i II wieku region ten był związany głównie z kulturą Indii, dopiero później rozpoczęła się jego kolonizacja przez cesarstwo Hanów. Od tego czasu zaczęły przeważ elementy kultury chińskiej, jednak nawet pomimo tego, iż Jiaozhou od 111 roku p.n.e. do roku 939 było kolonią chińską, nigdy nie uległo całkowicie sinizacji.
Buddyzm został wprowadzony drogami biegnącymi z Indii i Azji Środkowej w II w. naszej ery. Jednak ponieważ Wietnam stał się niezależnym krajem w X w., buddyzm dopiero wtedy stał się religią postrzeganą przez panujące dynastie, podmiotem wspieranym przez państwo i zarazem religią wspierającą to państwo. Dlatego wszelkie wiarygodne dane na temat buddyzmu w Wietnamie pomiędzy II a X wiekiem są niezwykle skąpe, co zniechęcało historyków do zajmowania się tym tematem.
W ciągu 4 wieków od uzyskania niepodległości wietnamskie panujące dynastie nieustannie zapraszały wybitnych mnichów do asystowania im we wszelkich religijnych, politycznych i literackich sprawach. W tym okresie buddyzm był zdolny do ustanowienia siebie jako znaczącej siły politycznej i kulturalnej. Niektórzy wybitni mnisi służyli na dworze królewskim, inni byli związani ze sprawami państwowymi w mniej bezpośredni sposób. Byli także wybitni mnisi, którzy odrzucali dworskie zaproszenia oraz zajmowanie się polityką, byli postrzegani jako wzór religijnej czystości i ucieleśnienie narodowych wartości i mocy.
Pierwszą ważną postacią buddyzmu Jiaozhou był Shi Xie (wiet. Sī Nhiêp), gubernator Jiaozhou pod koniec dynastii Han (187-226), który był niezwykle szanowany za rozwijanie kultury i promowanie wartości konfucjańskich. Zapewne buddyjscy mnisi z Indii i Środkowej Azji przebywali w jego otoczeniu.
Różne źródła wykazują, że w Jiaozhou panowała znajomość elementów buddyjskich, takich jak śpiewanie sutr, tworzenie wyobrażeń buddyjskich, magicznych interwencji mnichów buddyjskich. Ponieważ informacje pochodzą z zupełnie niezależnych i odległych od siebie źródeł, można stwierdzić, że buddyzm musiał być w Jiaozhou już mocno osadzony.
Kolejną ważną postacią był Kang Senghui, wybitny mnich urodzony w Jiaozhou, jednak w rodzinie pochodzącej ze Środkowej Azji. W 247 r. opuścił on Jiaozhou i udał się do stolicy ówczesnego królestwa Wu, gdzie stał się wiodącym propagatorem buddyzmu. Z kolejnych źródeł dowiadujemy się o innych mnichach i propagatorach buddyzmu, takich jak np. Mou Bo, uczony chiński żyjący i działający w Jiaozhou w II w., który nauczał buddyzmu i napisał traktat "Mouzi".
W XI w. mędrzec wietnamski Thông Biên przedstawił cesarzowej-wdowie historię związaną z buddyzmem w Wietnamie. Sui Wendi (VI w. 隋文帝) postanowił wysłać buddyjskich mnichów do Jiaozhou, aby szerzyli tam Dharmę buddyjską. Jednak buddyjski mnich z dworu wytłumaczył cesarzowi, że nie jest to konieczne, bowiem Jiaozhou kontaktuje się z Indiami, z których buddyzm został przyniesiony do Jiaozhou w tym samym czasie, co do Chin. I że nawet obecnie działają tam wybitni mnisi, dlatego nie trzeba tam nikogo nawracać na buddyzm. Tak więc już w VI w. buddyzm w Jiaozhou był bardzo mocno ugruntowany i miał świetnie zorganizowane społeczności buddyjskie.
O buddyzmie z Jiaozhou, a zwłaszcza o jego mnichach, można się także dowiedzieć z wierszy chińskich, w których wspomina się o buddystach z tego rejonu. Przykładem może być także tekst "Datang Xiyu qiufa gaoseng zhuan" ("Biografie wybitnych mnichów z Tang, którzy podróżowali do Indii w poszukiwaniu Dharmy") znanego buddyjskiego podróżnika Yijinga.
Tak więc buddyzm istniał w Wietnamie prawie od tysiąca lat do chwili, gdy kraj ten uzyskał wolność. Wczesne dynastie wietnamskie znajdowały w klerze buddyjskim kulturową moc, która mogła im służyć w ich polityce. Takimi wczesnymi dynastiami były: Đinh, (Starsza) Lê i Lý. Gdy dynastia Tang zaczęła chylić się do upadku, przywódcy wietnamscy zobaczyli szansę na uzyskanie niezależności na swoich własnych prawach. W 939 r. Ngô Quyền pobił w bitwie nad rzeką Bạch Đằng chińskie wojska Południowej Dynastii Han. Z zamieszania po jego śmierci (w 944) zwycięsko wyszedł w 968 r. Đinh Bộ Lĩnh (Đinh Tiên Hoang), założyciel dynastii Đinh, który proklamował siebie cesarzem. Założył także hierarchiczny system rang urzędników dworskich, mnichów buddyjskich i kapłanów taoistycznych. Czyli buddyzm został wprzęgnięty w struktury państwowe. Co więcej, na stelach nagrobnych z tego okresu znaleziono mantry, tak więc w Wietnamie był już także obecny buddyzm tantryczny.
Po dynastii Đinh nastąpiła dynastia (Starszej) Lê (980-1009) i wiadomo, że założyciel dynastii Lê Đại Hành (pan. 980-1005) wspierał buddyzm. Z historycznych zapisów wiadomo także, że buddyzm wszedł w bliskie związki z rodzimymi religiami Wietnamu. Złożyły się na to dwie przyczyny - immanentna tendencja buddyzmu do tworzenia synkretycznych związków oraz początkowy brak świątyń i klasztorów buddyjskich, więc misjonarze buddyjscy osiedlali się w świątyniach rodzimych religii. Tak jak i gdzie indziej, rodzime bóstwa po konwersji stały się obrońcami Dharmy. To powodowało, że buddyjscy mnisi byli bardzo blisko związani z lokalnymi społecznościami i w czasach kryzysowych wspomagali je i np. rozniecali patriotyczne nastroje. Konfucjańscy urzędnicy byli na to zbyt zajęci swoimi sprawami dworskimi i administracyjnymi. Ponieważ konfucjańskie wykształcenie elit stało się w tym czasie normą, liczni mnisi buddyjscy pochodzący z elitarnych rodzin byli już ludźmi wykształconymi zanim weszli do klasztorów.
Okres dynastii Lý - początki szkoły thiền.
Bardziej długotrwałą była dynastia Lý (1010-1225). Kontynuowała ona politykę wspierania buddyzmu i czerpania z buddyzmu (i związanymi z nim rodzimymi lokalnymi kultami) wsparcia. Ponieważ istniała dłużej, miała szansę na skonstruowanie sprawnego i trwałego systemu relacji. Keith Taylor w swoim dziele "Authority and Legitimacy" (str. 149) określił ten system jako "kulturę Lý". Kultura tej dynastii była "różnorodna, eksperymentalna i nieekskluzywna". Tak więc kultura Lý była różnorodna, gdyż do centralnej ideologii włączono lokalne kulty i bóstwa, które służyły budowie narodowej tożsamości i potwierdzały autorytet dynastii. Kultura Lý była eksperymentalna, bowiem był to okres kiedy Wietnamczycy zaczęli odkrywać siebie po długim okresie chińskiej hegemonii oraz odkrywać na nowo dawno oficjalnie zapomniane symbole wietnamskiej tożsamości, które przetrwały w świątyniach wiejskich im poświęconych. Wreszcie kultura Lý była nieekskluzywna jeśli chodzi o etniczne pochodzenie i doktrynalne ukierunkowanie. A więc częścią tego procesu były chińskie, indyjskie, mongolskie kulturowe i religijne elementy. Nawet w samym buddyzmie różnorakie formy buddyzmu rozwijały się obok siebie: akademickie rozważania, wiejskie oświecenie, królewski patronat i ascetyczne samopoświęcenie.
Dynastia Lý wspierała buddyzm zarówno materialnie jak i ideologicznie. Przeznaczano - zwłaszcza w początkowym okresie - wielkie fundusze na buddyjskie projekty; odnawiano stare świątynie, budowano nowe, posyłano rządowych wysłanników do Chin w celu sprowadzenia tekstów buddyjskich, które kopiowano z przeznaczeniem dla głównych świątyń. Co ważne, pewne klasyczne teksty chińskiego chanu typu "przekazu lampy" (chin. "chuandeng lu") oraz "zapisanych wypowiedzi" (chin. "yulu") znalazły się w Wietnamie i przyciągnęły uwagę uczonych mnichów w stolicy. Ten rodzaj literatury buddyjskiej zainspirował buddystów wietnamskich do stworzenia historii własnej tradycji w podobny do chińskiego sposób. Mimo tego, trudno o tym okresie mówić, że buddyjscy uczeni wietnamscy chociaż trochę nawiązali do scholastycznych tradycji buddyjskiej filozofii czy rozmaitych szkół z dobrze rozwiniętymi doktrynalnymi podstawami.
Buddyzm owego czasu rozwijał się dwutorowo: "stary" buddyzm i "nowy" buddyzm. "Stary" buddyzm przeważał właściwie przez 10 wieków; jego cechą była złożoność i w jego skład wchodził tantryzm, praktyki rytualne i dewocjonalne, magia zmieszane z elementami buddyzmu indyjskiego, mongolskiego, chińskiego oraz nawet hinduizmu i popularnych religii rodzimych. Natomiast "nowy" buddyzm - thiền (chin. chan, jap. zen) - był pod wyraźnym wpływem patriarchalnego chanu chińskiego. Ten "nowy" buddyzm osiągnął szczyt w czasie dynastii Trần.
Okres dynastii Trần.
Dynastia Trần (1225-1400) uczyniła wiele, aby uprawomocnić swoją dynastyczną moc. Rządowy system egzaminów zachęcał dobrze urodzonych chłopców do studiowania idei konfucjańskich, co w przyszłości przynosiło wsparcie idei państwowości, gdyż stawali się później administratorami państwa, oraz włączało członków wszystkich potężnych klanów rodzinnych w służbę państwu. Dodatkowo mongolska inwazja na samym początku panowania tej dynastii skonsolidowała społeczeństwo i pomogła we wzmocnieniu roli królów dynastii jako liderów narodu.
Wzmocnieniu uległ także thiền dzięki przybyciu w tym okresie chińskich mnichów oraz pojawieniu się wielu tekstów chanu. Dla władców tej dynastii buddyzm reprezentował najbardziej głęboki soteriologiczny aspekt "Trzech Religii", gdy konfucjanizm był bardziej odpowiedni we wszelkich światowych sprawach. Większość królów tej dynastii postępowało według następującego wzoru: okres panowania, abdykacja i odejście na górę Yên Tử aby praktykować buddyzm i zostać liderem ludzi.
Arystokracja Trần przyjęła za swoją idealistyczną wersję "nowego" buddyzmu - chiński "chan patriarchalny", który zaczął włączać się w społeczeństwo wietnamskie w okresie dynastii Lý. Powstała szkoła thiền Trúc Lâm. Jej założycielem był Trần Nhân Tông, trzeci król dynastii, a więc zasadniczo była to całkowicie wietnamska szkoła. Chociaż nie przetrwała długo, to zaznaczyła się jako pierwsza próba ustanowienia szkoły thiền w średniowiecznym Wietnamie. Z kilku tekstów wyłania się obraz tradycji mocno opartej na patriarchalnym chanie; głównym narzędziem nauczania były zaskakujące dialogi między mistrzem a uczniami. Powtarzano dokładnie drogę chińską z przekazem oświeconego umysłu z nauczyciela do ucznia i konstruowaniem tym samym linii przekazu, wymianą wierszy (indywidualną lub zbiorową), przekazywaniem szaty i miski głównemu uczniowi, publicznymi ceremoniami przyjmowania wskazań zarówno przez mnichów jak i ludzi świeckich itd. Wyraźnie widać, że szkoła ta reprezentowała wysokokulturowy buddyzm dla arystokracji.
Według Phúc Diềna – XIX-wiecznego buddysty – już pod koniec dynastii Lý liczni chińscy mnisi chan należący zarówno do tradycji linji i caodong przybywali do Wietnamu aby szerzyć buddyzm. Ich uczniami byli członkowie arystokracji, łącznie z królami. Tego teksty wykazują, że już w okresie Trần thiền był popularny wśród arystokracji i było wiele świątyń, gdzie praktykowano pod kierunkiem chińskich nauczycieli. Niestety obecnie badacze dysponują tylko listami linii przekazu i nazwami świątyń, w których te linie rozkwitały.
Wprowadzenie szkoły thiền.
Tradycyjnie uważa się, że historia thiền, to historia trzech szkół: Vinītaruci, Vô Ngôn Thông (chin. Wu Yantong 無言通) i Thảo Đường. Tak jest ona przedstawiona w niedawno odkrytym tekście "Thiền uyển tập anh" ("Wybitne postacie w wietnamskim społeczeństwie thiền") pochodzącym z trzeciej dekady XIV wieku. Ukazuje on niekonsekwentną genealogię wspomnianych trzech szkół thiền. Przedstawia biografie 66 wybitnych mnichów thiền, z których 37 należy do szkoły Vô Ngôn Thông, a 29 do szkoły Vinītaruci. Szkoła Thảo Đường jest przedstawiona tylko jako genealogia pięciu pokoleń mistrzów bez biografii.
Nie wydaje się, aby thiền był dominującą tradycją w Wietnamie, ani także głównym rodzajem buddyzmu, który został przeniesiony z Chin. Z tego tekstu, jak również i innych, często znanych tylko we fragmentach, wynika, że nauki chanu zostały wprowadzone do Wietnamu przez uczniów chińskich Patriarchów. Jednak wszystkie te znane teksty ukazują prawdę inną. Powstawały one w zupełnym oderwaniu i braku kontaktu między autorami. Buddyzm wietnamski składał się raczej z różnych grup przebywających w różnych klasztorach i będących pod wpływem mnichów imigrantów należących do różnych tradycji chińskiego, indyjskiego czy środkowoazjatyckiego buddyzmu, a nie powstał w trakcie zunifikowanego przekazu z Chin.
Szkoła vinitaruci.
Tradycyjnie uważa się szkołę (linię przekazu Dharmy) założoną przez indyjskiego mnicha Vintaruciego za najstarszą. Jego nazwisko pojawia się w kilku tekstach wietnamskich a także i chińskich. Czy wietnamski Vinitaruci był tą samą osobą, co chiński, nie wiadomo. Wiadomo, że klasztor Pháp Vân był już w II wieku znaczącym centrum buddyzmu w Wietnamie, do którego przybywali mnisi z Indii. Rozkwitał w nim buddyzm, który był mieszaniną popularnego indyjskiego buddyzmu z elementami braminizmu. Na pewno Vinitaruci nie był uczniem Trzeciego Patriarchy Sengcana. Późniejsi autorzy pragnąc połączyć wietnamski thiền z chińskim chanem połączyli te dwie postacie.
W świetle historycznych i literackich źródeł można uważać tradycyjny pogląd, że Vinitaruci przybył do Wietnamu i założył szkołę thiền, za nieprawdziwy.
W tekście "Thiền Uyển Tập Anh" autor przedstawił zasadniczo dziewiętnaście pokoleń następców Dharmy szkoły vinitaruci, od Vinitaruciego do Y Sơna. Jednak między Vinitarucim a Định Khôngiem (ósme pokolenie) zapisane są biografie tylko dwóch mistrzów – Pháp Hiềna (drugie pokolenie) i Thiện Hội (czwarte pokolenie). Nie ma ani słowa o trzecim, piątym, szóstym i siódmym pokoleniu.
Biografia Pháp Hiềna została złożona z pewnych elementów wziętych z biografii Thông Biệna, połączonych z historią oświecenia w formie typowego dla chanu okresu Song dialogu i zaczerpniętego prawdopodobnie z dialogu pomiędzy Daoxinem (Czwartym Patriarchą chanu) i Hongrenem (Piątym Patriarchą), pochodzącego z "Chuandeng lu". Biografia Thanh Biệna została stworzona w podobny sposób, wzorując dialog na dialogach mistrza Dazhu Huihaia z uczniami.
Pozostałe biografie od Định Khônga (ósme pokolenie) do Y Sơna (dziewiętnaste pokolenie) wykazują pewną koherentną tendencję buddyzmu. Buddyzm z tych biografii cechuje cudowność, ascetyczność, rytualizm i zaangażowanie w świecie. Biografie opisują więc buddyzm, który w niczym nie przypomina klasycznego zenu.
Fakt, że regularne następstwo pokoleń występuje dopiero od Định Khônga może sugerować, że tzw. szkoła vinitaruci w ogóle nie istniała, a została właściwie założona przez Định Khônga. Można także przyjąć, że w klasztorze Pháp Vân istniała jakaś linia przekazu, mimo tego, iż Vinitaruci (tłumacz w Chinach) nigdy nie przybył do Wietnamu. Było to ważne centrum buddyjskie, skoro Pháp Hiền otrzymał relikwie Buddy i wybudował w tym klasztorze stupę. Ta zapewne istniejąca linia przekazu gromadziła buddystów, których buddyzm był mieszaniną medytacji, ascetyzmu, magii, czynienia cudów i rytualności, bez najmniejszych nawet śladów thiềnu.
Szkoła vô ngôn thông.
Pierwotny autor "Thiền Uyển Tập Anh" wydaje się pełen zastrzeżeń wobec "szkoły vinitaruci" jako szkoły thiền. Wyraźnie zaznacza w końcowej części biografii Vô Ngôn Thônga, że "szkoła thiền w naszym kraju rozpoczyna się z Vô Ngôn Thôngiem".
Jednak dokładna analiza biografii wykazuje, że nie wszystkie informacje można uważać za wiarygodne. Przybycie tego mnicha do Wietnamu wcale nie jest takie pewne. Początkowa część informacji biograficznych jest identyczna z biografią Buyu Tonga, ucznia mistrza chan Baizhanga Huaihaia, zapisaną w "Chuandeng lu". Autor "Thiền Uyển Tập Anh" informuje, że Vô Ngôn Thông znany jest także jako Bất Ngữ Thông (Buyu Tong) w "Chuandeng lu", jednak ani ten tekst, ani inne chińskie źródła nie wspominają, że Buyu Tong jest zwany Wuyan Tongiem (Vô Ngôn Thôngiem).
"Chuandeng lu" zawiera biografie tylko trzynastu z trzydziestu jeden spadkobierców mistrza Baizhanga. Aby połączyć Cảma Thànha i klasztor Kiến Sơ z chińską tradycją chan i linią przekazu Baizhanga, autor musiał wybrać kogoś z tych trzynastu mistrzów chan. Z tych trzynastu, czterech było bardzo znanych, z pozostałej ósemki (nie licząc Buyu Tonga) pięciu miało niezbyt jasne biografie, a trzech miało zanotowane miejsce śmierci lub zarówno datę jak i miejsce śmierci. Do wykorzystania pozostał tylko Buyu Tong, którego krótka biografia nie zawiera ani daty, ani miejsca śmierci. Wspiera to tezę, że opowieści o działalności Vô Ngôn Thônga w Wietnamie są apokryfami.
Z kolei to, że autor "Thiền Uyển Tập Anh" wsparł Cảma Thànha mistrzem-założycielem pochodzącym z chińskiej tradycji chan, wydaje się wskazywać, że była to już postać autentyczna, mimo pewnych zapożyczeń w jego biografii z innych tekstów.
Klasztor Kiến Sơ stał się świętym miejscem buddyzmu wietnamskiego i ośrodkiem linii przekazu, która przetrwała do połowy XIII wieku. Analiza biografii mistrzów z tej linii przekazu ukazuje buddyzm, który nie różnił się od buddyzmu szkoły vinitaruci. Trudno więc także i tę szkołę nazwać szkołą thiền.
Szkoła thảo đường.
W "Thiền Uyển Tập Anh" nie pojawia się żadna informacja o tej szkole, poza listą mnichów z jej linii przekazu.
Kawamoto Kunye, japoński badacz, poinformował, że zgodnie z "Chanlin baoxun" (Drogocenne nauki z lasu chan) mistrz chan Caotang (wiet. Thảo Đường), założyciel szkoły thiền w Thăng Long, jest tożsamy z mistrzem chan Caotangiem Shanqingiem, uczniem mistrza chan Huitanga Zuxina, co nie jest jednak przekonujące.
O tej szkole nie dowiadujemy się z żadnych współczesnych jej źródeł. Niektórzy wietnamscy historycy uważają, że szkoła ta działała wyłącznie wśród elit państwa. Tymczasem nic o niej nie wie prawie współczesny szkole uczony Thông Biện, jak również konkubina cesarza Lý Thánh Tônga i oddana buddystka - Phù Thánh Ling Nhân. A przecież to właśnie ten cesarz nadał podobno tytuł Narodowego Nauczyciela Thảo Đườngowi.
Co najmniej dziwna jest także pozycja w szkole cesarza Lý Cao Tônga (pan. 1175-1210), który jest zaliczony jako "patriarcha" w piątej generacji. Wiadomo, że słuchał on swego doradcy, oportunistycznego konfucjanisty Đàm Dī Mônga i wprowadził niezwykle uciążliwe prawa antybuddyjskie, a pod koniec swojego życia zachowywał się jak psychopata. Inne źródła wietnamskie nie wspominają o tym, aby cesarz ten był związany z jakąkolwiek szkołą buddyjską, czy w ogóle z buddyzmem.
Thảo Đường było zapewne sino-wietnamskim imieniem mnicha, który pochodził albo z Champy, albo z Indii. Po przybyciu do Wietnamu został osobistym nauczycielem cesarza Lý Thánh Tônga. Zapewne nauczał typowej mieszaniny buddyzmu mahajany z braminizmem.
Szkoła lâm tế (linji).
O szkole tej dowiedzieć się można z dwóch źródeł: "Lược Dẫn Thiền Phái Đồ" (z lat ok. 1310-1313) i "Kế Đăng Lược Lục" Phúc Điềna. Z nich można się dowiedzieć o dwóch liniach przekazu szkoły lâm tế. Według pierwszego źródła linia przekazu wyglądała następująco:
Według drugiego źródła:
Obie listy zgadzają się od czwartego pokolenia, chociaż Huizhong staje się Huihui.
Bardziej wiarygodna wydaje się lista Phúc Điềna, gdyż w poszukiwaniu informacji sięgnął nie tylko do starszych źródeł, ale również zebrał informacje w klasztorach.
Mniej więcej w połowie okresu Lý wykształceni wietnamscy mnisi zaczęli się stykać z chińską literaturą i chińskimi mnichami. W tym czasie w Chinach chan stał się formą buddyzmu o największym prestiżu. Do Wietnamu zaczęli przybywać mnisi twierdzący, że są członkami linii linji. Elita, w tym także elita dworska była zainteresowana ich naukami. Jednak efekt był taki, że zaadaptowano pewne style myślenia i pewne praktyki nauczane przez różnych nauczycieli w różnych miejscach. Nie ma żadnej ewidencji, iż powstały jakieś spójne linie przekazu i zostały przekazane jakieś jednolite zestawy doktryn.
Dzisiejszy buddyzm wietnamski wciąż zapewnia o jego związkach ze szkołą linji, ale w rzeczywistości przedstawia rodzaj łatwego, emocjonalnie bezpiecznego, mieszanego buddyzmu, który prawie wcale nie przypomina bezkompromisowej abstrakcyjności i ikonoklazmu kojarzonego z duchem mistrza Linji Yixuana.
Thiền - rozwój w średniowieczu.
Literatura buddyjska.
Chociaż wiadomo, że buddyjska literatura w Wietnamie, zwłaszcza od okresu dynastii Lý była bardzo bogata, to niewiele się zachowało do dziś. Większa część literatury tego okresu składała się z dzieł wybitnych mnichów buddyjskich. Były to wiersze, krótkie eseje na temat komentarzy do tekstów buddyjskich, niezależne prace na różne tematy buddyjskie. Praca "Lươc Truyện Các Tác Gia Việt Nam" napisana przez Trầna Văna Giápa zawiera krótkie noty biograficzne i listy ich twórczości. Niektórzy z tych autorów w swoich tekstach wykazywali wyraźne cechy łączące ich z thiềnem; np. dotyczy to znanego mnicha z dynastii Đinh i (Starszej) Lê - Khuônga Việta (933-1011).
Wyniesienie buddyzmu do rangi państwowej religii oraz pojawienie się buddyjskiej literatury chińskiej stały się bodźcem i inspiracją dla wietnamskiej inteligencji. Pomimo znanej formuły, że zen jest "oddzielnym przekazem poza werbalnymi naukami" buddyzm zen zostawił bogatą literacką spuściznę. Tak też stało się w Wietnamie. Znani mnisi zaczęli imitować chińskich patriarchów chan i tworzyć wiersze, zarówno w formie wierszy nauczających dla ich uczniów lub też jako wyrażenie ich duchowego zrozumienia, doświadczenia i nastawienia do fenomenalnego świata. Niektóre z tych wierszy są wysoce oryginalne, inne są po prostu odwzorowywaniem z chińskich oryginałów.
Tworzenie buddyjskiej poezji i w końcu także poezji thiền, stało się typową praktyką wśród wietnamskiej buddyjskiej elity i jest to kontynuowane do czasów dzisiejszych. Było to tak popularne, że według Cuonga Tu Nguyena thiền przypominał raczej religijny ruch literacki niż prawdziwą sektę czy też szkołę, którą cechować winna doktryna, praktyki i genealogie.
Z różnych tekstów wiadomo, że wietnamscy mnisi thiền tworzyli także literaturę w typie "przekazu lampy" (chin. "denglu"). Trzeba tu wymienić autorów i takie teksty jak:
Jednym z ważnych autorów był mistrz thiền szkoły vô ngôn thông Viên Chiếu (圓照禪師 999-1090), który tworzył traktaty, np. "Dược Sư Thập Nhị Nguyện Văn" ("Dwanaście Ślubowań Buddy Króla Medycyny"), który został zaprezentowany cesarzowi Lý Nhân Tôngowi. Właściwie wszystkie teksty powstałe w tym okresie zostały zniszczone zapewne w trakcie najazdu Mongołów i armii Mingów.
Buddyzm w życiu społecznym i politycznym.
Bardzo szybko pewne instytucjonalne cechy buddyzmu chińskiego zostały przeniesione do Wietnamu i przeniknęły społeczne i polityczne życie w tym kraju.
Regularną częścią życia buddyjskiego stały się święta - festyny wegetariańskie. Przeprowadzano je przy różnych okazjach. Czasem organizowano je jako wyraz wdzięczności dla jakiegoś mnicha. Czasem taki festyn był okazją do wykładów prowadzonych przez mnicha. Czasem organizowano takie festyny dla uczczenia zmarłej osoby i łączono to z modlitwami za tę osobę. Tego rodzaju festyny wegetariańskie są popularne i w dzisiejszym Wietnamie. Często motywacją do zorganizowania takiego święta, była chęć zgromadzenia zasług.
Wzorując się na rangach mnichów, Wietnam wprowadził podobne. Nadawano tytuł "Narodowego Nauczyciela", z różnych zresztą przyczyn. Wybitni mnisi nagradzani byli purpurową szatą, czemu towarzyszył nadawany tytuł "Wielkiego Mnicha Purpurowej Szaty". Szereg innych tytułów było związanych z Akademią Mnichów i spełnianymi przez mnichów obowiązkami, np. Mnich Pisarz ("Tăng Lục"), Mnich Urzędnik ("Tăng Quan"), Główny Nadzorca Mnichów ("Tăng Thống") itd. Wiadomo, że Đinh Tiên Hoàng wprowadził takie rangi dla mnichów buddyjskich i taoistycznych w 971 r.
To, że wprowadzono takie tytuły, nie oznacza, iż istniała wtedy w Wietnamie wysoko zorganizowana sangha, a Główny Nadzorca Mnichów był jej głową. W połowie okresu panowania dynastii Lý pewne instytucje były już dość dobrze ustabilizowane. Odbywały się np. egzaminy z "Sutry Lotosu" i "Sutry doskonałego oświecenia". Świadczy to o tym, że starano się wyselekcjonować pewną grupę uczonych mnichów do pełnienia na dworze różnych obowiązków w ramach instytucjonalnych sponsorowanego przez państwo buddyzmu.
Buddyzm a religia popularna.
Świadectwa z różnych krajów wykazują, że buddyzm zupełnie dobrze adaptował się do kulturalnego i religijnego podłoża w każdym nowym kraju, w którym był szerzony. Buddyzm z reguły wcielał pewne elementy miejscowych kultów, zamiast walczyć z nimi. Miało to wielki wpływ na charakterystykę różnorodnych lokalnych tradycji buddyjskich, które rozwinęły się w południowej i południowo- wschodniej Azji poza Indiami.
Wietnam jest zasadniczo społeczeństwem agrokulturalnym, krajem rolników. Dlatego w wietnamskiej mitologii wielką rolę odgrywały deszcz, woda i rzeki. Gdy buddyjskie wierzenia i praktyki dotarły do Wietnamu (czyli Jiaozhou) i zostały przyjęte przez miejscowych ludzi, lokalne bóstwa, kulty i święte miejsca często nabierały buddyjskiego kolorytu. Poprzedni układ nadnaturalnych autorytetów został zmieszany z nowymi, bardziej potężnymi, gdy lokalne bóstwa zostały włączone w buddyjski panteon. Ten powtarzany wzór kształtował również zarówno buddyzm jak i popularną religię niezależnego Wietnamu od X wieku.
W okresie panowania dynastii Trần większą rolę odgrywał konfucjanizm i jego państwowe rytuały, i buddyzm został w to włączony, np. w czasie suszy niesiono posąg Buddy do świątyni w stolicy, a cesarz przewodniczył rytuałowi modlitewnemu o deszcz. Tekst "Thiền uyển tập anh" informuje o kilku mnichach buddyjskich, którzy byli ekspertami w modlitwach o deszcz.
Relacje między buddyzmem a hinduizmem.
Związki pomiędzy tymi systemami religijnymi ewoluowały w zawiłym procesie na zarówno filozoficznych jak i religijnych poziomach. W tym procesie każda z tych tradycji czasem wchłaniała pewne idee, praktyki i symbole drugiej tradycji, a czasem odrzucała inne.
W pierwszych wiekach naszej ery buddyzm włączył pewną liczbę bogów braminicznych do swojego panteonu. Np. Brahma i Śakra po zostaniu bóstwami buddyjskimi stali się Obrońcami Dharmy. Proces ten został nawet utrwalony w sutrach, m.in. w "Suvarṇaprabhāsa Sūtra", w której czterej niebiańscy królowie, pierwotnie bóstwa hinduistyczne, stały się czterema Obrońcami Dharmy w buddyzmie.
Za panowania Lý Thánha Tônga (1054-1072) wznoszono świątynie poświęcone Brahmie i Śakrze. Można znaleźć i inne elementy braminiczne w buddyzmie wietnamskim, chociaż nie jest to problem dobrze udokumentowany i zasadniczo czeka na dalsze studia.
Wiadomo także, iż w buddyzmie wietnamskim i w religii ludowej kultem cieszył się wedyjski bóg Wajśrawana, pierwotnie znany jako Kubera. Kult ten został przeniesiony z Indii do Chotanu, potem do Chin, a następnie do Japonii i Wietnamu. W Wietnamie nosił nazwę Tỳ Sa Môn Thiên Vương i łączył cechy indyjskie, chińskie, buddyjskie i ludowe. Był uznawany za protektora zarówno Dharmy jak i Wietnamu. Powszechnie uważano, że odpowiada na modlitwy cesarzy i pomaga zwalczać napastników. Doszło także do utożsamienia Wajśrawany z legendarnym bohaterem dawnego Wietnamu - Phù Đổngiem Thiênem Vươngiem, zapewne z powodu łączenia Wajśrawany z górą Vệ Linh, miejscem, z którego Phù Đổng Thiên Vương wszedł do nieba po pobiciu armii chińskiej.
Mnich buddyjski w średniowiecznym Wietnamie.
Problem mnichów można rozpatrywać na kilku poziomach, zależnie od punktu widzenia i ich roli w społeczeństwie.
Byli to ludzie wykształceni, gotowi pełnić przeróżne funkcje wspomagające państwo. Porzucili konfucjanizm na rzecz buddyzmu. Pojawili się jeszcze czasie, gdy państwo wietnamskie zaczęło swój byt. Asystowali w sprawach zarówno politycznych jak i kulturalnych, nie tylko budując system władzy, ale również chroniąc państwo przed większym i silniejszym wrogiem z północy - Chinami, oraz ochraniali Dharmę. Pierwszym takim wybitnym mnichem był Khuông Việt (933-1011), bezpośrednio działający na dworze cesarskim. W jego ślady poszedł spadkobierca mistrza Đa Bảo (zm. po 1028). Innym z mnichów działających na dworze cesarskim był Đỗ Pháp Thuận, który asystował cesarzowi Lê Đại Hànhowi w sprawach politycznych i dyplomatycznych.
Byli również tacy mnisi, którzy oferowali swoje talenty i wiedzę cesarzom bez pełnienia jakichkolwiek funkcji na dworze, jak np. Vạn Hạnh (zm. 1025).
Niektórzy mnisi nie włączali się bezpośrednio w sprawy państwowe i dworskie, ale służyli narodowi przede wszystkim jako nauczyciele religii. Jednym z pierwszych znanych takich mnichów był Sùng Phạm (1004-1087), który spędził dziewięć lat w Indiach. Jednak prawdopodobnie najbardziej znany i celebrowany był Narodowy Nauczyciel Thông Biện (zm. 1134). Innym z takich mnichów nauczycieli był Mãn Giác (1052-1096), jeden z liderów ówczesnego buddyzmu. Równie wybitnym mnichem był Viên Thông (1080-1151).
Niektórzy z tych mnichów poddawali się różnym surowym ascetycznym praktykom (co było i jest cechą mnichów wietnamskich) i używali swoich duchowych osiągnięć w celu pomagania ludziom zarówno w sprawach religijnych jak i socjalnych. Takimi mnichami byli np. Trí Bảo (zm. 1190) i Viên Học (1073-1136).
Są to najbardziej ulubione postacie wietnamskiego buddyzmu. Wierzono, iż posiadają oni magiczne moce takie jak profetyzm, zdolność do uzdrawiania, zdolność do sprowadzania deszczu itd. Pomimo ich widocznego nieraz lekceważenia ogólnych konwencji społecznych, mnisi ci byli współczująco zaangażowani w życie społeczne przez wykorzystanie typowych buddyjskich "zręcznych środków". Stawali się popularnymi ludowymi bohaterami, których historie były często przerabiane i włączane w zbiory bajek i legend. Niektórzy z nich cieszyli się pewnym kultem, gdyż poświęcano im kaplice.
Najlepszym przykładem ilustrującym tę kategorię mnichów, jest Ma Ha, pochodzący z wysoko postawionej rodziny buddyjskiej, gdyż jego ojciec prowadził urząd religijny na dworze Lê. Wywodził się z Czampy, był człowiekiem wykształconym, znał język chiński i sanskryt. Po przezwyciężeniu ślepoty osiągnął magiczne zdolności.
Innym takim mnichem był Không Lộ (zm. 1119), który latał w powietrzu i chodził po wodzie. Jego uczniem i towarzyszem był Giác Hải.
Najbardziej popularnym bohaterem wietnamskiego folkloru jest Dạo Hạnh (zm. 1117). Dzięki jego głębokiej znajomości zasad karmy miał wielkie zdolności profetyczne. Jego uczniem był Minh Không (1065-1141), który wykazywał się zdolnościami uzdrowicielskimi.
Doktryna i praktyka wietnamskiego buddyzmu.
Na podstawie zachowanych tekstów można zauważyć, że zasadniczo doktryna i praktyka w dawnym buddyzmie wietnamskim jest uderzająco podobna do dzisiejszego wietnamskiego buddyzmu.
Poza elementami związanymi z thiềnem najczęściej spotyka się odniesienia do doktryny jogaczary, czyli tożsamości pierwotnego czystego umysłu z "takością" czyli Stanem Buddy. Phúc Điền w swoim tekście "Dạo Giáo Nguyên Lưu" (Źródła trzech religii) wylicza różne praktyki prowadzone przez poszczególnych mnichów. Jednak ponieważ w buddyzmie wietnamskim nie ma prawdziwych linii przekazu czy też sekciarskich szkół, nie ma możliwości dokładnego określenia jakiegoś systemu praktyki. Ogólnie można powiedzieć, że praktyka wietnamskich mnichów buddyjskich obejmowała cały zakres wschodniazjatyckiego buddyzmu mahajany.
Sutry.
Buddyzm wietnamski należy do buddyzmu wschodnioazjatyckiego, który jest zasadniczo oparty na sutrach. Dlatego też sutry są tak istotne dla niego. Były one nie tylko studiowane (razem z różnorodnymi komentarzami), ale również były zapamiętywane i głośno śpiewane.
Sutry są śpiewane zarówno codziennie (rutynowo) jak i podczas specjalnych ceremonii. Fizyczne teksty sutr są czczone jako święte obiekty, gdyż zawierają słowa Buddy. W wielu biografiach wybitnych mnichów wspomina się o ich oddaniu praktyce śpiewów. Oddawano się również praktyce kopiowania sutr, co traktowano jako akt pobożności. Nawet dziś praktyka kopiowania sutr jest często spotykana wśród wykształconych mnichów.
Najbardziej czytaną, studiowaną i recytowaną sutrą w Wietnamie była (i jest) "Sutra Lotosu". Tacy mnisi jak Bảo Tính (zm. 1034) i Minh Tâm (zm. 1034) poświęcili się śpiewaniu jej przez piętnaście lat bez przerwy.
Inną sutrą, do dziś popularną, jest "Sutra doskonałego oświecenia" (wiet. "Viên Giác kinh"). Recytowaniu tej sutry poświęcił się Viên Chiếu (999-1090). Jest on także autorem komentarza do tej sutry "Tán Viên Giác Kinh" (Pochwała "Sutry doskonałego oświecenia").
Innym z głównych pism mahajany jest "Sutra Diamentowa". Jej śpiewaniu poświęcił się Thanh Biện (zm. 686). Tematem swoich wykładów i kazań uczynił ją Giới Không. Zajmowała się tą sutrą także mniszka Diệu Nhân (1042-1113).
Z innych sutr dość popularne były "Sutra Awatamsaki" oraz "Sutra Dobrotliwego Króla".
Mantry i dharani.
Wykonywano również praktyki mantry i dharani. W większości przypadków praktyki te były ściśle powiązane z osiągnięciem nadnaturalnych mocy. Recytowanie mantr i dharani było zwykle wykazywane jako część pewnego wzoru praktyki, który łączył także śpiewanie sutr i praktyki ascetyczne.
Praktykę śpiewania "Sutry Serca" i "Mantry Samantabhadry" prowadził mnich Dại Xả (1120-1180). Dạo Hạnh (zm. 1117) z kolei udał się na górę Từ Sơn, na której żył w zupełnym odosobnieniu i poświęcił się śpiewaniu "Dharani umysłu wielkiego współczucia". Po odśpiewaniu jej 108000 razy osiągnął magiczne moce. Natomiast Nguyện Học (zm. 1175) nieustannie recytował "Dharani pachnącego oceanu wielkiego współczucia". W wyniku tej praktyki osiągnął magiczne moce leczenia chorób i sprowadzania deszczu.
Recytowanie mantr i dharani było zawsze traktowane jako droga do osiągnięcia głębokiej komunikacji z ostateczną rzeczywistością. Na mniej głębokim poziomie praktyki te są drogą do wykorzystania źródła kosmicznej energii i manipulowania nią. Wierzy się także, iż przez wykonywanie tej praktyki otrzymuje się ochronę od bodhisattwów i obrońców Dharmy.
Inne praktyki.
W wietnamskim buddyzmie często przeprowadzano praktyki oczyszczające sześć zmysłów. Były one uważane za niezbędne na drodze do oświecenia. Pewne mniej lub bardziej ascetyczne praktyki zawierały całą buddyjską trojaką dyscyplinę podstawową dla osiągnięcia oświecenia. Składała się ona z:
Praktyki związane ze Szkołą Czystej Krainy.
W okresie dynastii Song synkretyzm chanu i czystej Krainy stał się ogólną cechą części buddyzmu chińskiego i w tym samym czasie ta tendencja dotarła także do Wietnamu. I właśnie ta kombinacja praktyki thiền i Czystej Krainy stała się najbardziej atrakcyjna dla elit wietnamskich. Większość praktykujących thiền używała recytowania imienia Buddy jako formy medytacyjnej techniki, a nie jako praktyki dewocjonalnej. Czysta Kraina nie była dla nich zewnętrznym miejscem, ale stanem czystego umysłu. Natomiast dla wyznawców Czystej Krainy, metody thiền, chociaż zasadniczo całkowicie poprawne, były zbyt wzniosłe aby spotkać się z oczekiwaniami prostych ludzi, którym odpowiadała prosta, najłatwiejsza ze wszystkich - praktyka Czystej Krainy.
Podsumowanie.
W Wietnamie thiền zasadniczo nigdy nie był "szkołą" w znaczeniu rozpoznawalnej społecznej instytucji z zestawem tekstów, doktryn i praktyk. Dla zwyczajnych buddystów wietnamskich jest on zwyczajną "plotką klasztorną". Nigdy nie byli z nim związani tak jak z dewocjonalnym, rytualnym buddyzmem, bardzo bliskim buddyzmowi Czystej Krainy.
Linie przekazu z pewnością nie miały charakteru historycznego tylko religijny i literacki. W dodatku w ogóle nie były znane elitom wietnamskim. O szkole Trúc Lâm po raz pierwszy wspomniano w XIX wieku, o dwóch pozostałych nie wspomniano. W bibliografiach książek buddyjskich w Wietnamie znajdziemy teksty o sutrach, rytuałach, ceremoniach, winai, ale prawie nie ma niczego o thiềnie. Nie było w Wietnamie klasztorów thiền, ani jakiś społeczności związanych z thiềnem, nie było monastycyzmu thiền – takiego jak choćby w Korei czy Japonii. Jedyne ślady thiềnu można znaleźć w poezji związanej z thiềnem, tzn. w poezji, która wykorzystuje anegdoty, żargon, metafory i symbole thiền.
W czasach dynastii Lý, pod wpływem literatury docierającej z Chin, próbowano jakoś zdefiniować szkoły buddyjskie w Wietnamie. W tym czasie chan cieszył się niebywałą renomą w całym sinocentrycznym świecie. Zaczęto więc naśladować różne rodzaje literatury chan, zwłaszcza w rodzaju tekstów "przekazu lampy".
W Wietnamie buddyzm thiền przejawił się głównie w filozoficznym nastawieniu, stylach etycznych zachowań i sentymentów artystycznych. Można go znaleźć w życiu kulturalnym i religijnym, ale nie jako spójny system myśli przyjęty przez trwałą fizyczną społeczność.
Linie przekazu.
Brak wystarczająco wielu tekstów źródłowych nie pozwala na skonstruowanie nieprzerwanych linii przekazu thiền.
Szkoła Vô Ngôn Thông (15 kolejnych generacji).
Linia przekazu Dharmy.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.
Nie wiadomo, która generacja, być może generacja 9 i 10
10 generacja, nie wiadomo, kto był nauczycielem mistrza
8, 9 i 10 generacja, nie wiadomo kto był nauczycielem Hà Trạcha
Generacja nieznana - być może 10 lub 11
Generacja nieznana - być może 10 lub 11
Szkoła Vinītaruci.
Nie wiadomo czy Pháp Hiền był nauczycielem Huệ Nghiêma
4 i dalsze pokolenia
Generacja 9 i następne
Pokolenie 11 i następne
Nie wiadomo, która generacja - być może 15
Nie wiadomo, która generacja - być może 13
Generacja 14 i następne

</doc>
<doc id="3164580" url="https://pl.wikipedia.org/wiki?curid=3164580" title="Skoki do wody na Igrzyskach Panamerykańskich 2011">
Skoki do wody na Igrzyskach Panamerykańskich 2011

Skoki do wody na Igrzyskach Panamerykańskich 2011 odbywały się w dniach 26–29 października 2011 roku. Sześćdziesięcioro zawodników obojga płci rywalizowało w Scotiabank Aquatics Center łącznie w ośmiu konkurencjach, czterech indywidualnych i czterech synchronicznych.

</doc>
<doc id="3164581" url="https://pl.wikipedia.org/wiki?curid=3164581" title="Martyt">
Martyt

Martyt – mineralna odmiana hematytu występująca w formie pseudomorfoz po magnetycie. Często jest składnikiem rud żelaza i podlega eksploatacji (tzw. piaski martytowe).
Właściwości.
Tworzy skupienia ziarniste lub zbite.
Występowanie.
W Polsce spotykany na Dolnym Śląsku w miejscach takich jak Kletno, Kowary, przełęczy Tąpadła, Miedzianka. .
Zastosowanie.
Wydobywany jako składnik rud żelaza, bądź zbierany kolekcjonersko.

</doc>
<doc id="3164582" url="https://pl.wikipedia.org/wiki?curid=3164582" title="Janusz Piotrowic">
Janusz Piotrowic

Janusz Piotrowic, niekiedy Jan Piotrowic (ur. w XIV w., zm. ?) – pierwszy sołtys wsi Łodzia (łac. Lodzia) oraz Widzewnica, późniejszego miasta Łodzi.
W 1337 r. Władysław książę łęczycki i dobrzyński zwolnił 14 wsi, w tym wieś Lodzia, od wszelkich opłat, podatków, posług, powinności i innych ciężarów oraz od sądownictwa książęcego. Właściciel dóbr, czyli biskup włocławski, uzyskał zgodę na przeniesienie wsi na prawo niemieckie. Z tego przywileju skorzystano dopiero w 1387 r. Wówczas to pierwszym sołtysem wsi Łodzia, został Jan Piotrowic, który otrzymał w uposażeniu 4 łany ziemi w Łodzi i Widzewie oraz prawo do wybudowania własnego młyna na Widzewie (Wójtowski młyn), a także 1/3 dochodów z miejscowej karczmy i spraw sądowych. Pozostałe 2/3 dochodów miało być oddawane ówczesnemu kanonikowi Piotrowi Śliwce, a po jego śmierci biskupom.
Legenda.
Chociaż postać Janusza Piotrowica jest prawdziwa i był on pierwszym sołtysem ówczesnej Łodzi i Widzewnicy, to wśród miejscowej ludności wykształciła się z czasem legenda dotycząca pochodzenia nazwy Łodzi, której głównym bohaterem stał się właśnie pierwszy sołtys obu wsi. W legendzie występuje on jedynie pod swoim imieniem.
Według legendy, Janusz zbiegł z łęczyckiego grodu i udał się na wyprawę w górę rzeki Bzury. W czasie podróży napotykał na drodze różne przeszkody – krzaki, błoto czy płycizny, które utrudniały dalszą przeprawę. U źródeł Bzury Janusz znalazł dziki dukt leśny, który prowadził do drugiej rzeczki, zaczynającej swój bieg na dzisiejszych Dołach i Sikawie. Rzeką tą była Łódka, nazywana wówczas Starą Strugą. Płynąc nowym szlakiem, Januszowi coraz trudniej szła przeprawa, co miało być, według legendy, spowodowane nadwyrężoną już łódką lub noszonym u boku przez bohatera świętym obrazkiem, który zaczął mu w pewnym momencie ciążyć. Janusz miał zatrzymać się w miejscu, gdzie dzisiaj stoją kamienice – przy ul. Zgierskiej w parku Staromiejskim. Tam Janusz wyciągnął na północny brzeg swoją łódkę, wdrapał się na pagórek i rozejrzał wokoło. Okolica wydała mu się spokojna, więc postanowił wybudować szałas na nocleg, a na następny dzień ruszyć dalej. Zanim to jednak uczynił, zerwała się ulewa. Janusz szybko wziął swoją łódź i postawił dnem do góry, aby mieć schronienie przed deszczem. Gdy rano wstał, miał usłyszeć głos puszczy, która obiecywała mu drzewa na dalsze budowy oraz zwierzynę. Postanowił zostać i począł budować pierwszy domek, a swą łódkę pozostawił na pamiątkę. Kilka lat później poznał dziewczynę z odległej osady o nazwie Widzew, z którą miał dzieci. Rodzina coraz bardziej się budowała, chat przybywało, a miały one stawać w miejscu nazwanym później Górkami Plebańskimi (dzisiaj miejsce gdzie stoi Kościół Wniebowzięcia Najświętszej Maryi Panny). W piątym pokoleniu powstał Stary Rynek, a mieszkańcy założonej przez Janusza osady, nazwali ją Łodzią, a przepływającą przez nią rzekę Łódka, na pamiątkę łódki pierwszego sołtysa.

</doc>
<doc id="3164586" url="https://pl.wikipedia.org/wiki?curid=3164586" title="In the Silence">
In the Silence

In the Silence – anglojęzyczny album islandzkiego artysty, Ásgeira, wydany na CD jesienią 2013 przez wytwórnię One Little Indian (numer katalogowy TPLP1207CD). W styczniu 2014 ukazała się wersja cyfrowa płyty z dodatkowym nagraniem, „Soothe This Pain” (numer katalogowy TPLP1207DL). To druga płyta studyjna Ásgeira Trausti. Pierwszym singlem został utwór pt. „King and Cross”. Album zawiera utwory z debiutanckiej, islandzkiej płyty (oryginalne teksty napisał ojciec muzyka, Einar Georg Einarsson) przetłumaczone przez Johna Granta.
Personalia.
Na podstawie materiału źródłowego:

</doc>
<doc id="3164590" url="https://pl.wikipedia.org/wiki?curid=3164590" title="Aleksander Erskein">
Aleksander Erskein

 #PATRZAlexander von Erskein

</doc>
<doc id="3164600" url="https://pl.wikipedia.org/wiki?curid=3164600" title="Sezon snookerowy 2014/2015">
Sezon snookerowy 2014/2015

Sezon snookerowy 2014/2015 – seria turniejów snookerowych rozgrywanych między 17 czerwca 2014 a 4 maja 2015 r.
Gracze.
W sezonie 2014/2015 zagra 128 profesjonalnych zawodników. 64 zawodników z rankingu zarobkowego na koniec poprzedniego sezonu. Kolejne 36 miejsc zostanie obsadzonych z automatu graczami, który w zeszył roku otrzymali kartę gry na dwa lata. Osiem kolejnych miejsc uzupełnią najlepsi gracze z rankingu europejskich turniejów PTC (European Tour Order of Merit), którzy nie zakwalifikowali się do gry z innej listy. Czterech najlepszych z cyklu azjatyckich turniejów PTC (Asian Tour Order of Merit), którzy nie zakwalifikowali się do gry z innej listy. Kolejne trzy miejsca zostaną obsadzone zawodnikami z EBSA Qualifying Tour Play-Offs, i kolejne osiem miejsc dla najlepszych zawodników z Q School. Reszta miejsc dla zawodników z turniejów amatorskich i nominowanych dziką kartą.
Międzynarodowe mistrzostwa:
Nominacje:
Specjalna nominacja:
European Tour Order of Merit:
EBSA Qualifying Tour Play-Offs
Asian Tour Order of Merit
Q School
Kalendarz.
Kalendarz najistotniejszych (w szczególności rankingowych) turniejów snookerowych w sezonie 2014/2015.

</doc>
<doc id="3164603" url="https://pl.wikipedia.org/wiki?curid=3164603" title="Kikunosuke Tashiro">
Kikunosuke Tashiro

 – japoński lekkoatleta, długodystansowiec.
Podczas igrzysk olimpijskich w Paryżu (1924) nie ukończył maratonu.
Zwycięzca maratonu w Jokohamie (1922).
12 kwietnia 1924 w Tokio ustanowił wynikiem 32:48,6 rekord kraju w biegu na 10 000 metrów.

</doc>
<doc id="3164604" url="https://pl.wikipedia.org/wiki?curid=3164604" title="Juichi Nagatani">
Juichi Nagatani

, zm. 3 lutego 1953) – japoński lekkoatleta, długodystansowiec.
Podczas igrzysk olimpijskich w Amsterdamie (1928) zajął 19. miejsce w biegu na 10 000 metrów oraz 48. miejsce w maratonie (czas 3:03:34).
Rekordzista kraju w biegach na 5000 (do poziomu 15:40,6) oraz 10 000 metrów (do poziomu 32:11,8).

</doc>
<doc id="3164612" url="https://pl.wikipedia.org/wiki?curid=3164612" title="Yōjirō Muro">
Yōjirō Muro

 – japoński lekkoatleta, sprinter.
Podczas igrzysk olimpijskich w Tokio (1964) japońska sztafeta 4 × 100 metrów z Muro w składzie odpadła w półfinale z czasem 40,6.
Srebrny medalista uniwersjady w tej konkurencji (1961).
Złoty medalista mistrzostw kraju.
Dwukrotny rekordzista Japonii w sztafecie 4 × 100 metrów:

</doc>
<doc id="3164613" url="https://pl.wikipedia.org/wiki?curid=3164613" title="Kae Araki">
Kae Araki

, lepiej znana jako – japońska seiyū i aktorka dubbingowa. Znana głównie z ról Chibiusy oraz Usagi Tsukino w serii "Czarodziejka z Księżyca".

</doc>
<doc id="3164615" url="https://pl.wikipedia.org/wiki?curid=3164615" title="Kiyoshi Asai">
Kiyoshi Asai

 – japoński lekkoatleta, sprinter.
Podczas igrzysk olimpijskich w Tokio (1964) japońska sztafeta 4 × 100 metrów z Asaim w składzie odpadła w półfinale z czasem 40,6.
Srebrny medalista uniwersjady w tej konkurencji (1961).
Trzykrotny rekordzista Japonii w sztafecie 4 × 100 metrów:

</doc>
<doc id="3164616" url="https://pl.wikipedia.org/wiki?curid=3164616" title="Amazonas 4A">
Amazonas 4A

Amazonas 4A – komercyjny geostacjonarny satelita telekomunikacyjny hiszpańskiej firmy Hispasat, świadczący usługi Direct-To-Home. Pracuje na pozycji geostacjonarnej 61°W, obsługując kontynent Ameryki Południowej. Wyniesiony wraz z satelitą Astra 5B.
Satelita został zamówiony u producenta, Orbital Sciences Corp. w lipcu 2012 roku, wraz z satelitą Amazonas 4B. Satelity zostały zamówione również z myślą obsługi transmisji związanych Mistrzostwami Świata w Piłce Nożnej 2014 i Igrzyskami Olimpijskimi w 2016 roku. 
Budowa i działanie.
Satelita posiada 24 transponderów pasma Ku. Czas pracy statku przewidziany jest na 15 lat.
Wkrótce po starcie doświadczył usterki układu zasilania, które spowodowało stałe zmniejszenie przepustowości telekomunikacyjnej satelity. Właściciel oświadczył jednak, że usterka satelity nie będzie miała wpływu na jego wyniki finansowe ani na dostępność usług dla klientów.w

</doc>
<doc id="3164620" url="https://pl.wikipedia.org/wiki?curid=3164620" title="Yasuo Naitō">
Yasuo Naitō

 – japoński lekkoatleta, chodziarz.
Podczas igrzysk olimpijskich w Tokio (1964) został zdyskwalifikowany w chodzie na 20 kilometrów.

</doc>
<doc id="3164623" url="https://pl.wikipedia.org/wiki?curid=3164623" title="Kiue Kuribayashi">
Kiue Kuribayashi

 – japoński lekkoatleta, chodziarz.
Podczas igrzysk olimpijskich w Tokio (1964) zajął 25. miejsce w chodzie na 20 kilometrów z czasem 1:43:07.
Złoty medalista mistrzostw kraju.

</doc>
<doc id="3164625" url="https://pl.wikipedia.org/wiki?curid=3164625" title="Sumio Miwa">
Sumio Miwa

 – japoński lekkoatleta, chodziarz.
Podczas igrzysk olimpijskich w Tokio (1964) zajął 27. miejsce w chodzie na 50 kilometrów z czasem 4:52:00,6.
Złoty medalista mistrzostw kraju.

</doc>
<doc id="3164626" url="https://pl.wikipedia.org/wiki?curid=3164626" title="Statystyki Sereny Williams">
Statystyki Sereny Williams

Amerykańska tenisistka Serena Williams wygrała w swojej karierze 73 singlowe, 22 deblowe i 2 mikstowe turnieje zaliczane do cyklu rozgrywek WTA Tour. W grze pojedynczej zawodniczka osiągnęła 31 finałów imprez zaliczanych do Wielkiego Szlema, z których wygrywała 23. W grze podwójnej osiągnęła 14 finałów w tych rozgrywkach, za każdym razem wygrywała. W grze mieszanej dwukrotnie odnosiła triumfy i dwa razy została pokonana w finale.
Amerykanka zdobyła złoty medal letnich igrzysk olimpijskich w grze pojedynczej (2012) i trzy takie medale w grze podwójnej, startując we wszystkich przypadkach w parze ze swoją starszą siostrą Venus Williams (2000, 2008, 2012).
Najwyżej w rankingu singlowym WTA Tour została sklasyfikowana na 1. miejscu podczas notowania 8 lipca 2002 roku. Od tamtej pory zdołała zakończyć pięć sezonów na pozycji liderki rankingu. W grze podwójnej została liderką zestawienia dnia 7 czerwca 2010. Williams jest jedną z dwóch (wraz ze Steffi Graf) zdobywczyń Karierowego Złotego Szlema i jedynym zawodnikiem w historii tej dyscypliny, który powtórzył to osiągnięcie również w rozgrywkach deblowych.
Puchar Federacji.
Serena Williams reprezentuje Stany Zjednoczone w Pucharze Federacji od 1999 roku. Od tego czasu rozegrała 18 meczów, w tym 13 singlowych i 5 deblowych. 16 z nich wygrała, a dwa przegrała.
Bilans spotkań przeciwko pierwszej dziesiątce rankingu WTA.
Stan na 14 września 2018

</doc>
<doc id="3164631" url="https://pl.wikipedia.org/wiki?curid=3164631" title="Robert Liersch">
Robert Liersch

Robert Karl Liersch (ur. 28 listopada 1897 w Rejowcu, zm. 12 października 1949 w Kronach) – pastor luterański niemieckiego pochodzenia. Proboszcz parafii ewangelicko-augsburskich w Torczynie, Zelowie i Bełchatowie.
Życiorys.
Studiował teologię na Wydziale Teologii Ewangelickiej Uniwersytetu Warszawskiego. Został ordynowany 13 października 1929. Po ordynacji odbywał wikariat w parafii ewangelickiej w Łucku, a w roku 1930 został proboszczem parafii w Torczynie. Funkcję tę sprawował do roku 1939. W czasie, gdy był pastorem w Torczynie, (14 lutego 1931) ożenił się z pochodzącą z Łucka Erną, z domu Nerstheimer. Mieli dwójkę synów, Siegfrieda i Ernsta.
W chwili wybuchu wojny pastor Liersch został aresztowany przez polskich policjantów i zamknięty w obozie internowania. W czasie transportu do obozu, wraz z innymi aresztowanymi Niemcami, został zawleczony na żydowski cmentarz w Łucku i pobity przez pilnujących go funkcjonariuszy. Podczas pobytu w obozie był maltretowany przez strażników. Po zwycięstwie Niemiec w kampanii wrześniowej został mianowany w 1940 roku proboszczem parafii luterańskiej w Zelowie. Rok później został proboszczem w Bełchatowie. Funkcję tę sprawował do końca wojny. Po zakończeniu działań wojennych wyjechał do Bawarii i osiedlił się w Kronach, gdzie w latach 1946–1949 był proboszczem miejscowej parafii ewangelickiej. Zmarł przedwcześnie 12 października 1949 roku. Przyczyną śmierci były powikłania wywołane maltretowaniem w obozie internowania.

</doc>
<doc id="3164633" url="https://pl.wikipedia.org/wiki?curid=3164633" title="Emiko Kōmaru">
Emiko Kōmaru

 – japońska lekkoatletka, skoczkini w dal.
Podczas igrzysk olimpijskich w Tokio (1964) z wynikiem 5,64 zajęła 25. miejsce w eliminacjach i nie awansowała do finału.
Srebrna medalistka igrzysk azjatyckich (1966).
Dwukrotna rekordzistka Japonii:

</doc>
<doc id="3164636" url="https://pl.wikipedia.org/wiki?curid=3164636" title="Półmaraton w Kioto">
Półmaraton w Kioto

Półmaraton w Kioto – bieg półmaratoński rozgrywany corocznie w latach 1994–2009 (w marcu) w japońskim Kioto.
W 1994, 1995, 1997 i 1998 podczas biegu ustanawiano nieoficjalne rekordy świata w półmaratonie kobiet.
Bibliografia.
 

</doc>
<doc id="3164637" url="https://pl.wikipedia.org/wiki?curid=3164637" title="Kyoto City Half Marathon">
Kyoto City Half Marathon



</doc>
<doc id="3164639" url="https://pl.wikipedia.org/wiki?curid=3164639" title="Dealey">
Dealey



</doc>
<doc id="3164641" url="https://pl.wikipedia.org/wiki?curid=3164641" title="Kobus (województwo wielkopolskie)">
Kobus (województwo wielkopolskie)

Kobus – osada leśna w Polsce położona w województwie wielkopolskim, w powiecie szamotulskim, w gminie Wronki.

</doc>
<doc id="3164642" url="https://pl.wikipedia.org/wiki?curid=3164642" title="Chrobotek palczasty">
Chrobotek palczasty

Chrobotek palczasty ("Cladonia digitata" (L.) Hoffm. – gatunek grzybów należący do rodziny chrobotkowatych ("Cladoniaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Cladoniaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten zdiagnozowany został w 1753 r. przez Karola Linneusza jako "Lichen digitatus" (porost palczasty), do rodzaju "Cladonia" przeniósł go Georg Franz Hoffmann w 1796 r.
Nazwa polska według "Krytycznej listy porostów i grzybów naporostowych Polski".
Morfologia.
Plecha pierwotna składa się z zazwyczaj z dużych i trwałych łusek o szerokości do 1,5 cm, czasami jednak łuski są drobne. Na dolnej stronie łusek oraz na ich brzegach powstają zaokrąglone urwistki. Wałeczkowate podecja mają grubość 1–4 mm u podstawy i wysokość 1-4 (5) cm. Ich górny koniec jest nierozszerzony lub kieliszkowato rozszerzony, często występują podecja piętrowe (tzw. proliferacje). Powierzchnia ma barwę od białawej przez szaroniebieskawą i szarozieloną do żółtozielonej. Całe podecja pokryte są mączystymi urwistkami, czasami w części środkowej i dolnej występuje kora z łuskami lub bez łusek. Brzegi kieliszków są równe, ząbkowane lub posiadają krótkie wyrostki. Plecha zawiera glony protokokkoidalne.
Reakcje barwne: podecja i łuski plechy pierwotnej: Pd + pomarańczowe do czerwonego, K + żółte.
Lecideowe apotecja mają czerwony kolor, ale pojawiają się rzadko. Mają średnicę 0,5–3 mm, występują pojedynczo lub grupkami po kilka. W jednym worku powstaje po 8 bezbarwnych, jednokomórkowych zarodników o rozmiarach 10-14 × 3-4 μm.
Występowanie i siedlisko.
Na półkuli północnej gatunek szeroko rozprzestrzeniony; występuje w Ameryce Północnej, Europie i Azji, ale podano również jego stanowiska ze środkowo-wschodniej Afryki i wyspy Tasmania. W Polsce występuje pospolicie na terenie całego kraju.
Można go spotkać głównie w lasach iglastych, ale czasami także w innego typu lasach oraz na terenach otwartych. Rośnie na korze drzew i na drewnie, głównie u podstawy pni, czasami także na glebie i na mchach porastających skały.

</doc>
<doc id="3164643" url="https://pl.wikipedia.org/wiki?curid=3164643" title="Cladonia digitata">
Cladonia digitata



</doc>
<doc id="3164644" url="https://pl.wikipedia.org/wiki?curid=3164644" title="Filostrat II Lemnijski">
Filostrat II Lemnijski



</doc>
<doc id="3164645" url="https://pl.wikipedia.org/wiki?curid=3164645" title="Captain Marvel">
Captain Marvel



</doc>
<doc id="3164647" url="https://pl.wikipedia.org/wiki?curid=3164647" title="Muzeum Regionalne w Jaworze">
Muzeum Regionalne w Jaworze

Muzeum Regionalne w Jaworze – placówka jest miejską jednostką organizacyjną, a jej siedzibą są pomieszczenia pobernardyńskiego zespołu klasztornego pochodzącego z XV w.
Placówka powstała w 1929 r. jako "Heimatmuseum Jauer". Jego siedzibą była willa, przekazana na ten cel przez prof. Carla Koschwitza (obecnie przy ul. Piłsudskiego). Po II wojnie światowej, w 1949 roku wznowiło działalność. W 1964 roku zbiory zostały przeniesione do budynku klasztornego. W latach 1978–1986 cały kompleks został poddany remontowi. Ponowne otwarcie placówki miało miejsce w grudniu 1986 r. Obecnie zajmuje pomieszczenia kościoła halowego pw. Najświętszej Marii Panny, krużganki, wirydarz oraz dansker.
Aktualnie prezentowane są następujące wystawy stałe:
Od czerwca 2013 w ramach muzealnej oferty możliwe jest zwiedzanie wieży Zamku Piastowskiego w Jaworze, skąd można podziwiać panoramę miasta i okolicy.
W 2015 Arkadiusz Muła zastąpił na stanowisku dyrektora Teresę Chołubek-Spyt.

</doc>
<doc id="3164648" url="https://pl.wikipedia.org/wiki?curid=3164648" title="Szpital Świętego Ducha w Łomży">
Szpital Świętego Ducha w Łomży

Szpital Świętego Ducha – budynek zbudowany w latach 1880-1886 według projektu łomżyńskiego architekta Józefa Nartowskiego. Obiekt budowany jako nowa lokalizacja Szpitala Świętego Ducha, który funkcjonował w tym budynku do 1963 roku. Budynek przekazano szkole pielęgniarskiej. Obecnie mieści się tutaj Szkoła Policealna Ochrony Zdrowia. Budynek został w 1992 roku wpisany do rejestru zabytków architektury i budownictwa uzyskując kartę ewidencyjną Nr A 491.
Architektura.
Dwukondygnacyjna bryła, podpiwniczona na wysokim cokole złożona z prostopadłościennego korpusu ze zryzalitowaną częścią środkową elewacji frontowej nakryty dachem czterospadowym. Płytki ryzalit zwieńczony trójkątnym szczytem nakryty dachem dwuspadowym. Do elewacji bocznych dostawione dwa krótkie węższe od korpusu skrzydło wysokości równej korpusowi nakrytego dachem trójspadowym niższym od dachu nad korpusem, niższym od dachu nad korpusem.
Elewacja frontowa – dwukondygnacjowa, na wysokim cokole, korpus jedenastoosiowy z trójosiowym ryzalitem środkowym, skrzydła boczne dwuosiowe cofnięte w stosunku korpusu. Cokół wyodrębniony nieznacznym uskokiem zwieńczony pojedynczą profilowaną listwą. Pierwsza i druga kondygnacja rozdzielona profilowanym gzymsem kordonowym. Wyżej wąski pas profilowanego gzymsu podokiennego.
Elewacja boczna południowa – pięcioosiowa, pierwszą i drugą oś od zachodu akcentują ślepe blendy o kształcie otworów okiennych, na osi głównej duże zamknięte odcinkowo okna. Narożniki i oś środkową ujmują pilastry (pierwszej kondygnacji boniowane, w drugiej gładkie), podziały poziome gzymsami jak w elewacji frontowej.
Elewacja boczna północna – przekształcona w trakcie dobudowy łącznika – uproszczono pilastry, skuto gzyms kordonowy i uproszczono gzyms koronujący. Zamurowano blendy okienne.
Elewacja tylna wschodnia – dziesięcioosiowa, w tym ośmioosiowy korpus i dwuosiowe skrzydła boczne, cofnięte w stosunku do korpusu. Ściany korpusu przeprute dużymi oknami, w większości zamkniętymi odcinkowo. Trzecia oś od północy cofnięta w stosunku do lica ścian. Oś czwarta z wejściem w przyziemiu zryzalitowana. Wszystkie narożniki (skrzydeł, korpusu, uskoku i ryzalitu) opilastrowane, podziały poziome jak w elewacji frontowej.

</doc>
<doc id="3164649" url="https://pl.wikipedia.org/wiki?curid=3164649" title="Yasuo Naito">
Yasuo Naito



</doc>
<doc id="3164656" url="https://pl.wikipedia.org/wiki?curid=3164656" title="Robert Karl Liersch">
Robert Karl Liersch



</doc>
<doc id="3164657" url="https://pl.wikipedia.org/wiki?curid=3164657" title="Cyborg (DC Comics)">
Cyborg (DC Comics)

Cyborg ("alter ego" Victor „Vic” Stone) – fikcyjna postać (superbohater), występująca w komiksach o przygodach drużyn Teen Titans i Justice League, wydawanych przez DC Comics, a także w różnego rodzaju adaptacjach tychże komiksów. Twórcami Cyborga są scenarzysta Marv Wolfman i rysownik George Pérez, zadebiutował on w komiksie "DC Comics Presents vol. 1 #26" (październik 1980). Razem z dwoma innymi nowymi postaciami stworzonymi przez Marva Wolfmana i George’a Péreza: Starfire i Raven, Cyborg stał się podstawowym członkiem nowego składu Teen Titans, którego przygody ukazywały się na łamach magazynu "The New Teen Titans" (będącego w dużej mierze odpowiedzią DC na popularną wówczas serię komiksów o X-Menach wydawnictwa Marvel Comics). Od jesieni 2011 roku, wraz z magazynem "Justice League vol. 2 #1" (listopad 2011), postać Cyborga znalazła się wśród 14 członków nowego składu Justice League, co miało związek z restartem komiksowego uniwersum DC Comics ("The New 52").
Victor Stone jest afroamerykańskim superbohaterem, będącym półczłowiekiem-półmaszyną (cyborgiem). Jego organizm uległ uszkodzeniu w wyniku tragicznego wypadku, ale został uratowany dzięki technologiom eksperymentalnym, które tworzą utrzymujący go przy życiu egzoszkielet. Jego części ciała zostały zastąpione dużym arsenałem nowoczesnych gadżetów i broni. Wydarzenie, które przyczyniło się do obdarzenia go nadludzką mocą, zaprzepaściło także jego szansę na normalne życie, w tym jego karierę sportową. Z początku był członkiem New Teen Titans, później zaś dołączył do bardziej elitarnej Justice League. Znany jest także pod pseudonimami Cyberion, Robotman, Technis, Cyborg 2.0, Omegadrome i Sparky.
Postać Cyborga występowała również w serialach aktorskich, animacjach seryjnych i pełnometrażowych oraz grach komputerowych osadzonych w uniwersum komiksów DC Comics. Gościł w takich animacjach jak "The Super Powers Team: Galactic Guardians" czy też "Młodzi Tytani" ("Teen Titans") i niektórych filmach animowanych wydawanych bezpośrednio na DVD czy Blu-ray. Tragicznie zmarły w 2013 roku amerykański aktor Lee Thompson Young wcielił się w postać Cyborga w serialu telewizyjnym "Tajemnice Smallville" ("Smallville"). Pierwszy raz na dużym ekranie pojawił się w sequelu do "Człowieka ze Stali" pod tytułem "" ("Batman v Superman: Dawn of Justice"), a w jego role wcielił się aktor Ray Fisher.
Opis postaci.
Rodzice Victora Stone’a byli genialnymi naukowcami, którzy chcieli niczego więcej niż, by ich syn poszedł w ich ślady, jednakże Victor marzył o karierze sportowca. Życie chłopaka diametralnie się zmieniło w dniu, kiedy przez przypadek podczas przeprowadzanego eksperymentu, jego matka nieumyślnie otworzyła międzywymiarowy portal, z którego wydostał się potwór. Przybysz z innego wymiaru szybko zabił matkę Victora, a jego samego ciężko ranił. Chcąc ratować syna, jego ojciec o imieniu Silas, przewiózł go do swojego laboratorium, gdzie wszczepił w jego organizm zrobotyzowane protezy narządów, oraz wszczepił do jego kręgosłupa skomputeryzowany sztuczny układ nerwowy. Kiedy stan zdrowia chłopaka się ustabilizował, jego ojciec zastąpił jego uszkodzone kończyny protezami z eksperymentalnego stopu molybdenum, którymi pokrył również część jego twarzy.
Victor nie pogodził się ze swoim nowym wyglądem, przez co zaczął stronić od reszty społeczeństwa. Dopiero, kiedy jego ścieżki skrzyżowały się ze sformowaną od nowa drużyną nastoletnich pomocników członków Justice League – Teen Titans, znalazł cel w swoim życiu i przyjaciół, którzy zaakceptowali go takim, jakim był. Szczególnie zaprzyjaźnił się ze zmiennokształtnym Changelingiem.
Już jako Cyborg odbył razem z drużyną Tytanów wiele przygód, m.in. został uprowadzony przez kosmiczną sztuczną inteligencję zwaną Technis, co doprowadziło do odnowienia się jego człowieczeństwa. Zdając sobie sprawę z tego, iż nie mógł już istnieć z dala od tego komputerowego bytu, Victor zgodził się z nim zasymilować. Odtąd jako Cyberion, Victor zaczął porywać każdego bohatera powiązanego z Tytanami. Na szczęście Changeling i reszta jego przyjaciół zdołała sprawić, by Vic na powrót stał się sobą. Uwolnił bohaterów i znów zaczął używać pseudonimu Cyborg. Później przetrwał kolejne fizyczne zmiany, kiedy napotkał Thinkera, swojego długoletniego wroga, który odrodził się w nim, przyjmując formę robota.
Moce i umiejętności.
Cyborg posiada cybernetyczne ulepszenia, na które składa się opancerzony egzoszkielet ze stopu molybdenum. Daje on mu nadludzką siłę, szybkość i wysoką odporność. Wyposażony jest również w różnego rodzaju czujniki optyczne w tym: termowizor, czujnik ruchu i inne, a także posiada działko soniczne i inne uzbrojenie. Potrafi także latać za sprawą wmontowanego mu napędowi odrzutowemu. Dzięki możliwości podłączenia interfejsu do każdego urządzenia elektronicznego, zdolny jest je kontrolować.
Wersje alternatywne.
Cyborg pojawił się w niektórych komiksach z serii "Elseworlds" oraz innych niekanonicznych historiach, która przedstawiają znanych bohaterów uniwersum DC w zupełnie innych realiach i czasach, m.in.:
W innych mediach.
Seriale i filmy animowane.
"Tajemnice Smallville".
W serialu telewizyjnym "Tajemnice Smallville" ("Smallville") emitowanym w latach 2001-2011, w rolę Victora Stone’a wcielił się Lee Thompson Young. Zadebiutował w odcinku "Cyborg" piątego sezonu. W przeciwieństwie do komiksowego oryginału, serialowy Vic Stone nie posiadał egzoszkieletu, lecz miał wmontowany w organizm cybernetyczny endoszkielet.
Victor był zawodnikiem drużyny futbolowej Metropolis High School. W wyniku wypadku samochodowego zginęła jego rodzina, a on sam odniósł ciężkie obrażenia ciała. Naukowcy z SynTechnics z doktorem Alistairem Kreigiem (Mackenzie Gray) na czele, potajemnie zastępują jego szkielet cybernetycznym endoszkieletem. Był jednym z kilku osób poddanych eksperymentom, jednak jako jedynemu udało się je przeżyć. Dzięki pomocy jednego z naukowców udało mu się uciec. Wówczas poznał Clarka Kenta (Tom Welling), który ocalił chłopaka przed schwytaniem przez ludzi z należącego teraz do firmy Lexa Luthora (Michael Rosenbaum) SynTechnics. Rok po swojej ucieczce i zerwaniu ze swoją dziewczyną o imieniu Katherine (Christie Laing), zdruzgotany Victor żył na ulicy. Wsparcie otrzymał dopiero ze strony Olivera Queena (Justin Hartley). Za sprawą technologii pochodzącej z firmy milionera, zostały udoskonalone cybernetyczne możliwości Victora i wyposażono go m.in. w zdolność hackowania komputerów i zabezpieczeń. W odcinku 11 szóstego sezonu ("Justice"), Victor został członkiem sformowanej przez Olivera drużyny superbohaterów, będącej zalążkiem Justice League. Pierwszym celem drużyny było zmierzenie się z Lexem i owocami jego eksperymentów. Wówczas pierwszy raz został użyty pseudonim Victora – Cyborg. Później Cyborg pojawiał się w sezonach ósmym, dziewiątym i dziesiątym jako członek Justice League.
DC Extended Universe.
Pod koniec kwietnia 2014 ogłoszono obsadzenie w roli Cyborga amerykańskiego aktora teatralnego Raya Fishera. Ma on wystąpić w filmie "" ("Batman v Superman: Dawn of Justice") w reżyserii Zacka Snydera, którego premiera planowana jest na 2016 (pierwotnie premiera miała odbyć się w 2015). Ray Fisher wystąpi u boku innych odtwórców członków Justice League: Henry’ego Cavilla, który powróci do roli Supermana, Bena Afflecka, który wcieli się w postać Batmana, Gal Gadot, która wcieli się w postać Wonder Woman, a także Jesse’ego Eisenberga, który zagra złoczyńcę – Lexa Luthora, oraz Jeremy’ego Ironsa, który wcieli się w postać Alfreda Pennywortha.
Grana przez Fishera postać ma powrócić w filmie "Justice League Part One", również w reżyserii Zacka Snydera. Postać Cyborga ma także otrzymać własny film kinowy, którego premiera zapowiedziana jest na 3 kwietnia 2020 roku.
Seriale i filmy animowane.
"Teen Titans".
W serialu animowanym "Młodzi Tytani" ("Teen Titans") z lat 2003-2006 oraz pełnometrażowym filmie animowanym "" ("Teen Titans: Trouble in Tokyo"), pojawia się młodsza wersja Cyborga, która jest w dużej mierze podobna do komiksowego pierwowzoru. Podobnie jak w przypadku większości bohaterów w tym serialu jego pełne nazwisko nie zostaje ujawnione. Jest wyposażony w szereg mechanicznych usprawnień, dzięki których jest np. najsilniejszym członkiem zespołu. Jego główną bronią jest działko soniczne mieszczące się w jego przedramieniu. Jest znakomitym mechanikiem, dlatego też odpowiada za sprawy techniczne. Sam skonstruował pojazd Tytanów – T-ercedes (w wersji oryginalnej T-Car). Jako jedyny z członków Tytanów kilkukrotnie odchodził z drużyny. Charakter ma podobny do Robina, lecz jest mniej poważny. Jego najlepszym przyjacielem jest Bestia. Bardzo lubi gry wideo, w których zwykle towarzyszy mu Robin lub Bestia. Wiek Cyborga nie został określony w serialu, aczkolwiek w odcinku "Misja z przechwytem" ("Deception") trzeciego sezonu jest wspomniane, że Cyborg nie zdążył ukończyć liceum. Jako najstarszy z drużyny Tytanów ma typowe problemy z wchodzeniem w dorosłość, przez co czasem zachowuje się w sposób niedojrzały kłócąc się o byle co, szczególnie z Robinem. W odcinku "Cyborg Barbarzyńca" ("Cyborg The Barbarian") czwartego sezonu, Cyborg został cofnięty w czasie do roku 3000 p.n.e., gdzie zakochał się w przedstawicielce antycznego ludu o imieniu Sarasim, jednak ich związek zakończył się kiedy Cyborg wrócił do swoich czasów. W drugiej części trzyodcinkowej sagi czwartego sezonu pod tytułem "Koniec" ("The End"), kiedy spełnia się mroczne proroctwo końca świata i gdy demoniczny ojciec Raven – Trygon zstąpił na Ziemię, Tytanom przyszło zmierzyć się ze mrocznymi sobowtórami. W jednej ze scen walki Cyborga ze swoim sobowtórem, zostaje ujawnione, że jego rodzice nie żyją. W wersji angielskiej głosu użyczył mu Khary Payton, natomiast w polskiej wersji aktor Krzysztof Banaszyk.
"Lego Batman – film pełnometrażowy. Moc superbohaterów D.C.".
W filmie animowanym "Lego Batman - film pełnometrażowy. Moc superbohaterów D.C." ("Lego Batman: The Movie – DC Superheroes Unite") głosu Cyborgowi użyczył Brian Bloom.
"JLA Adventures: Trapped In Time".
W filmie animowanym "JLA Adventures: Trapped In Time" z 2014, Cyborg pojawia się jako jeden z wielu członków Justice League. Głosu postaci użyczył Avery Waddell.
Gry komputerowe.
Cyborg pojawił się w następujących grach komputerowych:

</doc>
<doc id="3164658" url="https://pl.wikipedia.org/wiki?curid=3164658" title="Polska w Konkursie Tańca Eurowizji">
Polska w Konkursie Tańca Eurowizji

Polska wystąpiła w Konkursie Tańca Eurowizji dwukrotnie – podczas konkursu w 2007 i 2008 roku. Organizacją oraz transmisją konkursu zajął się wówczas polski nadawca publiczny – Telewizja Polska. Reprezentantami kraju byli Katarzyna Cichopek wraz z Marcinem Hakielem oraz Marcin Mroczek wraz z Edytą Herbuś.
Historia Tańca Eurowizji.
Konkurs Tańca Eurowizji 2007.
9 lipca 2007 roku Telewizja Polska podała szczegółowe informacje dotyczące udziału kraju w 1. Konkursie Tańca Eurowizji. Reprezentantami Polski w konkursie zostali Katarzyna Cichopek oraz Marcin Hakiel, zwycięzcy drugiej edycji programu "Taniec z gwiazdami", emitowanego na antenie TVN. Polską choreografię przygotował Roman Pawelec. Para wystąpiła 1 września 2007 roku, w finale konkursu w Londynie.
Uczestnicy rywalizowali między sobą w zakresie tańców latynoskich, towarzyskich oraz dowolnych. Podczas polskiej prezentacji, reprezentanci wykonali cha-chę oraz freestyle (showdance z elementami samby i rumby). Układ taneczny wykonanywany był do utworów „Private Emotion” i „She Bangs” Ricky’ego Martina oraz „Sway” Michaela Bublé, za aranżację których odpowiadał Wojciech Sztaba. Para wystąpiła jako jedenasta w kolejności i zajęła 4. miejsce z dorobkiem 84 punktów na koncie. Konkurs transmitowany przez TVP2 komentował Artur Orzech oraz Zbigniew Stanisław Zasada. Wyniki głosowania polskich widzów podawała Ewelina Kopic.
Marcin Hakiel ubrany był w czarne spodnie, czarną kamizelkę oraz białą, wizytową koszulę, zaś Katarzyna Cichopek wystąpiła w czarnej sukience (podczas cha-chy) oraz czerwonej sukience (podczas freestyle’a) nawiązującej do barw narodowych. Całość kreacji udekorowana była kryształami od Swarovskiego.
Początkowo występy uczestników oceniać mieli widzowie oraz specjalne jury złożone z profesjonalistów tańca, w którego skład z ramienia TVP weszli Danuta Markiewicz-Trylska, Monika Sakowska, Mariusz Grzejszczak oraz Paweł de Pourbaix. Ostatecznie jednak głosowali wyłącznie widzowie, zaś opinie jury stanowiącą 20% wszystkich głosów wdrożono dopiero podczas konkursu w 2008 roku.
Konkurs Tańca Eurowizji 2008.
28 maja 2008 roku Telewizja Polska ponownie zdecydowała się na wewnętrzny wybór pary konkursowej, delegując Marcina Mroczka oraz Edytę Herbuś do reprezentowania Polski podczas 2. Konkursu Tańca Eurowizji. Reprezentanci tworzyli wcześniej parę w czwartej edycji programu "Taniec z gwiazdami", gdzie zajęli trzecie miejsce. Marcin Mroczek jest ponadto laureatem ukraińskiej wersji programu "Tantsi z zirkamy". Treningi polskich reprezentantów odbywały się w Radomiu pod okiem Romana Pawelca, choreografa oraz właściciela szkoły Pawelec Dance Studio. Na tydzień przed głównym finałem konkursu, para wystąpiła podczas koncertu Hity Na Czasie w Bydgoszczy.
Podczas finału konkursu, który odbył się 6 września 2008 roku w szkockim Glasgow, para wykonała połączenie rumby i cha-chy z elementami jazzu i tańca nowoczesnego. Układ taneczny wykonywany był do utworów „Whatever Happens” oraz „Black or White” Michaela Jacksona, za aranżację których odpowiadał Adam Sztaba. Konkurs transmitowany przez TVP2 komentował Artur Orzech oraz Zbigniew Stanisław Zasada. Podczas przerw reklamowych w trakcie trwania konkursu TVP2 łączyła się z polskim studio, gdzie Katarzyna Cichopek oraz Marcin Hakiel komentowali występy oraz dyskutowali nad konkursem. Rozmowę prowadziła Anna Popek, która podawała również wyniki głosowania widzów.
Edyta Herbuś ubrana była w białą sukienkę zdobioną cekinami i kamieniami szlachetnymi, którą następnie zrzuciła z siebie, by drugą część tańca kontynuować w czerwonej sukience z głębokim dekoltem. Kolory sukienek tancerki symbolizowały barwy narodowe Polski. Marcin Mroczek wystąpił w białej koszuli i czarnych spodniach z elementami dżinsu i srebrno-szarym ściegiem.
Występy uczestników oceniali widzowie oraz jury. Zrezygnowano jednak z powoływania krajowych delegatów jurorskich i postanowiono utworzyć czteroosobowe, międzynarodowe jury, w skład którego weszli Gladys Tay, Barbara Nagode Ambroz, Sven Traut oraz Michelle Ribas. Ich oceny stanowiły 20% wszystkich przyznanych głosów. Reprezentanci Polski wygrali konkurs, zdobywając łącznie 154 punkty (134 pochodzące z głosowania widzów oraz 20 przyznanych przez jury) i otrzymując największą ilość punktów od Wielkiej Brytanii, Irlandii, Holandii, Austrii i Danii.
9 września 2008 roku, o godzinie 13:55, TVP2 wyemitowała powtórkę 2. Konkursu Tańca Eurowizji.
Uczestnictwo.
Polska uczestniczyła w Konkursie Tańca Eurowizji w 2007 oraz 2008 roku. Poniższa tabela uwzględnia nazwiska wszystkich polskich reprezentantów, spis wykonywanych tańców oraz wyniki krajowych delegatów w poszczególnych latach.
Legenda:
Historia głosowania w finale (2007-2008).
Poniższe tabele pokazują, którym krajom Polska przyznawała w finale konkursu punkty oraz od których państw polscy reprezentanci otrzymywali noty.
Kraje, którym Polska przyznała najwięcej punktów:
Kraje, od których Polska otrzymała najwięcej punktów:
Legenda:

</doc>
<doc id="3164659" url="https://pl.wikipedia.org/wiki?curid=3164659" title="Pies (powieść)">
Pies (powieść)

Pies (słoweń. "Telesni čuvaj") – powieść kryminalno-psychologiczna Mihy Mazziniego, opublikowana po raz pierwszy w roku 2000. Powieść przełożył na język polski Wojciech Domachowski, ukazała się ona w 2008 roku nakładem wydawnictwa Grube Ryby. Powieść tłumaczona była także na języki angielski, serbski i włoski.
Opis fabuły.
Po tym jak główna bohaterka – Hanna – znalazła się w sytuacji zagrażającej jej życiu, została jej przydzielona ochrona. Tytułowy "Pies" przez cały kolejny tydzień jest obok niej 24 godziny na dobę. Nie jest jednak zwykłym człowiekiem. Z wyglądu przypomina wilkołaka, jest agresywny i nie potrafi kontrolować swojej zwierzęcej natury.

</doc>
<doc id="3164660" url="https://pl.wikipedia.org/wiki?curid=3164660" title="Cyborg (Młodzi Tytani)">
Cyborg (Młodzi Tytani)



</doc>
<doc id="3164661" url="https://pl.wikipedia.org/wiki?curid=3164661" title="Alarm bojowy">
Alarm bojowy

Alarm bojowy – rozkaz lub umówiony sygnał podany za pomocą radia, syreny lub innych środków, nakazujący pospieszne przejście pododdziałów w stan gotowości bojowej. Najczęściej alarm bojowy poprzedzony jest stanem podwyższonej gotowości bojowej, choć może być też ogłaszany bezpośrednio.

</doc>
<doc id="3164663" url="https://pl.wikipedia.org/wiki?curid=3164663" title="Połączony Ośrodek Informacyjny Dozoru Oceanicznego">
Połączony Ośrodek Informacyjny Dozoru Oceanicznego

Połączony Ośrodek Informacyjny Dozoru Oceanicznego "Joint Ocean Surveillance Information Centre" (JOSIC) - brytyjska wojskowa placówka wywiadowcza marynarki wojennej z siedzibą w Northwood.
Została utworzona w styczniu 1990. Wyniki swoich działań przedstawia wojskowym jednostkom operacyjnym oraz ośrodkom dowodzenia różnych szczebli. Podlega 18 Grupie RAF i głównodowodzącemu floty.

</doc>
<doc id="3164665" url="https://pl.wikipedia.org/wiki?curid=3164665" title="Tux Paint">
Tux Paint

Tux Paint – darmowy oparty na licencji GNU GPL program do rysowania przeznaczony dla dzieci. Program został zbudowany w 2002 roku przez Billa Kendricka. Głównym powodem napisania programu była rozmowa autora z przyjacielem, który zwrócił mu uwagę na to, iż w Debianie nie ma programu do rysowania, z którego mogłyby korzystać jego dzieci (Gimp bowiem jest zbyt skomplikowany).
Obecnie program jest rozwijany przez społeczność wolontariuszy z różnych stron świata, w ramach projektu koordynowanego przez Billa Kendricka.
Opis programu.
Tux Paint jest prostym edytorem, wyposażonym w podstawowe narzędzia graficzne:
oraz:
Do każdego narzędzia przypisany jest dźwięk, co sprawia, że malowanie staje się zabawą. Pieczątki pozwalają na dodawanie regularnych kształtów, bez tworzenia warstw, a możliwość zmiany ich wielkości uczy perspektywy. Namalowany obraz można wydrukować, bądź zapisać do późniejszej edycji.
Zabezpieczenia.
Tux Paint wyposażony jest w mechanizm pozwalający rodzicom zostawić dziecko same przy komputerze. Można ograniczyć ruchy myszki tylko do okna programu lub wymusić tryb pełnoekranowy oraz wyłączyć możliwość wyjścia z programu za pomocą przycisku „zakończ”. Konkretne opcje można zmieniać w pliku konfiguracyjnym lub za pomocą programu Tux Paint Config.
Nagrody i wyróżnienia.
Tux Paint był wielokrotnie nagradzany, m.in. przez czytelników "LINUX Journal" (2011), jako najlepszy przyjazny dzieciom program komputerowy.

</doc>
<doc id="3164670" url="https://pl.wikipedia.org/wiki?curid=3164670" title="Strobilomyces">
Strobilomyces

Strobilomyces Berk. (szyszkowiec) – rodzaj grzybów z rodziny borowikowatych ("Boletaceae"). W Polsce występuje jeden gatunek.
Charakterystyka.
Grzyby kapeluszowe o kapeluszu pokrytym grubymi i odstającymi łuskami. Wysyp zarodników brązowopurpurowy, zarodniki siateczkowate.
Systematyka i nazewnictwo.
Pozycja w klasyfikacji według Index Fungorum: "Boletaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Synonim nazwy naukowej: "Eriocorys" Quél. 
Nazwę polską nadała Alina Skirgiełło w 1960 r., wcześniej Franciszek Błoński używał nazwy łuskogrzyb.

</doc>
<doc id="3164671" url="https://pl.wikipedia.org/wiki?curid=3164671" title="Paweł Franciszek Marcinkiewicz">
Paweł Franciszek Marcinkiewicz

Paweł Franciszek Marcinkiewicz herbu Leliwa (zm. 1734/1735) – sędzia ziemski upicki w latach 1724-1734/1735, podstarości upicki w latach 1709-1724, miecznik upicki w latach 1699-1724.
Poseł na sejm 1730 roku z powiatu upickiego, zerwał sejm 1730 roku przed obiorem marszałka. Jako poseł na sejm konwokacyjny 1733 roku z powiatu upickiego był członkiem konfederacji generalnej zawiązanej 27 kwietnia 1733 roku na tym sejmie. Poseł na sejm nadzwyczajny pacyfikacyjny 1736 roku.

</doc>
<doc id="3164676" url="https://pl.wikipedia.org/wiki?curid=3164676" title="Hallelujah (singel Kalafiny)">
Hallelujah (singel Kalafiny)

 – trzynasty singel zespołu Kalafina, wydany 2 października 2013 roku przez wytwórnię Sony Music Entertainment Japan. Tytułowy utwór został wykorzystany w filmie anime "Kara no kyōkai: Mirai fukuin", a utwór "dolce" w "Kara no kyōkai: Mirai fukuin Extra Chorus". Singel osiągnął 10 pozycję w rankingu Oricon i pozostał na liście przez 7 tygodni, sprzedano egzemplarzy.
Lista utworów.
Wszystkie utwory zostały skomponowane i napisane przez Yuki Kajiura.

</doc>
<doc id="3164677" url="https://pl.wikipedia.org/wiki?curid=3164677" title="Jan Kozyra">
Jan Kozyra

Jan Kozyra (ur. 3 lutego 1917 w Jelnej. zm. 8 czerwca 1994 w Tarnobrzegu) – nauczyciel, działacz społeczny.
Urodzony 3 lutego 1917 w Jelnej koło Leżajska, syn Marcina i Zofii z domu Kowal. Ukończył Państwowe Gimnazjum im. Bolesława Chrobrego w Leżajsku i w 1939 roku Państwowe Pedagogium im. Ewarysta Estkowskiego w Lublinie. W czasie okupacji w latach 1939–1943 uczył w szkole powszechnej koncesjonowanej przez okupanta, a od lipca 1943 roku, przez rok, uczestniczył w tajnym nauczaniu w rodzinnej Jelnej. 
Po zakończeniu II wojny światowej, pracował najpierw jako nauczyciel w Publicznej Średniej Szkole Zawodowej w Nisku, a następnie jako kierownik w szkole podobnego typu w Lubaczowie. W 1952 roku ukończył wyższe zawodowe studia uproszczone w zakresie geografii gospodarczej przy SGPiS w Warszawie. W latach 1955 i 1957 odbył kursy zawodowe m.in. w Warszawie i Rzeszowie. 
W roku 1950 został nauczycielem i dyrektorem Publicznej Średniej Szkoły Zawodowej w Tarnobrzegu. Funkcję tę pełnił aż do 1974 roku. Od jego nazwiska tarnobrzeska „zawodówka” potocznie zwana jest „Kozyrówką”. W latach 1959–1964 kierował dodatkowo Zasadniczą Szkoła Zawodową dla Pracujących Kopalniowych Zakładów Przetwórczych Siarki w Tarnobrzegu. Od 1974 do 1977 roku pracował jako nauczyciel i zastępca dyrektora Zasadniczej Szkoły zawodowej w Tarnobrzegu. Już na emeryturze w latach 80. XX wieku założył i kierował Przyzakładową Szkołą Zawodową przy Rejonie Energetycznym w Tarnobrzegu. 
Był również aktywnym działaczem społecznym. Przez kilka lat kadencji pełnił mandat radnego MRN w Tarnobrzegu i przewodniczącego Komisji Oświaty i Wychowania. Należał do współzałożycieli Zakładu Doskonalenia Zawodowego i Towarzystwa Przyjaciół Tarnobrzega.
Odznaczony m.in. Krzyżem Kawalerskim Orderu Odrodzenia Polski, Złotym Krzyżem Zasługi, Złotą Odznaką ZNP, Odznaką ZNP za tajne nauczanie, odznakami: Zasłużony dla Miasta Tarnobrzega i Województwa Tarnobrzeskiego.
Zmarł 8 czerwca 1994 roku w Tarnobrzegu, pochowany został na cmentarzu komunalnym w Sobowie. Żonaty z Marią Barbarą z domu Pieczerak. 

</doc>
<doc id="3164681" url="https://pl.wikipedia.org/wiki?curid=3164681" title="Simon Emil Koedel">
Simon Emil Koedel

Simon Emil Koedel (ur. 1881? w Bawarii, zm. 1949) – Amerykanin, w czasie II wojny światowej szpiegował na rzecz III Rzeszy.
W wieku 22 lat przybył z Niemiec do USA, po uzyskaniu obywatelstwa odbył trzyletnią służbę wojskową.
Podczas pobytu w Niemczech na początku lat 30. zgłosił się do Abwehry z ofertą szpiegostwa na rzecz III Rzeszy. Został przeszkolony jako agent uśpiony i powrócił do USA.
We wrześniu 1939 został uaktywniony i celem uzyskania dostępu do interesujących Niemców materiałów wstąpił do Amerykańskiego Stowarzyszenia Artyleryjskiego (ang. American Ordnance Association). Informacje uzyskane dzięki temu na temat amerykańskich arsenałów w Edgewood w stanie Maryland posłużyły mu do złożenia szczegółowego raportu. Działalność w stowarzyszeniu umożliwiła mu również nawiązanie kontaktu z senatorem Robertem R. Reynoldsem z Karoliny Północnej – od niego uzyskał m.in. wykaz portów USA „zdolnych do obsługi statków z ładunkiem ropy i węgla oraz z innymi ładunkami".
Inną metodą zdobywania przez Koedela przekazywanych za pośrednictwem ambasady Niemiec w Waszyngtonie informacji była obserwacja ruchu statków towarowych w porcie na Staten Island, którą prowadził czasem przebrany za portowego robotnika. W późniejszym okresie posługiwał się do korespondencji pomocniczymi adresami pocztowymi w krajach neutralnych.
Został zdemaskowany i aresztowany w październiku 1944, po wojnie deportowano go z USA.

</doc>
<doc id="3164685" url="https://pl.wikipedia.org/wiki?curid=3164685" title="Nikt nic nie wie">
Nikt nic nie wie

Nikt nic nie wie – czechosłowacki czarno-biały film komediowy z 1947 roku, którego akcja rozgrywa się podczas II wojny światowej. W filmie dwaj poczciwi czescy tramwajarze pomagają swojej sąsiadce pozbyć się SA-mana, który ją szantażuje.
Wyrażenie „czeski film – nikt nic nie wie” (lub „sytuacja jak w czeskim filmie – nikt nic nie wie”), skracane czasem do samego „czeski film” („sytuacja jak w czeskim filmie”, „jak w czeskim filmie”), znalazło miejsce w potocznej polszczyźnie.

</doc>
<doc id="3164690" url="https://pl.wikipedia.org/wiki?curid=3164690" title="Audrey Layne Jeffers">
Audrey Layne Jeffers

Audrey Layne Jeffers (ur. 12 lutego 1898, zm. 24 czerwca 1968) - trynidadzka działaczka polityczna, społecznik, pierwsza kobieta w Radzie Legislacyjnej Trynidad i Tobago (Legislative Council of Trinidad and Tobago).

</doc>
<doc id="3164696" url="https://pl.wikipedia.org/wiki?curid=3164696" title="Peter Sinclair (lekkoatleta)">
Peter Sinclair (lekkoatleta)

Peter Sinclair (ur. 6 marca 1967) – irlandzki lekkoatleta, sprinter.
Biegł na ostatniej zmiany irlandzkiej sztafety 4 x 400 metrów, która odpadła w eliminacjach podczas mistrzostw świata w 1987 ustanawiając wynikiem 3:07,18 rekord kraju w tej konkurencji.
Podczas halowych mistrzostw Europy w 1988 roku odpadł w eliminacjach na 400 metrów z czasem 48,62.
Reprezentant kraju w pucharze Europy.
Trzykrotny mistrz Irlandii: w biegu na 400 metrów (1991, stadion), w biegu na 600 metrów (1988, hala) oraz w na 200 metrów (1992, hala). Sześciokrotny mistrz Irlandii Północnej w biegu na 400 metrów (1987–1992).

</doc>
<doc id="3164697" url="https://pl.wikipedia.org/wiki?curid=3164697" title="Halowe Mistrzostwa Irlandii w Lekkoatletyce 1988">
Halowe Mistrzostwa Irlandii w Lekkoatletyce 1988

1. Halowe Mistrzostwa Irlandii w Lekkoatletyce – halowe zawody lekkoatletyczne, które odbyły się w 1988 roku w Nenagh.
Bibliografia.
 

</doc>
<doc id="3164701" url="https://pl.wikipedia.org/wiki?curid=3164701" title="Wuxi Classic 2014">
Wuxi Classic 2014

Wuxi Classic 2014 − pierwszy rankingowy turniej snookerowy w sezonie 2014/2015. Rozegrany został w dniach 23 – 29 czerwca 2014 roku w chińskim mieście Wuxi. Była to siódma edycja tego turnieju.
Tytuł obronił reprezentant Australii Neil Robertson.
Nagrody.
Rozkład nagród finansowych na turniej w 2014 roku:
Runda dzikich kart.
Mecze w rundzie dzikich kart zostały rozegrane 23 czerwca 2014 w Wuxi.
Kwalifikacje.
Mecze fazy kwalifikacyjnej rozegrane zostały 24–28 maja 2014 w The Capital Venue w Gloucester, Anglia. Każdy mecz rozgrywany jest do 5 wygranych partii w systemie lepszy z 9 frejmów.

</doc>
<doc id="3164702" url="https://pl.wikipedia.org/wiki?curid=3164702" title="Reprezentacja Japonii U-20 w rugby union mężczyzn">
Reprezentacja Japonii U-20 w rugby union mężczyzn

Reprezentacja Japonii U-20 w rugby union mężczyzn – juniorski zespół Japonii w rugby union. Za jego funkcjonowanie odpowiedzialny jest Japoński Związek Rugby, członek Asia Rugby oraz World Rugby.
Został stworzony w celu uczestniczenia w organizowanych przez IRB turniejach – Junior World Championships i Junior World Rugby Trophy – zastępujących zlikwidowane mistrzostwa drużyn U-19 i U-21.

</doc>
<doc id="3164703" url="https://pl.wikipedia.org/wiki?curid=3164703" title="Australian Goldfields Open 2014">
Australian Goldfields Open 2014

Australian Open Goldfields − drugi duży turniej rankingowy sezonu snookerowego 2014/2015, rozegrany został w Bendigo w Australii w dniach 30 czerwca−6 lipca 2014 roku.
Nagrody.
Rozkład nagród finansowych na turniej w 2014 roku:
Zwycięzca: $ 75 000 
II miejsce: $ 32 000 
Półfinalista: $ 20 000 
Ćwierćfinalista: $ 17 000 
Ostatnia 16: $ 12 000 
Ostatnia 32: $ 9000 
Ostatnia 48: $ 1600 
Ostatnia 64: $ 750 
Ostatnia 96: $ 150
Runda dzikich kart.
Mecze zawodników z dziką kartą odbyły się w Bendigo 30 czerwca 2014 roku.
Kwalifikacje.
Mecze fazy kwalifikacyjnej rozegrane zostaną 30 maja–3 czerwca 2014 w The Capital Venue w Gloucester, Anglia. Każdy mecz rozgrywany jest do 5 wygranych partii.

</doc>
<doc id="3164706" url="https://pl.wikipedia.org/wiki?curid=3164706" title="Shanghai Masters 2014">
Shanghai Masters 2014

Shanghai Masters 2014 – trzeci duży turniej rankingowy sezonu snookerowego 2014/2015. Rozegrany został w Szanghaju w Chinach w dniach 8-14 września 2014 roku.
Obrońcą tytułu był reprezentant Chin, Ding Junhui.
Nagrody.
Pieniężne.
Zwycięzca: £ 85 000
II miejsce: £ 35 000
Półfinalista: £ 19 500
Ćwierćfinalista: £ 12 000
Runda 2: £ 8000
Runda 1: £ 6000
Ostatnia 48: £ 2500
Ostatnia 64: £ 1750
Ostatnia 96: £ 400
Najwyższy break turnieju: £ 2000
Maksymalny break: £ 30 000
Pula nagród: £ 450 000
Runda dzikich kart.
Mecze w rundzie dzikich kart zostały rozegrane 8 oraz 9 września 2014 w Szanghaju.
Kwalifikacje.
Mecze fazy kwalifikacyjnej rozegrane zostały 12-15 sierpnia 2014 w Barnsley Metrodome w Barnsley, Anglia. Każdy mecz rozgrywany był do 5 wygranych partii.

</doc>
<doc id="3164708" url="https://pl.wikipedia.org/wiki?curid=3164708" title="Stanisław Strzałka">
Stanisław Strzałka

Stanisław Strzałka (ur. 27 kwietnia 1911 we Włocławku, zm. 14 lipca 1988 w Szczecinie) – kapitan, funkcjonariusz aparatu bezpieczeństwa PRL.
Życiorys.
Do 1922 skończył szkołę powszechną, a do 1927 kurs wieczorowy w ludowej szkole dokształcającej we Włocławku, po czym został gońcem biurowym w Towarzystwie Przemysłowo-Handlowym we Włocławku, a w 1928 urzędnikiem w tym towarzystwie. Później pracował w dziale technicznym w Magistracie i przy budowie miejskiej elektrowni. Działał w PPS-Lewicy, gdzie był sekretarzem komitetu zakładowego, i w KZMP, w którym był sekretarzem komórki. W 1929 aresztowany i na 6 tygodni uwięziony za działalność komunistyczną, na początku 1930 osadzony na kilka miesięcy w więzieniu, później w tym samym roku ponownie aresztowany i skazany na 4 lata więzienia. Karę odbywał we Włocławku i Płocku, gdzie był członkiem Zarządu Komuny Więziennej i Trójki Partyjnej. Po zwolnieniu w marcu 1934 wstąpił do KPP i został wybrany do Komitetu Okręgowego tej partii. Był technikiem okręgowym KPP. Wkrótce został znowu aresztowany i skazany na 4 lata więzienia, a po zastosowaniu amnestii karę skrócono o połowę. Wyszedł na wolność w kwietniu 1936 i wznowił działalność komunistyczną. W grudniu 1936 na kilka miesięcy osadzony w obozie w Berezie Kartuskiej, gdzie podpisał dokument lojalności i prawdopodobnie zobowiązanie do współpracy. Po wyjściu na wolność pracował w Warszawie jako hydraulik i cieśla oraz działał w Związku Zawodowym Metalowców.
Po ataku Niemiec na Polskę we wrześniu 1939 schronił się w Białymstoku, gdzie został aresztowany przez NKWD. Po zwolnieniu wrócił na teren okupacji niemieckiej. 1940-1944 przebywał we Włocławku, na Kielecczyźnie i w Sandomierskiem (od 1942 w Mielcu), gdzie był monterem centralnego ogrzewania i instalacji hydraulicznych. 15 grudnia 1944 został funkcjonariuszem aparatu bezpieczeństwa i 31 grudnia 1944 został kierownikiem Sekcji I Powiatowego Urzędu Bezpieczeństwa Publicznego w Mielcu. 13 stycznia 1945 mianowany kierownikiem Grupy Operacyjnej na powiat nowotarski, a od 1 lutego 1945 był kierownikiem tamtejszego PUBP.
10 października 1945 odznaczono go Srebrnym Medalem Zasłużonym na Polu Chwały. 15 grudnia 1945 został przeniesiony dyscyplinarnie na stanowisko szefa PUBP w Miechowie (za samowolne aresztowanie starosty nowotarskiego), od 18 marca 1946 naczelnik Wydziału V WUBP w Krakowie. Od 16 września 1946 szef PUBP w Tarnowie. Uchwałą Prezydium KRN z 17 września 1946 odznaczony Srebrnym Krzyżem Zasługi; później w trakcie pracy w UB został odznaczony także Złotym Krzyżem Zasługi i Krzyżem Kawalerskim Orderu Odrodzenia Polski. 22 stycznia 1948 mianowany zastępcą szefa WUBP w Krakowie, jednak 16 czerwca 1948 rozkaz o nominacji został anulowany, a Stanisław Strzałka został przeniesiony na poprzednie stanowisko.
15 września 1950 został zwolniony z pełnionej funkcji za dopuszczenie "do rozkładu moralnego wśród podległego personelu", wulgarne odnoszenie się do podwładnych i za zatajenie danych dotyczących swojej przeszłości.
Pochowany na Cmentarzu Centralnym w Szczecinie.
Jego młodszy brat Kazimierz również był oficerem aparatu bezpieczeństwa i szefem kilku Urzędów Bezpieczeństwa.

</doc>
<doc id="3164709" url="https://pl.wikipedia.org/wiki?curid=3164709" title="Kazimierz Stanisław Dąbrowski">
Kazimierz Stanisław Dąbrowski

Kazimierz Stanisław Dąbrowski herbu Junosza (ur. 6 stycznia 1647 w Krakowie - zm. ok. 1700) – podkomorzy wileński w latach 1688-1700, chorąży wileński w 1688 roku, podstoli wileński w latach 1679-1685, pisarz grodzki wileński w latach 1670-1681, cześnik wileński w latach 1663-1679, pisarz pokojowy Jego Królewskiej Mości.
Był posłem powiatu wileńskiego województwa wileńskiego na sejm nadzwyczajny 1672 roku. Poseł sejmiku wileńskiego na sejm 1681 roku, sejm zwyczajny 1688 roku, sejm nadzwyczajny 1688/1689 roku, sejm 1690 roku, sejm zwyczajny 1692/1693 roku, sejm nadzwyczajny 1693 roku, sejm 1695 roku, poseł sejmiku smoleńskiego na sejm 1685 roku, poseł sejmiku liwskiego na sejm 1678/1679 roku, poseł na sejm 1677 roku. Deputat do konstytucji z Wielkiego Księstwa Litewskiego. Poseł sejmiku wileńskiego na sejm konwokacyjny 1696 roku. Po zerwanym sejmie konwokacyjnym przystąpił do kofederacji generalnej w 1696 roku.
Był elektorem Jana III Sobieskiego w 1674 roku i Augusta II Mocnego w 1697 roku z województwa wileńskiego. 
Przypisy.
 

</doc>
<doc id="3164715" url="https://pl.wikipedia.org/wiki?curid=3164715" title="Kimi no gin no niwa">
Kimi no gin no niwa

 – czternasty singel zespołu Kalafina, wydany 6 listopada 2013 roku przez wytwórnię Sony Music Entertainment Japan. Singel został wydany w czterech różnych formatach: CD, CD (wer. anime), CD+DVD oraz CD+Blu-ray. 
Tytułowy utwór został wykorzystany jako piosenka przewodnia filmu . Singel osiągnął 4 pozycję w rankingu Oricon i pozostał na liście przez 16 tygodni, sprzedano egzemplarzy.
Lista utworów.
Wszystkie utwory zostały skomponowane i napisane przez Yuki Kajiura.

</doc>
<doc id="3164716" url="https://pl.wikipedia.org/wiki?curid=3164716" title="Krzysztof Malarecki">
Krzysztof Malarecki

Krzysztof Bogusław Malarecki (ur. 10 sierpnia 1949 w Warszawie) – polski przedsiębiorca, właściciel firmy działającej w branży nieruchomości Cristoff Painting and Decorating, z siedzibą w Kalifornii (USA), firmy Pałac Chojnata Krzysztof Malarecki (zarządzającej Pałacem Chojnata w Woli Chojnata), działał w opozycji antykomunistycznej w czasach PRL, obecnie działacz społeczny.
Życiorys.
W latach sześćdziesiątych rozpoczął studia socjologiczne na Uniwersytecie Warszawskim. W marcu 1968 został aresztowany i relegowany z uczelni w związku z udziałem w wiecu 8 marca 1968 organizowanym na Kampusie Centralnym Uniwersytetu. Zatrzymany za wyrwanie pałki agresywnemu milicjantowi, który wcześniej bił nią uczestników studenckiego wiecu. Został skazany na 6 miesięcy aresztu, czego konsekwencją było również relegowanie z uczelni, bez prawa podjęcia nauki na państwowych uczelniach. Studia ukończył na KUL-u, na kierunku psychologia kliniczna.
Był silnie związany z działalnością społeczną Katolickiego Uniwersytetu Lubelskiego. Był przewodniczącym Rady Uczelnianej Zrzeszenia Studentów Polskich oraz założycielem "Klubu Studenckiego Kuluary" oraz twórcą "Festiwalu Kultury Kullages". Organizował dyskusje polityczne, m.in. z udziałem Tadeusza Mazowieckiego i innych działaczy opozycji antykomunistycznej. W latach 1974–1976 był zaangażowany w pracę na rzecz leczenia narkomanii i lekomani. Pracował wtedy w Ośrodku Leczenia Narkomanii w Garwolinie. W tym okresie współtworzył również Dzienny Ośrodek Leczenia Narkomanii przy ul. Borowej Góry, później przekształcony w MONAR. W 1980 pracował jako wolontariusz w Głoskowie i Garwolinie.
Studia podyplomowe kontynuował na uniwersytecie w Leuven w Belgii i we Wright Institute w Berkeley (USA), na kierunku metody leczenia narkomanii i psychofarmakologia. W związku z wprowadzeniem w Polsce stanu wojennego, został zmuszony do pozostania na dłużej w Stanach Zjednoczonych.
Działalność gospodarcza.
W latach osiemdziesiątych rozpoczął działalność gospodarczą w Stanach Zjednoczonych w branży nieruchomości, którą prowadzi do dziś. Pod koniec lat osiemdziesiątych nabył od gminy ruiny zabytkowego Pałacu Chojnata w Woli Chojnata. Po przejęciu nieruchomości przeprowadził rewitalizację obiektu, dostosowując go do prowadzenia działalności hotelowo-konferencyjnej. Od 2005 jest organizatorem wielu inicjatyw na rzecz integracji, rozwoju kultury oraz wspierania i promowania lokalnego biznesu.
Krzysztof Malarecki jest właścicielem firmy Cristoff Painting and Decorating, działającej w USA i zajmującej się renowacją budynków w stylu wiktoriańskim i edwardiańskim na terenie San Francisco oraz Bay Area.
Działalność polityczna i społeczna.
Krzysztof Malarecki jest pomysłodawcą i organizatorem Celebracji Prezydencji w Radzie Unii Europejskiej. Celebracje są jedynymi tego rodzaju wydarzeniami w Polsce.
Zorganizował kilkanaście konferencji i wydarzeń, m.in. "Festiwal Jabłka", promujący jabłko jako polski produkt narodowy. Jest jednym z inicjatorów Ruchu Obywatelskiego na rzecz budowy międzynarodowego lotniska Babsk-Mszczonów, "Festiwalu Nalewek". Działa na rzecz promocji produktów regionalnych, wytwarzanych na terenie województwa łódzkiego.
Kandydował bez powodzenia w wyborach do Parlamentu Europejskiego w 2014 z listy Platformy Obywatelskiej w okręgu łódzkim.
Życie prywatne.
Ma żonę (z wykształcenia architekt) oraz jedną córkę (z zawodu malarka, grafik komputerowy, designerka). Jest miłośnikiem podróży, w czasie których odwiedził wszystkie kontynenty, w tym największe wyspy na Pacyfiku, takie jak Nowa Zelandia, Wyspy Cooka, Moorea, Raiatea, Tahiti, Bora-Bora, Fidżi czy Wyspy Yasawa. Latem 1973 w ramach promesy dewizowej wybrał się z przyjacielem autostopem przez Bliski i Środkowy Wschód do Indii. Podróż trwała 9 miesięcy i została podsumowana cyklem audycji radiowych "Jak zdarłem buty w drodze do Kalkuty".

</doc>
<doc id="3164719" url="https://pl.wikipedia.org/wiki?curid=3164719" title="Dom Pastora w Łomży">
Dom Pastora w Łomży

Dom Pastora − dawna plebania nieistniejącej już parafii ewangelicko-augsburskiej. Budynek znajduje się przy ulicy Krzywe Koło 1 w Łomży. W 1986 wpisany do Rejestru zabytków pod numerem A-238.
W 1853 roku Rada Administracyjna Królestwa Polskiego oddała łomżyńskim ewangelikom zniszczony kościół popijarski (wybudowany przez jezuitów w 1732 roku, przejęty następnie przez pijarów, a po kasacie tego zakonu zamieniony na magazyn zboża). Przy wsparciu finansowym m.in. Konsystorza Kościoła Ewangelicko-Augsburskiego w Warszawie, cesarzowej Aleksandry Fiodorowny, kosztem 4600 rubli kościół został odremontowany. Na przełomie 1889 i 1890 roku, na tyłach kościoła postawiono budynek, który pełnił funkcję plebanii ewangelickiej. Obiekt wybudowany przez pastora Kacpra Mikulskiego ze składek społecznych.
24 maja 1899 w budynku plebanii Józef Piłsudski zmienił wyznanie i dokonał konwersji do Kościoła ewangelicko-augsburskiego, aby móc wziąć ślub z Marią Koplewską.
Od 1981 do 2005 w budynku miało swoją siedzibę Muzeum Północno-Mazowieckie w Łomży. Miasto nie inwestowało w niszczejący i opuszczony budynek, gdyż jego zwrotu domagała się parafia ewangelicko-augsburska z Pisza. Kiedy już dom stał się własnością miasta, pojawił się plan dokonania remontu oraz pomysł na jego zagospodarowanie. Po remoncie Dom Pastora ma zamienić się w centrum kulturalno-turystyczne.
Od listopada 2013 trwały prace budowlano-remontowe, które zakończyły się w połowie 2015 roku. Podczas remontu odkryto, że budynek został postawiony na istniejących już wcześniej, kamiennych fundamentach, które mogą pochodzić nawet z XV-XVI wieku. 
Obecnie w budynku mieści się Centrum Aktywności Turystycznej i Kulturalnej „Domek Pastora”.

</doc>
<doc id="3164720" url="https://pl.wikipedia.org/wiki?curid=3164720" title="Alexander Erskein">
Alexander Erskein



</doc>
<doc id="3164724" url="https://pl.wikipedia.org/wiki?curid=3164724" title="Satsuo Iwashita">
Satsuo Iwashita

 – japoński lekkoatleta, średnio i długodystansowiec.
Podczas igrzysk olimpijskich w Tokio (1964) z czasem 14:18,4 odpadł w eliminacjach na 5000 metrów.
Dwukrotny brązowy medalista igrzysk azjatyckich w biegu na 1500 metrów (1962 i 1966).
Ośmiokrotny mistrz Japonii: w biegu na 800 metrów (1966 i 1967), na 1500 metrów (1962, 1964 i 1966–68) oraz na 5000 metrów (1964).
Czterokrotny rekordzista Japonii:

</doc>
<doc id="3164730" url="https://pl.wikipedia.org/wiki?curid=3164730" title="Kazimierz Grudziński">
Kazimierz Grudziński

Kazimierz Andrzej Grudziński herbu Grzymała (zm. w 1705 roku) – kasztelan brzeskokujawski w latach 1687-1699, chorąży bełski w 1662 roku, starosta baliński i bolimowski.
Trzeci syn Andrzeja (zm. 1648), wojewody rawskiego i Anny Gembickiej, córki ekonoma malborskiego. Wnuk Zygmunta (zm. 1618), wojewody rawskiego. Ożenił się z wdową po Krzysztofie Koniecpolskiem, wojewodzie bełskim.
Był posłem sejmiku województwa sieradzkiego do króla w 1669 roku. Karierę rozpoczął jako chorąży bełski i starosta baliński w 1662 roku. Rotmistrzem królewskim został w 1664. Zerwał sejm zwyczajny 1672 roku. Poseł sejmiku podolskiego na sejm koronacyjny 1676 roku, poseł sejmiku sieradzkiego na sejm 1678/1679 roku, sejm 1681 roku, sejm 1685 roku. Poseł województw kujawskich do króla w 1688 roku. 
Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. 

</doc>
<doc id="3164733" url="https://pl.wikipedia.org/wiki?curid=3164733" title="Muzeum Ziemi Sadowieńskiej">
Muzeum Ziemi Sadowieńskiej

Muzeum Ziemi Sadowieńskiej – placówka muzealna powstała w 1978 w Sadownem, mająca status muzeum samorządowego.
Powstanie muzeum.
Muzeum powstało w 1978 dzięki społecznikowskiej pasji grupki zapaleńców, której przewodził ówczesny dyrektor szkoły nieżyjący już Bogusław Kić.
W swojej historii Muzeum Ziemi Sadowieńskiej przechodziło różne etapy. Były chwile kiedy gromadziły się nad jego dalszą działalnością czarne chmury. Ogromny dorobek wielu ludzi mógł pójść na marne. Muzeum nie miało prawnego właściciela. 18 maja 1999 Samorząd Gminy podjął uchwałę o przejęciu muzeum. Placówka otrzymała prawnego właściciela i stała się muzeum samorządowym.
Zbiory muzealne i działalność.
Gromadzone w muzeum przez dziesiątki lat przedmioty, to wyłącznie dary, w większości mieszkańców okolicznych wsi. Nazwiska darczyńców figurują na tabliczkach umieszczonych na eksponatach. Początkowo muzeum mieściło się w starym baraku dawnej bursy, dziś otrzymało przestrzenną salę w nowym budynku gimnazjum.
Wystawy.
Wystawy stałe:
Wystawy czasowe:

</doc>
<doc id="3164734" url="https://pl.wikipedia.org/wiki?curid=3164734" title="Francesco Oliva">
Francesco Oliva

Francesco Oliva (ur. 14 stycznia 1951 we Avena di Papasidero) – włoski duchowny katolicki, biskup Locri-Gerace od 2014.
Życiorys.
Święcenia kapłańskie otrzymał 5 stycznia 1976 i został inkardynowany do diecezji Cassano all’Jonio. Był m.in. obrońcą węzła małżeńskiego i sędzią w regionalnym trybunale kościelnym, proboszczem w Castrovillari, wykładowcą instytutów katolickich w Catanzaro i Dipodi oraz wikariuszem generalnym diecezji. W latach 2011-2012 kierował diecezją jako jej tymczasowy administrator.
5 kwietnia 2014 papież Franciszek mianował go ordynariuszem diecezji Locri-Gerace. Sakry udzielił mu 20 lipca 2014 biskup Nunzio Galantino.

</doc>
<doc id="3164740" url="https://pl.wikipedia.org/wiki?curid=3164740" title="Diecezja Locri-Gerace">
Diecezja Locri-Gerace

Diecezja Locri-Gerace - łac. "Dioecesis Locrensis-Hieracensis" - diecezja Kościoła rzymskokatolickiego we Włoszech, w metropolii Reggio Calabria-Bova, w regionie kościelnym Kalabria.
Została erygowana w V wieku jako diecezja Gerace. W 1986 została nadana jej obecna nazwa Locri-Gerace.

</doc>
<doc id="3164743" url="https://pl.wikipedia.org/wiki?curid=3164743" title="Diecezja Oppido Mamertina-Palmi">
Diecezja Oppido Mamertina-Palmi

Diecezja Oppido Mamertina-Palmi - łac. "Dioecesis Oppidensis-Palmarum" - diecezja Kościoła rzymskokatolickiego we Włoszech, w metropolii Reggio Calabria-Bova, w regionie kościelnym Kalabria.
Została erygowana w XIII wieku jako diecezja Oppido Mamertina. W 1979 została nadana jej obecna nazwa Oppido Mamertina-Palmi.

</doc>
<doc id="3164744" url="https://pl.wikipedia.org/wiki?curid=3164744" title="Akira Tanaka">
Akira Tanaka

 – japoński lekkoatleta, płotkarz.
Podczas igrzysk olimpijskich w Tokio (1964) z czasem 14,5 odpadł w eliminacjach na 110 metrów przez płotki.
Dwukrotny mistrz Japonii (1967 i 1968).
Czterokrotny rekordzista Japonii:

</doc>
<doc id="3164747" url="https://pl.wikipedia.org/wiki?curid=3164747" title="Adam Olizar">
Adam Olizar



</doc>
<doc id="3164748" url="https://pl.wikipedia.org/wiki?curid=3164748" title="Muzeum Regionalne Towarzystwa Miłośników Ziemi Trzebnickiej w Trzebnicy">
Muzeum Regionalne Towarzystwa Miłośników Ziemi Trzebnickiej w Trzebnicy

Muzeum Regionalne Towarzystwa Miłośników Ziemi Trzebnickiej w Trzebnicy – muzeum położone w Trzebnicy. Placówka jest prowadzona przez Towarzystwo Miłośników Ziemi Trzebnickiej, a jego siedzibą (od 2008 roku) są pomieszczenia trzebnickiego ratusza.
Początki muzealnictwa w Trzebnicy sięgają 1979 roku, kiedy to z inicjatywy Towarzystwa zorganizowano Izbę Pamięci Narodowej, której siedzibą był budynek ratusza. Jako Izba placówka działała do 1990 roku, kiedy to - m.in. dzięki zaangażowaniu prezesa TZMT, Jerzego Bogdana Kosa - została przekształcona w Muzeum. W placówce eksponowano pamiątki z okresu XX wieku oraz kopie dokumentów historycznych. W 1998 roku muzeum zmieniło siedzibę, przenosząc się do XVIII wiecznej kamienicy „Pod Złotym Słońcem” przy Rynku 8. Wówczas też muzeum wzbogaciło się o eksponaty pochodzące z wykopalisk, prowadzonych przez prof. Jana Burdukiewicza w okolicach Winnej Góry, gdzie odkryto stanowiska pobytu homo erectus, datowane na okres sprzed 500 tysięcy lat. Od 2008 roku placówka ponownie mieści się w trzebnickim ratuszu. 
Aktualnie prezentowane wystawy stałe obejmują zbiory historyczne i archeologiczne. Ponadto eksponowane są zbiory wypożyczone z Muzeum Archeologicznego we Wrocławiu.
Muzeum jest obiektem całorocznym, czynnym we wtorki, czwartki i soboty.

</doc>
<doc id="3164749" url="https://pl.wikipedia.org/wiki?curid=3164749" title="Diecezja Cassano all’Jonio">
Diecezja Cassano all’Jonio

Diecezja Cassano all’Jonio - łac. "Dioecesis Cassanensis" - diecezja Kościoła rzymskokatolickiego we Włoszech, w metropolii Cosenza-Bisignano, w regionie kościelnym Kalabria.
Została erygowana w V wieku.

</doc>
<doc id="3164751" url="https://pl.wikipedia.org/wiki?curid=3164751" title="Katastrofa promu w Korei Południowej">
Katastrofa promu w Korei Południowej



</doc>
<doc id="3164752" url="https://pl.wikipedia.org/wiki?curid=3164752" title="Jan Aleksander Olizar">
Jan Aleksander Olizar

Jan Aleksander Olizar Wołczkiewicz (zm. ok. 1700) herbu Chorągwie Kmitów – podsędek kijowski w latach 1665–1699, rotmistrz królewski w 1663 roku, dzierżawca klucza łomaskiego w ekonomii brzeskiej.
Był elektorem Michała Korybuta Wiśniowieckiego z województwa kijowskiego w 1669 roku. Jako poseł województwa wołyńskiego zerwał przed upływem terminu sejm koronacyjny po koronacji Michała Korybuta Wiśniowieckiego w 1669 roku. Protestował w sprawie "grupy eksulantów ukraińskich, prawdopodobnie za wiedzą i zgodą niezadowolonych magnatów: Zamoyskich, Potockich, a może i pod wpływem partyi francuskiej""." Poseł na sejm nadzwyczajny 1670 roku z województwa kijowskiego.
Poseł sejmiku włodzimierskiego województwa kijowskiego na sejm koronacyjny 1676 roku.

</doc>
<doc id="3164755" url="https://pl.wikipedia.org/wiki?curid=3164755" title="French Open 2014">
French Open 2014

French Open 2014 – drugi w sezonie tenisowy turniej wielkoszlemowy, który odbył się w dniach 25 maja–8 czerwca, tradycyjnie na ceglanych kortach Stade Roland Garros w 16. dzielnicy francuskiego Paryża. Była to 113. edycja rozgrywek. Pula nagród wyniosła 25 018 900 euro.
Obrońcami tytułów w grze pojedynczej są Amerykanka Serena Williams i Hiszpan Rafael Nadal. W 2013 roku zdobywczyniami trofeum w grze podwójnej kobiet były Jekatierina Makarowa i Jelena Wiesnina, natomiast w grze podwójnej mężczyzn zwyciężyli bracia Bob i Mike Bryanowie. W grze mieszanej mistrzami poprzedniej edycji była para Lucie Hradecká i František Čermák.
W tegorocznej edycji Rolanda Garrosa w grach singlowych zwyciężyli: Marija Szarapowa i Rafael Nadal. W grze deblowej kobiet zwyciężczyniami zostały Hsieh Su-wei i Peng Shuai, natomiast w turniejach juniorskich triumfowali Rosjanie: Darja Kasatkina i Andriej Rublow. W grze podwójnej mężczyzn zwyciężyli gospodarze - Julien Benneteau i Édouard Roger-Vasselin, zaś Anna-Lena Grönefeld wraz z Jeanem-Julienam Rojerem triumfowali w grze mieszanej.
Rezygnacje.
Z udziału w zawodach zrezygnowali następujący zawodnicy:
Dzikie karty.
Francuska federacja tenisowa w porozumieniu z federacjami amerykańską i australijską przyznała dzikie karty zawodnikom, którzy nie uzyskali bezpośredniego awansu do turnieju głównego.
Gra mieszana
Kwalifikanci.
Zawodnikom z miejsc niezapewniających bezpośredniego udziału w turnieju przysługuje prawo startu w kwalifikacjach, zarówno w singlu kobiet, jak i mężczyzn.
Obrońcy tytułów.
Tabela prezentuje obrońców tytułu z 2013 roku oraz mistrzów z roku 2014.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="3164757" url="https://pl.wikipedia.org/wiki?curid=3164757" title="Au crunk">
Au crunk

Au crunk – drugi album studyjny belgijskiego muzyka Akro, wydany w 2008 roku przez Skinfama.
Lista utworów.
Źródło: Discogs

</doc>
<doc id="3164758" url="https://pl.wikipedia.org/wiki?curid=3164758" title="Roland Garros 2014">
Roland Garros 2014



</doc>
<doc id="3164762" url="https://pl.wikipedia.org/wiki?curid=3164762" title="Yojiro Muro">
Yojiro Muro



</doc>
<doc id="3164765" url="https://pl.wikipedia.org/wiki?curid=3164765" title="Sugar Sugar Rune">
Sugar Sugar Rune



</doc>
<doc id="3164766" url="https://pl.wikipedia.org/wiki?curid=3164766" title="Emiko Koumaru">
Emiko Koumaru



</doc>
<doc id="3164769" url="https://pl.wikipedia.org/wiki?curid=3164769" title="Indian Open 2015">
Indian Open 2015

Indian Open 2015 – ósmy duży turniej rankingowy sezonu snookerowego 2014/2015. Rozgrywany w Mumbaju w Indiach w dniach 10-14 marca 2015 roku. Była to druga edycja tego turnieju.
Obrońcą tytułu był reprezentant Chin, Ding Junhui.
Nagrody.
Pieniężne.
Zwycięzca: £ 50 000
II miejsce: £ 25 000
Półfinalista: £ 13 500
Ćwierćfinalista: £ 9 000
Runda 3: £ 6 000
Runda 2: £ 3 000
Runda 1: £ 2000
Najwyższy break turnieju: £ 2000
Pula nagród: £ 300 000
Runda dzikich kart.
Mecze w rundzie dzikich kart zostaną rozegrane 10 marca 2015 w New Delhi.
Kwalifikacje.
Mecze kwalifikacyjne do fazy głównej turnieju odbędą się w dniach 12-13 lutego 2014 roku w Barnsley Metrodome, Barnsley w Anglii. Wszystkie mecze zostaną rozegrane w formacie "do 4 zwycięskich frame’ów". Wyłonią one 64 zawodników, którzy zostaną rozstawieni do turnieju zasadniczego. 

</doc>
<doc id="3164771" url="https://pl.wikipedia.org/wiki?curid=3164771" title="Sadaharu Oh">
Sadaharu Oh



</doc>
<doc id="3164776" url="https://pl.wikipedia.org/wiki?curid=3164776" title="Nazwy miejscowości">
Nazwy miejscowości



</doc>
<doc id="3164778" url="https://pl.wikipedia.org/wiki?curid=3164778" title="Krasnobrodzkie Muzeum Parafialne w Krasnobrodzie">
Krasnobrodzkie Muzeum Parafialne w Krasnobrodzie

Krasnobrodzkie Muzeum Parafialne w Krasnobrodzie – muzeum położone w Krasnobrodzie. Placówka mieści się przy parafii Nawiedzenia Najświętszej Maryi Panny w Krasnobrodzie.
Placówka powstała w 1989 roku z inicjatywy miejscowego proboszcza, ks. Romana Marszalca. Jej otwarcia i poświęcenia w maju tegoż roku dokonał bp Bolesław Pylak. Natomiast w 1995 roku otwarto ekspozycję przyrodniczą. 
Aktualnie w muzeum prezentowane są następujące wystawy stałe:
W kompleksie zabudowań parafialnych mieści się również Krasnobrodzkie Muzeum Sakralne.

</doc>
<doc id="3164780" url="https://pl.wikipedia.org/wiki?curid=3164780" title="Indian Open">
Indian Open

Indian Open − profesjonalny rankingowy turniej snookerowy.
Historia.
Powstanie tego turnieju związane jest z szybkim i prężnym rozwojem snookera na terenie Indii.
Rozgrywany jest on od 2013 roku w Nowym Delhi – stolicy Indii. Miejscem rozgrywania tego turnieju jest Le Meridien Hotel, w miejscowości New Delhi. Jest to pierwszy i dotychczas jedyny turniej zaliczany do Main Touru rozgrywany na terenie Indii. Indian Open jest (obok rozgrywanych w Chinach: Shanghai Masters, China Open i Wuxi Classic) czwartym turniejem snookerowym rozgrywanym na terenie Azji.
Indyjska Federacja Bilardu i Snookera podpisała w 2013 roku kontrakt na organizację turnieju przez okres 3 lat..
Łączna pula nagród turnieju w 2013 roku wynosiła £300 000, zaś zwycięzca otrzymał £50 000.
Łączna pula nagród turnieju w 2015 roku wynosiła £336 000.
Łączna pula nagród turnieju w 2017 roku wynosiła £323 000.

</doc>
<doc id="3164781" url="https://pl.wikipedia.org/wiki?curid=3164781" title="Zwiazda-BDU Mińsk">
Zwiazda-BDU Mińsk



</doc>
<doc id="3164784" url="https://pl.wikipedia.org/wiki?curid=3164784" title="Masami Yoshida (sprinter)">
Masami Yoshida (sprinter)

 – japoński lekkoatleta, sprinter.
Podczas igrzysk olimpijskich w Tokio (1964) japońska sztafeta 4 × 400 metrów z Yoshidą w składzie odpadła w eliminacjach z czasem 3:12,3.
Złoty medalista igrzysk azjatyckich w sztafecie 4 × 400 metrów (1966).
Mistrz Japonii w biegu na 400 metrów (1965).
Dwukrokrotny rekordzista Japonii w sztafecie 4 × 400 metrów:

</doc>
<doc id="3164787" url="https://pl.wikipedia.org/wiki?curid=3164787" title="Elize Ryd">
Elize Ryd

Elize Ryd właściwie Hanna Elise Isabella Maj Höstblomma Ryd (ur. 15 października 1984 w Värnamo) – szwedzka wokalistka i tancerka, znana przede wszystkim z występów w zespole Amaranthe. Od 2011 roku współtworzy także formację Dreamstate.
W 2005 roku, bez powodzenia wzięła udział w przesłuchaniach na stanowisko wokalistki w zespole Nightwish, po opuszczeniu składu przez Tarję Turunen. Od 2010 roku jako wokalistka wspierająca i tancerka współpracuje z amerykańskim zespołem heavymetalowym Kamelot. Piosenkarka wystąpiła gościnnie na wydanym w 2012 roku albumie tegoż zespołu pt. "Silverthorn". Ryd zaśpiewała w utworach „Sacrimony (Angel of Afterlife)”, „Veritas” i „Falling Like the Fahrenheit”. Okazjonalnie występuje także wraz z grupą podczas koncertów. W 2012 roku wraz z Alissą White-Gluz dała jednorazowy koncert z Nightwish w zastępstwie Anette Olzon.
Jej starsza siostra Elina również jest wokalistką, występuje m.in. w zespole Midnattsorkestern. 

</doc>
<doc id="3164790" url="https://pl.wikipedia.org/wiki?curid=3164790" title="Tōru Honda">
Tōru Honda

 – japoński lekkoatleta, sprinter.
Podczas igrzysk olimpijskich w Tokio (1964) japońska sztafeta 4 × 400 metrów z Hondą w składzie odpadła w eliminacjach z czasem 3:12,3.
Złoty medalista igrzysk azjatyckich w sztafecie 4 × 400 metrów (1966).
Mistrz Japonii w biegach na 100 (1966) i 200 (1964 oraz 1966) metrów.
Dwukrokrotny rekordzista Japonii w sztafecie 4 × 400 metrów:

</doc>
<doc id="3164792" url="https://pl.wikipedia.org/wiki?curid=3164792" title="Proses d’Assassin">
Proses d’Assassin

Proses d’Assassin – debiutancki album studyjny belgijskiego rapera 13Hor, wydany 12 listopada 2007 roku przez Da Hype Music.
Lista utworów.
Źródło: Discogs

</doc>
<doc id="3164793" url="https://pl.wikipedia.org/wiki?curid=3164793" title="International Championship 2014">
International Championship 2014

International Championship 2014 − czwarty duży turniej rankingowy sezonu snookerowego 2014/2015. Rozegrany został w Chengdu w Chinach w dniach 26 października – 2 listopada 2014 roku.
Nagrody.
Zwycięzca: £ 125 000
II miejsce: £ 65 000
Półfinalista: £ 30 000
Ćwierćfinalista: £ 17 500
Runda 3: £ 12 000
Runda 2: £ 7 000
Runda 1: £ 3000
Najwyższy break turnieju: £ 1000
Pula nagród: £ 625 000
Runda dzikich kart.
Mecze w rundzie dzikich kart zostały rozegrane 26 października 2014 w Chengdu.
Kwalifikacje.
Mecze kwalifikacyjne rozegrane zostały w dniach 22-25 września 2014 w Barnsley Metrodome w Barnsley. Wszystkie spotkania zostały rozegrane w formacie "do 6 frame’ów".

</doc>
<doc id="3164795" url="https://pl.wikipedia.org/wiki?curid=3164795" title="Toru Honda">
Toru Honda



</doc>
<doc id="3164803" url="https://pl.wikipedia.org/wiki?curid=3164803" title="Edoardo Menichelli">
Edoardo Menichelli

Edoardo Menichelli (ur. 14 października 1939 w San Severino Marche) − włoski duchowny katolicki, arcybiskup Ankony w latach 2004-2017, kardynał.
Życiorys.
Święcenia kapłańskie otrzymał 3 lipca 1965 i został inkardynowany do diecezji San Severino Marche. Przez trzy lata pracował jako wikariusz, zaś w 1968 rozpoczął pracę w Trybunale Sygnatury Apostolskiej. W 1992 został podsekretarzem Kongregacji ds. Kościołów Wschodnich.
10 czerwca 1994 papież Jan Paweł II mianował go ordynariuszem archidiecezji Chieti-Vasto. Sakry biskupiej udzielił mu 9 lipca 1994 kardynał Achille Silvestrini.
8 stycznia 2004 został arcybiskupem Ancona-Osimo (ingres odbył się 7 marca 2004). 4 stycznia 2015 ogłoszony kardynałem przez papieża Franciszka. Insygnia nowej godności odebrał 14 lutego.
14 lipca 2017 papież przyjął jego rezygnację z pełnionego urzędu złożoną ze względu na wiek. 14 października 2019 skończył 80 lat i stracił prawo do udziału w konklawe.

</doc>
<doc id="3164804" url="https://pl.wikipedia.org/wiki?curid=3164804" title="13Hor">
13Hor

13Hor, właściwie Trezor Trez – belgijski raper pochodzenia kongijskiego.

</doc>
<doc id="3164805" url="https://pl.wikipedia.org/wiki?curid=3164805" title="Trezor Trez">
Trezor Trez



</doc>
<doc id="3164808" url="https://pl.wikipedia.org/wiki?curid=3164808" title="Festiwal Komiksowa Warszawa">
Festiwal Komiksowa Warszawa

Festiwal Komiksowa Warszawa – coroczny konwent komiksowy, odbywający się w maju (z wyjątkiem pierwszej edycji) w Warszawie od 2010 roku. Organizatorami Festiwalu są "Polskie Stowarzyszenie Komiksowe", "Stowarzyszenie Twórców Contur" (od 2011) oraz stołeczny "Dom Kultury Śródmieście" (w 2012). Od 2011 roku FKW odbywa się w ramach Warszawskich Targów Książki. W naturalny sposób stał się sukcesorem nie kontynuowanych Warszawskich Spotkań Komiksowych.
W trakcie FKW odbywają się spotkania z twórcami komiksu, gośćmi z kraju i zagranicy, wydawcami. Można kupić premiery komiksowe i wydania archiwalne, odbywają się także prelekcje i dyskusje. Imprez towarzyszące to wystawy, bitwa komiksowa (pojedynek rysowników na zadany odgórnie temat) czy tradycyjny towarzyski mecz koszykówki.
Gośćmi FKW byli m.in.: Brian Bolland, Grzegorz Rosiński, Roman Surżenko, Michał Śledziński, Mateusz Skutnik, Marvano, Igort, Alfonso Zapico, Maksym Prasołow, Tomasz Samojlik.
W trakcie imprezy przyznawane są doroczne nagrody Polskiego Stowarzyszenia Komiksowego.
Twórcami logo festiwalu są polscy autorzy komiksów, Łukasz Mazur i Daniel Chmielewski.

</doc>
<doc id="3164809" url="https://pl.wikipedia.org/wiki?curid=3164809" title="Antoni Wydżga">
Antoni Wydżga

Antoni Wydżga herbu Jastrzębiec – chorąży buski w latach 1765-1778, stolnik grabowiecki w latach 1736-1765, porucznik chorągwi pancernej wojewody bełskiego Potockiego w Pułku Hetmana Polnego Koronnego w 1760 roku. 
Poseł województwa bełskiego na sejm nadzwyczajny pacyfikacyjny 1736 roku. Będąc posłem województwa bełskiego zerwał sejm nadzwyczajny 1750 roku. Poseł na sejm 1758 roku z województwa bełskiego. Poseł na sejm 1761 roku z województwa bełskiego. Jako poseł województwa bełskiego na sejm konwokacyjny 7 maja 1764 roku podpisał manifest, uznający odbywający się w obecności wojsk rosyjskich sejm za nielegalny. W 1764 roku był elektorem Stanisława Augusta Poniatowskiego z województwa bełskiego, poseł bełski na sejm elekcyjny.

</doc>
<doc id="3164813" url="https://pl.wikipedia.org/wiki?curid=3164813" title="Masanori Murakami">
Masanori Murakami

 – japoński baseballista, grający na pozycji miotacza. Jest pierwszym Japończykiem, który wystąpił w meczu Major League Baseball.
w 1964 roku, będąc zawodnikiem Nankai Hawks (NPB), został odesłany w ramach rzadkiej wymiany do Stanów Zjednoczonych, gdzie miał występować w filialnych zespołach San Francisco Giants. Po kilkudziesięciu meczach w rezerwach 1 września 1964 zadebiutował w lidze MLB w wyjazdowym meczu przeciwko New York Mets. Wszedł na boisko w 9. zmianie, odnotowując 2 strikeouty i nie tracąc przy tym żadnego punktu. Do końca sezonu zagrał jeszcze w 8 meczach.
Gdy w kolejnym roku miał wrócić do Japonii, Giants odmówili odesłania go do domu, co wywołało konflikt pomiędzy klubami. W wyniku negocjacji postanowiono, że Murakami zagra jeszcze jeden pełny sezon w San Francisco. W 1966 roku wrócił do NPB, gdzie rozegrał kolejnych 17 sezonów.
Drugim Japończykiem w MLB był dopiero 31 lat później Hideo Nomo, który w 1995 roku podpisał kontrakt z Los Angeles Dodgers.

</doc>
<doc id="3164820" url="https://pl.wikipedia.org/wiki?curid=3164820" title="Ostropolscy">
Ostropolscy



</doc>
<doc id="3164821" url="https://pl.wikipedia.org/wiki?curid=3164821" title="Papiny dochki">
Papiny dochki



</doc>
<doc id="3164825" url="https://pl.wikipedia.org/wiki?curid=3164825" title="Władysław Szymanowski">
Władysław Szymanowski

Władysław Szymanowski (ur. 3 września 1840 w Warszawie, zm. 4 czerwca 1917 tamże) – polski aktor, pieśniarz, reżyser, ilustrator czasopism i książek. Był synem Wojciecha Szymanowskiego i Joanny z Meissnerów, wnukiem śpiewaka Marcina Szymanowskiego i bratem aktorki Wiktoryny Bakaławiczowej.
Absolwent klasy dykcji i deklamacji Szkoły Muzycznej Warszawskiego Towarzystwa Muzycznego.
W roku 1868 w kościele parafialnym św. Jana (katedrze) w Warszawie wziął ślub z Teofilą Kwiatkowską, z którą miał syna, Mariana Marcina.
Aktor związany z Warszawskimi Teatrami Rządowymi i z Teatrem Rozmaitości. Jako aktor teatralny znany głównie z ról komicznych i charakterystycznych, m.in. w sztukach: A. Fredry, M. Bałuckiego i J. Blizińskiego. Według pisma "Teatr" jeden z pierwszych polskich monologistów dramatycznych.
Pracował także jako ilustrator, m.in. w "Kłosach" i "Tygodniku Ilustrowanym"
Pochowany na cmentarzu Powązkowskim (kwatera 180-2-26).

</doc>
<doc id="3164827" url="https://pl.wikipedia.org/wiki?curid=3164827" title="Edin Višća">
Edin Višća

Edin Višća (ur. 17 lutego 1990 w Olovie) – bośniacki piłkarz występujący na pozycji pomocnika w tureckim klubie Trabzonspor oraz reprezentacji Bośni i Hercegowiny.
Kariera klubowa.
Željezničar.
Višća rozpoczął swoją karierę w juniorskim zespole Budućnosta, skąd we wrześniu 2009 przeszedł do Željezničar. W barwach klubu zadebiutował 27 lutego 2010 wychodząc w podstawowym składzie podczas wygranego 4:1 spotkania ligowego z Čelikiem Zenica. 3 kwietnia 2010 w 73. minucie ligowego meczu z Travnikiem zastąpił na boisku Seada Bučana, zaś 13 minut później zdobył swoją pierwszą bramkę w bośniackiej ekstraklasie. W lipcu 2010 Višća zadebiutował w europejskich pucharach, jednak Željezničar przegrał 0:6 w dwumeczu eliminacyjnym do Ligi Mistrzów z izraelskim Hapoelem Tel Awiw.
İstanbul BB.
10 sierpnia 2011 za kwotę 400 tysięcy euro Višća przeszedł do tureckiego İstanbul BB, z którym związał się pięcioletnim kontraktem. Pierwszy mecz w barwach nowej drużyny rozegrał 11 września 2011, wychodząc w podstawowym składzie na wygrane 2:0 spotkanie z Galatasaray SK. Pierwszą bramkę w Turcji zdobył 3 stycznia 2012 podczas przegranego 1:4 meczu z Galatasaray. W sezonie 2012/13 Višća spadł z klubem do drugiej ligi.
Kariera reprezentacyjna.
Višća ma za sobą grę w młodzieżowych kadrach Bośni do lat 19 oraz do lat 21. Z tą drugą brał udział w przegranych eliminacjach do młodzieżowych Mistrzostw Europy 2013.
10 grudnia 2010 zadebiutował w seniorskiej reprezentacji, wychodząc w podstawowym składzie na zremisowany 2:2 towarzyski mecz z reprezentacją Polski. Znalazł się we wstępnej, 24-osobowej kadrze na Mistrzostwa Świata 2014.

</doc>
<doc id="3164829" url="https://pl.wikipedia.org/wiki?curid=3164829" title="Toponimia Wrocławia">
Toponimia Wrocławia

Toponimy Wrocławia – pierwszy wykaz ulic Wrocławia został wydany już w 1743 r., kiedy to na mocy zarządzenia Fryderyka Wielkiego zaczęto numerować domy. W 1824 r. dokonano pierwszych zmian nazw ulic tak, aby dotychczasowe oznaczenie budynków było od tej pory także wyznacznikiem pasa ruchu. Wiek XIX z kolei spowodował, że wraz ze wzrostem uprzemysłowienia i rozwoju miasta, wyznaczano nowe ulice, którym nadawano nazwy. Duża zmiana w nazewnictwie nastąpiła po II wojnie światowej, kiedy to nazwy niemieckie zastępowano nazwami rodzimymi lub tłumaczeniami nazw poprzednich. Powołano wówczas Komisję Nazewnictwa Ulic, która już w 1946 r. przygotowała nowy plan miasta z polskimi nazwami. Zajmowano się wówczas usuwaniem i tłumaczeniem nazw niemieckich, a także nadawaniem nowych nazw podkreślających polskość miasta. Po 1990 r. dokonano znacznych zmian, służących zniesieniu nazw o zabarwieniu socjalistycznym.
W grupie nazw utworzonych od innych nazw własnych niewiele ponad połowę (51%) stanowią onimy utworzone od nazw osobowych. Wśród niemieckich nazw odosobowych najwięcej nawiązywało do nazwisk poetów, pisarzy (np. Arndtstrasse – obecnie Bolesława Ulanowskiego) oraz właścicieli terenu, na którym dana ulica powstała (np. Ottostrasse – obecnie Kazimierza Jagiellończyka). Sporo nazw pochodziło również od nazwisk generałów, żołnierzy, szczególnie bohaterów I wojny światowej (np. Gneisenauplatz – obecnie plac Generała Józefa Bema). Pozostałe nazwy upamiętniały poszczególne osoby z dynastii rządzących (np. Hohenzollernstrasse – obecnie Sudecka), naukowców (np. Humboldtstrasse – obecnie Józefa Rostafińskiego), burmistrzów miasta bądź prowincji (np. "Friedenburgstrasse" – obecnie Mieszka I), działaczy oraz polityków i ludzi związanych ze sztuką, np. malarzy. Większość z tych nazw została po wojnie zastąpiona nazwami utworzonymi od leksemów opisujących świat przyrody bądź dorobek kultury.
Obecnie najwięcej nazw odosobowych upamiętnia ludzi świata nauki oraz pisarzy, poetów, twórców (np. Mikołaja Reja, Mikołaja Sępa-Szarzyńskiego). Nawiązuje się też do nazw władców Polski (np. Henryka Brodatego), generałów i osób wojskowych (np. gen. Józefa Hallera), polityków oraz kapłanów (np. Kardynała Stefana Wyszyńskiego). Zauważa się też nazwy pochodzące od nazw osób legendarnych, np. ulica Krakusa, od nazwisk osób związanych z teatrem, sztuką. Można zatem stwierdzić, że nazewnictwo wrocławskich obiektów miejskich jest mocno zakorzenione w tradycji (patrz rys. 1). W analizowanych obrębach ewidencyjnych nie zauważa się tendencji do nazywania ulic, placów w sposób innowacyjny, nieodzwierciedlający historii danego obiektu. Nie występują tu nazwy „odmedialne” ani utworzone od nazw zagranicznych miejscowości lub regionów krajów. Widać natomiast, że wśród nazw odosobowych od czasu II wojny światowej znacznie przybyło nazw pochodzących od nazwisk osób duchownych, kanonizowanych bądź beatyfikowanych. Wzrosła także liczba nazw upamiętniających ludzi związanych ze sztuką. Zmniejszyły się grupy nazw nawiązujących do osób wojskowych oraz szczególnie zasłużonych dla regionu, np. fundatorów domu opieki. Nazwy upamiętniające współzałożycieli traktów zostały zlikwidowane, ponieważ zapewne dla Polaków były niezrozumiałe.
Rys. 1. Liczba nazw odosobowych upamiętniających poszczególne grupy społeczne lub zawodowe.
W latach 1945–ok.1991 obowiązywały również nazwy odosobowe, upamiętniające działaczy robotniczych, bohaterów socjalizmu. W analizowanych obrębach ewidencyjnych takich nazw jest osiemnaście (np. "plac PKWN" – obecnie plac Legionów, "plac Czerwony" – obecnie plac Solidarności, "Marcelego Nowotki" – obecnie Krupnicza. Najwięcej nazw nacechowanych ideologią socjalistyczną nadano na mocy uchwały z 24 marca 1948 r.. Zmiana ustroju politycznego wymusiła także zmiany w nazewnictwie. Najwięcej obiektów miejskich zostało wówczas przemianowanych na mocy uchwały Rady Miejskiej Wrocławia z 8 maja 1991 r.. Nadając nowe nazwy, odwoływano się do polskich bohaterów i twórców, ale też często powracano do nazw tradycyjnych danego traktu.
Kolejną ważną grupą w tej klasie są nazwy pochodzące od nazw miejscowości (28%). Najmniejszą część stanowią nazwy utworzone od nazw etnicznych, których we wszystkich analizowanych obrębach ewidencyjnych jest zaledwie sześć. Na przestrzeni wieków nazewnictwo obiektów miejskich Wrocławia zmieniało się wraz z mieszkającą tu ludnością i funkcjami, jakie miasto pełniło. W związku z tym należało by się spodziewać, że obecne nazwy nie opierają się na tradycji nazewniczej. Tymczasem 27% wszystkich analizowanych nazw stanowią nazwy tłumaczone z języka niemieckiego po II wojnie światowej. W obrębie ewidencyjnym Stare Miasto nazwy tłumaczone stanowią 45% wszystkich nazw tego obrębu, z czego najwięcej przetłumaczono nazw pochodzących od nazw miejscowości i od nazw topograficznych. Ważne są też klasy nazw pochodzących od nazwań ludzi i od nazw topograficznych. Godne uwagi są dwie przetłumaczone nazwy odosobowe ("Johanna Heinricha Pestalozziego" i "Wilhelma Roentgena"). Stało się tak, ponieważ tylko te niemieckie nazwy odosobowe nie miały dla Polaków znaczenia pejoratywnego. Pozostałe wywoływały negatywne skojarzenia.
Spośród wszystkich tłumaczonych nazw najwięcej znajduje się na terenie obrębów ewidencyjnych Stare Miasto i Plac Grunwaldzki, najmniej – na Kleczkowie. Wynika to zapewne poniekąd z wielkości danego obrębu, ale trzeba też zdawać sobie sprawę, że na Kleczkowie przeważają nazwy odosobowe, które ze względów wyjaśnionych wyżej nie mogły być tłumaczone. Ciekawym zagadnieniem jest także sposób, w jaki tłumaczono lub przekształcano element określany nazwy po II wojnie światowej. W dwóch przypadkach ‘Platz’ zamieniono na ‘skwer’, w jednym – ‘Strasse’ zastąpiono ‘placem’, w jednym – ‘Strasse’ wyparte zostało przez ‘aleję’. Dość mocno wyróżniającym się elementem znaczącym jest ‘Brücke’ zamienione na gruncie polskim na ‘ulicę’. Dotyczy to obecnych ulic Kuźniczej ("Schmiedebrücke") i Szewskiej ("Schuhbrücke"), w nazwach których ‘Brücke’ miało nawiązywać do drewnianej nawierzchni ulicy. Na gruncie polskim również zachodziły zmiany. I tak w przypadku nazwy plac Maksa Borna element określany ‘plac’ zastępuje wcześniejsze ‘wybrzeże’. W przypadku dwóch ‘mostów’ dokonano zmiany na ‘kładki’.
Powyższa analiza materiału badawczego wykazała, że nazewnictwo wrocławskich obiektów miejskich jest bardzo zróżnicowane. Należy zauważyć, że jednym z ciekawszych zagadnień w analizowanych obrębach ewidencyjnych są nazwy odosobowe, które wskazują ludzi szczególnie cenionych w danym społeczeństwie. Urozmaicony jest w tym przypadku także element określany. Nazwy odosobowe stanowią bowiem część nazw ulic, alei, mostów, placów, skwerów itd. Zrozumiałe jest też, że tylko dwie nazwy odosobowe zostały przetłumaczone. Godne uwagi są też nazwy utworzone od nazw miejscowości i nazw topograficznych. Stanowią one grupę nazw najliczniej przetłumaczonych z języka niemieckiego na język polski. Analiza ukazała również bogactwo leksemów używanych w nazewnictwie miejskim jako element określany. Warto zwrócić uwagę na to, że nazwy wrocławskich obiektów miejskich są bardzo mocno oparte na tradycji i historii miasta. Komisja Nazewnictwa Ulic Towarzystwa Miłośników Wrocławia niejednokrotnie nie aprobowała nazw zaproponowanych przez mieszkańców miasta. I tak, dzięki temu, ulica Grunwaldzka to nie aleja: "Międzynarodową Krwią Zdobyta, Bezproblemowa, Szturmem Wydarta Wrogowi z Lwiej Paszczy, Krwią Polską Zbryzgana po Kolana, (…) Wdzięczności Poległych Żołnierzy za Wolność Waszą i Naszą", ulica Nożownicza nie jest ulicą "Kubusia Puchatka", a plac Katedralny – "placem Kardynała Bolesława Kominka". Zaproponowane zmiany zmierzałyby bowiem do zatarcia tradycji wrocławskiego nazewnictwa, dzięki której nazwy obiektów miejskich nie tylko nazywają przestrzeń miejską, ale także przekazują informację o jej historii.
Z przeprowadzonej analizy materiału badawczego jasno wynika, że nazwy utworzone od nazw miejscowości i obiektów topograficznych oraz od leksemów opisujących cechy topograficzne obiektu były najczęściej tłumaczonymi po II wojnie światowej nazwami. Z kolei nazwy odosobowe są nazwami, które najczęściej zmieniano, pozostawiając je jednocześnie w tej samej klasie semantycznej. Podobnie w przypadku nazw utworzonych od nazw miejscowości, obiektów topograficznych i leksemów opisujących cechy topograficzne obiektu.
Podsumowując, można zauważyć, że najciekawszymi pod względem językoznawczym są we Wrocławiu nazwy utworzone od nazw osób, miejscowości, nazw topograficznych oraz powstałych od leksemów opisujących cechy topograficzne obiektu. To w tych grupach klasyfikacji semantycznej zachodziły największe przemiany i jednocześnie najwięcej nazw utrzymało się w swojej tradycji nazewniczej.
Nazewnictwo wrocławskich obiektów miejskich odzwierciedla też losy miasta. Świadczą o tym zmiany, jakie nastąpiły względem elementu określanego. Wraz z rozbudową Wrocławia zmieniała się ranga poszczególnych dróg, stąd też coraz mniej traktów miało jako człon określany leksem "Weg". Szczególnym typem toponimów są mikrotoponimy – nazwy terenowe. Należy bowiem podkreślić, że nazwy te są nieoficjalne i wskazują obiekty znajdujące się głównie na terenach niezamieszkałych.
Toponimy są zatem swoistym zwierciadłem kultury. Trzeba jednak zauważyć, że w przypadku urbanonimów są to przede wszystkim nazwy nawiązujące do tradycji nazewniczej, podczas gdy w przypadku mikrotoponimów tradycja jest czynnikiem drugorzędnym. Ważniejsze staje się odwołanie do rzeczywistości, wartości ważnych dla danego grona.

</doc>
<doc id="3164832" url="https://pl.wikipedia.org/wiki?curid=3164832" title="Toponimy Wrocławia">
Toponimy Wrocławia



</doc>
<doc id="3164837" url="https://pl.wikipedia.org/wiki?curid=3164837" title="ŚBC">
ŚBC



</doc>
<doc id="3164840" url="https://pl.wikipedia.org/wiki?curid=3164840" title="Andrea Mugione">
Andrea Mugione

Andrea Mugione (ur. 9 listopada 1940 w Caivano, zm. 26 lutego 2020 w Neapolu) − włoski duchowny katolicki, arcybiskup Benewentu w latach 2006-2016.
Życiorys.
Święcenia kapłańskie otrzymał 28 czerwca 1964 i został inkardynowany do diecezji Aversa. Po święceniach został wicerektorem seminarium w Salerno, zaś w latach 1968-1978 pracował jako misjonarz w Wenezueli. Po powrocie do kraju pełnił funkcje m.in. rektora niższego seminarium, ojca duchownego wyższego seminarium oraz diecezjalnego duszpasterza chorych.
17 marca 1988 papież Jan Paweł II mianował go ordynariuszem diecezji Cassano all’Jonio. Sakry biskupiej udzielił mu 28 kwietnia 1988 kardynał Bernardin Gantin.
21 listopada 1998 został arcybiskupem Crotone-Santa Severina.
3 maja 2006 papież Benedykt XVI mianował go arcybiskupem metropolitą Benewentu.
18 lutego 2016 przeszedł na emeryturę, a jego następcą został ksiądz Felice Accrocca.
Zmarł w szpitalu w Neapolu 26 lutego 2020.

</doc>
<doc id="3164845" url="https://pl.wikipedia.org/wiki?curid=3164845" title="Jurowscy">
Jurowscy



</doc>
<doc id="3164848" url="https://pl.wikipedia.org/wiki?curid=3164848" title="Bobolowie">
Bobolowie



</doc>
<doc id="3164849" url="https://pl.wikipedia.org/wiki?curid=3164849" title="Hiromi Yamamoto">
Hiromi Yamamoto

 — japońska panczenistka, brązowa medalistka olimpijska.
Kariera.
Największy sukces w karierze osiągnęła podczas igrzysk olimpijskich w Lillehammer w 1994 roku, gdzie zdobyła brązowy medal na dystansie 5000 m. W zawodach tych wyprzedziły ją jedynie dwie Niemki: Claudia Pechstein oraz Gunda Niemann. Została tym samym pierwszą w historii japońską panczenistką, która zdobyła medal ta tym dystansie. Na tych samych igrzyskach była też siódma w biegu na 3000 m i piętnasta na 1500 m. Nigdy nie wystąpiła na mistrzostwach świata. Wielokrotnie startowała w zawodach Pucharu Świata. Jedyne miejsce na podium zawodów tego cyklu wywalczyła 22 stycznia 1994 roku w Innsbrucku, gdzie była druga na 3000 m, przegrywając tylko z Carlą Zijlstrą z Holandii. Najlepsze wyniki osiągnęła w sezonie 1993/1994, kiedy była dziesiąta w klasyfikacjach końcowych 1500 m oraz 3000/5000 m.
Jest żoną byłego hokeisty, Takeshiego Yamanaki.

</doc>
<doc id="3164859" url="https://pl.wikipedia.org/wiki?curid=3164859" title="Filostrat IV">
Filostrat IV

Filostrat IV (ur. ok. 235 lub 240) – retor i pisarz grecki, żyjący w III wieku, alternatywny autor "Obrazów" mniejszych.
Istnienie Filostrata IV wiąże się z dyskusją nad zbiorem pism greckich pochodzących z I-III wieku, zachowanego pod imieniem Filostrata. Według tradycji bizantyńskiej, przekazanej w "Księdze Suda", autorów pism było trzech. Najstarszy, Filostrat, syn Werusa, był autorem "Nerona" i "O atletyce" oraz ojcem Flawiusza Filostrata, autora "Listów miłosnych", "Żywota Apolloniosa z Tyany", "Żywotów sofistów", "Obrazów" większych i "Rozmowy o Herosach". Najmłodszy był wnukiem siostry Flawiusza Filostrata, a synem Nerwiana, ożenił się z córką drugiego z Filostratów i napisał drugą serię "Obrazów".
Dyskusje nowożytnych uczonych, a szczególnie badania nad stylem i językiem zachowanych pism filostratejskich doprowadziły ich do wniosku, że nie wszystkie pisma, przypisywane przez Bizantyńczyków Flawiuszowi Filostratowi wyszły z jego ręki. Pod koniec XIX wieku przypisywano mu autorstwo "Listów miłosnych", "Żywota Apolloniosa z Tyany", "Żywotów sofistów", natomiast "Obrazy" większe i "Rozmowę o Herosach" uznawano za dzieło Filostrata, syna Nerwiana, którego nazwano Filostratem III. Wobec tego, że autor "Obrazów" mniejszych podaje się za wnuka autora "Obrazów" większych powstała konieczność przyjęcia istnienia jeszcze jednego Filostrata, nazwanego Filostratem IV, będącego synem córki Filostrata III i jego żony, córki Flawiusza Filostrata (Filostrata II). Z przybliżonych wyliczeń wynikało, że Filostrat IV powinien się urodzić ok. 235 lub 240 roku.
Dalszy rozwój badań naukowych , prowadzonych już w XX wieku, doprowadził do rehabilitacji poglądów uczonych bizantyńskich i do przywrócenia Flawiuszowi Filostratowi autorstwa "Obrazów" większych i "Rozmowy o Herosach". W połowie XX wieku Filostratowi III przypisywano już tylko autorstwo pierwszego z dwóch zachowanych "Wykładów" oraz niektórych "Listów miłosnych". Dalsza dyskusja nad tą kwestią doprowadziła pod koniec XX wieku do wysunięcia propozycji, by uznać hipotezę istnienia dwóch Filostratów III i IV za zbędną. Autorzy tej koncepcji połączyli w jedną osobę również Filostrata, syna Werusa i Flawiusza Filostrata, nazywając go Filostratem Starszym, dla odróżnienia od autora "Obrazów" mniejszych - Filostrata Młodszego.

</doc>
<doc id="3164863" url="https://pl.wikipedia.org/wiki?curid=3164863" title="Syn Bogdana">
Syn Bogdana

Syn Bogdana – czwarty album studyjny polskiego rapera Chady. Wydawnictwo ukazało się 25 kwietnia 2014 roku nakładem wytwórni muzycznej Step Records.
Nagrania dotarły do 2. miejsca zestawienia OLiS i uzyskały certyfikat złotej płyty.

</doc>
<doc id="3164867" url="https://pl.wikipedia.org/wiki?curid=3164867" title="Józefa Rodziewiczówna">
Józefa Rodziewiczówna

Józefa Rodziewiczówna (Rodziewicz-Rychard) (ur. 1858 (?) roku w Witebsku, zm. 3 maja 1926) – malarka specjalizująca się w malarstwie na porcelanie.
Była córką Emilii Naskin i Alberta Rodziewicza (zm. 1883), miała pięcioro rodzeństwa. Jako dziecko uczyła się rysunku, a jej nauczycielem miał być Michał Elwiro Andriolli, który w latach 1868-1871 przebywał w Wiatce. Na początku lat 70. rodzina przeniosła się do Warszawy, w Rodziewiczówna kontynuowała naukę, prawdopodobnie w Klasie Rysunkowej Wojciecha Gersona. 
Rodziewiczówna zajmowała się malarstwem zawodowo, wykonując miniatury i zdobiąc naczynia motywami kwiatowymi oraz scenkami rodzajowymi. W 1881 roku na pokazie wyrobów przeznaczonych na wystawę przemysłową w Moskwie, zaprezentowała dwa malowane przez siebie talerze porcelanowe, o których w prasie pisano: "malowanie to wykonane przez p. Rodziewicz jest wcale estetyczne i dowodzi dużej umiejętności. Dodać należy, że jest to jeden z kierunków, w którym pracować by mogły z powodzeniem kobiety". Na "Wystawie dzieł sztuki ornamentacyjnej i reprodukcyjnej" w Resursie Obywatelskiej w Warszawie pokazała filiżanki, talerze i miniaturę, za które otrzymała list pochwalny. Swoje prace pokazywała także na innych wystawach. 
Zajmowała się również podmalowywaniem portretów nagrobkowych wykonanych w technice fotoceramiki. Sama jednak nie wykonywała zdjęć ani nie przenosiła ich na ceramikę, a jedynie retuszowała przy pomocy farb. Były to jednak zabiegi na tyle daleko idące, że artystka podmalowane przez siebie fotografie sygnowała własnym nazwiskiem. Podczas inwentaryzacji przeprowadzonej w latach 2007-2008 na cmentarzu Powązkowskim w Warszawie znaleziono 68 fotografii sygnowanych przez Rodziewiczównę.
Była żoną Mikołaja Rycharda, podpułkownika inżynierii, z którym miała syna Konstantego Rycharda (ur. 1888). Została pochowana na cmentarzu Powązkowskim (kw. 48 rząd 5 miejsce 2).

</doc>
<doc id="3164871" url="https://pl.wikipedia.org/wiki?curid=3164871" title="Józefa Rodziewicz-Rychard">
Józefa Rodziewicz-Rychard



</doc>
<doc id="3164878" url="https://pl.wikipedia.org/wiki?curid=3164878" title="Nanczao">
Nanczao



</doc>
<doc id="3164881" url="https://pl.wikipedia.org/wiki?curid=3164881" title="Do What the Fuck You Want to Public License">
Do What the Fuck You Want to Public License



</doc>
<doc id="3164887" url="https://pl.wikipedia.org/wiki?curid=3164887" title="Akro">
Akro

Akro, właściwie Thomas Duprel – belgijski muzyk, członek belgijskiego zespołu Starflam.

</doc>
<doc id="3164888" url="https://pl.wikipedia.org/wiki?curid=3164888" title="Thomas Duprel">
Thomas Duprel



</doc>
<doc id="3164914" url="https://pl.wikipedia.org/wiki?curid=3164914" title="Dmitrij Onuprienko">
Dmitrij Onuprienko



</doc>
<doc id="3164942" url="https://pl.wikipedia.org/wiki?curid=3164942" title="Znamię (film 1999)">
Znamię (film 1999)

 – japoński thriller z 1999 roku oparty na scenariuszu i reżyserii Shin’ya Tsukamoto. Wyprodukowany przez Sedic, Marubeni i Kaijyu Theater.
Premiera filmu miała miejsce 3 września 1999 roku w Japonii.
Fabuła.
Akcja filmu rozgrywa się w latach 20. w Japonii. Doktor Yukio Daitokuji (Masahiro Motoki) prowadzi praktykę lekarską na przedmieściach Tokio i cieszy się wdzięcznością pacjentów. Jednak ta sielanka kończy się, gdy Daitokuji wbrew woli swoich rodziców postanawia ożenić się z piękną nieznajomą. Jego wybranka cierpi na amnezję. Nie wie, skąd pochodzi, ani jak znalazła się w tych okolicach. Wraz z jej pojawieniem w domu zaczynają dziać się niepokojące rzeczy.
Obsada.
Źródło: Filmweb
i inni

</doc>
<doc id="3164990" url="https://pl.wikipedia.org/wiki?curid=3164990" title="Zawodnik Miesiąca Polskiej Ligi Koszykówki">
Zawodnik Miesiąca Polskiej Ligi Koszykówki

Zawodnik Miesiąca Polskiej Ligi Koszykówki – cykliczna, przyznawana co miesiąc nagroda dla najlepszego gracza Polskiej Ligi Koszykówki w poszczególnych miesiącach sezonu zasadniczego (w sezonach 2012/2013 i 2013/2014 zarówno jego I, jak i II etapu).
Nagroda Zawodnika Miesiąca Polskiej Ligi Koszykówki została wprowadzona wraz z początkiem sezonu 2012/2013. Przyznawana jest co miesiąc, od października do kwietnia, w trakcie trwania sezonu zasadniczego rozgrywek ligowych.
W ramach tego wyróżnienia zawodnik przed rozpoczęciem pierwszego meczu w miesiącu następującym po tym, za który został nagrodzony, otrzymuje z rąk komisarza danego spotkania pamiątkową statuetkę. Od sezonu 2014/2015 nagradzanemu koszykarzowi wręczany był oficjalny zegarek ligi marki Festina, a od sezonu 2018/2019 wręczany jest zegarek marki Aerowatch.
Podobne nagrody przyznaje się między innymi w NBA i lidze ACB.
W sumie nagrodę przyznaje się siedmiokrotnie w ciągu jednego sezonu. Najwięcej razy – pięciokrotnie został wyróżniony Michał Sokołowski (w grudniu 2015, marcu i październiku 2018, kwietniu 2019 i styczniu 2020). Trzykrotnie wyróżniony został Krzysztof Szubarga (w listopadzie 2012 i 2016 oraz w październiku 2017), a dwukrotnie Adam Waczyński (w lutym i grudniu 2013), J.P. Prince (w styczniu i kwietniu 2014), Qyntel Woods (w październiku 2014 i lutym 2015) oraz Aaron Cel (w październiku 2012 i grudniu 2018).
W sezonach 2014/2015, 2015/2016 i 2020/2021 żaden z nagrodzonych zawodników nie został wybrany MVP sezonu zasadniczego.
Zestawienie nagrodzonych.
pogrubienie – oznacza rekord w danej kategorii statystycznej pośród wszystkich nagrodzonych
(*) – oznacza zawodnika, który został wybrany MVP sezonu regularnego PLK

</doc>
<doc id="3165025" url="https://pl.wikipedia.org/wiki?curid=3165025" title="Komendanci główni Związku Strzeleckiego">
Komendanci główni Związku Strzeleckiego

Komendanci główni Związku Strzeleckiego – lista przedstawiająca osoby piastujące stanowisko komendanta głównego w organizacjach strzeleckich od roku 1910 do czasów współczesnych.
Okres 1910-1914.
Wiosną 1910 roku, we Lwowie utworzono legalną organizację paramilitarną – Związek Strzelecki. Na czele organizacji stanął prezes – początkowo Władysław Sikorski, później Bronisław Laskownicki. Pod koniec tego samego roku w Krakowie utworzono drugą organizację strzelecką – Towarzystwo Sportowo-Gimnastyczne „Strzelec”. Na czele tej organizacji również w randze prezesa w roku 1911 stanął Włodzimierz Tetmajer.
Dążąc do zjednoczenia organizacji strzeleckich chciano stworzyć wspólne dowództwo. Do połowy 1912 roku tę funkcję spełniał Wydział ZWC.
W połowie 1912 roku w miejsce wcześniejszego Wydziału ZWC utworzono stanowisko Komendanta Głównego Związku Strzeleckiego stojącego na czele Komendy Głównej Związku Strzeleckiego. Komendant wybierany był na roczną kadencję przez Radę Główną ZWC tworzoną przez absolwentów wyższego kursu oficerskiego.
W latach 1912–1914 stanowisko komendanta głównego ZS pełnił Józef Piłsudski.
Okres 1919-1939.
Związek Strzelecki reaktywowano w roku 1919. Organizacja za swój cel wzięła przygotowanie do służby wojskowej młodzieży, przede wszystkim pochodzącej z obszarów wiejskich i małych miast. Chciano w ten sposób odciążyć wojsko, a także skrócić czas obowiązkowej służby wojskowej. Ze względu na swoje zadania Związek Strzelecki ściśle współpracował z wojskiem. Na czele organizacji stanęło Prezydium Zarządu Głównego ZS kierowane przez Wacława Sieroszewskiego. Była to władza tymczasowa do czasu wyboru na Walnym Zjeździe Delegatów ZS właściwych władz. W lipcu 1920 roku z uwagi na zbliżającą się do Warszawy Armię Czerwoną zawieszono działalność organizacji. Strzelców skierowano do Wojska Polskiego, gdzie zasilili szeregi armii regularnej, ochotniczej, a także oddziałów specjalnych. Ponowną działalność rozpoczęto pod koniec sierpnia 1920 roku
Oprócz Zarządu Głównego ZS władzę naczelną w organizacji sprawowała Komenda Główna ZS wraz z Komendantem Głównym ZS. Komendanta oraz Komendę na wniosek władz Związku Strzeleckiego mianował Minister Spraw Wojskowych.
Okres po 1989.
Związek Strzelecki „Strzelec” OSW.
W roku 1990 z inspiracji Departamentu Społeczno-Wychowawczego MON utworzono organizację o nazwie „Strzelec” – Organizacja Społeczno-Wychowawcza. Wkrótce doszło do zjednoczenia nowej organizacji z kilkoma innymi organizacjami strzeleckimi. Patronat nad tym zjednoczeniem objął ówczesny wiceminister MON d.s. Wychowania Romuald Szeremietiew. Wobec tego na I Walnym Zjeździe Delegatów, który odbył się 1 marca 1991 roku zatwierdzono pierwszy statut i wybrano władze. Zjednoczona organizacja otrzymała nazwę: Związek Strzelecki „Strzelec” Organizacja Społeczno-Wychowawcza.
Zgodnie ze statutem organizacji naczelną władzą w Związku jest Walny Zjazd Delegatów. Wybiera on na kadencję 3-letnią Naczelną Radę Strzelecką (Zarząd), Komendanta Głównego ZS (Przewodniczący Naczelnej Rady Strzeleckiej), Komisję Rewizyjną oraz Strzelecki Sąd Honorowy.
Komendanci Główni ZS „Strzelec” OSW:
Związek Strzelecki.
W roku 1994 w wyniku rozłamu w Związku Strzeleckim „Strzelec” utworzono organizację Związek Strzelecki z siedzibą w Radomiu.
Komendanci Związku Strzeleckiego:

</doc>
<doc id="3165037" url="https://pl.wikipedia.org/wiki?curid=3165037" title="UK Championship 2014">
UK Championship 2014

UK Championship 2014 − piąty duży turniej rankingowy sezonu snookerowego 2014/2015. Rozegrany został w Barbican Centre w Yorku (Anglia) w dniach 25 listopada−7 grudnia 2014 roku.
Nagrody.
Pieniężne.
Zwycięzca: € 150 000 
II miejsce: € 70 000 
Półfinalista: € 30 000 
Ćwierćfinalista: € 20 000 
Runda 4: € 12 000 
Runda 3: € 9 000 
Runda 2: € 3 000
Maksymalny break: € 40 000 
Najwyższy break: € 4 000
Pula nagród: € 740 000

</doc>
<doc id="3165050" url="https://pl.wikipedia.org/wiki?curid=3165050" title="Lista laureatów nagród Polskiego Stowarzyszenia Komiksowego">
Lista laureatów nagród Polskiego Stowarzyszenia Komiksowego

Nagrody Polskiego Stowarzyszenia Komiksowego przyznawane są dorocznie od 2010 roku w trakcie Festiwalu Komiksowa Warszawa. Nagrody przyznawane są za rok miniony. Zwycięzcy wyłaniani są w głosowaniu przez członków PSK.

</doc>
<doc id="3165062" url="https://pl.wikipedia.org/wiki?curid=3165062" title="Kōfuku-ji">
Kōfuku-ji

 – świątynia buddyjska szkoły Hossō, znajdująca się w miejscowości Nara w Japonii.
Świątynia została wzniesiona w 669 roku w Yamashinie. Ufundowała ją Kagami-no-Ōkimi, żona Kamatariego Fujiwary. W 710 roku przeniesiono ją do Nary. Przez wieki służyła jako rodzinna świątynia rodu Fujiwara, a od połowy VIII wieku stanowiła jeden z ośrodków nauk szkoły hossō, przyniesionych do Japonii przez mnicha Gembō.
Ponieważ świątynia w ciągu wieków była wielokrotnie niszczona na skutek pożarów i działań wojennych, żaden oryginalny budynek nie zachował się i obecnie wszystkie są późniejszymi rekonstrukcjami. Na terenie kompleksu świątynnego znajdują się m.in. pięciopiętrowa pagoda o wysokości 50 metrów (zbudowana w 730 r., obecna rekonstrukcja z 1426 r.), wzniesione na planie ośmioboków pawilony Hoku’en-dō (zbudowany w 721 r., obecna rekonstrukcja z 1240 r.) i Nan’en-dō (zbudowany w 813 r., obecna rekonstrukcja z 1789 r.) oraz pawilon Tōkon-dō (zbudowany w 726 r., obecna rekonstrukcja z 1425 r.). Część budynków, w tym pagodę, uznano za Skarby Narodowe Japonii.

</doc>
<doc id="3165097" url="https://pl.wikipedia.org/wiki?curid=3165097" title="World Open 2015">
World Open 2015



</doc>
<doc id="3165144" url="https://pl.wikipedia.org/wiki?curid=3165144" title="Schoolboy Q">
Schoolboy Q

Quincey Matthew Hanley (ur. 26 października 1986), znany pod pseudonimem ScHoolboy Q – amerykański raper z Los Angeles związany z wytwórnią Top Dawg Entertainment. Wraz z Jay Rockiem, Ab-Soulem i Kendrick Lamarem tworzy grupę Black Hippy, z którą wydał mixtape „Black Hippy”. Do tej pory wydał 2 mixtape'y i 4 solowe albumy. Pierwszy z nich, Setbacks, ukazał się na początku 2011 roku. Gościnnie pojawili się Kendrick Lamar, Jay Rock, Ab-Soul, Punch czy też BJ The Chicago Kid. Schoolboy Q występował u boku takich raperów jak A$AP Rocky, Tyga, Kid Ink czy też Smoke DZA.

</doc>
<doc id="3165150" url="https://pl.wikipedia.org/wiki?curid=3165150" title="Tatra T18">
Tatra T18

Tatra T18 – czechosłowacka drezyna pancerna z okresu międzywojennego.
Drezyny Tatra T18 w Wojsku Polskim.
W roku 1926 Wojsko Polskie zakupiło sześć kompletnych drezyn Tatra T18 (nr fabr. 5545-5550), zamówiono też dziewięć dodatkowych podwozi z myślą opancerzeniu i uzbrojeniu ich w kraju. Zakupione drezyny miały pełnić rolę rozpoznawczą dla pociągów pancernych.
Po przeprowadzonych w styczniu 1927 roku testach w Dywizjonie Szkolnym w Jabłonnie okazało się, że zakup jest nieudany. Zakupione drezyny Tatra miały kardynalną wadę – silnik z samochodu Tatra 11 był za słaby. Pojazd przyspieszał dość wolno, a zakładane 45 km/h można było osiągnąć jedynie w płaskim terenie. Wymiana silnika była niemożliwa – podwozie drezyny było zaprojektowane dokładnie pod ten silnik. Ewentualnie zastosowanie innego silnika wymagałoby całkowitego przekonstruowania podwozia.
Jednakże posiadane dziewięć podwozi postanowiono wykorzystać i prace nad ich opancerzeniem i uzbrojeniem kontynuowano. Pojawił się jednak problem z blachami pancernymi o dostatecznych parametrach co ostatecznie spowodowało zaniechanie dalszych prac. Posiadane drezyny Tatra rozdysponowano pomiędzy dywizjony w Jabłonnie i Niepołomicach. W latach 30. XX wieku po wyprodukowaniu nowego rodzaju drezyn – prowadnic z czołgami Renault FT-17 i TKS, drezyny Tatra przesunięto do zapasu mobilizacyjnego.
We wrześniu 1939 roku cztery drezyny Tatra przydzielono do pociągu PP13, zaś pozostałe dwie do PP15. Prawdopodobnie kilka sztuk drezyn Tatra zdobyli Niemcy i być może przyjęto je na wyposażenie armii niemieckiej.
Drezyny Tatra T18 w armii czechosłowackiej.
30 grudnia 1926 roku armia czechosłowacka zakupiła jeden egzemplarz drezyny Tatra T18. Egzemplarz o numerze fabrycznym 7077 dostarczono latem 1927 roku. Następnie zakupioną drezynę, jako pojazd eksperymentalny przydzielono do kompanii pociągów pancernych, stacjonujących w centralnym ośrodku szkolenia oddziałów pancernych w Milovicach. W marcu 1939 roku drezynę tę, jak i inny sprzęt pancerny przejęli Niemcy i włączyli do uzbrojenia Wehrmachtu.
Opis techniczny.
Drezyna pancerna Tatra składała się z kilku zasadniczych zespołów: podwozia z silnikiem i układem transmisyjnym, pancernego nadwozia, uzbrojenia, instalacji elektrycznej oraz urządzeń dodatkowych.
Ramę podwozia wykonano ze stalowych ceowników, w niej umieszczono chłodzony powietrzem silnik, zblokowany z mechaniczną skrzynią przekładniową. Moc z silnika przekazywana była na osie obu zestawów kołowych. Rama spoczywała na zestawach kołowych za pomocą resorów śrubowych, co eliminowało część wstrząsów powstających podczas jazdy. Zestawy kołowe wyposażono w hamulce klockowe uruchamiane mechanicznie pedałem nożnym lub dźwignią ręczną. W sytuacji wystąpienia poślizgu kół na szynach otwierano piasecznice.
Na ramie zamocowano pancerne nadwozie chroniące załogę oraz mechanizmy drezyny przed ostrzałem z broni małokalibrowej. Wykonano je z blach stalowych o grubości do 8 mm. Poszczególne blach mocowano do ramy za pomocą nitów. Podłoga wykonana była z jednej płyty pancernej o grubości ok. 5 mm. Na górnej płycie kadłuba, na łożysku kulkowym umieszczona była wieża w kształcie walca, w której zamocowano dwa jarzma dla karabinów maszynowych. Dodatkowo w pokrywie wieży było specjalne jarzmo do strzelań przeciwlotniczych. Natomiast w bocznych ścianach wieży znajdowały się otwory obserwacyjne zamykane zasuwami.
W skład instalacji elektrycznej o napięciu znamionowym 6 V wchodził akumulator (o pojemności 100 Ah), prądnica Bosch, rozrusznik Bosch oraz lampy oświetlenia wewnętrznego i zewnętrznego. Drezynę można było połączyć z wagonem lub innym pojazdem tego typu za pomocą sprzęgu. Ponadto każdą drezynę wyposażono w specjalne urządzenie, które umożliwiało przerzucenie jej na inny tor.
Załoga drezyny składała się z trzech osób: dwóch kierowców (siedzących tyłem do siebie) oraz dowódcy pełniącego jednocześnie obowiązki strzelca. Ponadto w Wojsku Polskim przewidywano możliwość zwiększenia załogi do 5 osób.

</doc>
<doc id="3165151" url="https://pl.wikipedia.org/wiki?curid=3165151" title="Hrabstwo Wells (Indiana)">
Hrabstwo Wells (Indiana)

Hrabstwo Wells (ang. "Wells County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 370,25 mil2 (958,94 km2). Według danych z 2010 r. hrabstwo miało 27 636 mieszkańców. Hrabstwo powstało w 1837 roku i nosi imię Williama Wellsa, oficera armii amerykańskiej warczącego w wojnie z Indianami Północnego Zachodu, a także w wojnie roku 1812.

</doc>
<doc id="3165181" url="https://pl.wikipedia.org/wiki?curid=3165181" title="German Masters 2015">
German Masters 2015

German Masters 2015 − ósmy rankingowy turniej snookerowy w sezonie 2014/2015. Rozegrany został w dniach 4 – 8 lutego 2015 roku. Miejscem rozegrania była hala Berlin Tempodrom w stolicy Niemiec.
Obrońcą tytułu był reprezentant Chin, Ding Junhui.
Nagrody.
Zwycięzca: 80 000 €
II miejsce: 35 000 €
Półfinalista: 20 000 €
Ćwierćfinalista: 10 000 €
Runda 2: 5000 €
Runda 1: 3000 €
Ostatnia 64: 1500 €
Najwyższy break: 4000 €
Łączna pula nagród: 335 000 €
Kwalifikacje.
Mecze zostały rozegrane w dniach 17-19 grudnia w Robin Park Arena and Sports Centre, Wigan. Wszystkie mecze były rozgrywane do 5 wygranych frame’ów.

</doc>
<doc id="3165183" url="https://pl.wikipedia.org/wiki?curid=3165183" title="Norwegian Wood (film)">
Norwegian Wood (film)

 – japoński melodramat z 2010 roku oparty na scenariuszu i reżyserii Trần Anh Hùnga, powstały na podstawie powieści japońskiego pisarza Harukiego Murakamiego "pod tym samym tytułem". Wyprodukowany przez wytwórnię filmową Toho Studios.
Premiera filmu miała miejsce 2 września 2010 podczas 67. MFF w Wenecji, gdzie obraz startował w konkursie głównym. Trzy miesiące później, 11 grudnia 2010, premiera filmu odbyła się w Japonii.
Fabuła.
Akcja filmu rozgrywa się w Tokio w latach 60. XX wieku. Wrażliwy student Tōru Watanabe (Ken’ichi Matsuyama) jest zakochany w Naoko (Rinko Kikuchi). Samobójcza śmierć przyjaciela oddala ich od siebie. Tōru pogrąża się w smutku. Jego nastawienie do świata zmienia spotkanie z przebojową Midori (Kiko Mizuhara). Chłopak musi dokonać trudnego wyboru.
Obsada.
Źródło: Filmweb
i inni

</doc>
<doc id="3165193" url="https://pl.wikipedia.org/wiki?curid=3165193" title="Nabój 8 × 50 mm R Lebel">
Nabój 8 × 50 mm R Lebel

8 × 50 mm R Lebel (również: 8 × 51 mm R Lebel) – francuski nabój karabinowy kalibru, 8 mm o długości łuski 50 mm z wystającą kryzą. Nabój 8 mm Lebel powstał pod koniec XIX wieku jako nabój karabinowy dla nowego, francuskiego karabinu Lebel Mle 1886. Nowy nabój był pochodną starszego naboju Gras kalibru 11 mm.
Pierwszy na świecie powszechnie stosowany nabój wojskowy używający prochu bezdymnego, co umożliwiło zastosowanie "małego" kalibru 8 mm; późniejsza wersja, ponownie jako pierwsza na świecie, używała ostrołukowego pocisku ("balle D") 
Naboje 8 mm Lebel produkowano nie tylko we Francji. Produkcję podjęto też m.in.: w Wielkiej Brytanii, Stanach Zjednoczonych, Polsce, Włoszech oraz Grecji.
Zastosowanie.
Amunicją 8 × 50 mm R Lebel zasilano następujące bronie:

</doc>
<doc id="3165194" url="https://pl.wikipedia.org/wiki?curid=3165194" title="Welsh Open 2015">
Welsh Open 2015

Welsh Open 2015 − dziewiąty rankingowy turniej snookerowy w sezonie 2014/2015. Rozegrany został w dniach 16 - 22 lutego 2015 roku w Motorpoint Arena w Cardiff (Walia).
Obrońcą tytułu był Anglik Ronnie O’Sullivan.
Nagrody.
Zwycięzca: 60 000 £
II Miejsce: 30 000 £
Półfinalista: 16 000 £
Ćwierćfinalista: 10 000 £
Runda 4: 5 000 £
Runda 3: 2 500 £
Runda 2: 1 500 £
Najwyższy break turnieju: 2 000 £
Maksymalny break: 5 000 £
Łączna pula nagród: 305 000 £

</doc>
<doc id="3165207" url="https://pl.wikipedia.org/wiki?curid=3165207" title="Veence Hanao">
Veence Hanao

Veence Hanao – belgijski autor, kompozytor i wykonawca.

</doc>
<doc id="3165213" url="https://pl.wikipedia.org/wiki?curid=3165213" title="Hrabstwo White (Indiana)">
Hrabstwo White (Indiana)

Hrabstwo White (ang. "White County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 508,68 mil2 (1 317,48 km2). Według danych z 2010 r. hrabstwo miało 24 643 mieszkańców. Hrabstwo powstało w 1834 roku i nosi imię Isaac'a White'a, pułkownika milicji Illinois, poległym w bitwie pod Tippecanoe.

</doc>
<doc id="3165217" url="https://pl.wikipedia.org/wiki?curid=3165217" title="Telekrypton">
Telekrypton

Telekrypton - amerykański, zabezpieczony przed podsłuchem system łączności radiowej przez Ocean Atlantycki.
System wykorzystywany był w czasie II wojny światowej przez Biuro Służb Strategicznych.

</doc>
<doc id="3165218" url="https://pl.wikipedia.org/wiki?curid=3165218" title="Taro Tsujimoto">
Taro Tsujimoto

 – fikcyjny japoński hokeista, mający grać na pozycji środkowego napastnika, wybrany przez Buffalo Sabres podczas draftu do NHL w 1974 roku.
W trakcie przeciągającego się Draftu 1974 (wyborów dokonywano wówczas telefonicznie, a liczba rund mogła się zwiększać aż do wyczerpania puli graczy) znudzony i poirytowany George „Punch” Imlach, generalny menadżer Buffalo Sabres, postanowił zażartować sobie z ligi i jej prezydenta Clarence'a Campbella. Przed 11. rundą naboru polecił jednemu ze swoich podwładnych „stworzenie” gracza, którego miał następnie wybrać. Był przekonany, że wśród wciąż dostępnych kandydatów nie było nikogo z większymi szansami na grę w zawodowej lidze. Wymyślony zawodnik grał na pozycji środkowego i pochodził z nieistniejącego klubu Tokyo Katanas („katana” to japoński miecz), co było oczywistą aluzją do nazwy Sabres, czyli „szable”. Przezorny pracownik klubu, który znalazł nazwisko Tsujimoto w książce telefonicznej miasta Buffalo, skontaktował się z noszącą je osobą, uzyskując zgodę na jego użycie, a wypytując o najpopularniejsze japońskie imiona, zdecydował się na Tarō. Nagabywany przez media Imlach początkowo zapewniał, że Tsujimoto dołączy wkrótce do drużyny, jednak tuż przed rozpoczęciem obozu treningowego przyznał się do mistyfikacji.
NHL w oficjalnych wynikach draftu z 1974 roku traktuje nr 183 jako „nieważny wybór”, ale w wielu publikacjach można nadal znaleźć nazwisko japońskiego napastnika. W 2011 roku amerykański oddział przedsiębiorstwa Panini za zgodą NHL oraz związku graczy (NHLPA) umieścił Tsujimoto na jednej z kolekcjonerskich kart. Zawiera ona zdjęcie anonimowego hokeisty o dalekowschodnich rysach oraz informację o tym, że urodził się 15 marca 1953 roku, mierzy 175 cm, waży 75 kg i gra lewym kijem.
Pierwszym – prawdziwym – draftowanym hokeistą z Japonii był Hiroyuki Miura, wybrany w 1992 roku przez Montreal Canadiens (jako 260. w kolejności), a pierwszym, który wystąpił na lodowiskach NHL – bramkarz Yutaka Fukufuji (4 mecze dla Los Angeles Kings w 2007 roku).

</doc>
<doc id="3165220" url="https://pl.wikipedia.org/wiki?curid=3165220" title="Saburō Yokomizo">
Saburō Yokomizo

 – japoński lekkoatleta, długodystansowiec.
Podczas igrzysk olimpijskich w Tokio (1964) odpadł w eliminacjach na 3000 metrów z przeszkodami z czasem 9:04,6.
Srebrny medalista uniwersjady w biegu na 5000 metrów (1959).
W 1962 zdobył dwa srebrne medale igrzysk azjatyckich (na 5000 metrów oraz 3000 metrów z przeszkodami).
Trzykrotny złoty medalista mistrzostw kraju (bieg na 5000 metrów – 1960 i 1961 oraz bieg na 3000 metrów z przeszkodami – 1961).
Trzykrotny rekordzista Japonii:

</doc>
<doc id="3165225" url="https://pl.wikipedia.org/wiki?curid=3165225" title="Hrabstwo Whitley (Indiana)">
Hrabstwo Whitley (Indiana)

Hrabstwo Whitley (ang. "Whitley County") – hrabstwo w stanie Indiana w Stanach Zjednoczonych. Obszar całkowity hrabstwa obejmuje powierzchnię 337,91 mil2 (875,20 km2). Według danych z 2010 r. hrabstwo miało 33 292 mieszkańców. Hrabstwo powstało w 1838 roku i nosi imię Williama Whitleyego, który był jednym z pierwszych osadników Kentucky, a także uczestnikiem wojny 1812 roku.

</doc>
<doc id="3165231" url="https://pl.wikipedia.org/wiki?curid=3165231" title="Doroteusz z Sydonu">
Doroteusz z Sydonu

Doroteusz z Sydonu – grecki pisarz żyjący i tworzący w I wieku, autor liczącego 5 ksiąg traktatu astrologicznego znanego pod łacińskim tytułem "Carmen astrologicum".
Oryginalny tekst dzieła Doroteusza nie zachował się i dzisiaj znany jest on tylko ze sporządzonego w VIII wieku przekładu na język arabski, dokonanego z wcześniejszego przekładu z greki na średnioperski. Traktat stanowi kompilację dokonaną na podstawie wcześniejszych pism astrologicznych, a sam autor we wstępie przedstawia się w roli króla Egiptu. Cztery pierwsze księgi swojej rozprawy poświęcił Doroteusz horoskopom urodzeniowym, natomiast księga piąta dotyczy astrologii godzinowej, różnych problemów życia codziennego i sposobów ich rozwiązywania zgodnie z układem ciał niebieskich.

</doc>
<doc id="3165240" url="https://pl.wikipedia.org/wiki?curid=3165240" title="Władca Ksiąg">
Władca Ksiąg



</doc>
<doc id="3165242" url="https://pl.wikipedia.org/wiki?curid=3165242" title="Wettiusz Walens">
Wettiusz Walens

Wettiusz Walens (łac. "Vettius Valens"; ur. 8 lutego 120, zm. ok. 190) – starożytny grecki astrolog, autor obszernego dzieła znanego pod tytułem "Antologie".
Z pochodzenia był antiocheńczykiem, większość życia spędził jednak w Aleksandrii, gdzie prawdopodobnie poznał Ptolemeusza. W swoim dziele zawarł pokaźny zbiór informacji astrologicznych dotyczących sposobu wyznaczania ascendentów czy określania pozycji znaków zodiaku oraz ich wpływu na życie człowieka, ilustrując je tabelami i metodami obliczeń. Zamieścił również ponad setkę przykładowych horoskopów na okres od 37 do 184 roku n.e., a także podał dzienną datę swojego poczęcia i narodzin. "Antologie" stanowią cenne źródło z zakresu historii astrologii starożytnej, Wettiusz powołuje się bowiem obficie na autorów wcześniejszych dzieł, z których większość nie jest znana z żadnych innych źródeł.

</doc>
<doc id="3165244" url="https://pl.wikipedia.org/wiki?curid=3165244" title="Vettius Valens">
Vettius Valens



</doc>
<doc id="3165245" url="https://pl.wikipedia.org/wiki?curid=3165245" title="Saburo Yokomizo">
Saburo Yokomizo



</doc>
<doc id="3165254" url="https://pl.wikipedia.org/wiki?curid=3165254" title="Morris William Travers">
Morris William Travers



</doc>
<doc id="3165256" url="https://pl.wikipedia.org/wiki?curid=3165256" title="European Touring Car Cup 2014">
European Touring Car Cup 2014

European Touring Car Cup 2014 – dziesiąta edycja pucharu wyścigowego European Touring Car Cup. Składała się ona z pięciu rund na torach Circuit Paul Ricard, Slovakiaring, Salzburgring, Circuit de Spa-Francorchamps oraz na torze Autodromo di Pergusa. Ponownie samochody podzielono na cztery kategorie: Super 2000 (TC2 i TC2T), Super 1600 oraz Single-makes Trophy.

</doc>
<doc id="3165258" url="https://pl.wikipedia.org/wiki?curid=3165258" title="Clemens Aleksander Winkler">
Clemens Aleksander Winkler



</doc>
<doc id="3165260" url="https://pl.wikipedia.org/wiki?curid=3165260" title="Ostrów (osada leśna w województwie lubuskim)">
Ostrów (osada leśna w województwie lubuskim)

Ostrów – dawna osada leśna w Polsce położona w województwie lubuskim, w powiecie sulęcińskim, w gminie Sulęcin.
W latach 1975–1998 miejscowość położona była w województwie gorzowskim.
Nazwę zniesiono z 2023 r.

</doc>
<doc id="3165262" url="https://pl.wikipedia.org/wiki?curid=3165262" title="47 mm armata Vickers-Armstrong">
47 mm armata Vickers-Armstrong

 47 mm armata Vickers-Armstrong (ang. "Vickers-Armstrong Q.F.S.A. 47 mm infantry gun") – brytyjskie działo piechoty z okresu międzywojennego.
Działo to w latach 20. XX wieku wzięło udział w konkursie na nowe działo towarzyszące dla Wojska Polskiego. Początkowo Wojsko Polskie zamówiło jeden egzemplarz do testów, jednak ostatecznie zamówienie odwołano i trafił on do Finlandii. W roku 2007 ten egzemplarz znajdował się w Muzeum Fińskiego Uzbrojenia.
Była to armata kalibru 47 mm z półautomatycznym zamkiem klinowym, otwieranym w dół. Zastosowano oporopowrotnik hydrauliczno-mechaniczny. Mechanizm spustowy umieszczono centralnie, zaś po prawej stronie zamka była zainstalowana dźwignia służąca do jego zamykania. Po lewej stronie zamka znajdowały się pokrętła mechanizmu podniesieniowego oraz kierunkowego.
Armata miała łoże dwuogonowe o zmiennej, regulowanej długości. Ponadto w celu ochrony załogi, wyposażono ją w dwudzielną, nitowaną tarczę ochronną. Działo posiadało koła pełne ze stalowymi obręczami. Do strzelania wykorzystywano amunicję zespoloną.

</doc>
<doc id="3165264" url="https://pl.wikipedia.org/wiki?curid=3165264" title="Kościół Świętej Trójcy w Sidrze">
Kościół Świętej Trójcy w Sidrze

Kościół pw. Świętej Trójcy w Sidrze – rzymskokatolicki kościół parafialny we wsi Sidra, w województwie podlaskim. Należy do dekanatu Dąbrowa Białostocka archidiecezji białostockiej.
Historia.
Budowa murowanego kościoła rozpoczęła się w 1705 roku. Została wtedy zbudowana tymczasowa drewniana kaplica. Do tej pory nabożeństwa były odprawiane w zamku w Sidrze. Prace budowlane zostały przerwane przez wydarzenia wojenne w 1706 roku.
Świątynia murowana, pod wezwaniem Trójcy Świętej, została ukończona dopiero w latach 1781-1783 dzięki staraniom ówczesnego właściciela Sidry Ignacego Potockiego. Murowana świątynia została wzniesiona w stylu neoklasycystycznym według projektu włoskich architektów, Józefa Fontanę II i Józefa Piolę przy współudziale polskiego architekta Kuczyńskiego. 
Po drugiej wojnie światowej budowla była kilkakrotnie odnawiana, podczas urzędowania księdza Wincentego Grzybowskiego i księdza Stanisława Rabiczki. W dniu 27 listopada 1981 roku biskup Edward Kisiel konsekrował nowy ołtarz i kościół parafialny w Sidrze.

</doc>
<doc id="3165266" url="https://pl.wikipedia.org/wiki?curid=3165266" title="Kakumei Dualism">
Kakumei Dualism

 – singel kolaboracyjny T.M.Revolution i japońskiej piosenkarki Nany Mizuki, wydany 23 października 2013 roku. Utwór tytułowy został użyty jako opening anime "Valvrave the Liberator". Singel osiągnął 2 pozycję w rankingu Oricon i pozostał na liście przez 20 tygodni, sprzedał się w nakładzie egzemplarzy. Singel zdobył status złotej płyty.

</doc>
<doc id="3165273" url="https://pl.wikipedia.org/wiki?curid=3165273" title="Franciszek Kozera">
Franciszek Kozera

Franciszek Kozera (ur. 2 listopada 1912 w Marszowicach, zm. 12 listopada 1992 w Gdyni) – oficer Wojska Polskiego i Armii Krajowej, uczestnik kampanii wrześniowej 1939, dyrektor Stowarzyszenia Prywatnych Właścicieli Nieruchomości w Gdyni, kawaler orderu Virtuti Militari.
Życiorys.
Młodość.
Urodził się 2 listopada 1912 roku w podkrakowskich Marszowicach w rodzinie rolniczej. Po ukończeniu gimnazjum w Dąbrowie Górniczej w wieku 19 lat przybył do Gdyni, gdzie wstąpił do Męskiego Gimnazjum Towarzystwa Szkoły Średniej, gdzie zdał maturę w 1934. W tym samym roku otrzymał powołanie do służby wojskowej. W 1936 roku ukończył Dywizyjny Kurs Podchorążych Rezerwy 16 DP przy 65 Starogardzkim Pułku Piechoty w Grudziądzu. Następnie pracował w porcie jako liczmen w Firmie Kontrolnej Guziewicza, a później w biurze celnym w Gdyni do połowy 1939. Jednocześnie studiował prawo na Uniwersytecie Poznańskim. Na stopień podporucznika został mianowany ze starszeństwem z 1 stycznia 1938 i 1599. lokatą w korpusie oficerów rezerwy piechoty.
II wojna światowa.
W sierpniu 1939 otrzymał przydział mobilizacyjny do 66 pułku piechoty w podgrupie Radom. Raniony w bitwie pod Cześnikami we wrześniu 1939 stracił oko. Przebywając w szpitalu w Hrubieszowie 5 października dostał się wraz z innymi rannymi do niewoli sowieckiej, przebywał w obozie w Szepetówce, skąd trafił do szpitala we Lwowie. Przy pomocy lekarza zbiegł ze szpitala wraz z napotkanym tam znajomym z Urzędu Celnego inż. Gracą. Od wiosny 1940 roku komendant Placówki „Lilia” Związku Walki Zbrojnej oraz dowódca 500-osobowego oddziału partyzanckiego działającego w okolicach wsi Luborzyca. Przeprowadził liczne akcje partyzanckie. W kwietniu 1944 roku został oddelegowany przez Inspektora Miechowskiego Armii Krajowej do Batalionów Chłopskich. Zastępca Inspektora Miechowskiego Batalionów Chłopskich „Chata” oraz współredaktor pisma „Odwet”. Dowodził oddziałem specjalnym BCh, który 26 lipca 1944 przeprowadził akcję na posterunek policji w Kocmyrzowie. Jednocześnie dokonał też udanego ataku na posterunek w Luborzycy, w Koszycach rozbroił załogę niemiecką, prowadzącą budowę lotniska. 27 lipca partyzanci zlikwidowali ostatni punkt oporu niemieckiego w Kazimierzy Wielkiej, składający się z ukraińskich faszystów i Wehrmachtu, przyczyniając się tym samym do powstania niepodległej partyzanckiej enklawy, "Republiki Pińczowskiej" o obszarze 1000 km².
Członek komisji śledczej, którą powołano 25 września 1944 roku w sprawie wyjaśnienia zamachu na Szymona Dudka. Od 1944 roku dowódca dywizjonu 8 pułku ułanów AKKrakowskiej Brygady Kawalerii Zmotoryzowanej, sformowanej na terenie Okręgu Krakowskiego AK zgodnie z planem Odtwarzania Sił Zbrojnych.
W chwili zakończenia wojny miał stopień majora.
Lata powojenne.
Od czerwca 1945 mieszkał w Gdyni przy ul. Tatrzańskiej 77, pracował najpierw w Tymczasowym Zarządzie Państwowym, następnie w Urzędzie Celnym, skąd został w 1953 usunięty za sprawą UB. W 1957 zrehabilitowany, podjął pracę w Zrzeszeniu Prywatnych Właścicieli Nieruchomości, z czasem obejmując stanowisko dyrektora. Na emeryturze działał społecznie w Związku Inwalidów Wojennych.

</doc>
<doc id="3165276" url="https://pl.wikipedia.org/wiki?curid=3165276" title="Drezyna pancerna wz. 30">
Drezyna pancerna wz. 30

Drezyna pancerna wz. 30 – polski projekt drezyny pancernej z okresu międzywojennego.
W roku 1927 Departament Techniczny ogłosił konkurs na projekt nowej drezyny pancernej. Było to wynikiem wad wykrytych w zamówionych rok wcześniej drezynach Tatra. Żadna z nadesłanych propozycji nie została zaakceptowana. Wobec tego w roku 1930 skierowano do Biura Konstrukcyjnego Broni Pancernych Wojskowego Instytutu Badań Inżynierii (BK Br.Panc. WIBI) polecenie opracowania nowego uniwersalnego pojazdu kołowo-gąsienicowego. Miał on móc się poruszać po szynach (na kołach), a po zjechaniu z nich w terenie (na gąsienicach). Projekt takiego wozu o nazwie "Drezyna pancerna wz. 30" opracował zespół w skład, którego wchodził por. inż. Rudolf Gundlach.
Był to projekt pojazdu szynowego z dodatkowym, ruchomym mechanizmem gąsienicowym. Takie rozwiązanie zastosowano w kilku angielskich kołowo-gąsienicowych pojazdach. Mechanizm gąsienicowy miał powstać przez modyfikacje zespołów podwozia gąsienicowego lekkiego czołgu Vickers E. Zmiana napędu z szynowego na gąsienicowy miała się odbywać za pomocą specjalnego urządzenia mechanicznego, bez potrzeby opuszczania pojazdu przez załogę.
Drezyna wz. 30 miała być uzbrojona w armatę kal. 37 mm oraz karabin maszynowy. Uzbrojenie to miało znajdować się w wieży pochodzącej z samochodu pancernego wz. 29. Napęd miał stanowić silnik wysokoprężny Saurer o mocy 84 KM, co pojazdowi o masie 7,5 t pozwoliłoby rozwijać na torach prędkość do 65 km/h.
Ostatecznie z dalszych prac nad pojazdem zrezygnowano. Głównym powodem była cena budowy prototypu, szacowana na ok. 360 000 ówczesnych złotych.

</doc>
<doc id="3165280" url="https://pl.wikipedia.org/wiki?curid=3165280" title="Seiichirō Sasaki">
Seiichirō Sasaki

 – japoński lekkoatleta, długodystansowiec.
Nie ukończył maratonu podczas igrzysk olimpijskich w Meksyku (1968).
Drugi zawodnik Maratonu Bostońskiego (1966).
Był najlepszym z Japończyków podczas maratonu w Fukuoce w 1967 roku, mającym rangę mistrzostw kraju (bieg wygrał Australijczyk Derek Clayton, któremu przypadł tytuł mistrza Japonii, Sasaki był drugi). Uzyskany przez Sasakiego rezultat (2:11:17) był do 1970 rekordem Japonii oraz drugim najlepszym rezultatem na świecie w roku 1967.
W 1968 zwyciężył w maratonie w Beppu. W 1972 triumfował w maratonie w Hōfu
Czterokrotny nieoficjalny rekordzista świata w biegach ulicznych:

</doc>
<doc id="3165282" url="https://pl.wikipedia.org/wiki?curid=3165282" title="Seiichiro Sasaki">
Seiichiro Sasaki



</doc>
<doc id="3165287" url="https://pl.wikipedia.org/wiki?curid=3165287" title="Liber Quiñones">
Liber Quiñones

Liber Daniel Quiñones Prieto (ur. 11 lutego 1985 w Montevideo) – urugwajski piłkarz występujący na pozycji napastnika, obecnie zawodnik meksykańskiego Veracruz.
Kariera klubowa.
Quiñones pochodzi ze stołecznego miasta Montevideo i grę w piłkę rozpoczynał jako kilkulatek w drużynie futbolu pięcioosobowego o nazwie Maúa del Prado. W późniejszym czasie został zawodnikiem zespołu Defensor Sporting, gdzie przeszedł wszystkie szczeble w akademii juniorskiej, jednak nie zdołał zadebiutować w seniorskiej ekipie i profesjonalną karierę rozpoczynał jako dwudziestolatek w drugoligowym Racing Club de Montevideo. W sezonie 2007/2008 triumfował z nim w Segunda División i dzięki temu wywalczył awans do najwyższej klasy rozgrywkowej. W urugwajskiej Primera División zadebiutował 24 sierpnia 2008 w zremisowanym 1:1 spotkaniu z River Plate i już w tym samym meczu strzelił swojego premierowego gola w pierwszej lidze. Już w swoim pierwszym sezonie na pierwszym szczeblu, 2008/2009, zdobył tytuł króla strzelców ligi urugwajskiej z dwunastoma bramkami na koncie, zostając pierwszym piłkarzem w historii, który zdołał osiągnąć ten sukces w barwach Racingu.
Latem 2010 Quiñones na zasadzie sześciomiesięcznego wypożyczenia zasilił chilijski zespół Cobreloa z siedzibą w mieście Calama. W tamtejszej Primera División zadebiutował 22 sierpnia 2010 w zremisowanym 1:1 pojedynku z Audax Italiano, jednak przez cały swój pobyt w Cobreloi pełnił głównie rolę rezerwowego i ani razu nie wpisał się na listę strzelców. W lipcu 2011 udał się na kolejne wypożyczenie, tym razem do argentyńskiego drugoligowca Gimnasia y Esgrima La Plata, gdzie z kolei spędził rok, jednak również nie potrafił wywalczyć sobie miejsca w wyjściowym składzie i nie osiągnął większych sukcesów. Po kolejnym powrocie do Racingu wciąż pełnił rolę kluczowego piłkarza i najlepszego strzelca drużyny, co w połowie 2013 roku zaowocowało transferem do wyżej notowanego zespołu ze stolicy, Danubio FC. Tam jako podstawowy zawodnik i najskuteczniejszy piłkarz triumfował w jesiennej fazie Apertura.
W styczniu 2014 Quiñones został piłkarzem meksykańskiego Tiburones Rojos de Veracruz, w tamtejszej Liga MX debiutując 11 stycznia 2014 w wygranej 2:1 konfrontacji z Atlante. W tym samym meczu zdobył także swoją pierwszą bramkę w lidze meksykańskiej.

</doc>
<doc id="3165288" url="https://pl.wikipedia.org/wiki?curid=3165288" title="Gianni Garko">
Gianni Garko

Gianni Garko, właśc. Giovanni Garcovich (ur. 15 lipca 1935 roku w Zadarze , w Dalmacji, we Włoszech) – włoski aktor filmowy, teatralny i telewizyjny.
Dorastał w Zadarze. W 1948 r. przeniósł się do Triestu, gdzie występował w Piccolo Teatro di Trieste. Następnie podjął studia na Accademia Nazionale d'Arte Drammatica w Rzymie, gdzie rozpoczął obiecującą karierę w teatrze; w sztuce "Veglia la mia casa, angelo" (1958) w reżyserii Luchino Viscontiego. Debiutował na ekranie w "Zawsze zwycięski" ("Pezzo, capopezzo e capitano", 1958) obok Vittorio De Sica. Potem grał różnego rodzaju role w spaghetti westernach i komediach włoskich. W 1964 r. występował na scenie Teatro Lirico w Mediolanie w komedii Carla Goldoniego "Awantura w Chioggi".
W serialu "Kosmos 1999" ("Space: 1999", 1975) pojawił się w roli astronauty Tony'ego Cellini. W telenoweli "Życie" ("Vivere", 2002-2004) wystąpił w roli przedsiębiorcy Pierfrancesco Moretti. Wziął również udział w reklamach, m.in. oliwy z oliwek i wina.
W latach 1973-1986 związany był z Susanną Martinkovą.

</doc>
<doc id="3165289" url="https://pl.wikipedia.org/wiki?curid=3165289" title="Líber Quiñones">
Líber Quiñones



</doc>
<doc id="3165291" url="https://pl.wikipedia.org/wiki?curid=3165291" title="Knäred">
Knäred

Knäred – miejscowość ("tätort") w Szwecji, w regionie administracyjnym ("län") Halland (gmina Laholm).
Miejscowość położona jest ok. 35 km na południowy wschód od Halmstad w prowincji historycznej ("landskap") Halland, nad rzeką Lagan. Przez Knäred przebiega droga krajowa nr 15 ("Riksväg 15"; Karlshamn – Markaryd – Halmstad) oraz linia kolejowa Hässleholm – Eldsberga (-Halmstad) (Markarydsbanan).
W styczniu 1613 r. w Knäred zawarto traktat pokojowy, ostatecznie kończący wojnę kalmarską (1611-1613). Właściwe negocjacje szwedzko-duńskie były prowadzone na moście granicznym w położonej ok. 11 km na wschód od Knäred miejscowości Sjöared/Sjöaryd, gdzie wówczas przebiegała granica pomiędzy oboma państwami.
W 2010 r. Knäred liczył 1088 mieszkańców.

</doc>
<doc id="3165292" url="https://pl.wikipedia.org/wiki?curid=3165292" title="Labirynt strachu">
Labirynt strachu

 – japoński horror z 2009 roku wyreżyserowany przez Takashiego Shimizu. Wyprodukowany przez Asmik Ace.
Premiera filmu miała miejsce 17 października 2009 roku w Japonii.
Opis fabuły.
Ken (Yūya Yagira), Motoko (Ryō Katsuji), Myiu (Erina Mizuno) i Rin (Ai Maeda) nie mogą się pogodzić z zaginięciem przyjaciółki, Yuki (Misako Renbutsu). Dziewczyna zniknęła dziesięć lat temu podczas zwiedzania nawiedzonego szpitala. Pewnej nocy Yuki nagle powraca. Bliscy zabierają ją do kliniki. Okazuje się ona mroczną pułapką bez wyjścia.
Obsada.
Źródło: Filmweb

</doc>
<doc id="3165293" url="https://pl.wikipedia.org/wiki?curid=3165293" title="Człowiek znikąd">
Człowiek znikąd

Człowiek znikąd (tyt. oryg. ros. "Человек ниоткуда") – radziecka komedia z 1961 roku, w reżyserii Eldara Riazanowa.
Fabuła.
Ekspedycja radzieckich antropologów wyrusza w góry Pamiru, aby tam szukać śladów „śnieżnego człowieka”. Dziesięciodniowa wyprawa nie przynosi sukcesów i kierownik wyprawy Krochaliow podejmuje decyzję o jej zakończeniu. Z decyzją nie zgadza się Władimir Porażajew, młody uczestnik wyprawy, który wyrusza samotnie w góry. Wskutek własnej nieostrożności spada w przepaść i spotyka przedstawicieli nieznanego plemienia Tapi. Porażajew od dawna przypuszczał, że takie plemię istnieje, co było przedmiotem sporu z kierownikiem wyprawy Krochaliowem. Tapi okazują się ludożercami, a Porażajew ma być wkrótce zjedzony wraz z Czudakiem, który wywodzi się z Tapi, ale nie respektuje ich zwyczajów i nie chce być ludożercą. Porażajewowi udaje się uciec i wraz z Czudakiem wraca do Moskwy. Konfrontacja Czudaka z mieszkańcami Moskwy ukazuje w krzywym zwierciadle rzeczywistość społeczną stolicy ZSRR.
Potępienie filmu.
22 czerwca 1961 w czasopiśmie "Kultura radziecka" (Советская культура), w rubryce „Listy od czytelników” ukazał się tekst podpisany przez W. Daniliana, pracownika naukowego (pod tym pseudonimem ukrywał się krytyk filmowy Władimir Szalunowski). Autor listu przekonywał, że film Riazanowa nie posiada koncepcji ideologicznej i nie wyraża jednoznacznych poglądów filozoficznych. 24 października 1961 na XXII zjeździe KPZR, sekretarz KC partii Michaił Susłow poddał film krytyce uznając za bezwartościowy i szkodliwy. Po wystąpieniu Susłowa dystrybucję filmu wstrzymano. Zakaz jego wyświetlania obowiązywał do 1988, kiedy to decyzją Goskino ZSRR film „uwolniono” i po raz kolejny zaprezentowano w radzieckich kinach.

</doc>
<doc id="3165295" url="https://pl.wikipedia.org/wiki?curid=3165295" title="Felicja Lemiesz">
Felicja Lemiesz

Felicja Lemiesz z domu Rosowska (ur. 27 kwietnia 1917, zm. 9 września 1975) – działaczka polityczna, podporucznik Wojska Polskiego.
Życiorys.
Felicja Lemiesz urodziła się w Pławnie jako córka Arkadiusza, inteligenta. W 1928 roku ukończyła szkołę powszechną i dalszą naukę podjęła w gimnazjum w Łodzi. Zmuszona została przerwać naukę w 1935 roku, ponieważ w rodzinie pogorszyły się warunki materialne i dlatego zaczęła pracować w fabryce chałwy „Ellas”. Członkini Związku Młodzieży Szkolnej od 1932 roku, a dwa lata później przyjęto ją w szeregi Komunistycznego Związku Młodzieży Polskiej. Sekretarz Komitetu Dzielnicowego Sródmieście-Prawa KZMP od 1935 roku i została przyjęta do Komunistycznej Partii Polski. Członkini Zarządu Okręgowego Klasowego Związku Zawodowego Pracowników Przemysłu Spożywczego oraz sekretarz Sekcji Cukierniczej. Inicjatorka wystąpień jednolitofrontowych KZMP i Organizacji Młodzieży Towarzystwa Uniwersytetu Robotniczego w 1935 roku za co była kilkakrotnie aresztowana. Będąc członkinią Komitetu Strajkowego brała udział w 1936 roku w strajku pracowników przemysłu spożywczego, a z ramienia KZMP była uczestnikiem przygotowywania strajków łódzkich włókniarzy. Wyjechała doWarszawy w połowie 1938 roku, gdzie została zatrudniona w fabryce czekolady. 
W czasie II wojny światowej będąc sanitariuszką organizowała pomoc dla uciekinierów przybywających do Warszawy we wrześniu 1939 roku. Kiedy miasto skapitulowało Felicja Lemiesz wyjechała do Białegostoku i następnie do Lwowa, gdzie znalazła zatrudnienie w aptece. W 1940 roku na Wydziale Historycznym Instytutu Pedagogicznego rozpoczęła studia oraz działała w MOPR. Po ataku Niemiec na Związek Radziecki ewakuowała się do Uljanowska i dalej do Uzbeckiej SRR, pracując w kołchozie, a następnie w Proletarsku w warsztatach kopalni węgla. Do Armii Polskiej w ZSRR wstąpiła w listopadzie 1943 roku i po ukończeniu szkoły oficerskiej otrzymała stopień chorążego i skierowana została w 9 pułku piechoty do kompanii łączności na stanowisko zastępcy dowódcy ds. polityczno-wychowawczych. Razem z oddziałem od Sielc do Pragi przeszła szlak bojowy, a 17 września 1944 roku forsując Wisłę była ciężko ranna. W grudniu 1944 roku wyszła ze szpitala i w stopniu podporucznika została przeniesiona do Głównego Zarządu Polityczno-Wychowawczego Wojska Polskiego. Podczas odbywania służby w 3 Dywizji Piechoty im. Romualda Traugutta zweryfikowano ją jako byłego członka KPP i przyjęto w szeregi Polskiej Partii Robotniczej.
Felicja Lemiesz została oddelegowana w połowie marca 1945 roku do dyspozycji pełnomocnika Tymczasowego Rządu Rzeczypospolitej Polskiej na miasto Łódź, gdzie w KW PPR otrzymała stanowisko zastępcy kierownika Wydziału Personalnego. Do września 1949 roku pracowała w KW PPR i PZPR. Wraz z rodziną wyjechała do Gdańska, gdzie była kierowniczką Działu Kadr Wojewódzkiego Zjednoczenia Miejskiego Handlu Detalicznego w latach 1951–1952. Rok później w Zielonej Górze w Wojewódzkim Przedsiębiorstwie Hurtu Spożywczego była kierownikiem Działu Kadr, a we wrześniu 1955 roku zaczęła pracować w Wojewódzkim Ośrodku Szkolenia Partyjnego KW PZPR. Od 1960 roku w Wieczorowym Uniwersytecie Marksizmu-Leninizmu została wyznaczona na stanowisko kierownika i podjęła również zaoczne studia w Wyższej Szkole Nauk Społecznych przy KC PZPR w Warszawie na Wydziale Historyczno-Socjologicznym, gdzie uzyskała w 1966 roku tytuł magistra historii.
Była również działaczką organizacji społecznych, w których była m.in. przewodniczącą Sądu Koleżeńskiego Wojewódzkiego Zarządu Ligi Kobiet. Została emerytką w sierpniu 1968 roku, a 9 września 1975 roku zmarła w Warszawie.

</doc>
<doc id="3165296" url="https://pl.wikipedia.org/wiki?curid=3165296" title="Ostrów (Rosja)">
Ostrów (Rosja)



</doc>
<doc id="3165297" url="https://pl.wikipedia.org/wiki?curid=3165297" title="Stanley Raymond Harris">
Stanley Raymond Harris

 #PATRZBucky Harris

</doc>
<doc id="3165299" url="https://pl.wikipedia.org/wiki?curid=3165299" title="Pentekostalizm w Brazylii">
Pentekostalizm w Brazylii

Pentekostalizm w Brazylii – społeczność wyznawców Kościołów zielonoświątkowych w Brazylii ma krótką historię sięgającą początku XX wieku, ale już w końcu XX wieku stała się w tym kraju głównym protestanckim nurtem. Zielonoświątkowcy nie utworzyli jednego Kościoła, który skupiałby wszystkich wyznawców, lecz szereg denominacji, wśród których wyróżniają się: Zbory Boże, Kongregacja Chrześcijan, Kościół Poczwórnej Ewangelii, „Brazylia dla Chrystusa”, „Bóg jest Miłością”, oraz neo-zielonoświątkowe, jak: Uniwersalny Kościół Królestwa Bożego i Kościół Nowe Życie. Zachodzą pomiędzy nimi drobne różnice doktrynalne, organizacyjne, działalność zwrócona jest do różnych grup społecznych, bądź realizują swoje cele przy pomocy innych metod. Szereg innych zielonoświątkowych denominacji powstało głównie wskutek podziałów wewnętrznych w wymienionych wyżej wiodących denominacjach. Socjologowie zauważają, że owe podziały są przyczyną konkurencyjności pentekostalizmu dla tradycyjnych Kościołów. Liczba wszystkich zielonoświątkowców w Brazylii przekracza 25 milionów.
Historia.
Klasyczny pentekostalizm.
Ruch zielonoświątkowy w Brazylii został zapoczątkowany w dwóch punktach jednocześnie, w Belém oraz São Paulo. Oba te miejsca oddalone są od siebie o 2 tysiące kilometrów. W obu tych punktach wyrosły dwie denominacje – Zbory Boże ("Assembleia de Deus") oraz Kongregacja Chrześcijan ("Congregação Cristã no Brasil").
Pionierami ruchu zielonoświątkowego w Brazylii są Daniel Berg oraz Gunnar Vingren, którzy w 1902 roku wyemigrowali ze Szwecji do Stanów Zjednoczonych w celach zarobkowych. Obaj byli baptystami. W 1909 roku w Chicago zetknęli się z ruchem zielonoświątkowym. W 1910 roku przybyli do Brazylii do Belém (na skutek wizji i proroctwa od ich przyjaciela Olafa Uldina). Przyłączyli się tu do baptystycznego zboru, w którym organizowali spotkania modlitewne i zachęcali do zabiegania o chrzest w Duchu Świętym. Po niedługim czasie baptystyczny pastor zabronił im tej działalności. Liderzy baptystów argumentowali, że te rzeczy działy się tylko w czasach apostolskich. Wyłączono ze zboru 18 zwolenników misjonarzy. W 1911 roku założyli własny kościół – Zbory Boże. Pierwsze nabożeństwo odbyło się 13 czerwca 1911 roku. Z Belém ruch zielonoświątkowy rozprzestrzeniał się na całym północnym wschodzie, ale w kierunku południowym rozprzestrzeniał się bardzo wolno. Dopiero w roku 1927 roku założono zbór w São Paulo. W roku 1930 roku Zbory Boże osiągnęły 15 tysięcy wyznawców. W 1930 roku siedziba kościoła przeniesiona została z Belém do Rio de Janeiro, a przywództwo zostało przekazane w ręce Brazylijczyków. W 1932 roku Vingren wrócił do Szwecji.
Do roku 1930 rozwój Zborów Bożych był powolny i napotykał na wiele przeszkód. Wszelkie próby prozelityzmu były traktowane z niechęcią i wrogością w społeczeństwie brazylijskim. Stosowano czasem przemoc fizyczną. Gdy zielonoświątkowcy składali skargi na policję, ta w wielu przypadkach odkrywała, że za aktami przemocy stała miejscowa arystokracja. Niemałą rolę odgrywała też lojalność wobec swego kościoła oraz obawa przed potępieniem przez otoczenie, a zwłaszcza nacjonalizm – misjonarze ze Zborów Bożych byli obcokrajowcami. Pomimo tego długo się wahano zanim przekazano przywództwo rodowitym Brazylijczykom, którzy przez pierwszych 20 lat historii wspólnoty odgrywali drugorzędną rolę. Problem został rozwiązany w 1930 roku i od tego też roku datuje się szybki rozwój ruchu zielonoświątkowego w Brazylii. Rozwój ten uległ przyśpieszeniu w latach 50. XX wieku. Zbory Boże stały się główną zielonoświątkową denominacją, a z czasem także największym protestanckim kościołem w Brazylii. W latach 40. Zbory Boże założyły własne wydawnictwo.
W podobny sposób została założona Kongregacja Chrześcijan (wł. "Congregacioni Christiani", pt. "Congregação Cristã"). Luigi Francescon przybył z Włoch do Chicago w celach zarobkowych. Tutaj uczęszczał do Włoskiego Kościoła Prezbiteriańskiego. W 1907 roku doświadczył zielonoświątkowego przeżycia (glosolalia). W 1910 pod wpływem „wizji” przybył najpierw do Buenos Aires, a następnie do Santo Antônio, gdzie zamieszkiwali włoscy imigranci. Włosi w owym czasie stanowili 48% mieszkańców stanu São Paulo. Tu miał okazję głosić kazanie w prezbiteriańskim zborze, jednak jego przesłanie nie spodobało się pastorowi, który nie zezwolił Francesconowi na pełnienie służby liturgicznej w jego kościele. Pomimo tego przyłączyło się doń 20 członków prezbiteriańskiego zboru; założył z nimi własny kościół – Kongregację Chrześcijan. Początkowo kościół rozwijał się głównie wśród włoskich imigrantów. W 1935 roku wprowadzono język portugalski podczas nabożeństw.
W latach 50. XX wieku nastąpił gwałtowny rozwój tego kościoła. Rozwój następował przede wszystkim w stanach São Paulo oraz Paraná. Nie prowadzą własnych statystyk ze względu na starotestamentowy zakaz liczenia ludzi, są również przeciwni wykorzystywaniu literatury, radia i telewizji na potrzeby ewangelizacji. Są przeciwni organizowaniu ewangelizacji na otwartym powietrzu. Nie mają pastorów, a tylko starszych i diakonów, kazania nie są przygotowywane. Kościół ma charakter włosko-brazylijski.
W latach 30. podczas światowego kryzysu zmalał popyt na brazylijskie produkty rolne, które były podstawą brazylijskiej gospodarki. W związku z tym zaprowadzono w Brazylii industrializację. Powstały centra przemysłowe w São Paolo i Rio de Janeiro, w których osiedlali się ludzie z różnych regionów Brazylii. Pociągnęło to za sobą urbanizację. Powstało w sumie dziewięć uprzemysłowionych i gęsto zaludnionych regionów, w których w roku 1970 mieszkało 25% mieszkańców Brazylii. Brazylijska rewolucja przemysłowa dokonywała się równolegle ze wzrostem pentekostalizmu (podobnie w Chile). Pentekostalizm rozwijał się głównie w uprzemysłowionych regionach, podczas gdy w regionach rolniczych liczba zielonoświątkowców pozostała niewielka. Socjologowie wskazują, że osobom, które osiedliły się w wielkich ośródkach miejskich było łatwiej zmienić swe wyznanie, ponieważ nie odczuwali presji ze strony sąsiadów, przyjaciół i rodzin. Nie oddziaływał już czynnik „feudalnej lojalności”, ważny w regionach rolniczych (miejskie społeczeństwo jest zatomizowane). Tak drastyczna zmiana socjalna zachęca do poszukiwania, na drodze prób i błędów, grupy ludzi z którymi migrant mógłby się identyfikować. Jedną z ofert były zbory zielonoświątkowe.
Pomimo iż powstało wiele nowych denominacji, a sytuacja bardzo się zmieniła w przeciągu stu lat historii, na początku XXI wieku największą denominacją zielonoświątkową w dalszym ciągu były Zbory Boże. Według spisów IBGE w roku 2000 Zbory Boże liczyły 8,4 milionów dorosłych członków; w roku 2010 – 12,3 milionów. Według danych Prolades w roku 2010 kościół ten liczył 15 676 692 wiernych, skupionych w 116 tysiącach zborów. Dane kościoła, a także dane Brazylijskiego Ewangelikalnego Stowarzyszenia (AEVB) wskazują na jeszcze wyższą liczbę wyznawców tej denominacji – 22,5 milionów (w 2011).
Druga fala.
Do lat 50. Zbory Boże oraz Kongregacja Chrześcijan były jedynymi zauważalnymi zielonoświątkowymi ugrupowaniami w Brazylii. W latach 50. pojawił się nowy czynnik wspierający rozwój pentekostalizmu. Przyjechał amerykański misjonarz Harold Williams z Kościoła Poczwórnej Ewangelii. Przywiózł on nowy model metod ewangelizacyjnych opracowany w Kalifornii. Przeprowadzał ewangelizacje namiotowe w São Paolo i głosił boskie uzdrowienie. Korzystał z mediów. Przyłączyło się doń wielu zielonoświątkowych pastorów. W 1953 roku na skutek działalności Harolda Williamsa założony został Kościół Poczwórnej Ewangelii. Spośród wszystkich denominacji ma najbardziej amerykański charakter, z drugiej strony wykazywał większą tolerancję dla lokalnych zwyczajów, niż dotychczas założone denominacje.
Kolejną liczącą się denominacją jest „Brazylia dla Chrystusa” utworzona w roku 1955. Nazwa wzorowana była na kościele „Chile dla Chrystusa”. Założył go Manoel de Melo, były pastor ze Zborów Bożych, który początkowo współpracował z Williamsem, ale szybko rozpoczął własną działalność i korzystając z metod Williamsa stał się jego rywalem. Za wielkie pieniądze wykupywał czas antenowy w dużych stacjach radiowych. Był skutecznym mówcą i podczas swoich kampanii ewangelizacyjnych gromadził czasem 100 tysięcy ludzi. W 1963 roku założył w Brazylii 1100 zborów, w São Paolo zbudował świątynię na 25 tysięcy ludzi. Była to pierwsza zielonoświątkowa denominacja założona przez Brazylijczyka. „Brazylia dla Chrystusa” od 1969 roku jest członkiem Światowej Rady Kościołów i jest trzecią zielonoświątkową denominacją (po dwóch chilijskich w 1961 roku), która przystąpiła do tej organizacji.
Amerykański kaznodzieja Robert McAlister początkowo współpracował zarówno ze Zborami Bożych jak i z Kościołem Poczwórnej Ewangelii. Jego program radiowy miał wielu słuchaczy. W oparciu o swoich sympatyków w roku 1960 utworzył Kościół „Nowe Życie” z siedzibą w Rio de Janeiro. Jest to jedna z nielicznych zielonoświątkowych denominacji w Brazylii, która dociera do klasy średniej. Ten fenomen sprawia problem dla socjologów, którzy utrzymują, że ruch zielonoświątkowy jest religią mas pracujących. W latach 60. ruch zielonoświątkowy wniknął do tradycyjnych kościołów protestanckich.
W 1962 roku powstał Kościół Zielonoświątkowy „Bóg jest Miłością”, założony przez Davida Mirandę, szwagra Manoela de Mello. Jego doktryna koncentruje się na Boskim uzdrowieniu. Kościół zyskał popularność wśród ubogich mas. Jednak w 1977 powstała dlań silna konkurencja – Kościół Uniwersalny. Cechą tego kościoła jest budowanie gigantycznych świątyń.
Druga fala przypada na okres urbanizacji, modernizacji, nacjonalizmu i masowej komunikacji.
Trzecia fala (neopentekostalizm).
9 lipca 1977 roku Edir Macedo założył Uniwersalny Kościół Królestwa Bożego ("Igreja Universal do Reino de Deus"), znany powszechnie jako Kościół Uniwersalny, jest to denominacja o charakterze neopentekostalnym. Powstanie tego kościoła jest ważnym kamieniem milowym w historii brazylijskiego pentekostalizmu, zapoczątkowało ono tzw. „trzecią falę” (neopentekostalizm). Kościół powstał w czasach, gdy krajem rządziła junta wojskowa, gospodarka przeżywała recesję, a mieszkańcy takich ośrodków jak Rio de Janeiro oczekiwali na cud gospodarczy. Kościół zajmuje się działalnością wydawniczą, wydając ogólnokrajowy dziennik „Folha Universal” o nakładzie 2,5 mln egzemplarzy, posiada też własną sieć rozgłośni radiowych. W 1983 za cenę 52 milionów dolarów zakupił podupadającą sieć telewizyjną Rede Record, drugą co do wielkości w Brazylii.
Cechą tego kościoła jest walka z afro-brazylijskimi kultami, którą traktuje jako walkę z siłami demonicznymi. Po roku 1981 nastąpił szybki rozwój kościoła. W roku 1986 jeden z jego liderów dostał się do Kongresu i w następnych latach często gościł w wiadomościach. W roku 1989 zaangażował się w wybory prezydenckie wspierając kandydata Fernando Collor de Mello. W następnych wyborach zwalczano kandydata Lulę, którego nazywano kandydatem diabła.
W latach 90. Kościół Uniwersalny dążył do hegemonii w środowisku ewangelikalnym. Starał się pozyskać dla siebie przychylność wpływowych osób w innych kościołach protestanckich (u baptystów). W latach 1994-1995 Macedo, zwierzchnik kościoła, wdał się w publiczny konflikt z prezbiteriańskim pastorem Caio Fábio, założycielem i pierwszym prezydentem Brazylijskiego Ewangelikalnego Stowarzyszenia (AEVB).
Kościół Uniwersalny uchodzi za najbardziej kontrowersyjną zielonoświątkową denominację w Brazylii. Pod względem liczebnym stał się drugą denominacją zielonoświątkową w Brazylii. Prowadzi działalność misyjną w wielu krajach świata, m.in. w Portugalii. W Portugalii również stał się przedmiotem publicznych kontrowersji.
Do trzeciej fali zalicza się również powstałą w 1976 roku Ewangelikalną Wspólnotę Uleczenia Naszej Ziemi ("Comunidade Evangélica Sara Nossa Terra"). W 1986 roku powstaje Kościół Odrodzenia w Chrystusie ("Igreja Renascer em Cristo"), znany później jako Kościół Apostolski Odrodzenia w Chrystusie ("Igreja Apostólica Renascer em Cristo"). Jest to kościół klasy średniej. Kościołowi zarzuca się pranie brudnych pieniędzy. Klasą średnią interesuje się również założona w 1992 Ewangelikalna Wspólnota Uleczenia Naszej Ziemi ("Comunidade Evangélica Sara Nossa Terra").
W 2000 roku powstała denominacja Bola de Neve ("Kula Śniegu"), pozbawiona teologii i ustalonej liturgii, zajmująca się głównie propagowaniem pracy, surfingu i jazdy na deskorolce. Wizerunek deski surfingowej, a nie tradycyjny krzyż widnieje na frontonach kaplic. Jednocześnie kościół ten kładzie nacisk na rygorystyczne przestrzeganie czystości przedmałżeńskiej, zakazu używania narkotyków i picia alkoholu. Bola de Neve stawia na spektakularne efekty oraz media. Powstanie tego kościoła jest wyrazem marketingu religijnego, który wystąpił w Brazylii na przełomie XX i XXI wieku.
Demografia.
W.R. Read, amerykański prezbiterianin, w 1965 roku zauważył, że w czasie ostatnich 35 lat tradycyjne kościoły protestanckie mając do dyspozycji setki misjonarzy oraz miliony dolarów, odnotowały wzrost od 300 tysięcy do 1 miliona wiernych. W tym samym czasie zielonoświątkowcy dysponując niewielką liczbą misjonarzy i bardzo często bez jakiegokolwiek wsparcia finansowego odnotowali wzrost ze 100 tysięcy do ponad 3 milionów. W 1965 roku 58% brazylijskich zielonoświątkowców skupionych było w Zborach Bożych, 18.3% w Kongregacji Chrześcijan, 6,7% w „Brazylii dla Chrystusa”, 17% należało do mniejszych zielonoświątkowych ugrupowań. W 1974 w Brazylii było ponad sto autonomicznych zborów zielonoświątkowych. W latach 1990-1992 w Rio de Janeiro otwarto 710 nowych protestanckich kościołów, wśród których 91% stanowiły zielonoświątkowe zbory, w tym samym czasie Kościół katolicki otworzył tylko jedną parafię.
Aż do końca lat 70. XX wieku, większość brazylijskich protestantów należała do tradycyjnych protestanckich kościołów: luteran, prezbiterian, metodystów oraz baptystów. Od końca lat 70. zielonoświątkowcy stali się głównym ugrupowaniem protestanckim. Następuje stały wzrost liczby zielonoświątkowców oraz charyzmatyków – zwłaszcza tych, którzy głoszą ewangelię sukcesu. Największe skupisko zielonoświątkowców znajduje się w Rio de Janeiro, drugim pod względem liczby ludności mieście Brazylii. W roku 1992 91% osób regularnie uczęszczających do kościoła, uczęszczało do zborów zielonoświątkowych. Zielonoświątkowcy docierają do ubogich dzielnic miejskich. Według oceny socjolożki Cecilii Mariz (1994) wzrost pentekostalizmu wynika ze sposobu w jaki zielonoświątkowcy motywują Brazylijczyków do radzenia sobie ze swoim ubóstwem. Antropolog John Burdick (1993) tłumaczy to „kultem nawiedzenia”. R. Andrew Chesnut rozwój pentekostalizmu wyjaśnia tym, że zielonoświątkowcy w przeciwieństwie do innych kościołów oferują uzdrowienie. Chesnut przeprowadził swoje badania w amazońskim mieście Belém i twierdzi, że znaczna część zielonoświątkowców zaznała fizycznego uzdrowienia. W przypadku kobiet wielką rolę odgrywa również uzdrowienie kryzysu rodzinnego.
Przeprowadzony przez IBGE w 2010 spis ludności ujawnił, że od roku 2000 największy wzrost odnotowały zielonoświątkowe i charyzmatyczne denominacje (Zbory Boże, Kościół Uniwersalny, „Nowe Życie” i inne) reprezentujące w tym czasie 60% protestantów i 10,4% brazylijskiej populacji; natomiast starsze kościoły protestanckie odnotowały spadek udziału procentowego. Historyczne kościoły protestanckie przeżywają stagnację. Według tego spisu z roku 2010 liczba zielonoświątkowców osiągnęła wartość 25,37 mln osób.
Według spisu ludności z roku 2010 63,7% zielonoświątkowców ("Assembleia de Deus", "Igreja do Evangelho Quadrangular" i "Igreja Universal do Reino de Deus") pobiera wynagrodzenia, których wielkość oscyluje poniżej płacy minimalnej (w przypadku katolików jest to 59,2%). Spis ujawnił, że najniższy odsetek osób, których dochody znajdują się poniżej płacy minimalnej występuje u spirytystów. Wśród mieszkańców wsi katolicy stanowią 77,9%, natomiast zielonoświątkowcy – 10,1%; w miastach katolicy stanowią 62,2% mieszkańców a zielonoświątkowcy – 13,9%. Średnia krajowa to 64,6% dla katolików i 12,2% dla zielonoświątkowców.
Ruch zielonoświątkowy jest niezwykle podzielony, co wynika z niechęci do scentralizowanych struktur. Denominacyjna segmentacja pozwala na socjalną elastyczność, na mocniejsze lokalne oparcie, a także pomaga w rywalizacji. Zbory Boże oraz Kościół Uniwersalny docierają ze swym przesłaniem do ludzi o tym samym profilu socjalnym (zarobki, wykształcenie, kolor skóry), jednakże przedstawiają im różne eklezjalne oferty. Nowo powstające denominacje szybko nawiązywały do aktualnej sytuacji, mody w muzyce, czy nowych zdobyczy techniki. Trzy fale brazylijskiego pentekostalizmu różnią się co do teologii, liturgii oraz etyki.
Sandra Stoll (1983) przeanalizowała polityczne zaangażowanie brazylijskich zielonoświątkowców poczynając na latach 60. a kończąc na początku lat 80. zauważyła, że przeważają prawicowe sympatie. W latach 80. i 90. nastąpił wzrost zaangażowania w wyborach politycznych ze strony ewangelistów zielonoświątkowych.
Lista zielonoświątkowych denominacji i ich klasyfikacja.
Trudności klasyfikacyjne.
Mendonça w 1989 roku dzielił pentekostalizm na dwie grupy, na klasyczny oraz na kościoły głoszące „Boskie uzdrowienie”. Do klasycznego zaliczał Zbory Boże, Kongregację Chrześcijan, Kościół Poczwórnej Ewangelii i „Brazylię dla Chrystusa”. Kościół „Bóg jest Miłością” zaliczył do nurtu uzdrowieniowego. W swojej klasyfikacji nie uwzględnił Kościoła Uniwersalnego. Brazylijski socjolog Bittencourt, biorąc pod uwagę analogie w ogólnoświatowym ruchu zielonoświątkowym zaproponował w 1994 podział pentekostalizmu na trzy grupy: klasyczny, autonomiczny i charyzmatyczny. Do klasycznego zaliczył te denominacje, które zostały założone przez amerykańskich misjonarzy, autonomiczny jest dziełem dysydentów wewnątrz denominacji i powstał wokół silnych liderów. Charyzmatyczny pentekostalizm ma być dziełem zielonoświątkowych schizm wewnątrz historycznych kościołów. Podział ten nie do końca jest czytelny w warunkach brazylijskich, dwie główne denominacje reprezentujące klasyczny pentekostalizm nie zostały założone przez Amerykanów, a reprezentant autonomicznego pentekostalizmu, Kościół Poczwórnej Ewangelii, ma jako jedyny czysto amerykańskie pochodzenia. Podział ten zaaprobował Paul Freston w 1995. Także Freston w 1997 zwrócił uwagę, że umieszczanie w tej samej kategorii kościołów klasy średniej obok kościołów ubogich warstw jest błędem klasyfikacyjnym. Klasyfikacja jest utrudniona, ponieważ wewnętrzne różnice poszczególnych denominacji nie zawsze można uzgodnić z kryteriami klasyfikacyjnymi. Pentekostalizm wciąż się rozwija i jest typologicznym wyzwaniem dla socjologów.
Ari Pedro Oro w 1997 roku przedstawił model brazylijskiej neopentekostalnej denominacji. Jego zdaniem jest to kościół atrakcyjny dla ubogich klas, wolny od zagranicznej kontroli, posiada silnych liderów z charyzmą, cechuje go izolacjonizm od reszty chrześcijańskiego świata, demonizowanie afro-brazylijskich religii, tworzenie raczej klienteli niż wspólnoty członków, podkreślanie ofiarności na rzecz kościoła, korzystanie z elektronicznych mediów, rytuały uzdrowieniowe oraz egzorcyzmy, zaangażowanie polityczne i ogólnonarodowa ekspansja. Liderzy charyzmatyczni odróżniają nowe kościoły pentekostalne od Zborów Bożych, ale nie widzą różnicy pomiędzy sobą a powstałą w latach 50. „Brazylią dla Chrystusa”. Rozróżnienie na klasyczny pentekostalizm oraz neopentekostalizm jest stosowane w pracach dotyczących pentekostalizmu argentyńskiego oraz środkowoamerykańskiego.

</doc>
<doc id="3165302" url="https://pl.wikipedia.org/wiki?curid=3165302" title="Państwowe Wytwórnie Uzbrojenia">
Państwowe Wytwórnie Uzbrojenia

Państwowe Wytwórnie Uzbrojenia (PWU) – polskie przedsiębiorstwo zbrojeniowe funkcjonujące w latach 1927-1939. Siedziba znajdowała się w Warszawie.
Opis.
Przedsiębiorstwo "Państwowe Wytwórnie Uzbrojenia" powstało w roku 1927. Na mocy rozporządzenia Rady Ministrów z 22 kwietnia 1927 roku (Dz.U. nr 43 poz. 382) zostało wyodrębnione z ogólnej administracji i tym samym uzyskało samodzielną osobowość prawną.
W skład PWU weszły następujące zakłady zbrojeniowe:
Wytwórnie te przed 1 kwietnia 1927 roku podlegały naczelnej dyrekcji Centralnego Zarządu Wytwórni Wojskowych.
W roku 1937 do przedsiębiorstwa PWU włączono jeszcze:
Do naczelnych władz przedsiębiorstwa należały:
Władze Państwowych Wytwórni Uzbrojenia podlegały ministrowi spraw wojskowych, który w porozumieniu z ministrem skarbu ustalał ich skład. Konkretne kompetencje określał statut przedsiębiorstwa.
Kapitał zakładowy Państwowych Wytwórni Uzbrojenia w roku 1938 wynosił ok. 123,6 mln zł. Ogólne zatrudnienie oscylowało zaś w granicy 12 tysięcy osób.
Po klęsce kampanii wrześniowej w 1939 roku fabryki zbrojeniowe należące do Państwowych Wytwórni Uzbrojenia przejęli Niemcy. W latach 1944-1945 uległy one całkowitemu zniszczeniu.

</doc>
<doc id="3165307" url="https://pl.wikipedia.org/wiki?curid=3165307" title="Halina Jędrzejewska">
Halina Jędrzejewska

Halina Jędrzejewska z domu Dudzikówna, ps". Sławka" (ur. 19 października 1926 w Warszawie) – polska lekarka i działaczka kombatancka, sanitariuszka w powstaniu warszawskim. Prezes Związku Powstańców Warszawskich.
Życiorys.
Córka urzędnika w Ministerstwie Komunikacji. Ukończyła Gimnazjum im. Słowackiego w Warszawie, maturę uzyskała w 1944 na tajnych kompletach. W czasie nauki w gimnazjum należała do harcerstwa.
Po wybuchu wojny wraz rodzicami ewakuowana była pociągiem do południowo-wschodniej Polski. Znaleźli się na terenach zajętych przez Związek Radziecki, skąd do Warszawy powróciła 1 maja 1940. Podjęła naukę w gimnazjum, gdzie wraz z innymi harcerzami rozpoczęła działalność konspiracyjną. Od marca 1940 należała do Konfederacji Narodu. Wraz z tą organizacją wkrótce przeszła do AK, gdzie przeszła podstawowe szkolenie i została sanitariuszką.
W czasie Powstania Warszawskiego należała do patrolu sanitarnego przy dowódcy batalionu Miotła, kpt. Niebory. Brała udział w walkach na Woli, Starym Mieście, Czerniakowie i Książęcej. W czasie powstania dwukrotnie odznaczona Krzyżem Walecznych.
Po powstaniu osadzona w Stalagu X B koło Sandbostel, a następnie w Stalagu VI C koło Oberlangen. Po wyzwoleniu przewieziona została do Wielkiej Brytanii, gdzie służyła w Pomocniczej Służbie Kobiet w Polskich Siłach Lotniczych (WAAF).
Do Polski powróciła w lipcu 1946 i wkrótce rozpoczęła studia lekarskie na Uniwersytecie w Poznaniu. W 1947 wyszła za poznanego w czasie powstania Tadeusza Jędrzejewskiego. Studia kontynuowała na Uniwersytecie Warszawskim. Studia ukończyła w 1952 i rozpoczęła pracę w klinice ortopedycznej, gdzie pracowała do przejścia na emeryturę w 1987. Specjalizację II stopnia w zakresie chirurgii urazowej i ortopedii uzyskała w 1958. W 1966 obroniła pracę doktorską. W latach 1987–2000 pracowała w niepełnym wymiarze godzin w spółdzielni lekarskiej.
Od 1956 działa w środowisku kombatantów. Była wybrana do Prezydium Zarządu Wojewódzkiego ZBoWiD-u (od 1981) oraz do Zarządu Głównego Związku Powstańców Warszawskich. W 2022, po śmierci Zbigniewa Galperyna w ub.r., objęła funkcję prezesa ZPW.
Zagrała w filmie Miasto 44, o powstaniu warszawskim.
Żona Tadeusza (ur. 1921, zm. 1992), również powstańca warszawskiego, matka Danuty (ur. 1952).
Odznaczenia i wyróżnienia.
W 2014 w czasie wręczania nagrody Buzdyganów, Wir – żołnierz Jednostki Wojskowej Komandosów, ratownik pola walki – przekazał swoją nagrodę Halinie Jędrzejewskiej.

</doc>
<doc id="3165308" url="https://pl.wikipedia.org/wiki?curid=3165308" title="Shōsō-in">
Shōsō-in

 – dawny japoński skarbiec cesarski, znajdujący się w pobliżu świątyni Tōdai-ji w Narze.
Budynek skarbca został wzniesiony około 760 roku. Jest to drewniana budowla w stylu "azekura-zukuri" wykonana z japońskiego cyprysu o wymiarach 33×9,4 m i 14,24 m wysokości. Pokryta jest spadzistym dachem z ceramicznej dachówki. Podłoga znajduje się 2,7 metra nad ziemią i jest zabezpieczona przed wilgocią kamiennym fundamentem. Wewnątrz znajdują się trzy pomieszczenia, gdzie zgromadzono zbiór ponad 9 tysięcy cennych przedmiotów, którego zaczątkiem była prywatna kolekcja cesarza Shōmu (pan. 724-749). Są to rozmaitego rodzaju akcesoria dworskie, buddyjskie przedmioty liturgiczne, bogate stroje, lekarstwa, ceramika, broń, obrazy, instrumenty muzyczne, rzeźby czy perfumy. Wiele z nich pochodzi z terenów środkowej Azji i dotarło do Japonii poprzez Chiny jedwabnym szlakiem. Tworzenie kolekcji zakończono w 950 roku, kiedy to skarbiec został zamknięty i opieczętowany. Ponownie otwarto go dopiero w 1883 roku.
Zbiory zgromadzone w Shōsō-in w większości zachowały się w bardzo dobrym stanie i stanowią dziś cenne źródło historyczne. Po II wojnie światowej kolekcję przeniesiono z dotychczasowego drewnianego budynku do nowo wybudowanych magazynów, gdzie znajduje się pod stałą opieką konserwatorską. Jedynie raz w roku, na początku października, niewielka część skarbów eksponowana jest publicznie na wystawie w Muzeum Narodowym w Narze.

</doc>
<doc id="3165318" url="https://pl.wikipedia.org/wiki?curid=3165318" title="Pumpsie Green">
Pumpsie Green

Pumpsie Green, właśc. Elijah Jerry Green (ur. 27 października 1933 w Boley, zm. 17 lipca 2019 w San Leandro) – amerykański baseballista, który występował głównie na pozycji drugobazowego i łącznika, pierwszy Afroamerykanin w Boston Red Sox.
Karierę rozpoczął w 1953 roku w zespole niższej ligi Wenatchee Chiefs, następnie grał w Stockton Ports, skąd w lutym 1956 przeszedł do organizacji Boston Red Sox. Po występach w klubach farmerskich Red Sox, między innymi w Minneapolis Millers, reprezentującym poziom Triple-A, 21 lipca 1959 zadebiutował w Major League Baseball w meczu przeciwko Chicago White Sox jako pinch runner i jednocześnie Boston Red Sox został ostatnim klubem w MLB, który przełamał bariery rasowe.
W grudniu 1962 w ramach wymiany zawodników przeszedł do New York Mets, w którym występował przez sezon. Grał jeszcze w zespołach farmerskich Mets i Detroit Tigers. Karierę zakończył w 1965 roku.

</doc>
<doc id="3165319" url="https://pl.wikipedia.org/wiki?curid=3165319" title="Kazuo Kimura">
Kazuo Kimura

 – japoński lekkoatleta, skoczek wzwyż.
Szósty zawodnik igrzysk olimpijskich w Amsterdamie (1928, z wynikiem 1,88) oraz igrzysk olimpijskich w Los Angeles (1932, z rezultatem 1,94).
Dwukrotny srebrny medalista igrzysk Dalekiego Wschodu (1927 i 1930).
Złoty medalista letnich mistrzostw świata studentów (1928) oraz srebrny międzynarodowych igrzysk uniwersyteckich (1930).
W 1930 zwyciężył z wynikiem 1,85 podczas mityngu w Warszawie, w którym brała udział m.in. akademicka reprezentacja Japonii.
Dwukrotny rekordzista kraju:

</doc>
<doc id="3165320" url="https://pl.wikipedia.org/wiki?curid=3165320" title="James Deano">
James Deano

James Deano, właściwie Olivier Nardin (ur. 6 listopada 1979 w Braine-l'Alleud) – belgijski raper, aktor i pisarz.

</doc>
<doc id="3165328" url="https://pl.wikipedia.org/wiki?curid=3165328" title="Franco Citti">
Franco Citti

Franco Citti (ur. 23 kwietnia 1935 w Rzymie, zm. 14 stycznia 2016 tamże) – włoski aktor filmowy. 
Życiorys.
Urodził się i wychował w Fiumicino w prowincji Rzymu. Jego ojciec Franco Citta był aktorem. Dorastał wraz z bratem Sergio (1933–2005), który później został niezależnym reżyserem. Był robotnikiem, zanim na początku lat 50. poznał Pier Paolo Pasoliniego, wówczas początkującego poetę i nauczyciela szkoły podstawowej. 
W 1961 Pasolini wybrał go do głównej roli w filmie "Włóczykij" (1961), za którą zdobył nominację do nagrody BAFTA na 16. ceremonii wręczenia nagród Brytyjskiej Akademii Filmowej. 
W 1967 wystąpił w roli tytułowej "Króla Edypa" w wersji Pasoliniego. Pojawił się w dramacie Valerio Zurliniego "Seduto alla sua destra" (1968), komedii "Domek na plaży" ("Casotto", 1977) u boku Michele Placido, Jodie Foster i Catherine Deneuve, dramacie Bernarda Bertolucciego "Księżyc" ("La Luna", 1979) z Jill Clayburgh i Veronicą Lazar oraz telewizyjnym dramacie muzycznym WDR "Męczeństwo św. Sebastiana" ("Das Martyrium des heiligen Sebastian", 1984) jako prefekt z Michaelem Biehnem i Nicholasem Clayem.
W filmie Francisa Forda Coppoli "Ojciec chrzestny" ("The Godfather", 1972) i "Ojciec chrzestny III" ("The Godfather Part III", 1990) pojawił się jako Calo, ochroniarz Michaela Corleone’a, wypowiadając kwestię - „Na Sycylii kobiety są bardziej niebezpieczne niż strzelby”.
Grał także w teatrze w spektaklach: "Giganci z gór" ("I giganti della montagna", 1989) Luigi Pirandello, "Tamerlan Wielki" ("Tamerlano il Grande", 1991) Christophera Marlowe’a i "Salomé" (1983) wg Oscara Wilde’a jako Jan Chrzciciel.
Citti spędził ostatnie lata swojego życia na wózku inwalidzkim po trzech kolejnych wypadkach. W 2015 wziął udział w meczu piłki nożnej z okazji czterdziestej rocznicy śmierci Pier Paolo Pasoliniego, z którym był związany. Zmarł 14 stycznia 2016 w swoim domu na przedmieściach Rzymu w wieku 80 lat. Oficjalną informację o jego śmierci podał jego przyjaciel Ninetto Davoli.

</doc>
<doc id="3165329" url="https://pl.wikipedia.org/wiki?curid=3165329" title="Stefan Sobczak">
Stefan Sobczak

Stefan Sobczak vel Stefan Sobczuk (ur. 15 stycznia 1913 w Metelinie, zm. 1989) – pułkownik Ludowego Wojska Polskiego, funkcjonariusz aparatu bezpieczeństwa PRL.
Życiorys.
Syn Grzegorza i Tekli. W czerwcu 1941 roku powołany do służby w Armii Czerwonej. W sierpniu 1943 roku odkomenderowany do tworzonego 1 Korpusu Polskich Sił Zbrojnych w ZSRR, przydzielony do 1 Pułku Czołgów i wyznaczony na stanowisko lektora. W październiku 1943 roku został zastępcą dowódcy 3 Pułku Czołgów, a w grudniu tego roku zastępcą dowódcy brygady pancernej. W marcu 1944 roku mianowany szefem grupy operacyjnej. 
24 lipca 1944 roku przeniesiony do służby w Resorcie Bezpieczeństwa Publicznego i wyznaczony na stanowisko kierownika wydziału śledczego w Lublinie. 25 sierpnia 1946 roku został naczelnikiem Wydziału Specjalnego w Gabinecie Ministra Bezpieczeństwa Publicznego. Od 15 lutego 1947 zastępca dyrektora Departamentu I MBP. Funkcję tę sprawował do 31 marca 1949 roku.
1 kwietnia 1949 objął stanowisko zastępcy dowódcy do spraw zwiadu Wojsk Ochrony Pogranicza. 2 sierpnia 1955 objął stanowisko dowódcy WOP, lecz już 10 listopada tego roku został odwołany i skierowany w charakterze słuchacza do Wojskowego Instytutu Ministerstwa Spraw Wewnętrznych ZSRR. Od 16 listopada 1956 roku, po powrocie do kraju, pozostawał w dyspozycji dowódcy Wojsk Wewnętrznych. 11 lutego 1957 roku został szefem Inspektoratu Wojsk Wewnętrznych, a 3 września 1958 roku szefem Zarządu Organizacyjno-Wojskowego Ministerstwa Spraw Wewnętrznych. 15 stycznia 1963 roku skierowany do dyspozycji szefa departamentu Kadr MSW, a 20 lutego tego wyznaczony na stanowisko zastępcy dyrektora Biura „C” MSW. Służbę na tym stanowisku pełnił do 31 stycznia 1968 roku. Pochowany na cmentarzu Powązki Wojskowe w Warszawie (kwatera HIV-2-7).

</doc>
<doc id="3165330" url="https://pl.wikipedia.org/wiki?curid=3165330" title="NVPI">
NVPI

NVPI – holenderska organizacja przemysłu rozrywkowego reprezentująca interesy większości holenderskich firm muzycznych, wydawców treści audiowizualnych na nośnikach cyfrowych i internetowych oraz wydawców gier i innych interaktywnego oprogramowania.
NVPI jest federacją składająca się z: NVPI Audio, NVPI Video i NVPI Interactief, z których każda jest administrowana przez odrębne zarządy. NVPI Interactief jest członkiem europejskiej organizacji ISFE.
NVPI reprezentuje przemysł rozrywkowy w rządzie, prasie i polityce.
Organizacja zajmuje się przyznawaniem certyfikatów sprzedaży, tj. złotych i platynowych płyt.

</doc>
<doc id="3165332" url="https://pl.wikipedia.org/wiki?curid=3165332" title="Jestem po prostu...">
Jestem po prostu...

Jestem po prostu... Nowe stare piosenki – solowy album polskiej wokalistki Krystyny Prońko, na który składają się polskie standardy z lat 50., 60. i 70. zaśpiewane przez artystkę w nowych aranżacjach.
Płyta CD została wyprodukowana i wydana w grudniu 2006 przez P.M. Krystyna Prońko (PMCD 008). Album promowały single „Dzisiaj nagle wymyśliłam ciebie" oraz „Pierwszy siwy włos" wydane przez tę samą wytwórnię.

</doc>
<doc id="3165336" url="https://pl.wikipedia.org/wiki?curid=3165336" title="Masako Shinpo">
Masako Shinpo

 – japońska lekkoatletka, oszczepniczka.
Czwarta zawodniczka igrzysk olimpijskich w Los Angeles (z wynikiem 39,08).
Trzykrotna rekordzistka kraju:

</doc>
<doc id="3165338" url="https://pl.wikipedia.org/wiki?curid=3165338" title="Chakak Arab">
Chakak Arab

Chakak Arab (perski: خاكك عرب) – miejscowość w południowym Iranie, w ostanie Fars.
W 2006 roku miejscowość liczyła 1474 mieszkańców w 232 rodzinach.

</doc>
<doc id="3165341" url="https://pl.wikipedia.org/wiki?curid=3165341" title="Miotacz ognia LPO-50">
Miotacz ognia LPO-50

LPO-50 ("Liogkij Piechotnyj Ogniemiot obrazca 1950 goda"; pol. "lekki miotacz ognia piechoty wz. 1950") – radziecki miotacz ognia wprowadzony do służby w latach 50. XX wieku. 
Miotacz ognia LPO-50 został skonstruowany tak, aby zminimalizować niebezpieczeństwo dla obsługującego go żołnierza. Do wydmuchu mieszanki paliwowej nie użyto sprężonego gazu (uszkodzenie takiego zbiornika skutkowałoby jego natychmiastowym rozerwaniem). Zamiast tego wykorzystano mechanizm pirotechniczny. Podczas jednego strzału, w ciągu ok. 2 sekund opróżnieniu ulegał cały zbiornik mieszanki zapalającej, dlatego też żołnierz miał na plecach trzy takie zbiorniki, każdy o pojemności ok. 3,3 l. Tak więc żołnierz obsługujący LPO-50 mógł oddać 3 strzały.
Paliwem wykorzystanym w miotaczu ognia LPO-50 mogła być benzyna lub olej napędowy, jednak w celu zwiększenia zasięgu, zalecano dodanie do paliwa zagęszczacza, którym był środek żelujący NK lub OP-2.
Miotacze ognia LPO-50 znajdowały się na wyposażeniu armii państw Układu Warszawskiego, m.in. ZSRR, Polski i NRD. Produkowane były także na licencji w Rumunii. W Polsce zostały wprowadzone w połowie lat 50. i w latach 80. stanowiły nadal uzbrojenie sześciu plutonów: w 6 Pomorskiej Dywizji Powietrznodesantowej, 7 Dywizji Desantowej i czterech batalionach obrony przeciwchemicznej. Wycofane do początku XXI wieku. Na wyposażeniu WP były jeszcze w XXI w .
Związek Socjalistycznych Republik Radzieckich, jeszcze przed ochłodzeniem się stosunków dyplomatycznych w latach 60. XX wieku przekazał Chinom sporą liczbę miotaczy LPO-50, a także licencję na ich produkcję. Produkowane w Chinach miotacze oznaczono jako Typ 58. Na ich bazie powstały także konstrukcje zmodernizowane: Typ 02 (zastosowanie nowej prądownicy) i Typ 02A (użycie dwóch zbiorników na mieszankę, zamiast trzech).
Następcą LPO-50 był rakietowy miotacz ognia RPO Ryś.

</doc>
<doc id="3165342" url="https://pl.wikipedia.org/wiki?curid=3165342" title="Motocyklowe Grand Prix Hiszpanii 2014">
Motocyklowe Grand Prix Hiszpanii 2014

Motocyklowe Grand Prix Hiszpanii 2014 – czwarta eliminacja Motocyklowych Mistrzostw Świata, rozegrana 4 maja 2014 na torze Circuito Permanente de Jerez w Jerez de la Frontera.

</doc>
<doc id="3165346" url="https://pl.wikipedia.org/wiki?curid=3165346" title="Moraschun-e Olja">
Moraschun-e Olja

Moraschun-e Olja – wieś w południowym Iranie, w ostanie Fars. W 2006 roku miejscowość liczyła 690 mieszkańców w 148 rodzinach.

</doc>
<doc id="3165352" url="https://pl.wikipedia.org/wiki?curid=3165352" title="Tal-e Afghani">
Tal-e Afghani

Tal-e Afghani (perski: تل افغاني) – wieś w południowym Iranie, w ostanie Fars. W 2006 roku miejscowość liczyła 517 mieszkańców w 99 rodzinach.

</doc>
<doc id="3165354" url="https://pl.wikipedia.org/wiki?curid=3165354" title="Kożańska Ikona Matki Bożej">
Kożańska Ikona Matki Bożej

Kożańska Ikona Matki Bożej – ikona Matki Bożej przechowywana w cerkwi Podwyższenia Krzyża Pańskiego w Kożanach. Czczona lokalnie jako cudotwórcza.
Opis.
Według historyków sztuki ikona reprezentuje typ Hodigitria. W prawosławnej oraz unickiej tradycji łączy się ją z typem Eleusa (cs. "Umilenije") i uznaje za wariant Włodzimierskiej Ikony Matki Bożej.
Ikonę napisano na płótnie naklejonym na deskę olchową. Na ikonie ukazano Matkę Boża zwróconą 3/4 w prawą stronę, z Dzieciątkiem Jezus na lewym ramieniu. Prawa dłoń Maryi znajduje się na wysokości kolan Jezusa. Dzieciątko patrzy wprost na widza, wskazując dwoma palcami prawej ręki w kierunku twarzy matki. W drugiej ręce trzyma zamkniętą księgę. Włosy Dzieciątka są falujące, koloru ciemnobrązowego. Karnacje postaci mają barwę ciemnougrową, z dodatkiem brązu i różu na policzkach. Na ikonę nałożona jest rokokowa koszulka z 1843. Spod niej widoczne są jedynie twarze i dłonie obydwu postaci oraz stopy Dzieciątka. Na głowach Maryi i Dzieciątka znajdują się korony. Na początku XX wieku wizerunek został wstawiony do ozdobnego kiotu. Eksponowany jest dla celów kultowych przed ikonostasem parafialnej cerkwi w Kożanach, po prawej stronie.
Historia.
Obraz datowany jest na I poł. XVII w.. Sławę cudownego zyskał najpóźniej w XVIII stuleciu; wiadomo przy tym, że cerkiew była ośrodkiem szczególnego kultu maryjnego już w wieku XVII, gdy szczególnie uroczyście obchodzone w niej święto Narodzenia Matki Bożej. W protokole wizytacji unickiej cerkwi w Kożanach z 1773 zapisano, iż przy wystawionej w ołtarzu bocznym ikonie maryjnej znajdowały się wota dziękczynne. Wcześniej, w 1761, w parafii kożańskiej powstało bractwo Miłosierdzia Matki Bożej. Kult wizerunku trwał także po synodzie połockim, na którym parafie unickie na Podlasiu włączono do Rosyjskiego Kościoła Prawosławnego.
W latach 70. XIX w. cerkiew w Kożanach, jako stara i zniszczona, została rozebrana, a z materiału uzyskanego w ten sposób zbudowano cerkiew św. Jerzego w Rybołach. Do niej też przeniesiono Kożańską Ikonę Matki Bożej. Nową świątynię w Kożanach wzniesiono dopiero w latach 1883-1886. Po kolejnej dekadzie starań kożańska parafia uzyskała decyzję władz eparchii wileńskiej i litewskiej nakazującą parafii w Rybołach zwrot ikony. Tak też się stało. Od 1906 przy cerkwi w Kożanach powtórnie założono bractwo maryjne.
W momencie wyjazdu prawosławnych mieszkańców Podlasia na bieżeństwo rodzina Oleksiuków z Kożan zabrała ze sobą ikonę, wyjeżdżając w głąb Rosji. Obraz towarzyszył rodzinie, gdy trafiła ona kolejno do Smoleńska i do guberni saratowskiej. Wystawiany był w cerkwiach w Diwowce, a następnie w Jekatierinowce. Po 1918 Oleksiukowie, razem z wizerunkiem, wrócili do wsi. Od tego momentu ikona stale znajduje się w cerkwi w Kożanach.

</doc>
<doc id="3165358" url="https://pl.wikipedia.org/wiki?curid=3165358" title="Maximiliano Bajter">
Maximiliano Bajter

Maximiliano Bajter Ugollini (ur. 1 marca 1986 w Montevideo) – urugwajski piłkarz występujący na pozycji prawego pomocnika, obecnie zawodnik meksykańskiego Veracruz.
Kariera klubowa.
Bajter pochodzi ze stołecznego miasta Montevideo i jest wychowankiem akademii juniorskiej tamtejszego zespołu CA Peñarol. Do pierwszej drużyny został włączony jako dwudziestolatek przez szkoleniowca Mario Saraleguiego i w urugwajskiej Primera División zadebiutował 16 czerwca 2006 w przegranym 1:5 spotkaniu z Montevideo Wanderers. Premierowe gole w najwyższej klasie rozgrywkowej strzelił natomiast 30 września tego samego roku w wygranej 4:2 konfrontacji z Rentistas, kiedy to dwukrotnie wpisywał się na listę strzelców. W tym samym sezonie 2006/2007 zdobył z Peñarolem tytuł wicemistrza kraju, lecz nie potrafił sobie wywalczyć miejsca w wyjściowym składzie. Podczas rozgrywek 2007/2008 zanotował kolejny tytuł wicemistrzowski, natomiast w sezonie 2009/2010 zanotował pierwsze w swojej karierze mistrzostwo Urugwaju, pozostając jednak głębokim rezerwowym drużyny prowadzonej przez trenera Diego Aguirre.
Latem 2010 Bajter na zasadzie wolnego transferu przeszedł do innego stołecznego zespołu, Centro Atlético Fénix, którego barwy reprezentował bez większych sukcesów przez rok, po czym wyjechał do Norwegii, na zasadzie sześciomiesięcznego wypożyczenia zasilając ekipę SK Brann z miasta Bergen, dołączając do swojego rodaka Diego Guastavino. W Tippeligaen zadebiutował 3 sierpnia 2011 w wygranym 3:2 meczu z Vikingiem, a na koniec sezonu zajął z nią czwarte miejsce w tabeli. Na początku 2013 roku został wypożyczony po raz kolejny, tym razem do chilijskiego Uniónu La Calera, w którego barwach 26 stycznia 2013 w wygranym 2:1 pojedynku z Antofagastą zadebiutował w tamtejszej Primera División. Pierwszą bramkę w lidze chilijskiej zdobył 16 lutego tego samego roku w wygranym 1:0 spotkaniu z Deportes Iquique, a ogółem w Uniónie spędził rok, będąc kluczowym zawodnikiem linii pomocy, jednak nie zdołał odnieść żadnego osiągnięcia.
W styczniu 2014 Bajter przeniósł się do meksykańskiego Tiburones Rojos de Veracruz, w tamtejszej Liga MX debiutując 4 stycznia 2014 w zremisowanym 1:1 meczu z Chiapas.

</doc>
<doc id="3165364" url="https://pl.wikipedia.org/wiki?curid=3165364" title="Skandal (film 1950)">
Skandal (film 1950)

Skandal (jap. "醜聞", "Shûbun") – japoński dramat filmowy z 1950 roku w reżyserii Akiry Kurosawy.
Fabuła.
Ichirō Aoye, sławny, młody malarz, podczas wakacji spotyka przypadkowo sławną, młodą śpiewaczkę, Miyako Saijō. Oboje są zakwaterowani w tym samym hotelu, więc mężczyzna proponuje, kobiecie podwiezienie jej do miejsca noclegu. Po drodze dostrzegają ich pracownicy magazynu brukowego "Miłostka". Proponują Saijō udzielenie wywiadu, a kiedy ta odmawia, z zemsty robią parze zdjęcie przy niewinnej dyskusji i publikują materiał z nagłówkiem: "Nowela o miłości Miyako Saijō". Prawnik Hiruta proponuje malarzowi pomoc i przekonuje go do pozwania magazynu. Aoye zgadza się na tę propozycję. Niestety, jakiś czas później, prawnik przyjmuje łapówkę od redaktora magazynu i porzuca sprawę, ponieważ potrzebuje pieniędzy dla swojej obłożnie chorej córki, Masako.

</doc>
<doc id="3165374" url="https://pl.wikipedia.org/wiki?curid=3165374" title="Liceum Ogólnokształcące im. Fryderyka Chopina w Sochaczewie">
Liceum Ogólnokształcące im. Fryderyka Chopina w Sochaczewie

Liceum Ogólnokształcące im. Fryderyka Chopina w Sochaczewie – szkoła publiczna, która swoją działalność rozpoczęła 1 września 1926 roku. Wówczas nosiła nazwę Gimnazjum Koedukacyjne Wydziału Powiatowego Sejmiku Sochaczewskiego.
Historia szkoły.
W momencie powstania w 1926 roku liceum było jedyną szkołą średnią na terenie ówczesnego powiatu. Pomysł utworzenia szkoły średniej w Sochaczewie powstał w 1924 r. Inicjatorami budowy byli przedstawiciele ówczesnej elity sochaczewskiej, m.in. : pierwszy w niepodległej Polsce starosta Sochaczewa – Włodzimierz Garbolewski, który ofiarował na rzecz szkoły teren pod jej budowę. Do współzałożycieli należą także: T. Ołpiński – ówczesny starosta sochaczewski, Zygmunt Repsz – właściciel młyna w Chodakowie oraz inżynierowie: Kazimierz Hugo – Bader i Stanisław Szubert. Projekt architektoniczny szkoły wykonał inżynier architekt Franciszek Wilczkowski.
W roku szkolnym 1926/1927 naukę w niej podjęło 30 uczniów. Szkoła miała charakter półprywatny. Ponieważ należało płacić wysokie czesne, do szkoły mogły uczęszczać tylko dzieci z zamożniejszych rodzin. Uboższym uczniom naukę umożliwiały stypendia fundowane przez bogatych mieszkańców Sochaczewa. Pierwszy egzamin dojrzałości odbył się w czerwcu 1930 r., a zdało go 6 abiturientów. Rok później Gimnazjum ukończyło 14 absolwentów.
Pierwotnie budynek szkoły stylizowany był na dworek szlachecki, nie posiadał też sali gimnastycznej, którą dobudowano w 1932 r. Do wybuchu II wojny światowej w 1939 r. gimnazjum ukończyło 155 osób. W historii szkoły wyjątkowo zapisały się egzaminy wstępne w roku 1939, szczególnie odbywający się 1 września egzamin z matematyki, który został przerwany wyciem syreny alarmowej ostrzegającej przed pierwszym nalotem niemieckim na miasto. W listopadzie, kiedy władze okupacyjne wydały nakaz zamknięcia wszystkich szkół średnich ogólnokształcących w kraju, rodzice uczniów zwrócili się do nauczycieli z prośbą o nauczanie ich dzieci. W taki oto sposób powstały pierwsze tajne komplety prowadzone przez Wandę Górko (język polski), Zofię Urbanowską (biologia, geografia), Władysława Nowakowskiego (matematyka, fizyka). Najpierw lekcje były prowadzone w domach nauczycieli, później również w mieszkaniach uczniów. Normalne lekcje w szkole zaczęły się odbywać 1 marca 1945 r.
Od początku istnienia w szkole powstawały organizacje młodzieżowe: samorząd szkolny, kółko samokształceniowe, koło sportowe, koło dramatyczne, drużyny harcerskie, a po wojnie także: koło teatralne, chór szkolny, kabaret uczniowski, SKS itp.
W 2016 roku odbył się z okazji 90-lecia szkoły zjazd absolwentów połączony z mszą, spotkaniami w klasach oraz Balem absolwentów w hotelu Chopin w Sochaczewie. Przygotowano książkę pamiątkową i wystawę zdjęć.
Patron.
Patronem liceum jest polski wybitny kompozytor i pianista Fryderyk Chopin, urodzony 1 marca 1810 (według oświadczeń samego artysty i jego rodziny) lub 22 lutego (według metryki chrztu, sporządzonej kilka tygodni po urodzeniu) we wsi Żelazowa Wola, położonej 8 km od Sochaczewa, na Mazowszu, w ówczesnym Księstwie Warszawskim. Ze względu na patronat w szkole często odbywają się konkursy związane z życiem i twórczością Chopina.
Primus Inter Pares.
Co roku szkoła nadaje ten tytuł najlepszemu uczniowi liceum. Musi on spełniać następujące kryteria:

</doc>
<doc id="3165375" url="https://pl.wikipedia.org/wiki?curid=3165375" title="Gallo Record Company">
Gallo Record Company

Gallo Record Company – największa w Afryce południowoafrykańska wytwórnia wydająca płyty muzyczne. Wytwórnia posiada 75% utworów muzycznych, które zostały nagrane w Republice Południowej Afryki.
Historia.
W 1939 roku wokół małego muzycznego sklepu detalicznego w centrum Johannesburga powstało Gramophone Record Company.
W 1985 roku GRC zostało włączone do Gallo Group. Peter Gallo zmienił nazwę firmy na Gallo–GRC. W 1989 roku nazwa firmy została skrócona do Gallo Record Company.
W 1996 roku Gallo zostało scalone z RPM Records. Rok później została wykupiona przez Tusk Music.
Gallo (Africa) Ltd. jest częścią Johnnic Communications. W maju 2006 roku z inicjatywy Warner Music International powstało Warner Music Gallo Africa, które rozszerzyło działalność firmy o wydania w dystrybucji elektronicznej.

</doc>
<doc id="3165376" url="https://pl.wikipedia.org/wiki?curid=3165376" title="Mistrzostwa Świata w Snookerze 2015">
Mistrzostwa Świata w Snookerze 2015

Mistrzostwa Świata w Snookerze 2015 (ang. 2015 Betfred World Snooker Championship) – najważniejszy a zarazem ostatni turniej snookerowy sezonu 2014/2015, rozgrywany w dniach 18 kwietnia – 4 maja 2015 w Crucible Theatre w Sheffield (Anglia). Była to 78. edycja mistrzostw świata. Obrońcą tytułu był Mark Selby, który przegrał w drugiej rundzie turnieju, pokonany przez Szkota, Anthony’ego McGilla 9:13.
Tytuł mistrza świata po raz pierwszy w swojej karierze zdobył Stuart Bingham, który w finałowym pojedynku pokonał mistrza świata z 2005, Anglika Shauna Murphy’ego 18-15.
Wstęp.
Mistrzostwa te po raz 38. były rozgrywane w Crucible Theatre. Spośród wszystkich aktywnych graczy snookerowych, najwięcej tytułów mistrzowskich miał przed turniejem Steve Davis (łącznie 6), który nie przeszedł przez kwalifikacje do Mistrzostw Świata w Snookerze 2015. Mark Selby bronił tytułu mistrzowskiego po raz pierwszy. Ostatnia skuteczna obrona tytułu mistrzowskiego miała miejsce w 2013 roku, kiedy Ronnie O’Sullivan po raz piąty w karierze wygrał snookerowe mistrzostwa świata. Ponadto w "erze Crucible" Stephen Hendry obronił tytuł mistrza świata w latach 1993–1995, zdobywając w latach 1992–1996 pięć tytułów mistrzowskich z rzędu, a Steve Davis w latach 1984, 1988 i 1989.
W tej edycji mistrzostw bierze udział wielu graczy, którzy w przeszłości sięgali po tytuł mistrzowski, poza wspomnianym Selby są to: O’Sullivan (5-krotny zdobywca tytułu), John Higgins (4-krotny zdobywca tytułu), Shaun Murphy, Neil Robertson oraz Ken Doherty. Wygranie Mistrzostw Świata w Snookerze, poza zdobyczą punktową oraz pieniężną wiąże się z rozstawieniem mistrza świata w turniejach, w których obowiązuje rozstawienie, ponadto mistrz świata przystępuje do obrony tytułu w przyszłym roku jako rozstawiony z numerem jeden.
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Kolejnych 14 miejsc zostało obsadzonych według kolejności na liście rankingowej na sezon 2014/2015. Z powodu choroby Allistera Cartera (walka z rakiem) jego miejsce w rankingu zostało "zamrożone" na obecny sezon i zawodnik mimo że nie znajduje się w top 16 rankingu obecnego sezonu, był pewny gry w fazie telewizyjnej. Sytuacja ta dotyczy tylko obecnych rozgrywek. 
Zawodnicy nierozstawieni.
Poniżsi zawodnicy uzyskali awans do mistrzostw świata poprzez udział w kwalifikacjach:
Przebieg turnieju.
Runda 1.
Mark Selby – Kurt Maflin.
Wyniki meczu: 10-9
Stephen Maguire – Anthony McGill.
Wyniki meczu: 9-10
Joe Perry – Zhang Anda.
Wyniki meczu: 10-4
Shaun Murphy – Robin Hull.
Wyniki meczu: 10-3
Barry Hawkins – Matthew Selt.
Wyniki meczu: 10-9
Mark Allen – Ryan Day.
Wyniki meczu: 10-3
Allister Carter – Alan McManus.
Wyniki meczu: 10-5
Neil Robertson – Jamie Jones.
Wyniki meczu: 10-2
Ding Junhui – Mark Davis.
Wyniki meczu: 10-7
John Higgins – Robert Milkins.
Wyniki meczu: 10-5
Marco Fu – Jimmy Robertson.
Wyniki meczu: 10-6
Judd Trump – Stuart Carrington.
Wyniki meczu: 10-6
Ricky Walden – Graeme Dott.
Wyniki meczu: 8-10
Stuart Bingham – Robbie Williams.
Wyniki meczu: 10-7
Mark Williams – Matthew Stevens.
Wyniki meczu: 2-10
Ronnie O’Sullivan – Craig Steadman.
Wyniki meczu: 10-3
Runda 2.
Mark Selby – Anthony McGill.
Wyniki meczu: 9–13
Joe Perry – Shaun Murphy.
Wyniki meczu: 5–13
Barry Hawkins – Mark Allen.
Wyniki meczu: 13–11
Allister Carter – Neil Robertson.
Wyniki meczu: 5–13
Ding Junhui – John Higgins.
Wyniki meczu: 13–9
Marco Fu – Judd Trump.
Wyniki meczu: 8–13
Graeme Dott – Stuart Bingham.
Wyniki meczu: 5–13
Matthew Stevens – Ronnie O’Sullivan.
Wyniki meczu: 5–13
Ćwierćfinały.
Anthony McGill – Shaun Murphy.
Wyniki meczu: 8–13
Barry Hawkins – Neil Robertson.
Wyniki meczu: 13–12
Ding Junhui – Judd Trump.
Wyniki meczu: 4–13
Stuart Bingham – Ronnie O’Sullivan.
Wyniki meczu: 13–9
Półfinały.
Shaun Murphy – Barry Hawkins.
Wyniki meczu: 17–9
Judd Trump – Stuart Bingham.
Wyniki meczu: 16–17
Finał.
Shaun Murphy – Stuart Bingham.
Wyniki meczu: 15-18
Kwalifikacje.
Mecze kwalifikacji były rozegrane w dniach 7–15 kwietnia. Wszystkie mecze były rozegrane w Ponds Forge International Sports Centre w Sheffield. Każdy mecz był grany do 10 wygranych frejmów.

</doc>
<doc id="3165377" url="https://pl.wikipedia.org/wiki?curid=3165377" title="Oscar Boniek García">
Oscar Boniek García



</doc>
<doc id="3165381" url="https://pl.wikipedia.org/wiki?curid=3165381" title="Akemi Matsuno">
Akemi Matsuno

 – japońska lekkoatletka, biegaczka długodystansowa.
Podczas igrzysk olimpijskich w Seulu (1988) odpadła w eliminacjach na 10 000 metrów z czasem 32:19,57.
Na mistrzostwach świata w 1991 także odpadła w eliminacjach na 10 000 metrów (z rezultatem 32:31,18).
Na mistrzostwach świata w 1993 zajęła 11. miejsce w maratonie z czasem 2:38:04.
40. (1988) i 38. (1989) zawodniczka mistrzostw świata w biegach przełajowych.
Brązowa medalistka igrzysk azjatyckich w biegu na 10 000 metrów (1990).
Dwukrotna mistrzyni Japonii w biegu na 10 000 metrów (1988 i 1990).
Dwukrotna rekordzistka kraju w biegu na 10 000 metrów:
W czasie kariery sportowej, przy wzroście 148 cm, ważyła ok. 33–35 kg.

</doc>
<doc id="3165389" url="https://pl.wikipedia.org/wiki?curid=3165389" title="LPO-50">
LPO-50



</doc>
<doc id="3165391" url="https://pl.wikipedia.org/wiki?curid=3165391" title="Pięść Gwiazd Północy">
Pięść Gwiazd Północy

 – shōnen manga autorstwa Buronsona, wydawana w latach 1983–1988. Na jej podstawie powstał także serial anime, emitowany w latach 1984–1987.
W Polsce licencję na wydanie mangi wykupiło wydawnictwo Japonica Polonica Fantastica.
Opis fabuły.
Zarówno w mandze, jak i anime, przedstawiony jest świat po apokalipsie, w którym władzę sprawują genetycznie zmodyfikowane mutanty, natomiast ludzie są niewolnikami. W takim świecie rywalizację toczą dwie szkoły – Hokuto oraz Nanto. Głównym bohaterem jest Kenshiro – prawowity następca przywódcy szkoły Hokuto. Jego głównym antagonistą jest przywódca Nanto – Shin, który uprowadził także dziewczynę Kenshiro, Yurię.
Obsada.
Lista dubbingowanych postaci:
Odbiór.
Zarówno anime jak i manga spotkały się z pozytywną krytyką. Manga, jako jedna z nielicznych osiągnęła granicę 100 milionów sprzedanych egzemplarzy. W 2005 roku, kiedy TV Asahi zrobiła ranking 100 najlepszych anime, Hokuto no Ken uplasowało się na 26 pozycji. Polskojęzyczny magazyn tanuki.pl także przychylnie ocenił Hokuto no Ken. Według opinii redakcji – manga uzyskała ocenę 8/10, podobnie jak anime, zdaniem recenzenta.
Akira Kamiya, za rolę Kenshiro, czterokrotnie otrzymał nagrodę magazynu Animage – Anime Grand Prix, w kategorii „najlepszy seiyū”. Zwyciężył w latach: 1984, 1985, 1987 i 1988.

</doc>
<doc id="3165395" url="https://pl.wikipedia.org/wiki?curid=3165395" title="Runtuna">
Runtuna

Runtuna – miejscowość ("tätort") w Szwecji, w regionie administracyjnym ("län") Södermanland (gmina Nyköping).
W 2015 roku Runtuna liczyła 247 mieszkańców.
Położenie.
Położona ok. 20 km na północ od Nyköping, w prowincji historycznej ("landskap") Södermanland.
Demografia.
Liczba ludności tätortu Runtuna w latach 1975–2015:

</doc>
<doc id="3165396" url="https://pl.wikipedia.org/wiki?curid=3165396" title="Ahmad Mu’ajtik">
Ahmad Mu’ajtik

Ahmad Umar Ahmad Mu’ajtik (arab. أحمد عمر أحمد معيتيق, "Aḥmad ʿUmar Aḥmad Muʿaytīq"; ur. 1972 w Misracie) – libijski biznesmen i polityk, zastępca premiera Libii w Rządzie Pojednania Narodowego.
Ahmad Mu’ajtik jest politykiem niezależnym, jednak silnie wspieranym przez utworzoną przez Bractwo Muzułmańskie, Partię Sprawiedliwości i Rozwoju. Miał zastąpić na stanowisku Abd Allaha as-Saniego, który zrezygnował z piastowania stanowiska.
Mu’ajtik został wybrany premierem po wygranej elekcji w Powszechnym Kongresie Narodowym. W I turze pośredniego głosowania pokonał Umara al-Hasiego stosunkiem głosów 73-43. W kolejnym głosowaniu otrzymał 113 z 185 głosów, jednak nie mógł zostać zaprzysiężony, gdyż wymagane kworum wyniosło 120 głosów. W trzecim głosowaniu poparło go 121 deputowanych. W czasie formowania gabinetu w Libii doszło do zbrojnego buntu gen. Haftara, który deklarował "oczyszczenie parlamentu z islamistów". Po sformułowaniu gabinetu, 25 maja 2014 otrzymał wotum zaufania (83-12), a dzień później został zaprzysiężony.
Sformowanie nowego gabinetu spotkało się z oporem środowisk opozycyjnych i ustępującego rządu as-Saniego. 9 czerwca 2014 sąd uznał wybór Mu'ajtika na szefa rządu za sprzeczny z tymczasową konstytucją. Nieuznawany przez część środowisk politycznych premier był zmuszony ustąpić. Abd Allah as-Sani pozostał na stanowisku premiera.
Po rozmowach pokojowych prowadzonych przez Organizację Narodów Zjednoczonych i podpisaniu Libijskiego Porozumienia Politycznego, został wybrany zastępcą premiera w Rządzie Pojednania Narodowego oraz wiceprezydentem nowo utworzonej Rady Prezydenckiej. 
Jest on siostrzeńcem byłego przewodniczącego Rady Państwa Libii - Abdulrahmana Sewehliego i prawnukiem Ramadana Sewehliego.

</doc>
<doc id="3165397" url="https://pl.wikipedia.org/wiki?curid=3165397" title="Pierzchno (osada leśna w województwie śląskim)">
Pierzchno (osada leśna w województwie śląskim)

Pierzchno – osada leśna w Polsce położona w województwie śląskim, w powiecie kłobuckim, w gminie Wręczyca Wielka.
W latach 1975–1998 miejscowość położona była w województwie częstochowskim.

</doc>
<doc id="3165399" url="https://pl.wikipedia.org/wiki?curid=3165399" title="Dendryt (matematyka)">
Dendryt (matematyka)



</doc>
<doc id="3165405" url="https://pl.wikipedia.org/wiki?curid=3165405" title="Queen Anne’s Gate 16/18">
Queen Anne’s Gate 16/18

Queen Anne’s Gate 16/18 – w latach 1884–1966 adres siedziby brytyjskich służb wywiadowczych.
Pod tym londyńskim adresem, naprzeciwko St. James Park stał niewielki dom, gdzie od 1884 do 1901 mieściła się siedziba wywiadu brytyjskiej armii. W 1909 zorganizowano tam siedzibę - biuro i oficjalną rezydencję - kpt. Mansfielda Cumminga, pierwszego szefa Secret Intelligence Service (MI6). Na jego polecenie budynek połączono tajnym przejściem z główną siedzibą MI6, Broadwayem.
Cumming urzędował w tym gmachu do 1923, pozostawiając go swoim następcom aż do 1966 - wtedy to 
obiekt przeniesiono do nowoczesnego Vauxhall Cross - Vauxhall.

</doc>
<doc id="3165406" url="https://pl.wikipedia.org/wiki?curid=3165406" title="Luis López (honduraski piłkarz)">
Luis López (honduraski piłkarz)

Luis Aurelio „Buba” López Fernández (ur. 13 września 1993 w San Pedro Sula) – honduraski piłkarz występujący na pozycji bramkarza, zawodnik Realu España. Od 2015 reprezentant Hondurasu. 
Życiorys.
Kariera klubowa.
Wychowanek Realu España. W latach 2013–2017 zawodnik honduraskiego klubu Real CD España z Liga Nacional de Fútbol Profesional de Honduras w którym rozegrał 124 spotkania i pomógł drużynie zdobyć mistrzostwo Apertura 2017. 24 stycznia 2018 podpisał kontrakt z amerykańską drużyną Los Angeles FC z Major League Soccer, skąd wypożyczony był do Orange County SC z USL Championship.
1 stycznia 2019 ponownie trafił do Realu CD España.
Kariera reprezentacyjna.
López został włączony do kadry Hondurasu U-23 na konkurs piłkarski podczas Letnich Igrzyskach Olimpijskich 2016 w Rio de Janeiro. 
Znalazł się w kadrze Hondurasu na Mistrzostwa Świata 2014. W seniorskiej reprezentacji Hondurasu zadebiutował 4 września 2015 na stadionie Estadio Guillermo Soto Rosa (Mérida, Wenezuela) w wygranym 3:0 meczu towarzyskim przeciwko Wenezueli. Wystąpił podczas turnieju Złoty Puchar CONCACAF 2017. 

</doc>
<doc id="3165409" url="https://pl.wikipedia.org/wiki?curid=3165409" title="Trofeo Zerneri Acciai 2014">
Trofeo Zerneri Acciai 2014

Trofeo Zerneri Acciai 2014 – zawody lekkoatletyczne w konkurencjach wielobojowych rozegrane 2 i 3 maja we włoskiej Florencji. Mityng był drugą odsłoną cyklu IAAF Combined Events Challenge w sezonie 2014.
Linki zewnętrzne.
 

</doc>
<doc id="3165411" url="https://pl.wikipedia.org/wiki?curid=3165411" title="Mikołaj Janowicz Jurowski">
Mikołaj Janowicz Jurowski

Mikołaj Janowicz Jurowski herbu Przyjaciel (ur. ok. 1610, zm. ok. 1660) – stolnik wołkowyski w latach 1645–1660, właściciel majętności Jurewicze w powiecie grodzieńskim.
Poseł na sejm konwokacyjny 1648 roku z powiatu wołkowyskiego elektor Jana II Kazimierza. 17 października 1655 roku złożył przysięgę na wierność carowi Aleksemu Michajłowiczowi. Jego żoną była Anna Kurcz.

</doc>
<doc id="3165413" url="https://pl.wikipedia.org/wiki?curid=3165413" title="Stavsjö">
Stavsjö

Stavsjö – miejscowość ("tätort") w Szwecji, położona w regionie administracyjnym ("län") Södermanland (gmina Nyköping).
Miejscowość położona jest ok. 35 km na zachód od Nyköping w prowincji historycznej ("landskap") Södermanland, nad jeziorem Stavsjön. Na północ od Stavsjö przebiega trasa europejska E4.
W 2010 r. Stavsjö liczyło 212 mieszkańców.

</doc>
<doc id="3165415" url="https://pl.wikipedia.org/wiki?curid=3165415" title="Ponce Grand Prix 2014">
Ponce Grand Prix 2014

Ponce Grand Prix 2014 – mityng lekkoatletyczny, który rozegrano 17 maja 2014 w Ponce w Portoryko. Zawody były kolejną odsłoną cyklu World Challenge Meetings rozgrywanego pod egidą IAAF.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="3165417" url="https://pl.wikipedia.org/wiki?curid=3165417" title="155 mm haubica mle 1904">
155 mm haubica mle 1904

Obusier de 155 mm CTR modèle 1904 – francuska haubica zaprojektowana przed I wojną światową.
Haubica mle 1904 powstała na początku XX wieku jako działo stromotorowe, przeznaczone stricte do prowadzenia walki manewrowej. Dlatego też podstawowym założeniem podczas jej projektowania było zapewnienie możliwie najszybszego zajęcia stanowiska do strzału. Głównym konstruktorem działa był płk. Emile Rimailho, twórca słynnej armaty mle 1897.
Do roku 1914 powstało ok. 100 haubic tego wzoru. Wybuch I wojny światowej i realia wojny pozycyjnych szybko zweryfikowało przydatność haubic mle 1904. W maju 1915 roku po drugiej bitwie pod Artois uznano, że mała szybkostrzelność haubic mle 1904 uniemożliwia przeprowadzenie skutecznego przygotowania artyleryjskiego, które poprzedzałoby natarcie piechoty na okopy nieprzyjaciela. Wobec tego na wyposażenie armii francuskiej przyjęto haubice mle 1915, a potem także mle 1917 Schneider, które zastąpiły stare działa mle 1904.

</doc>
<doc id="3165422" url="https://pl.wikipedia.org/wiki?curid=3165422" title="IAAF World Challenge Beijing 2014">
IAAF World Challenge Beijing 2014

IAAF World Challenge Beijing 2014 – mityng lekkoatletyczny, który odbył się 21 maja w stolicy Chin – Pekinie. Zawody były kolejną odsłoną cyklu World Challenge Meetings rozgrywanego pod egidą IAAF.
Rekordy.
Podczas mityngu ustanowiono 4 krajowe rekordy w kategorii seniorów:

</doc>
<doc id="3165423" url="https://pl.wikipedia.org/wiki?curid=3165423" title="Idiota (film 1951)">
Idiota (film 1951)

 – japoński dramat filmowy z 1951 roku w reżyserii Akiry Kurosawy. Adaptacja powieści „Idiota” Fiodora Dostojewskiego. Zdjęcia nakręcono na wyspie Hokkaido.
Początkowa wersja „Idioty” miała składać się z dwóch części, trwających razem 265 minut. Jednak wytwórnia filmowa Shōchiku odpowiedzialna za produkcję, zmusiła Kurosawę do skrócenia filmu o połowę. Reżyserowi nie spodobał się ten pomysł. Stwierdził on, że równie dobrze można byłoby przeciąć taśmę filmową wzdłuż. Ostatecznie "Idiota" został przekazany do dystrybucji w wersji 166 minutowej.
Fabuła.
Kinji Kameda, mający za sobą pobyt w więzieniu na Okinawie, wyrusza na Hokkaido, gdzie nawiązuje znajomość z dwiema kobietami, Taeko i Ayako. Ta pierwsza zakochuje się w nim, ale jest z kolei darzona uczuciem przez Denkichiego Akamę. Kiedy ten uświadamia sobie, że nigdy nie będzie mu dane związać się z Taeko, planuje popełnienie zbrodni.
Obsada.
a także

</doc>
<doc id="3165425" url="https://pl.wikipedia.org/wiki?curid=3165425" title="Tomasz Sieradzan">
Tomasz Sieradzan

Tomasz Sieradzan (ur. 20 kwietnia 1993) – polski lekkoatleta, sprinter.
Srebrny medalista halowych mistrzostw Polski w sztafecie 4 × 400 metrów (2014). Brązowy medalista mistrzostw Polski w tej konkurencji (2014).

</doc>
<doc id="3165428" url="https://pl.wikipedia.org/wiki?curid=3165428" title="Les Wade">
Les Wade

Leslie Paul "Les" Wade (ur. 8 kwietnia 1909 w Montrealu, zm. 5 maja 1980 w Ithace) – kanadyjski lekkoatleta, średniodystansowiec.
Na igrzyskach olimpijskich w Los Angeles (1932) odpadł w eliminacjach na 1500 metrów z czasem 4:00,5.
Podczas igrzysk Imperium Brytyjskiego w 1934 zajął 6. miejsce w biegu na milę, a na 880 jardów odpadł w eliminacjach.

</doc>
<doc id="3165429" url="https://pl.wikipedia.org/wiki?curid=3165429" title="Japonia na Zimowych Igrzyskach Olimpijskich 1998">
Japonia na Zimowych Igrzyskach Olimpijskich 1998

Japonię na Zimowych Igrzyskach Olimpijskich 1998 reprezentowało 156 zawodników. Był to szesnasty start Japonii na zimowych igrzyskach olimpijskich.
Wyniki reprezentantów Japonii.
Biathlon.
Mężczyźni
Kobiety
Bobsleje.
Mężczyźni
Biegi narciarskie.
Mężczyźni
Kobiety
Curling.
Mężczyźni
Kobiety
Hokej na lodzie.
Mężczyźni
Kobiety
Kombinacja norweska.
Mężczyźni
Łyżwiarstwo figurowe.
Mężczyźni
Kobiety
Pary
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Kobiety
Narciarstwo dowolne.
Mężczyźni
Kobiety
Saneczkarstwo.
Mężczyźni
Kobiety
Short track.
Mężczyźni
Kobiety
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="3165430" url="https://pl.wikipedia.org/wiki?curid=3165430" title="Leslie Wade">
Leslie Wade



</doc>
<doc id="3165432" url="https://pl.wikipedia.org/wiki?curid=3165432" title="Sakubei Yamamoto">
Sakubei Yamamoto

 – japoński górnik, malarz i rysownik samouk, dokumentujący rozwój japońskiego przemysłu górniczego w późnym okresie Meiji (1868–1912) i w XX wieku. 
W 2011 roku zbiór jego prac został wpisany na międzynarodową listę UNESCO Pamięć Świata.
Życiorys.
Sakubei Yamamoto urodził się 17 maja 1892 roku jako drugi syn Tarō i Shiny Yamamoto. Ojciec pracował w kopalniach w regionie Chikuho. W wieku 7–8 lat, Sakubei rozpoczął pracę, pomagając starszemu bratu pchać wózki z węglem. Edukację zakończył na szkole podstawowej. W 1906 roku, w wieku 15 lat, zaczął pracować jako górnik w kopalni Sannai na terenie prefektury Fukuoka i kolejne 50 lat przepracował w 18 różnych kopalniach. W 1955 roku przeszedł na emeryturę po zamknięciu kopalni Ito w mieście Tagawa, ale dorabiał jako stróż nocny w głównym biurze oddziału kopalni Nagao w Yagato. Zmarł 19 grudnia 1984 roku.
Twórczość.
Sakubei Yamamoto ujawnił talent malarski w szkole podstawowej, sporządzając szkice figurki "kabuto ningyo" przedstawiającej generała Sayomasę Katō. We wczesnej młodości próbował sił jako uczeń malarza, asystując malarzowi w Fukuoce, jednak aby utrzymać rodzinę, wrócił do górnictwa i przez 40 lat nie zajmował się rysunkiem. 
W 1957 roku, dorabiając na emeryturze jako stróż nocny, powrócił do malarstwa, ilustrując prowadzone przez siebie pamiętniki rysunkami tuszem w stylu suiboku-ga. Ilustracje przedstawiały życie i prace japońskich górników z okresu Meiji (1868–1912). 
W 1961 pracami Yamamoto zainteresował się dyrektor oddziału kopalni Tatsuo Nagao, który zaproponował publikacje prac Yamamoto we współpracy z innymi kopalniami. Z powodu kryzysu publikacja nie doszła do skutku. W 1963 prace z serii kopalnie okresu Meiji i kopalnie okresu Taishō zostały jednak wydane dzięki funduszom prywatnym. 
W listopadzie 1964 roku Yamamoto przygotował 23 zeszyty rysunków dzieci górników i przekazał je na rzecz biblioteki publicznej w Tagawie. W 1966 roku, na zlecenie biblioteki, wykonał 260 kolorowych prac. Prace Yamamoto zostały opublikowane w albumach "Życie w kopalniach węgla: antologia" (1967) oraz "Antologia Sakubei Yamamoto: kolekcja kopalni Chikuho" (1973). 
W 2011 roku zbiór prac (obiekty w posiadaniu biblioteki miasta Tagawy, m.in. 585 obrazów, 6 dzienników, 36 notatników a także te w posiadaniu rodziny Yamamoto, m.in. 4 obrazy, 59 dzienników) został wpisany na międzynarodową listę UNESCO Pamięć Świata.

</doc>
<doc id="3165434" url="https://pl.wikipedia.org/wiki?curid=3165434" title="Ignacy Kędzierski">
Ignacy Kędzierski

Ignacy Kędzierski (ur. 30 stycznia 1877 w Dynowie, zm. 1968 w Lublinie) – polski architekt i urbanista.
Życiorys.
Urodził się w rodzinie dynowskiego szewca Michała Kędzierskiego i jego żony Katarzyny z Wyszatyckich. Po ukończeniu gimnazjum w Przemyślu w 1895 rozpoczął studia na Wydziale Budownictwa Lądowego Politechniki Lwowskiej, dyplom otrzymał w 1901. Podczas studiów, w roku akademickim 1899/1900 był asystentem w Katedrze Rysunków Odręcznych i Modelowania, a następnie był asystentem na Wydziale Architektury. Dzięki stypendium inżynierów Bruno Abakanowicza i Kazimierza Reklewskiego wyjechał w 1900 do Paryża na Wystawę Światową, a następnie odwiedził Amiens, Zurich, Bazyleę, Strasburg i Monachium. Praktykował u Edgara Kovátsa, a od 1902 pracował w Centralnej Kontroli Namiestnictwa w charakterze adiunkta budownictwa. W 1907 otrzymał mianowanie na inżyniera IX klasy i rozpoczął pracę przy budowie sądów we Lwowie. W tym samym roku jego projekt domu polskiego i bursy Towarzystwa Szkoły Ludowej w Tarnopolu zajął pierwsze miejsce (nie został zrealizowany). W październiku 1908 zrezygnował z pracy przy budowie sądów i rozpoczął praktykę u Adama Opolskiego, po roku otrzymał uprawnienia architekta cywilnego. Razem z Adamem Opolskim założyli Biuro Architektoniczne i Przedsiębiorstwo Budowlane "I. Kędzierski i A. Opolski". Ponadto Ignacy Kędzierski został wykładowcą rysunku i form architektonicznych na Politechnice Lwowskiej. Był członkiem Izby Inżynierskiej Cywilnych Inżynierów, Architektów i Geometrów dla Galicji, Lodomerii i wielkiego Księstwa Krakowskiego oraz piastował stanowisko eksperta krajowego sądu cywilnego w zakresie architektury i budownictwa. Spółka z Adamem Opolskim istniała do 1912, a następnie prowadził własne biuro architektoniczne. Pomiędzy 1914 a 1916 pracował we Lwowie i w podkrakowskim Kobierzynie, od 1916 przebywał w Krakowie i był pracownikiem oddziału małopolskiego Sekcji Odbudowy w Ministerstwie Przemysłu i Handlu. W 1920 zamieszkał na stałe w Lublinie, 7 października tego roku otrzymał mianowanie na architekta miejskiego, a wkrótce kierował Wydziałem Budowlanym Zarządu Miasta. W 1928 przystąpił do Towarzystwa Urbanistów Polskich, a następnie do działającego w Lublinie oddziału Stowarzyszenia Architektów Polskich. Z dniem 30 listopada 1937 przeszedł na wcześniejszą emeryturę, ale w późniejszym czasie powrócił do aktywności zawodowej. Podczas II wojny światowej był pracownikiem Inspekcji Budowlanej, a w późniejszym czasie Miejskiego Urzędu Planowania Przestrzennego. Od 5 czerwca 1950 był starszym radcą wydziału budownictwa lubelskiej Wojewódzkiej Rady Narodowej, równolegle pracując w "Miastoprojekcie-Lublin". W 1958 przeszedł w stan spoczynku i poświęcił wolny czas swojej pasji, malarstwu. Tworzył akwarele, na których uwieczniał widoki okolic Lublina i rodzinnego Dynowa. Zmarł w 1968, spoczywa na cmentarzu przy ulicy Lipowej w Lublinie.

</doc>
<doc id="3165435" url="https://pl.wikipedia.org/wiki?curid=3165435" title="Sobór Wniebowstąpienia Pańskiego w Târgoviște">
Sobór Wniebowstąpienia Pańskiego w Târgoviște

Sobór Wniebowstąpienia Pańskiego (rum. "Biserica Mitropolitană „Înălțarea Domnului”") – prawosławny sobór w Târgoviște, katedra archieparchii Târgoviște Rumuńskiego Kościoła Prawosławnego.
Historia.
Pierwszy sobór w Târgoviște.
Między rokiem 1503 a 1505, zgodnie z sugestią metropolity ziem rumuńskich Nifona, Neagoe Basarab przeniósł siedzibę metropolii z Curtea de Arges do Târgoviște. W związku z tym, natychmiast po ukończeniu prac nad soborem w Curtea de Argeș, Neagoe Basarab polecił przystąpić do budowy kolejnej świątyni prawosławnej z ośmioma wieżami. Konsekracja tejże cerkwi miała miejsce 17 maja 1520, mimo faktu, że była jeszcze wtedy nieukończona (nie zakończono budowy pomieszczenia ołtarzowego). Świątyni nadano wezwanie Wniebowstąpienia Pańskiego. Prace budowlane trwały jeszcze siedemnaście lat. Fundator, zmarły w 1521, nie dożył ich ukończenia; po jego śmierci kontynuował je Radu Paisie.
Kilkakrotnie w swojej historii cerkiew była poważnie niszczona – w czasie okupacji tureckiej Târgoviște w 1595, po wkroczeniu do miasta wojsk Gabriela Batorego (1610–1611). Po tych wydarzeniach świątynię odbudował i rozbudował Matei Basarab. Przy soborze katedralnym w XVII i XVIII w. funkcjonowała drukarnia, przeniesiona z monasteru Dealu. W latach 1707–1709, z inicjatywy metropolity Teodozjusza, w całym soborze wykonano nowe freski.
Nowy sobór w Târgoviște.
W 1821 oddziały Aleksandra Ipsilantiego zarekwirowały metalowe pokrycie dachu obiektu, co doprowadziło do jego stopniowej dewastacji. Po tym wydarzeniu zdecydowano o odbudowie świątyni w zupełnie nowym kształcie. Po 1842 rozebrano dawnej prezbiterium. Nowy sobór w stylu bizantyjsko-rumuńskim na miejscu zniszczonego wzniósł po 1889 architekt André Lecomte de Noüy. Budowa trwała kilka dziesięcioleci, a ukończona świątynia została wyświęcona dopiero 12 listopada 1933 przez patriarchę rumuńskiego Mirona. Obiekt wzniesiono na planie krzyża greckiego. Jest to budowla trójdzielna, wsparta na 12 kolumnach. Pomieszczenie ołtarzowe posiada jedną obszerną absydę i dwa pastoforia, w której znajdują się diakonikon i stół ofiarny (żertwiennik).
Po remoncie w końcu XX wieku cerkiew została poświęcona ponownie przez metropolitę Târgovişte Nifona.

</doc>
<doc id="3165437" url="https://pl.wikipedia.org/wiki?curid=3165437" title="Bill Kendrick">
Bill Kendrick

Bill Kendrick (ur. 4 maja 1975) – amerykański programista najbardziej znany z napisania i rozwijania "Tux Painta", programu graficznego dla dzieci o wolnym kodzie. Jest także współzałożycielem "Linux Users' Group of Davis" (LUGOD) w Davis, w stanie Kalifornia. Bill zaczął programować na komputerach firmy Atari we wczesnych latach 80. XX wieku i wykorzystywał klasyczne gry jako inspirację do tworzenia swoich programów. Jest opiekunem projektu New Breed Software, w ramach którego zostały wydane gry: "SuperTux", "Tux, of Math Command" i "Circus Linux!".

</doc>
<doc id="3165442" url="https://pl.wikipedia.org/wiki?curid=3165442" title="Chór Mieszany I Liceum Ogólnokształcącego im. Adama Mickiewicza w Głubczycach">
Chór Mieszany I Liceum Ogólnokształcącego im. Adama Mickiewicza w Głubczycach

Chór Mieszany I Liceum Ogólnokształcącego im. Adama Mickiewicza w Głubczycach – polski chór mieszany działający przy Liceum Ogólnokształcącym w Głubczycach. Powstał we wrześniu 1988 roku. Jego założycielem i obecnym dyrygentem jest Tadeusz Eckert.
Historia.
Chór Mieszany LO w Głubczycach powstał w 1988 roku. Zrzesza uczniów I Liceum Ogólnokształcącego w im. Adama Mickiewicza w Głubczycach, a od 1999 roku także uczniów Gimnazjum nr 1 z Oddziałami Integracyjnymi w Głubczycach. Od początku powstania chóru jego kierownikiem artystycznym oraz dyrygentem jest Tadeusz Eckert. Pierwsze sukcesy chóru pojawiły się już po trzech latach działalności.
W 1992 roku chór zdobył swoją pierwszą nagrodę – Złoty Kamerton na Ogólnopolskim Konkursie Chórów a Cappella Dzieci i Młodzieży w Bydgoszczy. Sukces ten powtórzył dziesięciokrotnie. Grand Prix, czyli główną nagrodę tego samego konkursu, zdobył trzykrotnie.
We wrześniu 1993 roku wystąpił ze światowej sławy tenorem Kałudi Kałudowem i Orkiestrą Symfoniczną Filharmonii Zabrzańskiej. Od tego samego roku nawiązał stałą współpracę z Orkiestrą Symfoniczną Państwowej Szkoły Muzycznej II stopnia w Opolu pod dyrekcją Huberta Prochoty. Współpraca zaowocowała wspólnym wykonaniem dzieł znanych kompozytorów, m.in. "Messa di Gloria" Giacoma Pucciniego, "Mszy D-dur" Antonína Dvořáka, Mszy Koronacyjnej Wolfganga Amadeusa Mozarta. Wspólnie z chórem Capricolium z Głuchołaz i Orkiestrą Symfoniczną PSM II st. w Opolu wykonał także "Mszę A-dur" Césara Francka.
Zespół bierze udział w wielu prestiżowych przedsięwzięciach artystycznych. Od 1997 roku koncertuje na deskach Filharmonii Opolskiej.
Już w 1998 roku chór, wspólnie z orkiestrą Filharmonii Opolskiej, wykonał wielkie dzieło Carla Orffa "Carmina Burana". W tym samym roku chór odbył podróż do Rzymu, gdzie występował przed Janem Pawłem II.
W 2000 roku wystąpił na wystawie światowej „Expo 2000” w Hanowerze. W tym samym roku reprezentował Polskę na festiwalu młodzieży „Europa 2000” w Moguncji.
W 2004 roku wziął udział w V Europejskich Spotkaniach Chóralnych w Warszawie, gdzie wystąpił na deskach Teatru Wielkiego Opery Narodowej. W latach 2004–2008 z inicjatywy zespołu rozpoczęły się głubczyckie spotkania chóralne „Silesia Cantat”, w których brały udział przygraniczne zespoły z Polski, Niemiec i Czech.
W 2006 roku zespół wystąpił w Polskiej Ambasadzie w Paryżu, a także w Polskim Ośrodku Społeczno-Kulturalnym w Londynie. W 2007 roku chór mieszany ponownie dał koncert w Londynie dla polskiej publiczności.
W 2008 roku chór wystąpił dla niemal trzytysięcznej widowni w Kędzierzynie-Koźlu w ramach Międzynarodowego Chóru „Silesia Cantat”. Koncert poprowadził Bogusław Kaczyński.
W 2009 roku występował z auli „Florianka” na Akademii Muzycznej w Krakowie. Rok później brał udział w europejskim projekcie „Głos Harmonii Kultur” w miejscowości Enniskillen w Irlandii Północnej.
W 2014 roku swoim występem uświetnił uroczystość Święceń Biskupa Rudolfa Pierskały przez Nuncjusza Apostolskiego Arcybiskupa Celestino Migliore.
Charakterystyka.
Działalność.
Począwszy od 1993 roku chór koncertował na licznych scenach w Polsce i za granicą. Na swoim koncie ma występy w takich miejscach jak: Ambasada Polska z Paryżu, Watykan, Wystawa „Expo 2000” w Hanowerze czy Polski Ośrodek Społeczno-Kulturalny w Londynie. Poza tym występował w wielu innych krajach europejskich, m.in.: w Danii, Szwajcarii, Jugosławii, Ukrainie, Czechach, Słowacji, Szkocji, Walii, Irlandii Północnej oraz na Węgrzech. Chór jest także inicjatorem Festiwalu „Silesia Cantat”, w którym biorą udział zespoły spoza granic Polski. W zespole śpiewali m.in. Agnieszka Franków-Żelazny (Dyrektor Artystyczny Chóru Filharmonii Wrocławskiej, Doktor Habilitowany Akademii Muzycznej im. Karola Lipińskiego we Wrocławiu).
Repertuar.
Chór dzielony jest na cztery podstawowe głosy: sopran, alt, tenor, bas, jednak większość repertuaru wymaga większego podziału – daje to w sumie osiem linii wokalnych. Repertuar chóru jest bardzo szeroki i elastyczny. W zależności od okazji, chór wykonuje muzykę sakralną z różnych stylów i epok. Repertuar zespołu obejmuje także muzykę popularną, pieśni spiritual oraz folklor polski i zagraniczny.
Transmisje.
Chór był emitowany przez takie rozgłośnie radiowe jak: Polskie Radio Program II, Polskie Radio Opole, Radio Maryja, Radio Plus, Radio Vanessa, a także przez stacje telewizyjne: Polsat, Telewizja Trwam oraz Vectra.

</doc>
<doc id="3165443" url="https://pl.wikipedia.org/wiki?curid=3165443" title="Pokolenie &quot;Współczesności&quot;">
Pokolenie &quot;Współczesności&quot;



</doc>
<doc id="3165445" url="https://pl.wikipedia.org/wiki?curid=3165445" title="155 mm haubica mle 1915">
155 mm haubica mle 1915

Canon de 155 C modèle 1915 St. Chamond – francuska haubica zaprojektowana podczas I wojny światowej.
Haubica mle 1915 powstała na początku I wojny światowej w przedsiębiorstwie FAMH w Saint-Chamond. Konstrukcyjnie wywodziła się z projektu ciężkiej haubicy kal. 150 mm przygotowanego przed I wojną światową w firmie FAMH na zamówienie rządu Meksyku. Projekt ten zademonstrowano w roku 1911 władzom meksykańskim, jednak ostatecznie nie doszło do podpisania kontraktu. Armia francuska również początkowo nie była zainteresowana tym projektem. Sytuacja zmieniła się po wybuchu I wojny światowej. Realia wojny pozycyjnej spowodowały zmianę nastawienia dowódców francuskich, którzy wysnuli potrzebę posiadania działa stromotorowego o lepszym zasięgu i lepszej szybkostrzelności niż posiadane do tej pory haubice mle 1904.
W roku 1915 armia francuska w trybie doraźnym zamówiła 400 egzemplarzy tych dział, tak aby wypełnić lukę w posiadanej broni stromotorowej. Z powodu opóźnień produkcyjnych dostawy pierwszych dział nastąpiły dopiero jesienią 1916. Po zrealizowaniu tego zamówienia zrezygnowano z dalszej produkcji, a podstawowym typem haubicy kal. 155 mm we francuskiej armii stała się wprowadzona w roku 1917 haubica mle 1917.

</doc>
<doc id="3165447" url="https://pl.wikipedia.org/wiki?curid=3165447" title="China Open 2015">
China Open 2015

China Open 2015 − dziesiąty rankingowy turniej snookerowy sezonu 2014/2015 rozegrany w dniach 30 marca–5 kwietnia 2015 roku w hali widowiskowej Uniwersytetu Pekińskiego w Pekinie (Chiny).
Obrońcą tytułu był reprezentant Chin, Ding Junhui.
Runda dzikich kart.
Mecze w rundzie dzikich kart zostały rozegrane 30 marca 2015 w Pekinie.
Kwalifikacje.
Mecze zostaną rozegrane w dniach 14-15 lutego w Barnsley Metrodome, Barnsley. Wszystkie mecze będą rozgrywane do 5 wygranych frame’ów. Wyłonią one 64 zawodników, którzy zostaną rozstawieni do turnieju zasadniczego.

</doc>
<doc id="3165449" url="https://pl.wikipedia.org/wiki?curid=3165449" title="Kredyt">
Kredyt



</doc>
<doc id="3165451" url="https://pl.wikipedia.org/wiki?curid=3165451" title="Halowe Mistrzostwa Holandii w Lekkoatletyce 1969">
Halowe Mistrzostwa Holandii w Lekkoatletyce 1969

1. Halowe Mistrzostwa Holandii w Lekkoatletyce – halowe zawody lekkoatletyczne, które odbyły się w marcu 1969 roku w Amsterdamie.
Bibliografia.
 

</doc>
<doc id="3165454" url="https://pl.wikipedia.org/wiki?curid=3165454" title="Poranne łzy i inne tęsknoty">
Poranne łzy i inne tęsknoty

Poranne łzy i inne tęsknoty – album polskiej wokalistki Krystyny Prońko, na który artystka wybrała najważniejsze piosenki zaśpiewane od czasu debiutu do września 2007. Brak dostępu do praw producentów nagrań „Małe tęsknoty”, „Modlitwa o miłość prawdziwą” i „Subtelna gra” wymusił ponowne nagranie tych utworów (wykorzystano jednak tę samą aranżację). Na płycie znalazła się też jedna nowa piosenka – utwór „Chodzi po głowie”. Płyta CD została wyprodukowana i wydana jesienią 2007 przez P.M. Krystyna Prońko (PMCD 009).

</doc>
<doc id="3165455" url="https://pl.wikipedia.org/wiki?curid=3165455" title="Żyję w strachu">
Żyję w strachu

 – japoński dramat filmowy z 1955 roku, kręcony w Tokio.
Podczas pracy nad ścieżką dźwiękową do filmu zmarł Fumio Hayasaka. Nieżyjącego już kompozytora zastąpił Masaru Satō.
Fabuła.
Obawiający się wojny atomowej przemysłowiec, Kiichi Nakajima, chce zakończyć swoje interesy i uciec do Brazylii. Próbując zapobiec jego planom, rodzina zamierza go ubezwłasnowolnić. Nakajima podpala własną fabrykę, przez co załamuje się psychicznie i zostaje zamknięty w zakładzie dla chorych umysłowo.
Obsada.
i inni

</doc>
<doc id="3165457" url="https://pl.wikipedia.org/wiki?curid=3165457" title="Niepokój (tom wierszy)">
Niepokój (tom wierszy)



</doc>
<doc id="3165458" url="https://pl.wikipedia.org/wiki?curid=3165458" title="Jean Wagner">
Jean Wagner

Jean Wagner (ur. 28 grudnia 1905 w Luksemburgu, zm. 24 lutego 1978 tamże) – luksemburski lekkoatleta, kulomiot i dyskobol.
Na igrzyskach olimpijskich w Berlinie (1936) odpadł w kwalifikacjach pchnięcia kulą oraz rzutu dyskiem
Podczas mistrzostw Europy w 1938 roku zajął 12. miejsce w pchnięciu kulą z wynikiem 13,35 oraz 16. miejsce w rzucie dyskiem z rezultatem 38,17.
Bibliografia.
 

</doc>
<doc id="3165459" url="https://pl.wikipedia.org/wiki?curid=3165459" title="Parafia Matki Bożej Królowej Polski w Wólce Niedźwiedzkiej">
Parafia Matki Bożej Królowej Polski w Wólce Niedźwiedzkiej

Parafia pw. Matki Bożej Królowej Polski w Wólce Niedźwiedzkiej − parafia rzymskokatolicka znajdująca się w diecezji rzeszowskiej w dekanacie Sokołów Małopolski. Erygowana 15 grudnia 1927 roku.
Do 25 marca 1992 roku należała do diecezji przemyskiej..
Zasięg parafii.
Do parafii należą wierni z Wólki Niedźwiedzkiej, części Wólki Sokołowskiej i Górna.

</doc>
<doc id="3165460" url="https://pl.wikipedia.org/wiki?curid=3165460" title="Parafia Matki Bożej Częstochowskiej w Trzebusce">
Parafia Matki Bożej Częstochowskiej w Trzebusce

Parafia pw. Matki Bożej Częstochowskiej w Trzebusce − parafia rzymskokatolicka znajdująca się w diecezji rzeszowskiej w dekanacie Sokołów Małopolski. Erygowana w lipcu 1988 roku.

</doc>
<doc id="3165467" url="https://pl.wikipedia.org/wiki?curid=3165467" title="Cercavo amore">
Cercavo amore

Cercavo amore – singel Emmy Marrone, wydany 27 kwietnia 2012, pochodzący z albumu "Sarò libera". Utwór napisali i skomponowali: Niccolò Verrienti i Roberto Casalino.
Singel znalazł się na 1. miejscu na oficjalnej włoskiej liście sprzedaży i na 68. miejscu na liście w Szwajcarii. Ponadto we Włoszech piosenka osiągnęła status platynowej za sprzedaż w nakładzie przekraczającym 30 tysięcy sztuk.
Historia wydania.
Piosenka została wydana jako singel 27 kwietnia 2012 przez wytwórnię Universal Music. Tego samego dnia odbyła się również jej premiera radiowa.
10 lipca 2012 zostały wydane dwa oficjalne remiksy piosenki. Utwór został wykorzystany ponadto w grze Just Dance 4, dostępnej od 2 października 2012 na całym świecie.
Teledysk.
16 maja 2012 został opublikowany oficjalny teledysk do piosenki, który wyreżyserował Marco Salom. W klipie wystąpiła Marrone wraz z trzema aktorami, a cała akcja dzieje się w ciemnym otoczeniu. Film przedstawia na przemian ujęcia tańca i walki piosenkarki z mężczyzną, a kończy go scena, w której wokalistka popycha statystę i kradnie samochód. W teledysku, w celu reklamy wykorzystano samochody Hyundai i10.

</doc>
<doc id="3165468" url="https://pl.wikipedia.org/wiki?curid=3165468" title="120 mm armata De Bange wz. 1878">
120 mm armata De Bange wz. 1878



</doc>
<doc id="3165470" url="https://pl.wikipedia.org/wiki?curid=3165470" title="Ahmed Majtik">
Ahmed Majtik



</doc>
<doc id="3165473" url="https://pl.wikipedia.org/wiki?curid=3165473" title="Armata wz. 1878/09/31">
Armata wz. 1878/09/31



</doc>
<doc id="3165474" url="https://pl.wikipedia.org/wiki?curid=3165474" title="Leopold II (wielki książę Toskanii)">
Leopold II (wielki książę Toskanii)

Leopold II Jan Józef Franciszek Ferdynand Karol Habsburg-Lotaryński (ur. 3 października 1797 we Florencji; zm. 29 stycznia 1870 w Rzymie) – arcyksiążę, wielki książę Toskanii w latach 1824–1859.
Życiorys.
Leopold był synem wielkiego księcia Ferdynanda III Toskańskiego i Luizy Marii, księżniczki Obojga Sycylii oraz wnukiem cesarza Leopolda II i jego żony – infantki Marii Ludwiki Hiszpańskiej. Od 1799 roku towarzyszył ojcu na wygnaniu w Wiedniu, Salzburgu i Würzburgu. Do Toskanii powrócił w 1814 roku.Władzę w księstwie przejął 18 czerwca 1824 roku. Pierwsze dwadzieścia lat panowania poświęcił problemom wewnętrznym państwa. Jego polityka była względnie reakcyjna i najłagodniejsza spośród wszystkich władców Toskanii, która po roku 1832 stała się ostoją liberałów. Pozostawał pod wpływem Austrii, ale nie stosował się ściśle do zaleceń płynących z Wiednia. Zezwalał na wolność prasy czy też osiedlanie się uchodźców politycznych (jak np. Giuseppe Mazzini) w granicach księstwa.
Wydarzenia z lat 1847/1848 wymusiły na Leopoldzie nadanie księstwu konstytucji. Stało się to 15 lutego 1848 roku. Nie spełnił jednak zgłaszanych, najbardziej radykalnych postulatów o likwidacji wpływów austriackich w Toskanii, chociaż w marcu tego samego roku – w obawie o tron – wypowiedział wojnę własnej dynastii i posłał do Lombardii nieproszone posiłki Karolowi Albertowi, który podjął walkę o wyzwolenie północnych Włoch spod austriackiego panowania. Inna sprawa, że w kwietniu – śladem papieża – wycofał się z wojny, ale miasta toskańskie, z Livorno na czele, wywierały naciski by nie odstąpił od ustroju konstytucyjnego. W zamęcie działań wojennych został zmuszony do ucieczki z Florencji, aczkolwiek po bitwie pod Novarą miejscy notable pośpieszyli wysłać delegację z usilną prośbą by wrócił.
Rodzina.
W 1817 r. poślubił Marię Annę Saksońską (1799–1832). Doczekał się z nią trójki potomstwa:
Po śmierci Marii Anny wielki książę ożenił się po raz drugi. Jego żoną została Maria Antonietta Sycylijska, córka Franciszka I Burbona, króla Obojga Sycylii, i królowej Marii Izabeli, infantki hiszpańskiej. Para doczekała się dziesięciorga dzieci:

</doc>
<doc id="3165476" url="https://pl.wikipedia.org/wiki?curid=3165476" title="Fanny Blankers-Koen Games 2014">
Fanny Blankers-Koen Games 2014

Fanny Blankers-Koen Games 2014 – mityng lekkoatletyczny, który odbył się 8 czerwca 2014 w holenderskim Hengelo. Zawody były kolejną odsłoną cyklu World Challenge Meetings rozgrywanego pod egidą IAAF.
Rekordy.
Podczas mityngu ustanowiono 2 krajowe rekordy w kategorii seniorów:

</doc>
<doc id="3165477" url="https://pl.wikipedia.org/wiki?curid=3165477" title="World Challenge de Dakar 2014">
World Challenge de Dakar 2014

World Challenge de Dakar 2014 – mityng lekkoatletyczny, który odbędzie się 15 czerwca 2014 w senegalskim Dakarze. Zawody będą kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="3165478" url="https://pl.wikipedia.org/wiki?curid=3165478" title="Cary Fagan">
Cary Fagan

Cary Fagan (ur. 29 czerwca 1957 w Toronto) – kanadyjski pisarz, twórca literatury dla dzieci, młodzieży i dorosłych. 
Ukończył studia licencjackie i magisterskie na University of Toronto. Otrzymał nagrody literackie: Toronto Book Award (za książkę "City Hall and Mrs. God: A Passionate Journey Through a Changing Toronto"), Jewish Book Committee Prize (za powieść "The Animal's Waltz"), Sydney Taylor Honor Book, Jewish Book Award i World Storytelling Award (wszystkie za książkę "The Market Wedding"), Mr. Christie Silver Medal (za książkę "Daughter of the Great Zandini") Norma Epstein Literary Award oraz Constance Nicholson Lee Prize. 
19 sierpnia 1984 poślubił Joanne Schwartz. Ma dwie córki i dwóch pasierbów. Mieszka w Toronto.

</doc>
<doc id="3165479" url="https://pl.wikipedia.org/wiki?curid=3165479" title="Meeting International Mohammed VI d’Athlétisme 2014">
Meeting International Mohammed VI d’Athlétisme 2014

Meeting International Mohammed VI d’Athlétisme 2014 – mityng lekkoatletyczny, który odbył się 8 czerwca 2014 w marokańskim Marrakeszu. Zawody były kolejną odsłoną cyklu World Challenge Meetings rozgrywanego pod egidą IAAF.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="3165480" url="https://pl.wikipedia.org/wiki?curid=3165480" title="Kino Stolica (Skierniewice)">
Kino Stolica (Skierniewice)

Kino Stolica — kino w Skierniewicach w woj. łódzkim, obecnie nieistniejące. Kino Stolica znajdowało się przy obecnej ulicy Senatorskiej.
W latach sześćdziesiątych kino było najbardziej obleganą placówką kulturalną w Skierniewicach. Kino było ogrzewane piecami kaflowymi, natomiast toalety znajdowały się na zewnątrz budynku. Kino nie posiadało sceny, był tylko ekran usytuowany bezpośrednio na ścianie przed widownią.
Tradycją Kina Stolica były poranki dla dzieci, podczas których wyświetlano bajki, np. "Bolek i Lolek", "Przygody Misia Colargola". Pierwszym filmem długometrażowym był amerykański film "Mechagodzilla". Głównym kinooperatorem był Wojciech Podwysocki.
Kino Stolica istniało do czerwca 1984 r.

</doc>
