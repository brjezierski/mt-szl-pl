<doc id="3174336" url="https://pl.wikipedia.org/wiki?curid=3174336" title="Inkwizytorzy Marchii Trewizańskiej">
Inkwizytorzy Marchii Trewizańskiej

Lista inkwizytorów działających na obszarze prowincji inkwizytorskiej Marchii Trewizańskiej od połowy XIII wieku aż do utworzenia w 1542 tzw. inkwizycji rzymskiej. Prowincja ta obejmowała północnowschodnie Włochy, od jeziora Garda na zachodzie po Friuli na wschodzie oraz diecezję trydencką na północy. Została utworzona przez papieża Innocentego IV w 1254. Jej obszar w XV wieku prawie w całości znalazł się pod kontrolą Republiki Wenecji.
Na wspomnianym obszarze pierwsi inkwizytorzy zostali mianowani prawdopodobnie w czerwcu 1251. Zostali nimi dominikanie Vincenzo da Milano i Jan z Vercelli. Jednakże trzy lata później Innocenty IV, dokonując podziału Włoch na prowincje inkwizytorskie, zadecydował, że w Marchii Trewizańskiej, podobnie jak w Toskanii, Romanii, Umbrii i Lacjum, funkcje inkwizytorskie pełnić będą inkwizytorzy z zakonu franciszkanów. Władze zakonu franciszkańskiego, tj. generał zakonu oraz lokalni prowincjałowie, uzyskali prawo mianowania i odwoływania inkwizytorów w tych prowincjach.
Pomimo że franciszkanie uzyskali powyższe przywileje już w 1254, najwcześniejsze wzmianki o franciszkańskich inkwizytorach w Marchii Trewizańskiej pochodzą dopiero z 1262. Może to być wprawdzie spowodowane niedostatkiem źródeł, niemniej, są przesłanki świadczące, że za czasu generalatu Jana z Parmy (1247–1257) władze zakonne franciszkanów były niechętne podejmowaniu tego rodzaju zadań przez ich zakonników. Jednak począwszy od roku 1262 franciszkanie aktywnie włączyli się w działalność inkwizycji i do końca XIII wieku udokumentowanych jest 21 inkwizytorów z tego zakonu działających w Marchii Trewizańskiej.
Na początku XIV wieku monopol franciszkanów na sprawowanie urzędu inkwizycji w Marchii Trewizańskiej został przełamany. W związku z oskarżeniami wobec inkwizytorów Bonisegna da Trento oraz Antonio da Padova o nadużycia finansowe 22 stycznia 1302 papież Bonifacy VIII wyłączył okręgi Padwy i Vicenzy spod jurysdykcji franciszkanów i przekazał je lombardzkim dominikanom. Okręgi te nie zostały jednak przyłączone do dominikańskiej prowincji inkwizytorskiej Lombardii i Marchii Genueńskiej, lecz nadal były uważane za część prowincji Marchii Trewizańskiej. Regulacja ta przetrwała 175 lat, gdyż 14 października 1477 papież Sykstus IV (sam wywodzący się z zakonu franciszkanów) zdecydował o przywróceniu tych okręgów franciszkanom.
W obecnym stanie badań trudno jednoznacznie stwierdzić, czy na obszarze tej prowincji wytworzył się jakiś w miarę trwały podział na okręgi inkwizytorskie. Trwały charakter miało z pewnością wyodrębnienie okręgów Padwy i Vicenzy, z uwagi na oddanie ich w ręce dominikanów. Z treści dokumentów papieża Grzegorza XI z 1373 i 1376 wynika, że tamtym okresie obszary prowincji podległe franciszkanom podzielone były na dwa główne okręgi: wschodni z głównym ośrodkiem w Wenecji i zachodni z głównym ośrodkiem w Weronie. W 1376 doprecyzowane zostały granice okręgu weneckiego; w jego skład weszły diecezje Castello, Grado, Akwilea i Jesolo. Podział ten chyba jednak nie przetrwał zbyt długo, gdyż w latach 30. XV wieku wyznaczany był jeden inkwizytor dla Wenecji i całej Marchii Trewizańskiej. W 1441 ponownie jednak mianowano w tej prowincji dwóch inkwizytorów. W drugiej połowie XV wieku jednak najprawdopodobniej był tylko jeden inkwizytor na całą prowincję (oprócz okręgów dominikańskich), z główną siedzibą w Wenecji lub Weronie, a jedynie sporadycznie wyodrębniano jakieś pojedyncze diecezje, co zapewne wynikało z faktu, że praktycznie cała ta prowincja znalazła się w granicach Republiki Weneckiej. Na początku lat 70. XV wieku ówczesny inkwizytor Marchii Trewizańskiej miał jurysdykcję nad diecezjami Wenecji, Chioggii, Torcello, Trydentu, Belluno, Feltre, Adrii i Akwilei. Kiedy w 1477 Sykstus IV przywrócił jurysdykcję franciszkanów nad Padwą i Vicenzą, władze tego zakonu początkowo nie mianowały dla nich oddzielnych inkwizytorów, lecz rozszerzyły na te okręgi kompetencje weneckiego inkwizytora Marco Pace da Lendinara. W 1530 franciszkanin Angelo Testa został mianowany inkwizytorem z jurysdykcją nad diecezjami Wenecji, Akwilei, Chioggii, Padwy, Vicenzy, Werony, Trydentu, Torcello, Adrii, Feltre i Belluno. 
W roku 1542 głównym ośrodkiem inkwizycji w Marchii Trewizańskiej była Wenecja. W ciągu kilku następnych lat średniowieczne struktury inkwizycyjne w Marchii Trewizańskiej zostały częściowo zreorganizowane i włączone w struktury nowo tworzonej inkwizycji rzymskiej.
Daty podawane w nawiasach wyznaczają okresy, w jakich poszczególni inkwizytorzy są poświadczeni źródłowo. Niekoniecznie pokrywają się one z rzeczywistym okresem sprawowania urzędu inkwizytorskiego. Z uwagi na braki w dokumentacji źródłowej katalog z pewnością nie jest kompletny.

</doc>
<doc id="3174339" url="https://pl.wikipedia.org/wiki?curid=3174339" title="Anthony McGowan">
Anthony McGowan

Anthony McGowan (ur. w styczniu 1965 w Manchesterze) – brytyjski pisarz, twórca literatury dla dzieci, młodzieży i dorosłych.
Ukończył studia magisterskie z zakresu filozofii. Następnie obronił doktorat (Ph.D.). W 2006 otrzymał nagrodę literacką "Teenage Booktrust Prize" (za powieść "Henry Tumour").
Jest żonaty z . Ma dwóch synów. Mieszka w Londynie.
Powieści.
seria "Bare Bum Gang"
seria "Willard Price"
seria "Donut Diaries"

</doc>
<doc id="3174340" url="https://pl.wikipedia.org/wiki?curid=3174340" title="Stefan Bagiński (filmowiec)">
Stefan Bagiński (filmowiec)

Stefan Bagiński ps. „Stefan” (ur. 6 czerwca 1910 w Warszawie, zm. 25 kwietnia 2002 tamże) – polski operator filmowy, dokumentalista.
Życiorys.
Syn Marcina i Katarzyny z domu Szawaryn. Żołnierz podziemia niepodległościowego w czasie II wojny światowej, porucznik AK, uczestnik powstania warszawskiego, w czasie którego działał jako operator filmowy Referatu Filmowego Biura Informacji i Propagandy Komendy Głównej AK. Dokumentował rejon Śródmieścia Północ i Starego Miasta. Po upadku powstania warszawskiego opuścił Warszawę razem z ludnością cywilną.
Po zakończeniu II wojny światowej pracował nad produkcją filmów dokumentalnych, w tym realizacją i montażem między innymi: „Skarbu kapitana Martensa” w reż. Jerzego Passendorfera z 1957 r. Pochowany na cmentarzu Bródnowskim w Warszawie (kwatera 20K-4-25). 

</doc>
<doc id="3174341" url="https://pl.wikipedia.org/wiki?curid=3174341" title="Pałac w Sulisławiu">
Pałac w Sulisławiu

Pałac w Sulisławiu – pałac wybudowany na początku XIX w. w stylu neogotyckim w Sulisławiu (województwo opolskie).
Pałac jest elementem zespołu pałacowego z drugiej połowy XIX w., w skład którego wchodzi jeszcze park. 
Historia.
Istnienie zamku i majątku rycerskiego sięga średniowiecza i ma powiązania z zakonem Templariuszy. Początki pałacu sięgają XVII stulecia (1688). Jednym z prominentnych właścicieli tego obiektu był cesarz Wilhelm I. W 1888 roku właścicielem Sulisławia został Hans Karl Hrabia von Schaffgotsch, syn właściciela pałacu w Kopicach. Przebudował on pałac w stylu neogotyckim. Od 1909 roku pałac był dzierżawiony, a w 1919 roku został sprzedany hrabiemu von Franken-Sierstorpff. Po II wojnie światowej pałac przejęła administracja państwowa. Często zmieniający się zarządcy doprowadzili do licznych zniszczeń. Od 1966 roku pałac był opuszczony. W 1978 roku przejęło go Ministerstwo Spraw Wewnętrznych. 
Obecnie.
Od 2000 roku nieużywany pałac znów zaczął niszczeć. W 2006 roku pałac, folwark oraz park zakupiło Towarzystwo Inwestycyjne BTA, deweloper z Warszawy. Pałac został odrestaurowany i otwarty w 2012 roku. Obecnie mieści się tam pięciogwiazdkowy hotel i spa oraz restauracja. W 2014 roku otwarto odrestaurowany folwark, gdzie również mieści się hotel i restauracja. Hotel "Pałac Sulisław" należy do organizacji Hotele Historyczne w Polsce. W pałacu znajduje się również Centrum Jogi i Ajurwedy.

</doc>
<doc id="3174342" url="https://pl.wikipedia.org/wiki?curid=3174342" title="Roman Banach">
Roman Banach

Roman Banach ps. „Świerk” (ur. 15 lipca 1912 w Czortkowie, zm. 12 sierpnia 1966 w Warszawie) – polski operator, realizator, montażysta, reżyser i scenarzysta filmów dokumentalnych, żołnierz podziemia niepodległościowego w czasie II wojny światowej, uczestnik powstania warszawskiego, w czasie którego działał jako operator filmowy.
Był autorem kronik filmowych dokumentujących obronę Warszawy, podczas polskiej wojny obronnej września 1939 r. W czasie powstania warszawskiego dokumentował działania powstańcze oraz życie codzienne mieszkańców stolicy, działając na terenie Śródmieścia Północ i Mokotowa. Po zakończeniu II wojny światowej pracował nad produkcją filmów dokumentalnych, między innymi jako reżyser i scenarzysta. W dorobku miał takie filmy dokumentalne jak: „Odbudowa Ziem Odzyskanych” z 1947 r. (reżyseria, scenariusz, montaż), „Mistrzowie szybkich wytopów” z 1950 r. (realizacja, scenariusz), „Zwycięska droga” z 1951 r. (reżyseria, scenariusz), „Młodzi inżynierowie” z 1952 r. (reżyseria, scenariusz) czy „Operacja Trójmiasto” z 1967 r. (scenariusz). Pochowany na cmentarzu Powązki Wojskowe w Warszawie (kwatera A2-1-14).

</doc>
<doc id="3174343" url="https://pl.wikipedia.org/wiki?curid=3174343" title="Osobista kolekcja 4">
Osobista kolekcja 4

Osobista kolekcja 4 – Duety – album polskiej wokalistki Krystyny Prońko; czwarta płyta, na którą artystka wybrała swoje piosenki nagrywane przy współudziale innych wykonawców. 
Dwie pierwsze płyty "Kolekcji" wydane zostały jednocześnie przez Power Music Krystyny Prońko, dwie następne wydało Polskie Radio SA. Większość utworów "Osobistej kolekcji 1 i 2" to oryginalne nagrania, poddane częściowej obróbce komputerowej. 
Ta płyta CD została wyprodukowana i wydana w 2002 przez Polskie Radio SA (PRCD 290), przy współudziale PM Krystyny Prońko.

</doc>
<doc id="3174344" url="https://pl.wikipedia.org/wiki?curid=3174344" title="Antoni Wawrzyniak">
Antoni Wawrzyniak

Antoni Wawrzyniak ps. "Antonio" (ur. 13 czerwca 1883 w Warszawie, zm. 6 września 1954 w Łodzi) – polski operator filmowy, żołnierz podziemia niepodległościowego w czasie II wojny światowej, starszy sierżant AK, uczestnik powstania warszawskiego, w czasie którego działał jako operator filmowy Referatu Filmowego Biura Informacji i Propagandy Komendy Głównej AK.
Jako operator filmowy pracował już w 20-leciu międzywojennym, między innymi na planie "Pana Tadeusza" z 1928 r., w reż. Ryszarda Ordyńskiego. W czasie powstania warszawskiego jako operator Powstańczej Kroniki Filmowej, dokumentował działania na terenie Śródmieścia Północ. Po zakończeniu II wojny światowej pracował w Wytwórni Filmów Oświatowych, głównie nad filmami krótkometrażowymi. W dorobku jako operator miał takie filmy dokumentalne jak: "Zagłada Berlina" z 1945 r., "Szubienice w Stuthoffie" z 1946 r., "Zwalczamy gruźlicę", "Przetwórstwo ziemniaczane" i "Dzień pracy w PDT" z 1950 r., "Pieśń pracy" z 1951 r. W 1954 odznaczony Srebrnym Krzyżem Zasługi.

</doc>
<doc id="3174345" url="https://pl.wikipedia.org/wiki?curid=3174345" title="Władysław Chojnacki">
Władysław Chojnacki

Władysław Chojnacki (ur. 22 czerwca 1920 w Warszawie – zm. 2 lipca 1991 w Warszawie) – historyk, bibliograf, badacz dziejów Warmii i Mazur. Profesor Polskiej Akademii Nauk.
Życiorys.
W czasie wojny studiował na tajnym Uniwersytecie Poznańskim w Warszawie, noszącym konspiracyjną nazwę Uniwersytetu Ziem Zachodnich. Czynnie działał w konspiracji, będąc oficerem Narodowych Sił Zbrojnych. W 1952 uzyskał tytuł doktora nauk humanistycznych na podstawie pracy "Sprawy Mazur i Warmii w korespondencji Wojciecha Kętrzyńskiego". W 1960 został odznaczony Złotym Krzyżem Zasługi. Od 1965 mieszkał w Warszawie. W 1966 na podstawie pracy "Bibliografia polskich druków ewangelickich Ziem Zachodnich i Północnych 1530-1939" uzyskał tytuły doktora habilitowanego.
Działalność.
Po wojnie pracował jako bibliotekarz w Instytucie Zachodnim w Poznaniu, podjął też bliską współpracę ze skupioną wokół Emilii Sukertowej-Biedrawiny grupą osób organizujących życie kulturalne i naukowe w województwie olsztyńskim. Pomagał w gromadzeniu księgozbioru Instytutu Mazurskiego w Olsztynie, wygłaszał prelekcje na kursach nauczycieli. Jeździł po Warmii i Mazurach, gromadząc informacje o położeniu ludności rodzimej i informując o jej tragicznej sytuacji Ministerstwo Ziem Odzyskanych. W 1947 doprowadził do odsłonięcia w ówczesnym Lecu (Giżycku), przetransportowanej osobiście z Opola, tablicy ku czci Wojciecha Kętrzyńskiego. W 1965 objął kierownictwo Pracowni Bibliografii XIX i XX wieku Instytutu Historii Polskiej Akademii Nauk w Warszawie.
Już w czasie studiów przygotował swoje pierwsze publikacje naukowe – zbiór materiałów źródłowych dotyczących polskich tradycji Prus Wschodnich i polską bibliografię tego regionu. Oba maszynopisy spłonęły w powstaniu warszawskim. Ocalała trzecia z przygotowanych wówczas prac: "Słownik nazw miejscowych południowych powiatów Prus Wschodnich" (1946). W późniejszym okresie badał dzieje Warmii i Mazur, zajmował się historią Polski XIX wieku, a także bibliografistyką.
Odznaczenia.
M.in.:

</doc>
<doc id="3174349" url="https://pl.wikipedia.org/wiki?curid=3174349" title="Klub Polsatu">
Klub Polsatu



</doc>
<doc id="3174350" url="https://pl.wikipedia.org/wiki?curid=3174350" title="David Segal">
David Segal

David Hugh Segal (ur. 20 marca 1937 w Londynie) – angielski lekkoatleta (sprinter), medalista olimpijski z 1960 i dwukrotny wicemistrz Europy z 1958.
Zajął 5. miejsce w sztafecie 4 × 100 metrów na igrzyskach olimpijskich w 1956 w Melbourne (sztafeta brytyjska biegła w składzie: Kenneth Box, Roy Sandstrom, Segal i Brian Shenton). Startował również w biegu na 100 metrów oraz w biegu na 200 metrów, ale w obu odpadł w przedbiegach.
Na mistrzostwach Europy w 1958 w Sztokholmie zdobył srebrne medale w biegu na 200 metrów (za Manfredem Germarem z RFN, a przed Jocelynem Delecourem z Francji) oraz sztafecie 4 × 100 metrów (w składzie: Peter Radford, Sandstrom, Segal i Adrian Breacker), a w finale biegu na 200 metrów zajął 5. miejsce.
Jako reprezentant Anglii zdobył złoty medal w sztafecie 4 × 110 jardów (w składzie: Breacker, Sandstrom, Segal i Radford) na Igrzyskach Imperium Brytyjskiego i Wspólnoty Brytyjskiej w 1958 w Cardiff, w biegu na 220 jardów odpadł w półfinale, a w biegu na 100 jardów w ćwierćfinale.
Zdobył brązowy medal w sztafecie 4 × 100 metrów na igrzyskach olimpijskich w 1960 w Rzymie (sztafeta brytyjska biegła w składzie: Radford, David Jones, Segal i Nick Whitehead). Startował również w biegu na 200 metrów, w którym odpadł w półfinale po popełnieniu dwóch falstartów.
Był mistrzem Wielkiej Brytanii (AAA) w biegu na 220 jardów w 1957 i 1958 oraz wicemistrzem na tym dystansie w 1960.
Był wielokrotnym rekordzistą Wielkiej Brytanii w sztafecie 4 × 100 metrów do wyniku 40,1 s, osiągniętego 1 sierpnia 1960 w Londynie.

</doc>
<doc id="3174352" url="https://pl.wikipedia.org/wiki?curid=3174352" title="Nick Whitehead">
Nick Whitehead

Joseph Nicholas Neville „Nick” Whitehead OBE (ur. 29 maja 1933 w Wrexham, zm. 6 października 2002 w Newport) – walijski lekkoatleta (sprinter), medalista olimpijski z 1960.
Zdobył brązowy medal w sztafecie 4 × 100 metrów na igrzyskach olimpijskich w 1960 w Rzymie (sztafeta brytyjska biegła w składzie: Peter Radford, David Jones, David Segal i Whitehead).
Jako reprezentant Walii zajął 5. miejsce w sztafecie 4 × 110 jardów na igrzyskach Imperium Brytyjskiego i Wspólnoty Brytyjskiej w 1958 w Cardiff, a w biegach na 100 jardów i na 220 jardów odpadł w ćwierćfinale. Na kolejnych igrzyskach Imperium Brytyjskiego i Wspólnoty Brytyjskiej w 1962 w Perth zdobył brązowy medal w sztafecie 4 × 110 jardów (w składzie: David England, Ron Jones, Berwyn Jones i Whitehead), a w biegach na 100 jardów i na 220 jardów odpadł w ćwierćfinale.
Był brązowym medalistą mistrzostw Wielkiej Brytanii (AAA) w biegu na 100 jardów w 1960.
Był rekordzistą Wielkiej Brytanii w sztafecie 4 × 100 metrów z wynikiem 40,1 s, osiągniętym 1 sierpnia 1960 w Londynie, potem trzykrotnie wyrównywanym.
Po zakończeniu kariery sportowej był trenerem i organizatorem sportu. Razem z Lynnem Daviesem kierował lekkoatletyczną reprezentacją Wielskiej Brytanii na igrzyskach olimpijskich w 1984 w Los Angeles. Został oficerem Orderu Imperium Brytyjskiego w 1985.

</doc>
<doc id="3174354" url="https://pl.wikipedia.org/wiki?curid=3174354" title="Thanerocleridae">
Thanerocleridae

Thanerocleridae – rodzina chrząszczy z podrzędu wielożernych, serii (infrarzędu) Cucujiformia i nadrodziny Cleroidea. Liczy około 30 gatunków.
Taksonomia.
Takson ten został wprowadzony w 1924 roku przez Edwarda Alberta Chapina, jako podrodzina Thaneroclerinae w rodzinie przekraskowatych. Jiří Kolibáč w 1992 roku wyniósł ją do rangi rodziny.
Thanerocleridae są najbardziej zaawansowaną rodziną w gałęzi Thaneroclerid branch Cleroidea, do której to należą również Chaetosomatidae i Metaxinidae.
Biologia i ekologia.
Biologia rodziny jest słabo poznana. Prawdopodobnie wszystkie gatunki są drapieżne. "Thaneroclerus buquet" spotykany jest w produktach tytoniowych, kawie, ryżu, herbacie i innych, gdzie poluje na różne owady. Pozostałe gatunki bytują pod kłodami, w grzybach i termitierach.
Rozprzestrzenienie.
Rodzina rozsiedlona kosmopolitycznie. Brak jednak gatunków rodzimych dla Europy i strefy umiarkowanej Ameryki Południowej.
Systematyka.
W swojej rewizji z 1992 roku, Jiří Kolibáč podzielił tę rodzinę na dwa plemiona: Zenodosini i Thaneroclerini. Do pierwszego należał rodzaj "Zenodosus", a do drugiego dwa podplemiona: Thaneroclerina z rodzajami "Thaneroclerus", "Meprinogenus", "Viticlerus" i "Neoclerus" oraz Isoclerina z rodzajami "Isoclerus" i "Compactoclerus". Dwa monotypowe rodzaje nie zostały przypisane do żadnego z plemion: "Cyrtinoclerus" i "Cleridopsis".
Bouchard i inni w pracy z 2011 roku zmodyfikowali systematykę rodziny, dzieląc ją na 2 podrodziny, z których drugą na 3 plemniona:

</doc>
<doc id="3174356" url="https://pl.wikipedia.org/wiki?curid=3174356" title="Platon Kornyljak">
Platon Kornyljak

Platon V. Kornyljak (ukr. Платон Володислав Корниляк, "Płaton Wołodysław Kornylak"; ur. 6 września 1920 we wsi Stebni, zm. 1 listopada 2000 w Monachium) – duchowny greckokatolicki, egzarcha apostolski Niemiec i Skandynawii (1959-1996).
Życiorys.
Urodził się we wsi Stebni na Bukowinie jako syn Wołodysława i Eugenii z domu Grybowskiej. Ukończył Liceum św. Bazylego Wielkiego w Blaju w 1939 r. Następnie został wysłany na studia teologiczne do Rzymu. W trakcie kształcenia otrzymał święcenia kapłańskie 25 marca 1945 z rąk biskupa Iwana Buczki. Studia w Urbanianum i Gregorianum zakończył uzyskaniem tytułów doktora teologii (1946) i filozofii (1948). 
W 1948 r. wyjechał do pracy duszpasterskiej w USA, gdzie początkowo był wikarym przy parafii św. Cyryla i Metodego w Olyphant (Pensylwania), a następnie przy parafii katedralnej w Filadelfii, gdzie kolejno osiągnął stanowiska sekretarza biskupa filadelfijskiego i kanclerza kurii metopolitalnej. 
W 1959 r. papież Jan XXIII ustanowił egzarchat apostolski Niemiec i mianował Platona Kornyljaka jego ordynariuszem. Nowy egzarcha został konsekrowany 7 lipca 1959 r. w katedrze Niepokalanego Poczęcia NMP w Filadelfii i otrzymał tytuł biskupa "Castra Martis" 
W trakcie swojej działalności duszpasterskiej bp Kornyljak nawiązał współpracę z rozproszonymi na terenie Niemiec ukraińskimi i rusińskimi wspólnotami greckokatolickimi, dzięki jego staraniom wybudowano katedrę unicką i budynek kurii w Monachium oraz cerkwie w innych miejscowościach. Założył też czasopismo "Християнський Голос" ("Christliche Stimme") – jedyny ukraińskojęzyczny periodyk katolicki w Europie Zachodniej. W 1992 r. Jan Paweł II rozszerzył na Skandynawię jurysdykcję egzarchatu kierowanego przez bpa Kornyljaka. 
Premier Bawarii Franz Josef Strauß odznaczył bpa Kornyljaka Bawarskim Orderem Zasługi za wkład w życie religijne i kulturalne.
W 1992 r. odwiedził wolną Ukrainę i wziął udział w synodzie biskupów.
Z powodu wieku i złego stanu zdrowia złożył rezygnację z urzędu egzarchy 16 grudnia 1996 r. Papież Jan Paweł II rezygnację przyjął i wyznaczył administratorem apostolskim egzarchatu apostolskiego Niemiec i Skandynawii biskupa Michela Hrynchyshyna.
Biskup Platon Kornyljak zmarł 1 listopada 2000 w Monachium. Został pochowany na tamtejszym cmentarzu Leśnym.

</doc>
<doc id="3174358" url="https://pl.wikipedia.org/wiki?curid=3174358" title="Gieorgij Kłoczko">
Gieorgij Kłoczko

Gieorgij Jakowlewicz Kłoczko, ros. Георгий Яковлевич Клочко (ur. w 1925 roku w Zabłudowie, zm. w 1977 roku w ZSRR) – radziecki skrzypek i dyrygent, wykładowca akademicki.
Od piątego roku życia uczestniczył w koncertach gry na skrzypcach w gimnazjum rosyjskim w Brześciu nad Bugiem, gdzie jego ojciec uczył śpiewu i prowadził chór szkolny. Po wizycie w mieście prof. Wacława Kochańskiego w połowie lat 30., Gieorgij Kłoczko został jego uczniem w liceum muzycznym przy Konserwatorium Muzycznym w Warszawie. Od początku nauki grał na skrzypcach w szkolnej orkiestrze symfonicznej. Kiedy prof. Kochański zmarł na początku czerwca 1939 roku, powrócił do Brześcia, gdzie wkrótce zastała go agresja na Polskę Armii Czerwonej. Skierowano go do szkoły muzycznej przy Konserwatorium Muzycznym w Mińsku. Po ataku wojsk niemieckich na ZSRR 22 czerwca 1941 roku, został ewakuowany do Namanganu, gdzie został członkiem orkiestry wojskowej. Pod koniec wojny przyjechał do Moskwy, wstępując do Instytutu Dyrygentów Wojennych. Po ukończeniu nauki w stopniu oficerskim odbywał służbę wojskową w Polsce, a następnie NRD. W połowie lat 50. ukończył Konserwatorium Muzyczne w Mińsku, po czym został muzykiem orkiestry symfonicznej. Po kilku latach objął funkcję docenta w katedrze instrumentów smyczkowych mińskiego Konserwatorium Muzycznego. Występował na licznych koncertach skrzypcowych. Otrzymał tytuł „Zasłużonego artysty Białoruskiej Socjalistycznej Republiki Radzieckiej”.

</doc>
<doc id="3174360" url="https://pl.wikipedia.org/wiki?curid=3174360" title="Chwytnica cudaczna">
Chwytnica cudaczna

Chwytnica cudaczna ("Cruziohyla craspedopus") – gatunek płaza bezogonowego z rodziny Phyllomedusidae.
Systematyka.
Chwytnica cudaczna opisana została przez Anne Funkhouser w 1957 w publikacji pod tytułem "A review of the Neotropical tree frogs of the genus Phyllomedusa". Gatunek ten zaliczano do rodzaju "Agalychnis" w obrębie rodziny rzekotkowatych. Dopiero dzięki publikacji zespołu pod kierownictwem Juliána Faivovicha z 2005 gatunek przeniesiono do rodzaju "Cruziohyla". Wszystkie trzy rodzaje umieszcza się w rodzinie Phyllomedusidae.
Cykl życiowy.
Zwierzę zamieszkuje korony drzew. Schodzi niżej tylko w celu rozrodu. Płaz znajduje wtedy powalone drzewa zapewniające zagłębienia z wodą, jak też niewielkie zbiorniki wodne w glebie, w których rozwijają się larwy (kijanki).
Rozmieszczenie geograficzne.
Płaza spotykano na rozległym terenie. Jego zasięg występowania obejmuje terytoria czterech krajów Ameryki Południowej, chociaż nie można wykluczyć, że łącznie pięć.
W Kolumbii i Ekwadorze oraz w niektórych departamentach Peru (Amazonas, Loreto i Madre de Dios) gatunek ten zasiedla tereny nizinne leżące w Amazonii. W świetle nowszych danych, zebranych w Brazylii, płaza tego odnotowano również w centralnych rejonach kraju, na południowy zachód od miasta Manaus. Prawdopodobnie chwytnica cudaczna może występować także w Boliwii.
Ekologia.
Płaz żyje na wysokościach od 50 do 600 m nad poziomem morza. Jego siedliskiem są korony drzew nizinnego, pierwotnego lasu deszczowego. Chwytnice cudaczne spotyka się też niżej, gdy schodzą w związku z rozrodem. Rzekotkowate te widywano na pniach i krzewach, m.in. w Parku Narodowym Yasuní. Spotyka się je zwłaszcza nad niewielkimi zbiornikami wodnymi.
Zagrożenia i ochrona.
Całkowita liczebność jego populacji spada, a przedstawicieli tego gatunku spotyka się rzadko. Biorąc pod uwagę szeroki zasięg występowania gatunku, jego prawdopodobnie dużą liczebność i małe prawdopodobieństwo, by ta liczebność ulegała znacznemu spadkowi, IUCN przyznało gatunkowi status najmniejszej troski (LC – Least Concern).
International Union for Conservation of Nature nie wymienia żadnych większych zagrożeń dla tego gatunku. Zwraca tutaj uwagę, że w obrębie dużego zasięgu tego gatunku znajduje się wiele miejsc, które zapewniają mu odpowiednie siedlisko, pomimo faktu, że w części tego zasięgu siedlisko ulega degradacji z uwagi na działalność człowieka. Chodzi tutaj głównie o rolnictwo, a więc uprawę roślin czy wypas zwierząt.
Płaz ten zamieszkuje obszary chronione:
IUCN nie wymienia żadnych terenów chronionych zamieszkanych przez płaza w Brazylii.

</doc>
<doc id="3174362" url="https://pl.wikipedia.org/wiki?curid=3174362" title="Temnoschelia">
Temnoschelia

Temnoschelia – rodzaj chrząszczy z rodziny Trogossitidae i podrodziny Trogossitinae.
Morfologia.
Owady dorosłe.
Ciało długości od 9 do 26 mm, wydłużone. Głowa o szwie gularnym zredukowanym, a czołowo-nadustkowym nieobecnym. Na czole podłużne dołeczki lub zagłębienia. Po bokach brzusznej strony głowy obecne kępki długich szczecinek. Na brzusznej stronie żuwaczek obecne dwa wierzchołkowe ząbki. Przedplecze wydłużone. Przednie panewki biodrowe zewnętrznie zamknięte, a wewnętrznie otwarte. Środkowe panewki biodrowe otwarte. Pokrywy regularnie punktowane. Komórka radialna tylnych skrzydeł trójkątna.
Larwy.
Ramiona czołowe V-kształtne. Szwy gularne równoległe. Przetchlinek obecnych 5. Na żuwaczkach dwa ząbki wierzchołkowe. Głaszczki szczękowe trójczłonowe. Przedbródek jednoczęściowy z wyciągniętą przednią krawędzią. Pierwszy i drugi człon czułków wydłużone. 9 tergit odwłoka spłaszczony. Urogomfy haczykowate.
Biologia i ekologia.
Drapieżniki polujące na owady ksylofagiczne.
Rozprzestrzenienie.
Większość gatunków zamieszkuje Ameryki, a tylko kilka występuje w Palearktyce. Niektóre wykazują tendencje do kosmopolityzmu.
W Polsce występuje tylko "T. caerulea".
Taksonomia.
Rodzaj opisany został w 1830 roku przez Johna Obadiah Westwooda. Gatunkiem typowym został "Trogossita caerulea" .
Opisano 104 gatunki z tego rodzaju:

</doc>
<doc id="3174364" url="https://pl.wikipedia.org/wiki?curid=3174364" title="Andriej Wasiluk">
Andriej Wasiluk

Andriej Romanowicz Wasiluk, ros. Андрей Романович Василюк (ur. ? we wsi Zdzitów w obwodzie brzeskim, zm. w 1956 roku w Brześciu) – rosyjski, a następnie radziecki pedagog.
Ukończył seminarium pedagogiczne, po czym był nauczycielem w jednej ze szkół wiejskich w ujeździe bierezowskim. Następnie ukończył instytut pedagogiczny w Witebsku. Jako uczeń szkoły kolejowej w Brześciu, po wybuchu I wojny światowej, został ewakuowany wraz z kadrą nauczycielską i uczniami do Moskwy. Tam rozpoczął studia wieczorowe w instytucie archeologicznym. Po rewolucji bolszewickiej 1917 roku powrócił do Brześcia, gdzie w okresie międzywojennym był dyrektorem szkoły podstawowej przy gimnazjum rosyjskim. Występował osobiście w szkolnych przedstawieniach teatralnych. Po zakończeniu II wojny światowej ponownie uczył w jednej z brzeskich szkół podstawowych.

</doc>
<doc id="3174366" url="https://pl.wikipedia.org/wiki?curid=3174366" title="DSP Entertainment">
DSP Entertainment



</doc>
<doc id="3174367" url="https://pl.wikipedia.org/wiki?curid=3174367" title="Kalendarium Mirocic">
Kalendarium Mirocic

Mirocice - wieś położona obok Baszowic 3 km na N od klasztoru świętokrzyskiego
Nazwy lokalne wsi - 1351 „Miroczicze”, 1368 „de Miroczicz”, 1427 „Miroczycze”, 1439 „Miroczyce”, 1441 „Mirocicze”, „Mÿroczycze”, 1442 „Mÿrocicze”, „Mirocicze”, „Miroczice”, 1450 „Miroczicze”, Miroczensem, 1470-80 „Myroczycze”, „Myroczicze”, 1504 „Miroczycze”, „Myroczÿcze”, 1506 „Miroczicze”, 1510 „Myroczyce”, 1529 „Myroczicze”, „Myrocicze”, 1530 „Mÿroczÿcze”, 1538 „Miroczice”, 1564-5 „Myrkowice”, 1569 „Miroczicze”, 1650 „Mirocice”, 1650-2 „Mierocicie”, w „Mierocicach”, „Mierocanie”, 1662 „Mirocice”.
Podległość administracyjna świecka i kościelna.
W roku 1351 było to ziemia sandomierska, 1442 powiat sandomierski, 1827 powiat opatowski (Tabela II 23); 
1470-80 parafia Nowa Słupia (obie Słupie) (Długosz L.B. II 490), ale w roku 1571 parafia Stara Słupia.
Kalendarium - przywileje i obciążenia ekonomiczne.
Własność klasztoru świętokrzyskiego.
Powinności dziesięcinne.
Dziesięcina należy do klasztoru świętokrzyskiego.
Badania archeologiczne.
W Mirocicach zarejestrowano 76 stacji żużla, z czego zbadano 5 stacji hutniczych, w tym 4 uporządkowane i jedną stację o numerze Mirocice 1, nieuporządkowaną. Na stacji Mirocice 4 natrafiono na ułamki ceramiki datowane na środkowy i późny okres wpływów rzymskich . 
Odkryta w Mirocicach osada kultury przeworskiej datowana jest na młodszą fazę późnego okresu wpływów rzymskich i powiązana z okolicznymi stacjami dymarskimi. W wykopaliskach znaleziono brązową monetę Marka Aureliusza.

</doc>
<doc id="3174370" url="https://pl.wikipedia.org/wiki?curid=3174370" title="Stebne (obwód iwanofrankiwski)">
Stebne (obwód iwanofrankiwski)

Stebne (Stebnie, ukr. Стебні, "Stebni") – wieś na Ukrainie w obwodzie iwanofrankiwskim, w rejonie wierchowińskim, nad Białym Czeremoszem.
Centrum administracyjne rady wiejskiej. W 2001 roku miejscowość liczyła 904 mieszkańców.
Geografia.
Miejscowość położona nad brzegiem Białego Czeremoszu, około 600 m n.p.m. w rejonie Karpat Pokucko-Bukowińskich, przy drodze P62 (Wierchowina – Czerniowce). 
Na północ od miejscowości znajdują się Uścieryki, na zachód – Krasnoiła i Perechrestne, na południe – Kochan i Dołhopole. Po drugiej stronie rzeki na południowy wschód od wsi Stebne leżą drugie Stebne.
Najbliższa stacja kolejowa znajduje się w oddalonej o 26 km Wyżnicy.
Historia.
Pierwsza historyczna wzmianka o miejscowości pochodzi z 1731 roku W Rzeczypospolitej Obojga Narodów wieś wchodziła w skład starostwa niegrodowego z centrum w Kutach, położonego w ziemi halickiej województwa ruskiego. 
Po I rozbiorze (1772) wieś znalazła się w monarchii Habsburgów. Na przełomie XIX/XX w. leżała w powiecie kosowskim Królestwa Galicji i Lodomerii. Pod koniec XIX wieku mieszkało tu 363 Rusinów, 11 Niemców i 2 Polaków.
W II Rzeczypospolitej wieś tworzyła początkowo gminę wiejską Stebne. 1 sierpnia 1934 roku w ramach reformy na podstawie ustawy scaleniowej została włączona do gminy wiejskiej Jasienów Górny w powiecie kosowskim, w województwie stanisławowskim. W 1921 roku gmina liczyła 593 mieszkańców i znajdowało się w niej 118 budynków mieszkalnych. 583 osób deklarowało narodowość rusińską, 9 – żydowską, 2 – polską.
Po II wojnie światowej Stebne znalazły się w granicach Ukraińskiej SRR, a po 1991 roku – niepodległej Ukrainy. W latach 1956-1993 wieś nosiła nazwę Stebniw.

</doc>
<doc id="3174374" url="https://pl.wikipedia.org/wiki?curid=3174374" title="Subaru XV">
Subaru XV

Subaru XV – samochód osobowy typu crossover produkowany przez japońską firmę Subaru od 2012 roku. Od 2017 roku produkowana jest druga generacja tego modelu.
Pierwsza generacja.
Pojazd został zbudowany na bazie płyty podłogowej czwartej generacji Subaru Impreza.
W 2014 roku auto przeszło delikatny lifting. W modelu z 2,0 l silnikiem benzynowym zmieniono zawieszenie. We wszystkich wersja pojazdu zastosowano nową gródź oddzielającą komorę silnika od kabiny pasażerskiej, która bardziej izoluje kabinę pasażerską od kultury pracy silnika. Przeprogramowano elektryczne wspomaganie kierownicy, zastosowano system dynamic damper, który redukuje wibracje przenoszone na kierownicę, wzmocniono podstawę słupka A. Do wyposażenia standardowego dodano system monitorowania ciśnienia w oponach (TPMS) oraz Gear Shift Indicator, czyli wskaźnik podpowiadający kiedy najlepiej zmienić bieg.
Wersje wyposażeniowe.
Standardowe wyposażenie podstawowej wersji Active obejmuje m.in. system start&amp;stop, elektryczne sterowanie szyb, elektryczne sterowanie lusterek, fotel kierowcy z regulacją wysokości, klimatyzację automatyczną z filtrem przeciwpyłkowym, odmrażacz przedniej szyby, system audio CD z AUX i 4-głośnikami, reflektory przeciwmgłowe, spojler dachowy, światła do jazdy dziennej, 17-calowe alufelgi, ABS z EBD, aktywne przednie zagłówki, inteligentny system ratunkowy, kurtyny powietrzne, stały napęd AWD, komplet poduszek powietrznych, system kontroli trakcji (ESP) i stabilizacji toru jazdy (VSC) oraz system wspomagania awaryjnego hamowania.
Opcjonalnie pojazd wyposażyć można w metalizowany lakier oraz skórzaną tapicerkę w jednym lub dwóch kolorach (szyta jest w Polsce). W zależności od wersji wyposażenia pojazd wyposażony jest m.in. w wersji Comfort w wielofunkcyjną skórzaną kierownicę, podgrzewane fotele, dwustrefową klimatyzację automatyczną, system audio z 6 głośnikami, Bluetoothem, USB, kamerę cofania, czujniki deszczu, elektrycznie składane lusterka, reflektory ksenonowe ze spryskiwaczami; a w wersji Exclusive w m.in. elektrycznie sterowane okno dachowe, elektrycznie regulowany fotel kierowcy oraz system nawigacji satelitarnej z ekranem dotykowym. 
Druga generacja.
Subaru XV drugiej generacji zostało oficjalnie zaprezentowane podczas salonu samochodowego w Genewie w 2017 roku, a pod koniec 2020 roku przeszło subtelny lifting. Jest to pierwszy pojazd w Europie oparty na nowej "Subaru Global Platform", na której będą budowane wszystkie przyszłe modele Subaru.W porównaniu do poprzednika konstrukcja została znacząco wzmocniona i usztywniona, przeprojektowano układ kierowniczy i zawieszenie.Nowe silniki benzynowe typu bokser były w podobnej formie w poprzednim modelu, Subaru je dalej rozwijało i zmniejszało ich wagę. Silnik wysokoprężny nie jest już oferowany, podobnie jak ręczna skrzynia biegów. Zamiast tego jest tylko standardowa bezstopniowa skrzynia biegów o nazwie „Lineartronic” z „symetrycznym” napędem na wszystkie koła Subaru, uzupełniona specjalnym elektronicznym programem jazdy terenowej o nazwie „X-Mode”. Przednie koła są zawieszone na kolumnach i wahaczach MacPhersona, a tylne na podwójnych wahaczach. 

</doc>
<doc id="3174375" url="https://pl.wikipedia.org/wiki?curid=3174375" title="Molineria">
Molineria

Molineria – rodzaj roślin należący do rodziny przyklękowatych ("Hypoxidaceae"). Obejmuje 7 gatunków występujących w Azji południowo-wschodniej i w stanie Queensland w Australii. Jako rośliny zawleczone rosną także w Ameryce Środkowej i północno-wschodniej Argentynie.

</doc>
<doc id="3174376" url="https://pl.wikipedia.org/wiki?curid=3174376" title="Cmentarz wojenny nr 290 Charzewice">
Cmentarz wojenny nr 290 Charzewice



</doc>
<doc id="3174377" url="https://pl.wikipedia.org/wiki?curid=3174377" title="Cmentarz wojenny nr 289 – Charzewice">
Cmentarz wojenny nr 289 – Charzewice

Cmentarz wojenny nr 289 – Charzewice – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Znajduje się w północno-wschodniej części miejscowości Charzewice położonej w gminie Zakliczyn województwa małopolskiego. 
Niewielka nekropolia, o powierzchni ok. 1 ara, położona jest na skraju lasu, nad biegnącą płytkim parowem gruntową drogą. Otoczona jest wysokimi betonowymi słupkami, kiedyś połączonymi łańcuchami. Pomnikiem centralnym jest, stojący na cokole z kamiennych kostek, betonowy dwuramienny krzyż.
Na cmentarzu pochowano, w jednym zbiorowym grobie, 13 żołnierzy armii rosyjskiej. Nie są znane ich nazwiska. Polegli w listopadzie 1914 roku. Cmentarz projektował Robert Motka.
W odległości ok. 200 metrów na północny zachód znajduje się bliźniacza nekropolia, cmentarz wojenny nr 288.

</doc>
<doc id="3174378" url="https://pl.wikipedia.org/wiki?curid=3174378" title="Zdzisław Karpiński (weterynarz)">
Zdzisław Karpiński (weterynarz)

Zdzisław Zygmunt Karpiński ps. „Wicher”, „Zdzisław Leżachowski” (ur. 14 lutego 1890 w Leżachowie, zm. w 1940 w ZSRR) – major Lekarz weterynarii Wojska Polskiego, kawaler Orderu Virtuti Militari, doktor medycyny weterynaryjnej, dyrektor rzeźni miejskiej we Lwowie w latach 1931–1939.
Życiorys.
Urodził się 14 lutego 1890 w Leżachowie, w rodzinie Michała i Joanny z Waligórskich. Po ukończeniu gimnazjum w Jarosławiu podjął w 1911 roku studia na Akademii Medycyny Weterynaryjnej we Lwowie. W latach 1912–1914 był członkiem Drużyn Strzeleckich we Lwowie. Od 1 sierpnia do 10 listopada 1914 pełnił służbę w austriackim 2 pułku artylerii, w charakterze jednorocznego ochotnika. 20 listopada 1914 roku wstąpił do 1 pułku ułanów Legionów Polskich, służył na froncie. 15 października 1916 przeniesiono go do dowództwa Komendy II Brygady Legionów Polskich na stanowisko lekarza weterynarii. 1 stycznia 1917 został mianowany chorążym weterynaryjnym. 5 czerwca 1917 został awansowany na podporucznika weterynarza ze starszeństwem z 2 czerwca 1917. Od 15 lutego 1918 roku wraz z II Brygadą walczył na Ukrainie, 11 maja 1918 roku w czasie bitwy pod Kaniowem dostał się do niewoli niemieckiej w Potoku. Po przewiezieniu do Białej Podlaskiej udało mu się uciec 1 lipca.
18 listopada 1918 roku wstąpił do Wojska Polskiego z przydziałem do 7 pułku Ułanów Lubelskich. Przeszedł cały szlak bojowy tego pułku, uczestnicząc we wszystkich jego walkach, jako zastępca dowódcy 1 szwadronu. W styczniu 1919 roku wrócił ze swoim szwadronem do Warszawy. W lutym 1919 roku został mianowany na dowódcę szwadronu cekaemów. 1 marca 1919 roku udał się wraz z pułkiem na Front Litewsko-Białoruski. W połowie listopada 1919 roku uzyskał otrzymał urlop na dokończenie studiów weterynaryjnych. Uzyskał dyplom lekarza weterynarii 1 kwietnia 1920 roku, po czym został przeniesiony z Korpusu Jazdy do Korpusu Lekarzy Weterynarii i skierowany do 7 pułku ułanów na stanowisko lekarza weterynarii.
Według stanu na 1 czerwca 1921 roku był przydzielony do Okręgowego Szpitala Koni Nr 6 ze skierowaniem do 7 pułku ułanów. 3 maja 1922 został zweryfikowany w stopniu majora ze starszeństwem od 1 czerwca 1919 i 43. lokatą w korpusie oficerów weterynaryjnych (lekarzy weterynaryjnych). W 1923 był przydzielony z Kadry Okręgowego Szpitala Koni Nr 10 w Przemyślu do 24 pułku artylerii polowej w Jarosławiu na stanowisko starszego lekarza weterynarii pułku. Z dniem 31 marca 1924 został przeniesiony do rezerwy i przydzielony w rezerwie do Kadry Okręgowego Szpitala Koni Nr 10 w Przemyślu. W 1934, jako oficer rezerwy pozostawał w ewidencji Powiatowej Komendy Uzupełnień Jarosław. 
Po zakończeniu służby wojskowej pracował jako miejski lekarz weterynarii w Jarosławiu (ulica Nad Sanem 45), a od 1931 (albo od 1935) jako dyrektor rzeźni miejskiej we Lwowie (do 1939). W 1930 lub 1933 obronił pracę doktorską na Wydziale Medycyny Weterynaryjnej we Lwowie. Był aktywnym członkiem Oddziału Lwowskiego Zrzeszenia Lekarzy Weterynaryjnych RP.
Został zamordowany w 1940 przez NKWD. Jego nazwisko figuruje na Ukraińskiej Liście Katyńskiej. Został pochowany na otwartym w 2012 Polskim Cmentarzu Wojennym w Kijowie-Bykowni.
Zdzisława Karpiński był żonaty z Anną, z którą miał trzech synów: Jerzego, Wiesława i Janusza. Rodzina majora została deportowana w głąb Rosji. Jerzy zginął z wycieńczenia i choroby szukając matki i braci. Dotarł chory do matki, która przebywała wtedy w Chu w Kazachstanie. Niestety następnego dnia w wigilię Świąt Bożego Narodzenia 1941 umarł na jej rekach. Pochowany w Chu. Żona Anna i dwaj synowie Wiesław i Janusz z Armią gen. Andersa wyszli z ZSRR do Iranu a stamtąd do Wielkiej Brytanii. Walczyli jako lotnicy do końca wojny. Ponieważ po wojnie nie było w Anglii miejsca dla Polaków, więc emigrowali do Kanady i po kilku latach sprowadzili z Południowej Afryki matkę, która tam przeżyła wojnę. Janusz zmarł w 1999 roku w Bethlehem, Pennsylvania a Wiesław odszedł kilka lat później w Hannover w stanie Ontario.

</doc>
<doc id="3174381" url="https://pl.wikipedia.org/wiki?curid=3174381" title="Cmentarz wojenny nr 287 – Roztoka">
Cmentarz wojenny nr 287 – Roztoka

Cmentarz wojenny nr 287 – Roztoka – cmentarz z I wojny światowej znajdujący się we wsi Roztoka w województwie małopolskim, w powiecie tarnowskim, w gminie Zakliczyn. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Na cmentarzu pochowano 34 żołnierzy austro-węgierskich. Obiekt projektował Robert Motka.

</doc>
<doc id="3174382" url="https://pl.wikipedia.org/wiki?curid=3174382" title="Deputacja Tajna">
Deputacja Tajna

Deputacja Tajna – komisja pomocnicza Deputacji Bezpieczeństwa Publicznego Rady Najwyższej Rządowej Litewskiej w czasie powstania kościuszkowskiego w 1794 roku.
Powołana 27 kwietnia 1794 roku, do jej kompetencji należała organizacja wywiadu wojskowego i przemysłu zbrojeniowego, wysyłanie i odbieranie raportów wojskowych, układanie projektów powołania gwardii narodowej. Po 17 maja 1794 roku część jej kompetencji przejęła utworzona Deputacja Wojskowa, Deputacja Tajna uzyskała najwyższą władzę nad armią powstańczą z prawem do układania planów wojennych. 30 maja poszerzono jej skład.

</doc>
<doc id="3174385" url="https://pl.wikipedia.org/wiki?curid=3174385" title="Phyllomedusidae">
Phyllomedusidae

Phyllomedusidae – rodzina płazów z rzędu płazów bezogonowych (Anura).
Zasięg występowania.
Rodzina obejmuje gatunki występujące w tropikalnych regionach od Meksyku do Argentyny.
Systematyka.
Taksonomia.
Przed 2016 rokiem klasyfikowana jako podrodzina w obrębie rodziny rzekotkowatych; Duellman, Marion i Hedges (2016) podnieśli ją do rangi odrębnej rodziny.
Podział systematyczny.
Do rodziny należą następujące rodzaje:

</doc>
<doc id="3174388" url="https://pl.wikipedia.org/wiki?curid=3174388" title="Ewolucja mozaikowa">
Ewolucja mozaikowa

Ewolucja mozaikowa – ewolucja, w której zmiany zachodzą w pewnych częściach ciała lub układach bez jednoczasowych zmian w innych, wedle innej definicji jest to ewolucja cech przebiegająca z różnym tempem w obrębie bądź pomiędzy gatunkami. W teorii ewolucji zajmuje miejsce wśród trendów długoterminowych bądź w makroewolucji.
Neodarwinizm.
W neodarwinizmie, jak postulował Stephen Jay Gould, znajduje się miejsce dla zróżnicowanego rozwoju, gdy formy życia osiągają jakiś kształt czy wielkość wcześniej bądź później. Dzieje się tak z powodu alomorfizmu. Narządy rozwijają się w różnym tempie, gdy stworzenie rośnie i dojrzewa. Wobec tego heterochroniczny zegar obejmuje trzy rzeczy:
Gdy stworzenie cechuje się zaawansowanymi rozmiarami, może ewoluować w kierunku ich zmniejszenia, alternatywnie może zachowywać swe rozmiary bądź zmieniać się w stworzenie większe. Nie wystarcza to do zrozumienia mechanizmu heterochronii. Rozmiar musi wiązać się z kształtem, stworzenie może zachować cechy pedomorficzne (dziecięce) w zaawansowanym kształcie ciała bądź wykazywać w swym wyglądzie rekapitulację, gdy zmiany kształtu ciała pozostaną w opóźnieniu. Używane tu nazwy nie są zbyt celne, jako że dawne teorie były mylące.
Organizm na drodze swej ontogenezy może wykazywać heterochroniczne cechy w sześciu wymiarach, choć Gould przyznał, że występują pewne związki pomiędzy wzrostem i dojrzewaniem płciowym. Stworzenie może dla przykładu prezentować pewne cechy neoteniczne i opóźniony rozwój, co skutkuje nowymi właściwościami pochodzącymi od oryginalnego organizmu jedynie dzięki tym samym genom regulacyjnym. Większość nowych cech człowieka w porównaniu z najbliższymi mu wielkimi małpami ma właśnie taką naturę, nie wynika z większych zmian w genach strukturalnych.
Przykłady.
Dowodów popierających tę koncepcję dostarczyła paleontologia. Nie uważa się, by ten wzorzec był uniwersalny, ale istnieje obecnie szeroki wachlarz przykładów obejmujących różne taksony, wśród nich choćby:

</doc>
<doc id="3174391" url="https://pl.wikipedia.org/wiki?curid=3174391" title="Regulator Watta">
Regulator Watta



</doc>
<doc id="3174396" url="https://pl.wikipedia.org/wiki?curid=3174396" title="Przejściowy Punkt Kontrolny Jakuszyce (kolejowy)">
Przejściowy Punkt Kontrolny Jakuszyce (kolejowy)



</doc>
<doc id="3174398" url="https://pl.wikipedia.org/wiki?curid=3174398" title="Graniczna Placówka Kontrolna Jakuszyce">
Graniczna Placówka Kontrolna Jakuszyce

Graniczna Placówka Kontrolna Jakuszec/Jakuszyce – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją.
Graniczna Placówka Kontrolna Straży Granicznej w Jakuszycach – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją/Republiką Czeską.
Formowanie i zmiany organizacyjne.
W październiku 1945 roku Naczelny Dowódca Ludowego Wojska Polskiego nakazywał sformować na granicy państwowej 51 przejściowych punktów kontrolnych (PPK).
Przejściowy Punk Kontrolny Jacobsthal (PPK Jacobsthal) powstał w 1945 roku jako Drogowy Przejściowy Punkt Kontrolny – III kategorii o etacie nr 8/12. Obsada PPK składała się z 10 żołnierzy i 1 pracownik cywilny. Siedzibą PPK były baraki wykonane z drewna przez żołnierzy 3 batalionu por. Bogdana Gintera, usytuowane bezpośrednio przy linii granicznej przy drodze, z prawej strony prowadzącej do Czechosłowacji. W późniejszym czasie, już przez żołnierzy WOP mjr. Antoniego Dorożyńskiego, zostały bardziej rozbudowane, ale nadal z drewna.
Rozformowany został jesienią 1946 roku.
W tym samym czasie w Jakuszycach powstał też Przejściowy Punkt Kontrolny Jacobsthal (PPK Jacobsthal) – kolejowy III kategorii o etacie nr 8/12. Obsada PPK składała się z 10 żołnierzy i 1 pracownik cywilny którego załoga wykonywała kontrolę graniczną osób, towarów i środków transportu bezpośrednio w kolejowym przejściu granicznym Jakuszyce-Harrachov.
Rozformowany został jesienią 1946 roku.
W 1948 roku w strukturach 6 Brygady Ochrony Pogranicza funkcjonowała Graniczna Placówka Kontrolna Jakuszec „drogowa” o numerze 59, gdzie dowódca Strażnicy WOP Jakuszyce organizował służbę, a kontrolę dokumentów wykonywali przeszkoleni w tym kierunku żołnierze.
Rozkazem organizacyjnym dowódcy WOP nr 018 z 27.02.1964 roku utworzono GPK Jakuszyce (drogowa). Przybyło kilka baraków i placówka Urzędu Celnego.
1 lipca 1965 roku Wojska Ochrony Pogranicza podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy. GPK Jakuszyce weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwa. GPK Jakuszyce podlegało bezpośrednio pod sztab Łużyckiej Brygady WOP w Lubaniu.
W 1974 roku, w porozumieniu z władzami czechosłowackimi, siedziba polskiej GPK, została przeniesiona do nowo wybudowanego przez stronę CSRS obiektu, spełniającego warunki GPK. Wykonawcą było Wrocławskie Przedsiębiorstwo Robót Budowlanych nr 2. Prace rozpoczęto w 1973 roku, a zakończono w 1974.
Straż Graniczna:
15 maja 1991 roku po rozwiązaniu Wojsk Ochrony Pogranicza, 16 maja 1991 roku Graniczna Placówka Kontrolna Jakuszyce weszła w podporządkowanie Łużyckiego Oddziału Straży Granicznej w Lubaniu i przyjęła nazwę Graniczna Placówka Kontrolna Straży Granicznej w Jakuszycach (GPK SG w Jakuszycach).
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku przejęła wraz z obsadą etatową pod ochronę odcinek, po rozformowanej strażnicy SG w Jakuszycach.
Jako Graniczna Placówka Kontrolna Straży Granicznej w Jakuszycach funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na placówkę Straży Granicznej w Jakuszycach (Placówka SG w Jakuszycach).
Ochrona granicy.
Pod koniec lat 80. XX w. na jednej zmianie był: kierownik zmiany, dwóch kontrolerów i technik szyfrant. Służba trwała od godz. 7 do 19, a kierownika zmiany do 20. Druga zmiana od godz. 19 do godz. 7 rano, a kierownika zmiany do godz. 8. Dziennie przekraczało kilka tysięcy osób. Wielu Polaków dojeżdżało codziennie do pracy po czeskiej stronie. Był też duży ruch tranzytowy ciężarowy do Szwecji, Jugosławii i Austrii.
W latach 90. Straż Graniczna miała poważny problem z przemytem ludzi do państw zachodnich. Trudniły się tym wyspecjalizowane gangi, przerzucające ludzi nawet z dalekich państw azjatyckich, np. z Pakistanu. Całe wioski składały się, by jedna osoba, kosztem 2500 tysiąca dolarów, została przemycona do lepszego świata. Główne szlaki przemytu ludzi prowadziły na granicę z Niemcami, ale jedna z odnóg prowadziła na Jakuszyce. Nie była często wykorzystywana ponieważ poszła „fama”, gdyż z Czech trudno było przedostać się dalej...
2 stycznia 2003 roku GPK SG w Jakuszycach przejęła pod ochronę po zlikwidowanej strażnicy SG w Jakuszycach, odcinek granicy państwowej.
Dowódcy/komendanci granicznej placówki kontrolnej.
Komendanci GPK SG: 

</doc>
<doc id="3174399" url="https://pl.wikipedia.org/wiki?curid=3174399" title="Bořivoj Šarapatka">
Bořivoj Šarapatka

Bořivoj Šarapatka (ur. 1 lipca 1959 w Ołomuńcu) – czeski wykładowca akademicki, polityk i samorządowiec, deputowany do Izby Poselskiej.
Życiorys.
Absolwent Wyższej Szkoły Rolniczej w Brnie (1983), kształcił się następnie na Uniwersytecie Palackiego w Ołomuńcu. W latach 80. pracował w przedsiębiorstwie ČSVTS Agroplan, następnie zajął się działalnością akademicką. Od 1990 do 1996 był asystentem na Uniwersytecie Palackiego. W latach 1994–2001 pełnił funkcję prodziekana jednego z wydziałów. Był również docentem i kierownikiem w katedrze ekologii i ochrony środowiska. W 1992 zaczął również prowadzić własną działalność gospodarczą, w 2007 został dyrektorem zarządzającym spółki prawa handlowego.
W latach 2002–2006 był radnym Ołomuńca. W wyborach w 2010 z listy TOP 09 uzyskał mandat deputowanego do Izby Poselskiej, który sprawował do 2013. W wyborach regionalnych w 2012 został wybrany na posła kraju ołomunieckiego.

</doc>
<doc id="3174400" url="https://pl.wikipedia.org/wiki?curid=3174400" title="Graniczna Placówka Kontrolna Międzylesie">
Graniczna Placówka Kontrolna Międzylesie

Graniczna Placówka Kontrolna Międzylesie – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją.
Graniczna Placówka Kontrolna Straży Granicznej w Międzylesiu – nieistniejąca obecnie graniczna jednostka organizacyjna Straży Granicznej wykonująca kontrolę graniczną osób, towarów i środków transportu w przejściach granicznych na granicy z Czechosłowacją//Republiką Czeską.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy państwowej 51 przejściowych punktów kontrolnych.
Graniczna Placówka Kontrolna Międzylesie powstała w 1945 roku jako Drogowy Przejściowy Punkt Kontrolny Międzylesie (PPK Międzylesie) – III kategorii o etacie nr 8/12. Obsada PPK składała się z 10 żołnierzy i 1 pracownika cywilnego, w strukturach 11 Oddziału Ochrony Pogranicza.
W 1946 roku przeformowania została na drogowy PPK Międzylesie – kategorii "C" o etacie 7/12. W 1947 roku przeformowana na etat 7/33 kat. "C". Następnie przeformowana na etat 7/54 kategorii "D" i przemianowana na Graniczną Placówkę Kontrolną Ochrony Pogranicza Międzylesie.
W 1948 Graniczna Placówka Kontrolna nr 53 „Międzylesie” (drogowa) i nr 54 „Międzylesie” (kolejowa) była w strukturach 23 Brygady Ochrony Pogranicza. W 1948 roku pododdział przekazany został do Ministerstwa Bezpieczeństwa Publicznego. W 1950 została rozformowana.
W czerwcu 1950 roku przekształcono 23 Brygadę Ochrony Pogranicza i Graniczna Placówka Kontrolna Międzylesie weszła w struktury 5 Brygady Wojsk Ochrony Pogranicza.
W latach 1965–1971 graniczne placówki kontrolne podporządkowane były Komendom Wojewódzkim Milicji Obywatelskiej.
1 lipca 1965 roku WOP podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy państwowej. GPK Międzylesie weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami granicznymi. Przywrócono jednolity system ochrony granicy państwowej. GPK Międzylesie podlegała bezpośrednio pod sztab Sudeckiej Brygady WOP w Kłodzku.
W lipcu 1989 roku, po rozformowaniu Sudeckiej Brygady WOP, GPK Międzylesie weszła w struktury nowo utworzonego sudeckiego batalionu WOP w Kłodzku i tak funkcjonowała do 15 maja 1991 roku.
"Straż Graniczna:"
Po rozwiązaniu 15 maja 1991 roku Wojsk Ochrony Pogranicza, 16 maja 1991 roku ochronę granicy państwowej przejęła nowo sformowana Straż Graniczna. Graniczna Placówka Kontrolna w Międzylesiu weszła w struktury Sudeckiego Oddziału Straży Granicznej w Kłodzku i przyjęła nazwę Graniczna Placówka Kontrolna Straży Granicznej kat. II w Międzylesiu (GPK SG w Międzylesiu).
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, w 2003 roku nastąpiło zniesienie strażnic SG w Lesicy i Boboszowie, a ochraniany odcinek przejęła Graniczna Placówka Kontrolna SG w Międzylesiu.
Jako Graniczna Placówka Kontrolna Straży Granicznej w Międzylesiu funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... przekształcona została na Placówkę Straży Granicznej w Międzylesiu (PSG w Międzylesiu).

</doc>
<doc id="3174401" url="https://pl.wikipedia.org/wiki?curid=3174401" title="Phloiophilus edwardsi">
Phloiophilus edwardsi

Phloiophilus edwardsi – jedyny gatunek chrząszcza z monotypowego rodzaju Phloiophilus i monotypowej rodziny Phloiophilidae.
Opis.
Owady dorosłe.
Ciało długości od 2,3 do 2,6 mm, wydłużone, mniej lub bardziej grzbietowo wypukłe. Tułów czarny, a pokrywy z ciemnymi znakami. Oczy silnie wypukłe. Czułki krótkie, 11-członowe, maczugowate. Nasada przedplecza równa lub nieco tylko węższa od nasady pokryw. Panewki biodrowe odnóży środkowych otwarte bocznie. Wszystkie stopy pięcioczłonowe. Pokrywy słabo owłosione, przykrywają cały odwłok lub odsłaniają kawałek jego końcowego segmentu. Na odwłoku widocznych 5 sternitów.
Larwy.
Ciało larw wydłużone, o bokach mniej lub bardziej równoległych, nieco przypłaszczone. Grzbietowa strona tylko bardzo słabo pigmentowana i zesklerotyzowana. Czułki trójczłonowe. Oczy proste obecne. Szew czołowo-nadustkowy dobrze zaznaczony. Wierzchołki żuwaczek dwupłatkowe lub dwuzębne. Odnóża tułowiowe 5-członowe, zakończone pojedynczym ruchomym pazurkiem. Odwłok złożony z 10 widocznych segmentów, z których ostatni zakończony przysadkami odwłokowymi ("cerci").
Biologia i ekologia.
Zamieszkuje lasy liściaste i iglaste. Swój cykl rozwojowy przechodzi w grzybie żylaku kosmatym ("Phlebia merismoides"), który owocuje od jesieni do wiosny na kłodach i opadłych gałęziach dębu, a rzadziej wiązu, buka, lipy, leszczyny, sosny i świerka. Larwy chrząszcza żerują na spodniej stronie owocnika od jesieni do wiosny, po czym opuszczają go, by przepoczwarczyć się w glebie. Dorosłe opuszczają komory poczwarkowe zwykle jesienią, pod koniec września lub na początku października i przeżywają do wiosny, zimując w ściółce, mchu i pod korą. Uaktywniają się jednak w słoneczne dni zimowe, kiedy to odbywają loty.
Rozprzestrzenienie.
Gatunek zachodnioeuropejski z izolowanymi stanowiskami w Europie Środkowej. Wykazany został z Austrii, Belgii, Danii, Francji, Holandii, Irlandii, Niemiec, Polski, Słowenii, Węgier i Wielkiej Brytanii.
W Polsce, gdzie przebiega wschodnia granice jego zasięgu, notowany z dwóch stanowisk.

</doc>
<doc id="3174403" url="https://pl.wikipedia.org/wiki?curid=3174403" title="Phloiophilus">
Phloiophilus



</doc>
<doc id="3174404" url="https://pl.wikipedia.org/wiki?curid=3174404" title="Carniadactylus">
Carniadactylus

Carniadactylus – rodzaj pterozaura, żyjącego w Europie podczas epoki triasu późnego (późny karnik bądź wczesny noryk, około 228 milionów lat temu). Obejmuje pojedynczy gatunek, Carniadactylus rosenfeldi.
Budowa.
"Carniadactylus" przypominał pod względem wyglądu i anatomii swego bliskiego krewnego "Eudimorphodon", choć był od niego znacznie mniejszy. Jak "Eudimorphodon", znany jest ze swoich pokrytych wieloma guzkami zębów o złożonej budowie. Obok tych podobieństw różnica wielkości pomiędzy tymi dwoma pterozaurami prawdopodobnie oznacza, że zajmowały one różne nisze ekologiczne i żywiły się innym źródłem pokarmu. Pogląd ten wspierają badań ich zębów. Podobne w budowie, zęby "Carniadactylus" wykazują nieznaczne tylko zużycie bądź nie wykazują go wcale, w przeciwieństwie do większego, rybożernego eudimorfodonta. Ten ostatni mógł potrafić żuć swą zdobycz. Mniejszy "Carniadactylus" prawdopodobnie żywił się mniejszą zdobyczą o miękkim ciele, jak robaki czy larwy owadów.
Systematyka.
W 1995 włoski paleontoog Fabio Marco Dalla Vecchia nazwał nowy gatunek rodzaju "Eudimorphodon": "E. rosenfeldi". Epitetem gatunkowym uhonorował w ten sposób znalazcę szczątków, Corrado Rosenfelda. holotypowi przypisano oznaczenie MFSN 1797. Niekompletny szkielet z częścią czaszki i żuchwy, ale bez ogona, został znaleziony w okolicy Udine.
Szybko stało się jasne, że analizy kladystyczne nie sytuują "E. rosenfeldi" jako grupy siostrzanej dla gatunku typowego eudimorfodonta, "E. ranzii". Czyniło to rzeczony rodzaj parafiletycznym bądź polifiletycznym.
W celu rozwiązania tego problemu Dalla Vecchia w 2009 utworzył nowy rodzaj "Carniadactylus". Gatunkiem typowym stał się "Carniadactylus rosenfeldi". Nazwę rodzajową zaczerpnięto od regionu Carnia, gdzie znaleziono szczątki, oraz greckiego "daktylos", czyli „palec”, odwołując się do podtrzymującego skrzydło palca typowego dla pterozaurów. Drugi okaz, MPUM 6009, został paratypem. Obejmuje on prawie kompletny szkielet, który jednak zachował się w dużej części jedynie w postaci odcisku. Jest o jedną trzecią krótszy od holotypowego. Jego rozpiętość skrzydeł wynosi około 70 cm. Rozbieżność tą Dalla Vecchia tłumaczy zmiennością wewnątrzgatunkową.
Zgodnie z wcześniejszymi analizami Alexandra Kellnera "Carniadactylus" uznawano za bliskiego krewnego peteinozaur z rodziny Dimorphodontidae. David Unwin później przeniósł go z dimorfodontów do Campylognathoididae. Jego pogląd wsparła analiza Dalli Vecchii, która wykazała, że "Carniadactylus" jest taksonem siostrzanym dla "Caviramus". Jednakże bardziej dokładne analizy filogenetyczne Andresa i Myersa z 2013 wsparły oryginalną interpretację "Carniadactylus" jako taksonu siostrzanego dla "Eudimorphodon", w związku z czym badacze reklasyfikowali go ponownie do tego rodzaju.

</doc>
<doc id="3174406" url="https://pl.wikipedia.org/wiki?curid=3174406" title="Phloiophilidae">
Phloiophilidae



</doc>
<doc id="3174408" url="https://pl.wikipedia.org/wiki?curid=3174408" title="Phloeophilidae.">
Phloeophilidae.



</doc>
<doc id="3174409" url="https://pl.wikipedia.org/wiki?curid=3174409" title="Metelčica">
Metelčica

Metelčica to alfabet, który wymyślił Franc Serafin Metelko. W użytku był w latach 1825-1833.
Metelko swój alfabet opublikował w książce "Lehrgebäude der slowenischen Sprache". Nowy alfabet powstał z inicjatywy gramatyków, którzy nie byli zadowoleni z do tej pory używanej bohoričicy. Na Metelkę szczególnie wpłynął pomysł Kopitara aby każda głoska była reprezentowana przez dokładnie jeden znak i odwrotnie.
W metelčicy obowiązywała następująca kolejność liter:
A B D E F G H I J K L M N O P R S T U V 
Niektóre źródła podają, że Metelko zaczerpnął brakujące litery z cyrylicy, jednak gdy się dokładniej im przyjrzymy, okaże się, że nie mają racji. Z cyrylicy przejęta została wyłącznie litera . Przy literach i zauważalne jest podobieństwo do cyrylickich (Ш, Щ). Znak jest identyczny jak w cyrylicy, jednak ówcześni Słoweńcy bardziej wiązali go z niemieckim pismem gotyckim. Pozostałe litery nie są zupełnie podobne do cyrylicy i zaliczamy je do osobistych „osiągnięć” Metelki. Szczególnie ciekawa jest litera , która nie przypomina żadnej innej litery na świecie. W powyższej tabeli możemy również dostrzec dwa różne znaki na głoskę h. Jednak, ponieważ większość słoweńskich narzeczy nie rozróżnia dwóch rodzajów głoski h, niektórzy pisarze pomijali literę .
Metelčica wydawała się przeciętnemu Słoweńcu tamtych czasów, dziwna, aby nie rzec – brzydka. Dlatego też szybko uzyskała przydomek "krevljica (kula)". Poza Metelką używało jej wyłącznie pięciu czołowych słoweńskich pisarzy. Metelčica nie rozprzestrzeniła się po Styrii, ponieważ dobrze funkcjonowała tam znacznie bardziej przejrzysta i prostsza dajnčica.
Po słoweńskiej alfabetycznej wojnie, w roku 1833 metelčica została ostatecznie zakazana i wkrótce potem Słoweńcy jednogłośnie przyjęli gajicę.

</doc>
<doc id="3174410" url="https://pl.wikipedia.org/wiki?curid=3174410" title="Przejściowy Punkt Kontrolny Otmuchów">
Przejściowy Punkt Kontrolny Otmuchów

Przejściowy Punkt Kontrolny Otmuchów – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy polsko-czechosłowackiej.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy państwowej 51 przejściowych punktów kontrolnych.
Graniczna placówka kontrolna Otmuchów została utworzona w październiku 1945 roku jako Kolejowy Przejściowy Punkt Kontrolny Otmuchów (PPK Otmuchów) – III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
Przejściowy Punkt Kontrolny Otmuchów został rozformowany jesienią 1946 roku.

</doc>
<doc id="3174411" url="https://pl.wikipedia.org/wiki?curid=3174411" title="Hoyt Richards">
Hoyt Richards

John Richards Hoyt (ur. 10 kwietnia 1962 w Syracuse) – amerykański model, aktor, producent filmowy i scenarzysta.
Życiorys.
Urodził się w Syracuse w stanie Nowy Jork jako jedno z sześciorga dzieci. W ostatnim roku szkoły średniej, dostał stypendium i został wysłany przez swoich rodziców do angielskiej szkoły publicznej Haileybury College. W 1985 r. ukończył studia z tytułem licencjata w dziedzinie ekonomii w Princeton University. Marzył, by zostać profesjonalnym amerykańskim piłkarzem, ale na wycieczce do Nowego Jorku został zauważony przez reżysera castingu z Ford Model Agencji i rozpoczął karierę jako model.
Brał udział w setkach kampanii reklamowych znanych fotografów takich jak Bruce Weber, Richard Avedon, Helmut Newton, Steven Meisel, Horst P. Horst i Albert Watson oraz projektantów odzieży męskiej, w tym Gianni Versace, H&amp;M, Valentino, Gianfranco Ferre, Ralph Lauren, Burberry, Dunhill, Cartier i Donna Karan.

</doc>
<doc id="3174413" url="https://pl.wikipedia.org/wiki?curid=3174413" title="Graniczna Placówka Kontrolna Głuchołazy">
Graniczna Placówka Kontrolna Głuchołazy

Graniczna Placówka Kontrolna Głuchołazy – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją
Graniczna Placówka Kontrolna Straży Granicznej w Głuchołazach – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją/Republiką Czeską.
Placówka Straży Granicznej w Głuchołazach – zlikwidowana graniczna jednostka organizacyjna Straży Granicznej realizująca zadania w ochronie granicy państwowej na granicy z Republiką Czeską.
Formowanie i zmiany organizacyjne.
W październiku 1945 roku Naczelny Dowódca Wojska Polskiego nakazywał sformować na granicy państwowej 51 przejściowych punktów kontrolnych.
Graniczna Placówka Kontrolna Głuchołazy została utworzona jesienią 1945 roku jako Kolejowy Przejściowy Punkt Kontrolny Głuchołazy (PPK Głuchołazy) – III kategorii o etacie nr 8/12 na linii kolejowej Głuchołazy-Opawa. Obsada PPK składała się z 10 żołnierzy i 1 pracownika cywilnego.
W 1946 roku przejściowy punkt kontrolny został przeformowany do kategorii B według etatu nr 7/11.
W 1947 roku przyjął nazwę Granicznej Placówki Kontrolnej WOP.
24 kwietnia 1948 roku nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady ochrony pogranicza, a GPK WOP Głuchołazy przemianowano na Graniczną Placówkę Ochrony Pogranicza Głuchołazy kategorii B i przeformowano według etatu nr 7/52.
W 1950 roku GPK otrzymała etat nr 096/23. W 1950 roku Graniczną Placówkę Ochrony Pogranicza Pietrowice kategorii D przeformowano na etat nr 096/27 i w 1952 roku przeniesiono do Głuchołaz. Na jej bazie sformowano PK MRG w Pietrowicach.
W roku 1952 włączona w etat nr 352/2 4 Brygady WOP.
1 lipca 1965 roku WOP podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy państwowej. GPK Głuchołazy weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwowej. GPK Głuchołazy podlegała bezpośrednio pod sztab Górnośląskiej Brygady WOP w Gliwicach i tak funkcjonowała do 15 maja 1991 roku.
Straż Graniczna:
15 maja 1991 roku po rozwiązaniu Wojsk Ochrony Pogranicza, 16 maja 1991 roku Graniczna Placówka Kontrolna Głuchołazy weszła w podporządkowanie Śląskiego Oddziału Straży Granicznej w Raciborzu i przyjęła nazwę Graniczna Placówka Kontrolna Straży Granicznej w Głuchołazach.
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym, tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku GPK SG w Głuchołazach przejęła wraz z obsadą etatową pod ochronę odcinek, po rozformowanych strażnicach SG w Trzebinie, Konradowie i Gierałcicach.
Od 2 stycznia 2003 roku miejscem dyslokacji był obiekt po byłej strażnicy SG w Konradowie (w dotychczasowym obiekcie w Głuchołazach funkcjonował Zespół Ewidencji i Przetwarzania Danych – ZEiPD GPK SG w Głuchołazach). Po przeniesieniu ZEiPD GPK SG w Głuchołazach, w 2006 roku do Konradowa, obiekt został zaadaptowany na mieszkania prywatne).
Jako Graniczna Placówka Kontrolna Straży Granicznej w Głuchołazach funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na Placówkę Straży Granicznej w Głuchołazach (PSG w Głuchołazach) z miejscem dyslokacji w Konradowie.
Jako Placówka SG w Głuchołazach z miejscem dyslokacji w Konradowie funkcjonowała do 15 stycznia 2008 roku, kiedy to została zlikwidowana. Ochraniany przez placówkę odcinek granicy, przejęła Placówka Straży Granicznej w Nysie (z siedzibą tymczasową w Konradowie), gdzie funkcjonowała do 15 grudnia 2010 roku. Jednocześnie w strukturze opolskiej placówki SG rozpoczęła funkcjonowanie Grupa Zamiejscowa w Nysie z tymczasową siedzibą w Konradowie. Po rozformowaniu grupy zamiejscowej PSG w Opolu (GZPSG w Opolu), obiekt został przekazany gminie i zaadaptowany na mieszkania.
Ochrona granicy.
2 stycznia 2003 roku GPK SG w Głuchołazach przejęła pod ochronę odcinek granicy państwowej, po rozformowanych strażnicach SG w Trzebinie, Konradowie i Gierałcicach.
Terytorialny zasięg działania.
Obszar działania GPK SG w Głuchołazach obejmował:

</doc>
<doc id="3174415" url="https://pl.wikipedia.org/wiki?curid=3174415" title="Złote szkła">
Złote szkła

Złote szkła (wł. "fondi d'oro", "vetri dorati", "vetri d'oro"; niem. " Zwischengoldglass"; ang. "gold glasses", "sandwich gold glasses") – rzymskie naczynia szklane z czasów antycznych, ozdobione miniaturowymi obrazami (często portretami) malowanymi na złotej folii lub tylko w niej grawerowanymi i zatopionymi pomiędzy warstwami szkła. Większość naczyń tego typu zachowała się do dziś jedynie częściowo, w formie denek. Wyłamane z naczyń denka z miniaturowymi obrazkami w IV-V wieku osadzano w zaprawie pokrywającej ściany grobowców w rzymskich katakumbach.
Technikę wykonywania złoceń między warstwami szkła zaliczyć można do technik pozłotniczych. Dzieła sztuki i rzemiosła wykonane z jej pomocą zachowały się w doskonałym stanie, mimo że płatki złota są bardzo cienkie, a warstwa malarska delikatna. Kruche szkło było dobrym zabezpieczeniem dla miniaturowych obrazów.
Najstarsze naczynia szklane wykonane techniką złoceń zatopionych w szkle pochodzą z hellenistycznej Grecji z III wieku p.n.e. Najwięcej zachowanych do dzisiaj obiektów pochodzi z okresu cesarstwa w III i IV w. n.e. Nieliczne odnaleziono poza Rzymem (w Kolonii, Bazylei, na Węgrzech, w Chorwacji).
Początki techniki złocenia i malowania między warstwami szkła.
Pierwsze naczynia szklane wykonane w tej technice pochodzą z czasów hellenistycznych.
Do najstarszych należy szklany puchar z kolekcji British Museum, wykonany w okresie 270-200 p.n.e., ozdobiony liściastymi ornamentami wyciętymi w złotej folii, która została przyklejona do szkła gumą arabską. Po połączeniu w technice fusingu dwóch pasujących do siebie naczyń, złota folia znalazła się między warstwami szkła. Inny przykład stanowi znajdujący się w Metropolitan Museum of Art fragment naczynia "skyphos" z II wieku p.n.e., gdzie między warstwami szkła, obok wyciętych w złotej folii ornamentów, pojawia się niebieska podmalówka.
Podobnie wyglądają szkła wykonane na Bliskim Wschodzie, zaliczane do wczesnych szkieł islamskich, a pochodzące z okresu partyjskiego lub sasanidzkiego, z II-IV wieku n.e.
Od I wieku n.e. złocenia między warstwami szkła stosowano w zdobieniu małych naczyń do przechowywania pachnideł oraz w produkcji ozdobnych koralików. Wykonywano je z dwóch warstw kolorowego (w efekcie onyksowego czy mozaikowego) szkła, pomiędzy którymi zatapiano wycięte ze złotej folii taśmy, układające się we wzory imitujące kolorowe kamienie ozdobne (tego rodzaju złote szkła określa się anglojęzycznym terminem "gold–band glass".
Technika złocenia między warstwami szkła rozpowszechniła się szczególnie w produkcji złotych szklanych tesserów, których od I wieku n.e. używano w technice mozaiki. W następnych stuleciach aż do czasów współczesnych wykonywano je tak samo, spajając na gorąco warstwę złotej folii z tafelkami szkła, między które ją wkładano. Tworzyła się w ten sposób złożona z trzech warstw tzw. „kanapka” (ang. "sandwich"), którą później krojono, uzyskując małe kostki tesserów. Złote tła mozaikowe w wielu rzymskich i bizantyjskich kościołach wykonywano, stosując pozłocone w ten sposób kawałki szkła.
Obrazy malowane i złocone pomiędzy warstwami szkła.
W okresie cesarstwa rzymskiego przy pomocy tego sposobu złocenia szkła zaczęto zdobić przedstawieniami figuralnymi (w tym portretami). Ozdobione malowanymi portretami złote szkła z III wieku, dziś zaliczane są do najważniejszych zabytków antycznego portretu.
Katherine Lutraan dzieli wykonane w tej technice złote szkła na trzy główne grupy:
Medaliony portretowe z III wieku.
Spodnia tafelka szkła była pozłacana płatkami złota lub srebra na kleju żywicznym, gumie arabskiej. Ostrym narzędziem usuwano tło poza portretem, napisami czy prostym lub bardziej ozdobnym obramieniem. Na złotym podłożu malowano i cieniowano punktowo portret. Tło obrazu pokrywano kontrastowym kolorem. Złoto płatkowe pełniło rolę świetlistego podłoża dla malowanego obrazu, inaczej niż w większości złotych szkieł. Lico zabezpieczała druga tafelka szkła sklejona na brzegach z podłożem. Czasem portret malowano na odwrocie górnej warstwy szkła w taki sposób, by dopiero po złożeniu zyskiwał złote tło. Szkła były spajane ze sobą w technice fusingu, na gorąco lub sklejane.
Najlepiej zachowane obiekty pochodzą z III w. n.e. Przedstawiają portrety osób zapewne bliskich właścicielowi miniatury, być może przodków. Brzegi tych szkieł bywały dokładnie wycięte i szlifowane. Mogły być oprawiane, aby można je było nosić jak medaliony. Według Davida Whithehousa szkła z tej grupy nie były fragmentami szklanych naczyń, lecz unikalnym artystycznym portretem na szkle. Niektóre miniatury uważane są za jedne z najlepszych okazów antycznego malowanego portretu.
Z Aleksandrii z III-V w. pochodzą: portret greckiej rodziny z Santa Giulia Museo della città w Brescii, nazwany błędnie portretem Galli Placydii, wyraziście malowany, cieniowany brązem i bielą i opatrzony koptyjskim napisem, oraz cieniowany, monochromatyczny, na złotym płatku z podkładem z ciemnoniebieskiego szkła, portret niejakiego Gennadiosa w kolekcji Metropolitan Museum of Art.
Z roku około 270 pochodzi portret rodziny (o średnicy 6,7 cm), przechowywany w kolekcji muzeum Watykańskiego. Na wyrazistym rysunku przedstawiono krótko ostrzyżonego mężczyznę w todze z szeroką "contabulatio," oraz jego żonę w ciemnej tunice i eleganckim płaszczyku wraz z uśmiechniętym chłopcem w spiętej guzem chlamidzie.
Dwa malowane rzymskie portrety pochodzą z III wieku. Pierwszym jest wizerunek niemłodego mężczyzny z modnie przystrzyżoną brodą z około 250 roku w kolekcji Museo Civico w Arezzo, drugi portret smutnie spoglądającego Eusebiusza z napisem: "...Eusebi anima dulcis", znajdujący się w Museo Sacro Vaticano.
Przedstawienia na denkach naczyń szklanych z IV-V wieku.
Okrągłe, lekko owalne, podwójne, czasem potrójne, spojone ze sobą kawałki szkła (wycięte dna kubeczków, naczyń szklanych), ozdobione złotymi obrazami i napisami. Do dnia dzisiejszego zachowało się ponad 500 okazów złotych szkieł pochodzących za szklanych naczyń, kubków do picia czy miseczek. Całe naczynia z zachowanymi złoceniami na dnie są znacznie rzadsze.
Szklane medaliony, będące denkami dawnych naczyń, zachowały się dzięki obyczajowi umieszczania tych wyobrażeń w wapiennych ścianach katakumb i grobowców. Brzegi wyłamanych z naczyń, medalionów często krzywe i obtłuczone, były przykryte przez tynk wapienny pokrywający ściany i komory grobowe. Najwięcej tego typu obiektów odnaleziono w rzymskich katakumbach, gdzie złote szkła były wciśnięte w wapienną powłokę grobowców, podobnie jak muszle, monety, pierścienie, które najprawdopodobniej pomagały odnaleźć grobowiec osoby bliskiej. Niektóre odnajdywano wewnątrz grobów. Możliwe, że portrety były noszone jako szklane medaliony lub że niektóre z przedstawień religijnych były obrazami widocznymi na dnie kielichów używanych w obrzędach religijnych. Nieliczne złote szkła były znakami po pogańskich pochówkach.
W tej grupie złotych szkieł obraz powstawał poprzez wycięcie konturów postaci, ornamentów, napisów na przyklejonym do szklanego denka złotym listku, gdzie tło stanowiło szkło o barwie ciemnego szafiru bądź głębokiego błękitu czy też bardziej przezroczyste zielonkawe szkło. Linie, w tym rysy twarzy i szczegóły ubioru, wydrapywano rysikiem, wykonując cienką, graficzną kreskę. Niektóre złote szkła z tej grupy wydają się mieć podmalowane na ciemno tło lub dodany na fragmentach przedstawienia kolor. Całość trwale zabezpieczała druga warstwa wewnętrznego szklanego naczynia.
Większość przedstawień to portrety osób prywatnych, par małżeńskich, sceny ze Starego i Nowego Testamentu, symbole religijne, Chrystusa jako młodzieńca błogosławiącego małżeństwa, Piotra i Pawła oraz innych świętych, sceny mitologiczne, greckich bohaterów, bogów: Herkulesa, Erosa, Ateny, a także walczących bokserów lub sceny polowań. Przedstawienia były obwiedzione prostą ramką lub zygzakowatym wzorem wydrapanym w złoconej folią ramce.
Umieszczone na obwodzie lub wolnej przestrzeni tła inskrypcje nazywane "titulus," zazwyczaj opisywały po grecku lub/i po łacinie toasty w greckiej formule "PIE ZESES", ("pij i żyj"), życzenia dobrego życia, "bona vitae" dla obdarowanych naczyniami osób, frazy "anima dulcis" lub "vivas cum". Wiele szkieł zawiera imiona właścicieli lub przedstawianych świętych. Napisy miały zachęcać do wzniesienia toastu za zdrowie tychże osób, najpewniej winem lub innym napitkiem.
Około 13 zachowanych szkieł przedstawia zebrane w kręgu symbole religijne i znaki religii judaistycznej: lwa Judy, Aron ha-kodesz, menory, rogi shofar, kilka złotych szkieł z tej grupy także zawiera inskrypcje w formule "PIE ZESES" czy frazy spotykane na innych naczyniach. Do tej grupy zaliczane są 3 złote szkła zrabowane przez Niemców w 1941 z kolekcji Izabeli Działyńskiej w Gołuchowie. Te rzadkie, szklane medaliony w roku 2008 zostały zwrócone przez Izraelskie Muzeum Narodowe spadkobiercom rodziny Działyńskich.
Złote medaliony wtopione w ścianki naczyń.
Do tej grupy szklanych waz i pucharów ozdobionych złotymi medalionami, które wtopiono w ścianki naczyń, zalicza się znalezisko z Kolonii pochodzące z IV wieku n.e. Ścianki kolońskiego naczynia zostały ozdobione licznymi krążkami złotych szkieł o średnicy 2-6 cm (ang. "sidewall blobs"), przypominającymi monety, z przedstawieniami postaci ludzkich, zwierząt lub małymi rozetami. Krążki ciemnego szkła ze złotymi ozdobami sklejono z białym szkłem naczynia w technice fusingu.
Złote szkła w czasach nowożytnych.
Złote szkła odnajdowano w rzymskich katakumbach już w XVI wieku. Wiele z nich mogło być zatem kopiowanych lub podrabianych, dlatego istotną kwestią jest potwierdzenie pochodzenia złotych szkieł w badaniach. Po publikacji na początku XVIII wieku prac Filippa Buonarrotiego i w 1864 Raffaelego Garucciego pod tytułem "Vetri ornati di figure in oro trovati nei cimiteri dei cristiani primitivi di Roma" złote szkła były przedmiotem pożądania wielu kolekcjonerów i antykwariuszy.
Inspirowane antyczną sztuką złotych szkieł były naczynia szklane z Murano, wykonane w latach 1878-1881, obecnie w kolekcji Metropolitan Museum of Art. Technika wyrobu złotych szkieł dzięki firmie Venice &amp; Murano Glass and Mosaic Company została po wiekach przywrócona w Italii.
W XVIII wieku w czeskich i austriackich hutach szkła wykonywano naczynia w technice złocenia między warstwami szkła ("Zwischengoldglass"), polegającej na umieszczeniu wykonanego w złotej folii ornamentu pomiędzy zespolonymi czy raczej sklejonymi cementem dwiema warstwami szkła. Technikę tę nazywano również szkłem eglomize. W przypadku techniki zdobienia złotem, srebrem i malowania pod szkłem stosowanej przez francuskiego dekoratora Jeana Baptiste'a Glomy'ego (1711-1786), malunek wykonywano pod jedna warstwą szkła i podmalowywano tło obrazu. Podobnie zdobili swoje szkła liczni w Polsce malarze szkła.

</doc>
<doc id="3174418" url="https://pl.wikipedia.org/wiki?curid=3174418" title="Lake Andes">
Lake Andes

Lake Andes – miasto w Stanach Zjednoczonych, w stanie Dakota Południowa, siedziba administracyjna hrabstwa Charles Mix.

</doc>
<doc id="3174420" url="https://pl.wikipedia.org/wiki?curid=3174420" title="Platte (Dakota Południowa)">
Platte (Dakota Południowa)

Platte – miasto w Stanach Zjednoczonych, w stanie Dakota Południowa, w hrabstwie Charles Mix.

</doc>
<doc id="3174421" url="https://pl.wikipedia.org/wiki?curid=3174421" title="Ravinia (Dakota Południowa)">
Ravinia (Dakota Południowa)

Ravinia – miasto w Stanach Zjednoczonych, w stanie Dakota Południowa, w hrabstwie Charles Mix.

</doc>
<doc id="3174423" url="https://pl.wikipedia.org/wiki?curid=3174423" title="Wagner (Dakota Południowa)">
Wagner (Dakota Południowa)

Wagner – miasto w Stanach Zjednoczonych, w stanie Dakota Południowa, w hrabstwie Charles Mix.

</doc>
<doc id="3174424" url="https://pl.wikipedia.org/wiki?curid=3174424" title="Latarnia morska Maughold Head">
Latarnia morska Maughold Head

Latarnia morska Maughold Head – zbudowana i uruchomiona 15 kwietnia 1914 przez szkockiego inżyniera Davida Stevensona dla Northern Lighthouse Board. Położona jest na przylądku Maughold Head około kilometra na wschód od wsi Maughold i około 5 kilometrów od Ramsey na Wyspie Man. Jest ostatnią latarnią ze zbudowanych na Wyspie Man. 
W 1993 roku latarnia została zautomatyzowana i jest sterowana z centrum w Edynburgu. Sąsiadujące budynki zostały sprzedane. Od 1993 roku znajdują się w rękach prywatnych. W stulecie swojego powstania, zabudowania sąsiadujące z wieżą latarni zostały sprzedane za 600 tysięcy funtów.

</doc>
<doc id="3174426" url="https://pl.wikipedia.org/wiki?curid=3174426" title="Wagner (Wisconsin)">
Wagner (Wisconsin)

Wagner – miasto w Stanach Zjednoczonych, w stanie Wisconsin, w hrabstwie Marinette.

</doc>
<doc id="3174428" url="https://pl.wikipedia.org/wiki?curid=3174428" title="Andriej Wasiliuk">
Andriej Wasiliuk



</doc>
<doc id="3174430" url="https://pl.wikipedia.org/wiki?curid=3174430" title="Pickstown">
Pickstown

Pickstown – miasto w Stanach Zjednoczonych, w stanie Dakota Południowa, w hrabstwie Charles Mix.

</doc>
<doc id="3174431" url="https://pl.wikipedia.org/wiki?curid=3174431" title="Bankomat (ujednoznacznienie)">
Bankomat (ujednoznacznienie)



</doc>
<doc id="3174435" url="https://pl.wikipedia.org/wiki?curid=3174435" title="Most w Schengen">
Most w Schengen

Most w Schengen – graniczny most drogowy nad rzeką Mozelą, łączący Schengen (po stronie luksemburskiej) i Perl (w Niemczech). Na moście łączy się luksemburska droga N10 i niemiecka droga B407. Droga biegnąca przez most posiada po jednym pasie ruchu w każdą stronę, po obu stronach mostu znajdują się również chodniki. Niedaleko mostu znajduje się trójstyk granic Francji, Luksemburga i Niemiec. Most został wybudowany w latach 1908–1909; wysadzono go w 1939 roku i odbudowano w roku 1959.
Most w Schengen został wybudowany w latach 1908–1909 przez firmę Paul Würth &amp; Cie. Był to wówczas 150-metrowy stalowy, trzyprzęsłowy most (o długości przęseł kolejno: 40 m, 70 m i 40 m). Przed otwarciem mostu w tym miejscu kursował prom. Na początku II wojny światowej, 15 września 1939 roku most został wysadzony. Nowy most oddano do użytku 20 lat później, w 1959 roku.

</doc>
<doc id="3174436" url="https://pl.wikipedia.org/wiki?curid=3174436" title="Torna a Surriento">
Torna a Surriento

Torna a Surriento (tytuł w języku neapolitańskim; wł. "Torna a Sorrento", pol. "Wróć do Sorrento") – pieśń neapolitańska napisana w 1902 roku przez braci De Curtis: Ernesto (muzyka) i Giambattistę (tekst). Jedna z najbardziej znanych pieśni neapolitańskich. Tematem jej tekstu jest miejscowość Sorrento, położona malowniczo nad Zatoką Neapolitańską. Wykonywana przez wielu włoskich wykonawców, spopularyzowana na świecie w latach 60. przez Elvisa Presleya w rock and rollowej wersji, zatytułowanej „Surrender”.
Historia.
Pieśń powstała z okazji wizyty ówczesnego premiera Włoch Giuseppe Zanardellego w Sorrento. O skomponowanie okolicznościowej pieśni zwrócił się do Giambattisty De Curtisa burmistrz miasta, Guglielmo Tramontano. Giambattista De Curtis porozumiał się z bratem i wspólnie skomponowali okolicznościowy utwór. Zanardelli zatrzymał się w należącym do burmistrza hotelu Imperial Hotel Tramontano 15 września 1902 roku, kiedy odbywał podróż do regionu Basilicata. Wtedy też pieśń ta została wykonana publicznie po raz pierwszy; wykonawczynią była Maria Cappiello. Ostatnie badania wskazują jednak, że pierwotny tekst pieśni powstał już w 1894 roku, a w 1902 roku bracia jedynie wykorzystali jego fragment. Pieśń opublikowała w 1904 roku Casa Musicale Bideri i od tego momentu rozpoczęła się jej popularność. Pieśń w ciągu stulecia stała się symbolem Miasta Syren, uosobieniem miłości i piękna. Jej wersy zapraszają do podziwiania piękna natury, rozkoszowania się nim i zachowania go w pamięci. Pieśń wykonywali śpiewacy włoscy i zagraniczni. Wśród tych pierwszych byli: Enrico Caruso, Beniamino Gigli, Tito Schipa, Giuseppe Di Stefano, Luciano Pavarotti i Andrea Bocelli. 
W latach 60. swoją wersję „Torna a Surriento” zaproponował Elvis Presley. Autorami tekstu w języku angielskim i zmienionej aranżacji byli Doc Pomus i Mort Shuman; nowy utwór opatrzyli oni tytułem „Surrender”. Elvis Presley nagrał go w październiku 1960 roku, singiel z nim, wydany w 1961 roku, znajdował się przez dwa tygodnie na pozycji nr 1. Billboard Top chart, prowadzonej przez muzyczny magazyn "Billboard".
W Polsce pieśń pod tytułem „Wróć do Sorrento” zaśpiewała Anna German.

</doc>
<doc id="3174437" url="https://pl.wikipedia.org/wiki?curid=3174437" title="Zbrodnia w Ugłach">
Zbrodnia w Ugłach

Zbrodnia w Ugłach – zbrodnia dokonana 12 maja 1943 na ludności polskiej przez sotnię UPA pod dowództwem Nikona Semeniuka „Jaremy” podczas rzezi wołyńskiej. Miejscem zbrodni była kolonia Ugły położona w powiecie sarneńskim województwa wołyńskiego. W jej wyniku zginęło ponad 100 Polaków.
Przebieg zbrodni.
12 maja 1943 r. nad ranem oddział UPA zaatakował polską kolonię Ugły z trzech stron. Atak rozpoczęto od ostrzału pociskami zapalającymi, który spowodował we wsi pożary. Następnie przystąpiono do szturmu, który złamał opór słabej samoobrony. Upowcy rozbiegli się po Ugłach zabijając napotkanych Polaków. Jednocześnie trwał rabunek mienia, które napastnicy ładowali na wozy. Polacy ratowali się ucieczką na pola i do lasu. Większość populacji wsi zdołała uciec pomimo tego, że nie atakowanej strony wsi pilnowali bojownicy, którzy strzelali do uciekających. Trzy osoby schroniły się u Białorusina Szczećki, który wydał je atakującym (jedna z nich mimo to zdołała zbiec i przeżyć).
W wyniku ataku spłonęło 50 gospodarstw i zginęło ponad 100 Polaków. Większość ofiar (72 ciała) została pochowana przez ocalałych w zbiorowej mogile na miejscu spalonej kaplicy kilka dni po zbrodni.

</doc>
<doc id="3174443" url="https://pl.wikipedia.org/wiki?curid=3174443" title="Pelecani">
Pelecani



</doc>
<doc id="3174444" url="https://pl.wikipedia.org/wiki?curid=3174444" title="Ponthieva">
Ponthieva

Ponthieva R. Br. – rodzaj rośliny z rodziny storczykowatych ("Orchidaceae" Juss.). Obejmuje co najmniej 65 gatunków. Występuje naturalnie w obu Amerykach – w strefach tropikalnej i subtropikalnej.
Systematyka.
Jeden z rodzajów plemienia "Cranichidinae" w obrębie podrodziny storczykowych ("Orchideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych. 

</doc>
<doc id="3174446" url="https://pl.wikipedia.org/wiki?curid=3174446" title="Giuseppe di Stefano">
Giuseppe di Stefano



</doc>
<doc id="3174448" url="https://pl.wikipedia.org/wiki?curid=3174448" title="Stanisław Garczyński">
Stanisław Garczyński

Stanisław Garczyński herbu własnego (ur. ok. 1690, zm. 1737) – kasztelan inowrocławski i bydgoski.
Rodzina.
Syn Damiana Kazimierza (1640-1711), chorążego poznańskiego, właściciela około 20 wsi, m.in. Zbąszynia i Anny Katarzyny Radomickiej, córki Kazimierza Władysława, kasztelana kaliskiego zm. 1689.
Brat Stefana (zm. 1755), wojewody kaliskiego i poznańskiego.
Dwukrotnie żonaty. Pierwszą żonę, Katarzynę Załuską, córkę (kasztelana rawskiego Hieronima Załuskiego zm. 1714) poślubił około roku 1730. Z małżeństwa urodziła się córka Barbara (żona Jana Brzozowskiego, miecznika ciechanowskiego), synowie Józef i Mikołaj. Druga żona Wiktoria Szczawińska urodziła syna Wacława, starostę kłodawskiego.
Pełnione urzędy.
Od 1702 roku łowczy poznański. W latach 1720-1726 piastował urząd kasztelana bydgoskiego. Od 1726 do 1737 kasztelan inowrocławski. Był starostą inowłodzkim i dziedzicem dóbr majątkowych Wierzbica.
Marszałek sejmiku nadzwyczajnego województw poznańskiego i kaliskiego w 1713 roku. 

</doc>
<doc id="3174449" url="https://pl.wikipedia.org/wiki?curid=3174449" title="Maughold Head">
Maughold Head

Maughold Head (manx "Kione Maghal") - przylądek położony na najbardziej na wschód położonej części Wyspy Man. Jest najbliżej od Anglii położonym punktem na wyspie. Oddalony jest około 5 kilometrów od Ramsey. W odległości niecałego kilometra na zachód znajduje się wioska Maughold.
W 1914 roku uruchomiono na nim latarnię morska Maughold Head.

</doc>
<doc id="3174450" url="https://pl.wikipedia.org/wiki?curid=3174450" title="Branislav Škripek">
Branislav Škripek

Branislav Škripek (ur. 30 sierpnia 1970 w Pieszczanach) – słowacki teolog i polityk, poseł do Rady Narodowej, deputowany do Parlamentu Europejskiego VIII kadencji.
Życiorys.
Po ukończeniu średniej szkoły mechanicznej pracował jako opiekun niepełnosprawnej młodzieży. Ukończył następnie studia z zakresu teologii katolickiej, zaangażował się w działalność w ramach grup chrześcijańskich. Zajął się organizacją spotkań religijnych dla młodzieży, wydawaniem czasopisma branżowego, inicjowaniem kampanii promujących wiarę. Zawodowo pracował jako tłumacz.
W wyborach w 2012 uzyskał mandat posła do Rady Narodowej z ramienia ugrupowania Zwyczajni Ludzie. W 2014 został z listy tego ugrupowania wybrany do Europarlamentu VIII kadencji. W 2016 objął funkcję przewodniczącego Europejskiego Chrześcijańskiego Ruchu Politycznego, którym kierował do 2021. W 2019 współtworzył nowe chadeckie ugrupowanie pod nazwą Kresťanská únia.

</doc>
<doc id="3174451" url="https://pl.wikipedia.org/wiki?curid=3174451" title="Mario del Monaco">
Mario del Monaco



</doc>
<doc id="3174454" url="https://pl.wikipedia.org/wiki?curid=3174454" title="Gabinet Numizmatyczny Mennicy Polskiej">
Gabinet Numizmatyczny Mennicy Polskiej

Gabinet Numizmatyczny Mennicy Polskiej – nieczynne obecnie muzeum, które znajdowało się na warszawskiej Woli przy ul. Waliców 11.
Zbiory.
Gabinet Numizmatyczny został utworzony w 1928 (według innych źródeł – w 1924).
Większość zbiorów została utracona podczas II wojny światowej. Placówka zgromadziła ponad 70 tys. eksponatów, głównie monet (obiegowych i kolekcjonerskich), orderów i medali, ale też narzędzia wykorzystywane do produkcji wyrobów menniczych oraz książki. Wśród nich są przedmioty wytwarzane przez Mennicę Polską od czasów Stanisława Augusta Poniatowskiego i założonej przez niego w 1766 Mennicy Warszawskiej.
Zbiory Gabinetu Numizmatycznego były prezentowane w jednym z pomieszczeń znajdujących się na wysokim parterze należącego do Mennicy Polskiej biurowca Aurum przy ul. Waliców 11. W kwietniu 2017 zostało zamknięte do odwołania.

</doc>
<doc id="3174456" url="https://pl.wikipedia.org/wiki?curid=3174456" title="Włodzimierz Wojciechowski (piłkarz)">
Włodzimierz Wojciechowski (piłkarz)

Włodzimierz Wojciechowski (ur. 12 stycznia 1948 w Wolsztynie) – polski piłkarz grający na pozycji napastnika, reprezentant Polski. 
Kariera klubowa.
Najdłuższy okres swej kariery spędził w Olimpii Poznań, gdzie występował w latach 1957–1969 na poziomie II i III ligi. Następnie przez dwa sezony (1969–1971) był zawodnikiem Pogoni Szczecin. W barwach Pogoni występował na pierwszym poziomie rozgrywkowym. W 1971 wraz z Romanem Jakóbczakiem przeniósł się do Lecha, za co został zdyskwalifikowany przez zespół Pogoni. W nowym klubie zadebiutował w 1972 roku jeszcze w II lidze. W Lechu Poznań rozegrał łącznie 113 spotkań (15 bramek), z czego w I lidze 96 (9 bramek).
Kariera reprezentacyjna.
W reprezentacji debiutował 15 października 1972 w meczu z Czechosłowacją. Łącznie w reprezentacji wystąpił w 3 meczach, nie strzelając żadnej bramki. 

</doc>
<doc id="3174457" url="https://pl.wikipedia.org/wiki?curid=3174457" title="Książę (miejscowość)">
Książę (miejscowość)



</doc>
<doc id="3174459" url="https://pl.wikipedia.org/wiki?curid=3174459" title="Sequential Function Chart">
Sequential Function Chart

Sequential Function Chart (SFC) („Sekwencyjny Schemat Funkcjonalny”; niem. "Ablaufsprache (AS)" – „sekwencyjny język”) – wizualny język programowania dla sterowników PLC. Jest jednym z pięciu języków normy IEC 61131-3. SFC jest rozwinięciem języka GRAFCET i opiera się na strukturze sieci Petriego. W pakiecie STEP7 koncernu Siemens język ten występuje pod nazwą S7-GRAPH.
Program w SFC składa się z "kroków", do których są przypisane akcje, oraz "przejść", łączących kroki. Do przejść są przypisane warunki logiczne. Przejście SFC może mieć jeden lub więcej kroków wejściowych oraz jeden lub więcej kroków wyjściowych. W trakcie wykonania programu każdy krok może być aktywny lub nieaktywny. Jeden lub więcej kroków ("kroki inicjujące") są aktywowane przy rozpoczęciu wykonania programu. Kilka kroków może być aktywnych jednocześnie, dzięki czemu SFC pozwala opisywać algorytmy równoległe sterowania logicznego. Jeśli wszystkie kroki wejściowe danego przejścia są aktywne oraz przypisany do niego warunek jest spełniony, wówczas wszystkie kroki wejściowe przestają być aktywne, a wszystkie kroki wyjściowe tego przejścia stają się aktywne.
Akcje, przypisane do kroków, mogą być opisane jako proste operacje na zmiennych logicznych albo jako podprogramy, wyrażone w języku SFC, ST lub innych językach normy IEC 61131-3. Do akcji są przypisane "kwalifikatory działań", które określają sposób, w jaki akcja będzie wykonywana – ona może być m.in. wykonana jednokrotnie przy aktywizacji kroku, cyklicznie dopóki odpowiedni krok jest aktywny, lub z opóźnieniem.
Czasami SFC jest rozumiany nie jako osobny język programowania, a jako sposób organizacji programów, napisanych w innych językach; tak, według sformułowania Polskiego Komitetu Normalizacyjnego, SFC to „zbiór elementów graficznych i równoważnych im elementów tekstowych ... zdefiniowany w celu utworzenia wewnętrznej organizacji programów i bloków funkcyjnych sterownika programowalnego”.
Do programowania sterowników SIMATIC są stosowane dwie wersje języka SFC, opracowane przez firmę Siemens. Są to wyżej wymieniony S7-GRAPH, stosowany do programowania sterowników SIMATIC S7-300 i S7-400, oraz wersja wykorzystywana w systemie programowania dla SIMATIC PCS 7. SFC jest szeroko stosowany w systemach SCADA.
Na wykorzystanie języka SFC pozwala szereg środowisk programistycznych dla przemysłowych sterowników, takich jak CODESYS lub ISaGRAF.

</doc>
<doc id="3174461" url="https://pl.wikipedia.org/wiki?curid=3174461" title="Naloty na Pragę">
Naloty na Pragę

Naloty na Pragę – amerykańskie ataki lotnicze na Pragę, będącą w czasie II wojny światowej stolicą Protektoratu Czech i Moraw.
Naloty.
Pierwszy nalot.
Pierwszym atakiem amerykańskiego lotnictwa na Pragę było zbombardowanie przez 2 samoloty 15 listopada 1944 roku elektrowni miejskiej w dzielnicy Holešovice.
Drugi nalot.
W środę popielcową 14 lutego 1945 roku nastąpił drugi nalot, będący największym i najtragiczniejszym z amerykańskich ataków na Pragę. Podczas niego 62 samoloty B-17 Flying Fortress z podległej Eighth Air Force 398. grupy bombowców zrzuciły 152 tony bomb na gęsto zaludnione dzielnice Pragi: Wyszehrad, Zlíchov, Plac Karola, Nusle, Vinohrady, Vršovice, Pankrác, Radlice i Smíchov. Pierwsze bomby spadły o godzinie 12.24 na Radlice oraz na znajdującą się w Smíchovie lokalną stację kolejową. Później bombardowania koncentrowały się na obszarze wzdłuż torów kolejowych od Smíchova do Vršovic, w pobliżu głównego dworca kolejowego, a także na Placu Karola, na który spadło najwięcej bomb ze wszystkich dotkniętych atakiem dzielnic. Tuż po nalocie doliczono się 413 osób zabitych i 1455 rannych, zaś 88 osób uznano za zaginione. Bez dachu nad głową zostało 11 tysięcy mieszkańców Pragi. Po zakończeniu II wojny światowej liczba zabitych została ostatecznie określona na 701, zaś liczba rannych na 1184. W wyniku bombardowań ucierpiało ponad 2 tysiące budynków, z czego 93 uległy całkowitemu zniszczeniu, zaś 190 zostało poważnie uszkodzonych. Destrukcji uległy historyczne zabytki tj. Klasztor Emaus, Dom Fausta, Synagoga Winogradzka i Most Palackiego, ponadto zniszczony został również szpital uniwersytecki w Vinohradach, szpital na Placu Karola i tylne skrzydło Domu Narodowego. W wyniku pożaru po bombardowaniu spłonęły pracownie Teatru Narodowego, w których znajdowało się 30 tysięcy dekoracji teatralnych z lat 1880–1943. W nalocie nie ucierpiała natomiast żadna fabryka, w której produkcja była przeznaczona na potrzeby władz okupacyjnych. W późniejszych latach na miejscu wielu zniszczonych domów wybudowano nowe budynki, takie jak np. reprezentujący modernistyczną architekturę Tańczący dom.
Trzeci nalot.
25 marca 1945 roku nastąpił trzeci, ostatni atak amerykańskiego lotnictwa na Pragę. Celami bombardowania były mające status obiektów strategicznych fabryki w dzielnicach Libeň i Vysočany, a także lotniska w dzielnicach Kbely, Letňany i Čakovice. W tym nalocie zginęło 235 osób, natomiast 417 zostało rannych. Przypuszczalnym powodem bombardowania miało być udaremnienie produkcji cyklotronu do niemieckiej bomby atomowej przez zakład Marconi Radioslavia w Vysočanach.
Kontrowersje.
Drugi nalot na Pragę wzbudza do dziś duże kontrowersje. Amerykańscy piloci, którzy wzięli udział w nalocie, twierdzili w późniejszych latach, że był on wynikiem pomylenia Pragi z Dreznem. Jego powodem miała być panująca wtedy zła pogoda z dużym zachmurzeniem, co przekładało się na bardzo słabą widoczność. Ponadto system naprowadzania radarowego uległ awarii, a boczny wiatr, którego prędkość wynosiła do 100 mil na godzinę, spowodował, że samoloty 398. grupy bombowców zboczyły z zaplanowanej trasy o około 65 mil. Praga, którą słabo widzieli, wydawała im się podobna do Drezna ze względu na swoje położenie, obiekty kolejowe i dzielnice mieszkalne, zaś płynąca przez nią z południa na wschód rzeka Wełtawa przypominała im wyglądem przepływającą przez Drezno Łabę. Dowódca ich grupy, pułkownik Lewis P. Ensign, miał dać rozkaz ataku pomimo wątpliwości niektórych nawigatorów. Jeden ze świadków bombardowania nie potwierdził jednak wersji o rzekomo panującej w dniu ataku złej pogodzie – wedle jego relacji świeciło wtedy słońce, zaś niebo było bezchmurne, co sprawiło, że widział bez przeszkód samoloty latające nad miastem. Amerykańscy piloci wielokrotnie wyrażali żal z powodu pomyłki, a część z nich przeprosiła osobiście krewnych ofiar. Zawsze przy tym twierdzili, że miastem, które zamierzali zniszczyć, było Drezno.
Według historyka Jiříego Rajlicha z Wojskowego Instytutu Historycznego w Pradze atak z 14 lutego 1945 roku rzeczywiście był pomyłką, gdyż amerykańskie lotnictwo nie miało w planach zbombardowania Pragi. Jego wysiłek skoncentrowany był na Dreźnie, w którym miało przeprowadzić nalot na stację rozrządową. Operacja ta miała być kontynuacją alianckich ataków na to niemieckie miasto, zapoczątkowanych poprzedniego dnia przez lotnictwo brytyjskie. Zdaniem Rajlicha do pomyłki doszło z powodu niekorzystnych warunków pogodowych, a także wyłączenia przez głównego nawigatora grupy pokładowego radaru, dzięki któremu można było zidentyfikować cel przy złej widoczności. Sam główny nawigator 398. grupy bombowców, Harold Brown, po latach wspominał, że plan lotu od początku był niewykonalny ze względu na silne wiatry, zaś po utracie radaru, minięciu wielu punktów orientacyjnych i niemożności znalezienia celu na kawałku mapy, którym się posługiwał, dostrzegł na krańcu dużego miasta most i usłyszał od kogoś z grupy, że trzeba zrzucać bomby wszędzie.
Istnieje również przypuszczenie, zgodnie z którym Praga została wcześniej wyznaczona jako tzw. cel okazjonalny, co było częstą praktyką w przypadku niemożności zrealizowania ataku na cel główny. Potwierdzać to mają widoczne na mapie podobieństwa w punktach orientacyjnych, a także w układzie linii kolejowych łączących Pragę i Drezno.
O tragicznych skutkach ataku przesądził zły stan niemieckiego lotnictwa, które miało za zadanie bronić strategicznych celów przed nalotami, a także fakt, iż większość praskich strażaków wyjechała pomagać zaatakowanemu dzień wcześniej Dreznu. Sam atak był zaskoczeniem dla wszystkich mieszkańców miasta. Na krótko przed nim rozległy się dźwięki syren ostrzegawczych, lecz prażanie nie potraktowali ich poważnie z powodu częstego występowania takich alarmów. Samoloty alianckich sił powietrznych często przelatywały nad Pragą i nigdy wcześniej nie atakowały terytorium Protektoratu. Ich celem zawsze były Niemcy. Z tego powodu wielu mieszkańców Pragi przyzwyczajonych do dźwięków syren nie chciało ukryć się w schronach.
Wykorzystanie w propagandzie.
Atak na Pragę z 14 lutego 1945 roku był wykorzystywany w celach propagandowych. Na zorganizowanej kilka dni później ceremonii pogrzebowej ofiar nalotu przewodniczący rządu Protektoratu Richard Bienert w swej przemowie określił atak jako terrorystyczny i wskazywał na potrzebę okazania lojalności wobec III Rzeszy. Także inni kolaborujący z rządem nazistowskim czescy oficjele wykorzystywali nalot, aby podkreślić znaczenie ochrony i kierownictwa III Rzeszy nad Protektoratem, a także osłabić znaczenie rządu emigracyjnego w Londynie. Po II wojnie światowej również czechosłowackie władze komunistyczne wykorzystywały fakt amerykańskiego bombardowania Pragi na użytek propagandy.

</doc>
<doc id="3174464" url="https://pl.wikipedia.org/wiki?curid=3174464" title="Acanthocnemus nigricans">
Acanthocnemus nigricans

Acanthocnemus nigricans – gatunek chrząszcza z rodziny Acanthocnemidae.
Taksonomia.
Gatunek opisany został w 1845 roku przez Fredericka Williama Hope'a, jako "Dasytes nigricans".
Opis.
Ciało małe, od 3,5 do 6 mm długie, ciemnobrązowe, lekko błyszczące, wydłużone, silnie spłaszczone, pokryte silnymi i raczej długimi szczecinkami.
Biologia i ekologia.
Owad pirofilny, związany z pożarami lasów. Jego przedtułów wyposażony jest w specjalne narządy czułe na promieniowanie cieplne. Dzięki tym narządom chrząszcz może lokalizować pożary i poruszać się w ich obrębie unikając otwartego płomienia.
Rozprzestrzenienie.
Ojczyzną gatunku jest najprawdopodobniej Australia, skąd rozprzestrzenił się, prawdopodobnie z transportem drewna, do innych krain. Występuje poza Australią i Tasmanią na Nowej Kaledonii, w Birmie, Tajlandii, Indiach, Gwinei, na Madagaskarze, w Zambii, Algierii, Ameryce Północnej i Południowej oraz Europie. W tej ostatniej notowany jest z Cypru, Francji, Hiszpanii, Korsyki, Portugalii, Rosji, Sardynii, Sycylii i Włoch.

</doc>
<doc id="3174466" url="https://pl.wikipedia.org/wiki?curid=3174466" title="T.J. Dillashaw">
T.J. Dillashaw

T.J. Dillashaw, właśc. Tyler Jeffrey Dillashaw (ur. 7 lutego 1986 w Sonorze) – amerykański zawodnik mieszanych sztuk walki (MMA), dwukrotny mistrz UFC w wadze koguciej z 2014 i 2017.
Kariera MMA.
Wczesna kariera.
Swój debiut w klatce zanotował w marcu 2010 roku na gali King of the Cage, gdzie pokonał innego debiutanta Czara Sklavosa na punkty. Do końca roku stoczył jeszcze trzy walki na lokalnych galach w Kalifornii, wszystkie wygrywając przed czasem.
The Ultimate Fighter.
W marcu 2011 roku wziął udział w 14 edycji reality-show The Ultimate Fighter, gdzie nagrodą za zwycięstwo jest kontrakt z UFC. Dillashaw doszedł do finału, który miał miejsce 3 grudnia 2011, lecz uległ w nim Johnowi Dodsonowi przez techniczny nokaut.
UFC.
Mimo porażki w TUF-ie podpisał kontrakt z UFC i już 15 lutego 2012 stoczył walkę w organizacji z Walelem Watsonem z którym wygrał przez jednogłośną decyzję sędziów. Jeszcze w tym samym roku wchodził do klatki dwukrotnie, najpierw na gali UFC on Fuel TV: Munoz vs. Weidman która odbyła się 11 lipca pokonał Vaughana Lee, poddając go duszeniem zza pleców następnie 16 marca na dużej, numerowanej gali UFC 158 ciężko nokautując ciosem kolanem Isseia Tamurę w 26. sekundzie drugiej rundy.
20 kwietnia 2013 zmierzył się z Brazylijczykiem Hugo Vianą. Dillashaw pokonał rywala przez TKO pod koniec 1. rundy. W październiku stoczył pojedynek z o wiele bardziej doświadczonym zawodnikiem z Brazylii – Raphaelem Assunção. Amerykanin przegrał niejednogłośnie na punkty ten pojedynek, notując drugą porażkę w karierze. Dillashaw i Assunção otrzymali bonus finansowy po 50 tys. USD w ramach "walki wieczoru".
Na początku 2014 roku Dillashaw stanął twarzą w twarz Mikiem Eastonem którego ostatecznie pokonał jednogłośną decyzją sędziów. Po tym zwycięstwie Dillashawowi dano szansę stoczenia walki o pas mistrzowski w wadze koguciej który był w posiadaniu Brazylijczyka Renana Barão. Do mistrzowskiego boju doszło 24 maja 2014 na gali UFC 173. Dillashaw skazywany przez wielu ekspertów na szybką przegraną już w 1. rundzie posłał mistrza na deski. Przez następne rundy, Barão nie mógł dojść do siebie w związku z presją jaką wywierał na niego Dillashaw. Ostatnia 5. runda okazała się kulminacyjna, Amerykanin trafił pod siatką zmęczonego Barão wysokim kopnięciem w głowę i serią ciosów po których padł na deski, zmuszając sędziego do przerwania starcia. Niespełna cztery lata od debiutu w MMA, Dillashaw został mistrzem największej organizacji na świecie. Amerykanin otrzymał po walce podwójny bonus finansowy, za "walkę wieczoru" oraz "występ wieczoru" czyli w sumie 100 tys. USD.
30 lipca 2014 roku miał się odbyć rewanż Dillashaw vs Barão lecz na dzień przed galą, w czasie ścinania wagi przed oficjalnym ważeniem Brazylijczyk zasłabł i został przewieziony do szpitala. By walka wieczoru w ogóle się odbyła, na ostatnią chwilę w ramach zastępstwa został zakontraktowany były mistrz Bellatora Joe Soto który ostatecznie przetrwał do 5. rundy z mistrzem w której został ciężko znokautowany. 
25 lipca 2015 stoczył zaległy, rewanżowy pojedynek z Barão który wygrał przez TKO w 4. rundzie mistrzowskiego starcia broniąc drugi raz tytuł. 17 stycznia 2016 po wyrównanym starciu, stracił mistrzostwo na rzecz byłego mistrza Dominicka Cruza. 
Po dwóch punktowych zwycięstwach nad Raphael Assunção w rewanżu (9 lipca 2016) i Johnem Linekerem (30 grudnia 2016) ponownie stał się pretendentem do mistrzostwa wagi koguciej. 8 lipca 2017 miał się zmierzyć o mistrzostwo z ówczesnym posiadaczem tytułu Codym Garbrandtem jednak do walki nie doszło z powodu kontuzji której nabawił się mistrz. Ostatecznie walka została przeniesiona na 4 listopada 2017 na galę UFC 217 podczas której Dillashaw znokautował Cody'ego Garbrandta w drugiej rundzie i został ponownie mistrzem kat. do 61 kg.
4 sierpnia 2018 podczas UFC 227 ponownie pokonał Cody'ego Garbrandta przed czasem (TKO) w pierwszej rundzie, udanie broniąc tytułu.
W grudniu 2022 ogłosił zakończenie sportowej kariery.

</doc>
<doc id="3174470" url="https://pl.wikipedia.org/wiki?curid=3174470" title="Antonio Ciseri">
Antonio Ciseri

Antonio Ciseri (ur. 25 października 1811 roku w Ronco sopra Ascona, zmarły 8 marca 1891 r. we Florencji) – włoski malarz szwajcarskiego pochodzenia, reprezentujący kierunek akademizmu.
Pochodził z kantonu Ticino, jego ojciec Francesco również był malarzem.
Życiorys.
W 1833 roku przeniósł się do Florencji, gdzie rozwijał swój talent malarski w tamtejszej Akademii Sztuk Pięknych pod okiem jego nauczycieli Niccolo i Pietro Benvenutich. Większość jego dzieł stanowią obrazy sakralne naśladujące styl Rafaela, malowane dla różnych kościołów Włoch i Szwajcarii oraz liczne portrety.
W 1853 roku otworzył własną pracownie. Jego uczniami byli między innymi Silvestro Lega (1826-1895), Niccolo Canicci (1846-1906) i Girolamo Nerli (1860-1926).
Ze względu na wysokie podatki w Szwajcarii, w 1877 roku złożył pozytywnie rozpatrzony wniosek o przyznanie włoskiego obywatelstwa.
Jego żoną była Cesira Bianchini. Został pochowany we florenckim kościele San Miniato al Monte.

</doc>
<doc id="3174472" url="https://pl.wikipedia.org/wiki?curid=3174472" title="Idgia flavicollis">
Idgia flavicollis

Idgia flavicollis – gatunek chrząszcza z rodziny Prionoceridae.
Taksonomia.
Gatunek opisany został w 1868 roku przez Ludwiga Redtenbachera na podstawie okazów odłowionych w Hongkongu.
Opis.
Ciało długości poniżej 12 mm, błyszczące, metalicznie zielone. Głowa zielona do błyszcząco niebieskiej. Czułki ochrowe. Przedtułów ceglasty, przechodzący w pomarańcz u starszych okazów. Dysk przedplecza gładki z kilkoma szczecinkami, a krawędzie z czarnymi, pół-wzniesionymi szczecinami. Spód ciała mosiężno-zielony z krętarzami i dwoma końcowymi segmentami odwłoka ceglastymi. Pokrywy mikropunktowane, pokryte złotobrązowymi włoskami i rządkami krótkich, odstających szczecinek. 
Biologia i ekologia.
Imagines spotkać można na różnych kwitnących roślinach, szczególnie na "Maesa perlarius", "Ligustrum sinense", "Celtis sinensis", "Zanthoxylum scandens", "Rhaphioepis indica", "Phyllanthus emblica" i z rodzaju "Lonicera".
Rozprzestrzenienie.
Występuje w Hongkongu i na Tajwanie.

</doc>
<doc id="3174473" url="https://pl.wikipedia.org/wiki?curid=3174473" title="Guitta">
Guitta

Thiago Mendes Rocha (ur. 11 czerwca 1987 w Mauá) – brazylijski futsalista, bramkarz, gracz ADC Intelli i reprezentacji Brazylii.

</doc>
<doc id="3174474" url="https://pl.wikipedia.org/wiki?curid=3174474" title="Osiedle Podlasie (Leszno)">
Osiedle Podlasie (Leszno)



</doc>
<doc id="3174475" url="https://pl.wikipedia.org/wiki?curid=3174475" title="Janusz Smaza">
Janusz Smaza

Janusz Stefan Smaza (ur. 26 września 1956 w Wadowicach) – polski wykładowca akademicki, profesor doktor habilitowany, specjalista od konserwacji kamienia, pracownik Akademii Sztuk Pięknych w Warszawie.
Życiorys.
Jest absolwentem Szkoły Kenara. W 1984 ukończył studia w Akademii Sztuk Pięknych w Warszawie. Od 1984 pracuje na macierzystej uczelni Tam w 1993 uzyskał stopień doktora. W latach 1993-2000 był kierownikiem Katedry Konserwacji i Restauracji Rzeźby Kamiennej i Elementów Architektury, w latach 2000-2014 kierownikiem Pracowni Technologii Konserwatorskiej i Inwentaryzacji, od 2014 kierownikiem Pracowni Konserwacji i Restauracji Rzeźby Gipsowej i Sztukaterii na Wydziale Konserwacji i Restauracji Dzieł Sztuki. W 2014 uzyskał stopień doktora habilitowanego, w 2021 tytuł profesora w dziedzinie sztuki.
Prowadził prace m.in. na Cmentarzu Obrońców Lwowa, w kolegiacie św. Wawrzyńca w Żółkwi, kościele pw. św. Mikołaja w Kamieńcu Podolskim. W latach 1995-2003 kierował grupą konserwatorów, która w ramach działalności Stowarzyszenia Wspólnota Polska dokonała rozpoznania, zabezpieczenia, konserwacji, lub restauracji zachowawczej kresowych zabytków.
Wybrane obiekty wyremontowane pod kierownictwem prof. Smazy
W 2013 powierzono mu prace przy nagrobku polskich artystów na cmentarzu Campo Verano.

</doc>
<doc id="3174476" url="https://pl.wikipedia.org/wiki?curid=3174476" title="Leon Barucki">
Leon Barucki

Leon Barucki (ur. 10 kwietnia 1883 w Ruskiej Wsi, zm. 17 stycznia 1955 w Sanoku) – polski nauczyciel, działacz społeczny.
Życiorys.
Leon Barucki urodził się 10 kwietnia 1883 w Ruskiej Wsi jako syn Kazimierza i Konstancji domu Kossowskiej.
Został nauczycielem. W początkowych latach pracował w swoich rodzinnych stronach, od około 1907 był tymczasowym nauczycielem w mieszanej 2-klasowej szkole w Golcowej, od około 1908 był nadetatowym nauczycielem w mieszanej 1-klasowej szkole w Dylągowej
, następnie od około 1910 był tymczasowym nauczycielem w mieszanej 1-klasowej szkole w Niewistce, od około 1911 był tymczasowym nauczycielem w mieszanej 1-klasowej szkole w Końskich. Po okresie przerwy, od około 1913 był nauczycielem kierującym w 2-klasowej szkole w Sielnicy.
Po zakończeniu I wojny światowej na początku istnienia niepodległej II Rzeczypospolitej w ramach akcji reaktywowania szkół polskich przybył z Dynowa na Podlasie. W 1919 został pierwszym dyrektorem polskiego Prywatnego Gimnazjum w Drohiczynie. Potem pracował jako nauczyciel geografii w Państwowego Gimnazjum im. Króla Zygmunta Augusta w Białymstoku. W okresie międzywojennym dysponował wykształceniem wyższym.
W Białymstoku działał społecznie. Udzielał się jako mistrz ceremonii podczas patriotycznych uroczystości państwowych (). Był współorganizatorem uroczystości 100. rocznicy powstania listopadowego. 22 lutego 1930 został ponownie wybrany członkiem komisji rewizyjnej Komitetu Powiatowego Ligi Obrony Powietrznej i Przeciwgazowej w Białymstoku. 27 marca 1930 został wybrany zastępcą członka zarządu białostockiego oddziału Polskiego Towarzystwa Krajoznawczego, w lutym 1932 został wybrany członkiem komisji rewizyjnej. 5 października 1930 został wybrany wiceprezesem oddziału Ligi Morskiej i Rzecznej w Białymstoku, po przemianowaniu organizacji wykazywał się w organizowaniu kół szkolnych Ligi Morskiej i Kolonialnej. W 1931 był członkiem Wydziału Wykonawczego Komitetu Kongresu Eucharystycznego w Białymstoku. Działał w Lidze Mocarstwowej i Kolonialnej. W kwietniu 1933 został wybrany członkiem zarządu koła Związku Rezerwistów RP w Białymstoku. Został skarbnikiem powołanego 19 września 1933 białostockiego koła Towarzystwa Popierania Budowy Szkół Powszechnych. Prowadził wykłady i odczyty dla społeczeństwa Białegostoku.
W Sanoku był wieloletnim pracownikiem spółdzielni rolniczej Powiatowych Związków Gminnych Spółdzielni „Samopomoc Chłopska” oraz zasiadał w radach narodowych.
Podczas II wojny światowej w trakcie okupacji niemieckiej działał w podziemnym ruchu oporu.
Uchwałą Rady Miejskiej w Sanoku z 1953 został uznany przynależnym do gminy Sanok Do końca życia zamieszkiwał w Sanoku przy ulicy Adama Mickiewicza 1. Zmarł 17 stycznia 1955 w Sanoku. Został pochowany w grobowcu rodzinnym na cmentarzu przy ul. Rymanowskiej w Sanoku 19 stycznia 1955.
9 września 1920 w Sanoku poślubił Zofię Konik (1893–1960, siostra nauczyciela Władysława Kreowskiego). Ich synem był Tadeusz Barucki (1922-2022), architekt.

</doc>
<doc id="3174477" url="https://pl.wikipedia.org/wiki?curid=3174477" title="Idgia oculata">
Idgia oculata

Idgia oculata – gatunek chrząszcza z rodziny Prionoceridae.
Taksonomia.
Gatunek opisany został w 1868 roku przez Ludwiga Redtenbachera.
Opis.
Ciało długości powyżej 15 mm. Głowa stalowobłękitna do fioletowawej. Czułki ceglaste. Przedtułów ceglasty z dwiema czarnymi, fioletowo obwiedzionymi, plamkami po dwóch stronach dysku przedplecza, pokryty rzadkim, długimi złotymi włoskami i krótszymi czarnymi pół-wzniesionymi szczecinkami. Tarczka ciemnoceglasta do niebieskawej. Pokrywy metalicznie błękitne do zielonkawobłękitnych. Zapiersie błękitno-zielone. Odwłok ceglasty. Odnóża fioletowe do czarnych z ceglastymi biodrami i nasadową częścią ud. 
Biologia i ekologia.
Imagines żywią się różnymi kwitnącymi drzewami i krzewami, w tym "Mallotus paniculatus". W Hongkongu obserwowane aktywne od 25 maja do 6 czerwca.
Rozprzestrzenienie.
Występuje w Hongkongu i na Hajnanie.

</doc>
<doc id="3174479" url="https://pl.wikipedia.org/wiki?curid=3174479" title="Tiago de Melo Marinho">
Tiago de Melo Marinho

Tiago de Melo Marinho (ur. 9 marca 1981 w São Paulo) – brazylijski futsalista, bramkarz, gracz Krona Futsal i reprezentacji Brazylii. Trzykrotny mistrz Brazylii, czterokrotny zdobywca Pucharu Brazylii, czterokrotny zwycięzca Copa Libertadores, klubowy Mistrz Świata. Z reprezentacją Brazylii zdobył dwa Mistrzostwa Świata, dwa Mistrzostwa Ameryki Południowej i zdobył złoty medal Igrzysk Panamerykańskich (w 2007 roku).

</doc>
<doc id="3174480" url="https://pl.wikipedia.org/wiki?curid=3174480" title="Pawło Stepaneć">
Pawło Stepaneć



</doc>
<doc id="3174481" url="https://pl.wikipedia.org/wiki?curid=3174481" title="Franklin Roosevelt Bueres">
Franklin Roosevelt Bueres

Franklin Roosevelt Bueres Junior (ur. 18 maja 1971 w Osasco) – brazylijski futsalista, bramkarz, gracz Corinthians i reprezentacji Brazylii.

</doc>
<doc id="3174483" url="https://pl.wikipedia.org/wiki?curid=3174483" title="Ołeksij Babyr">
Ołeksij Babyr



</doc>
<doc id="3174487" url="https://pl.wikipedia.org/wiki?curid=3174487" title="French Open 2014 (gra podwójna kobiet)">
French Open 2014 (gra podwójna kobiet)

French Open 2014 – gra podwójna kobiet – zawody deblowe kobiet, rozgrywane w ramach drugiego w sezonie wielkoszlemowego turnieju tenisowego, French Open. Zmagania odbywały się w dniach 28 maja–8 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="3174489" url="https://pl.wikipedia.org/wiki?curid=3174489" title="Śródlesie (leśniczówka w gminie Biała)">
Śródlesie (leśniczówka w gminie Biała)

Śródlesie – osada leśna (leśniczówka) w Polsce położona w województwie opolskim, w powiecie prudnickim, w gminie Biała.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="3174490" url="https://pl.wikipedia.org/wiki?curid=3174490" title="Prince Mohamed bin Fahd Stadium">
Prince Mohamed bin Fahd Stadium

Prince Mohamed bin Fahd Stadium – wielofunkcyjny stadion w mieście Ad-Dammam, w Arabii Saudyjskiej. Został otwarty w 1973 roku. Pojemność stadionu wynosi 35 000 widzów. Swoje spotkania rozgrywają na nim piłkarze klubu Ettifaq FC. Obiekt był jedną z aren piłkarskich Mistrzostw Azji U-19 2008 oraz Młodzieżowych Mistrzostw Świata 1989.

</doc>
<doc id="3174491" url="https://pl.wikipedia.org/wiki?curid=3174491" title="Rusłan Kołokołow">
Rusłan Kołokołow

Rusłan Mykołajowycz Kołokołow (ukr. Руслан Миколайович Колоколов, ros. Руслан Николаевич Колоколов, ur. 11 marca 1966) – były radziecki i ukraiński piłkarz występujący na pozycji obrońcy.
Kariera klubowa.
Rusłan Kołokołow rozpoczynał karierę w Dinamo Kijów. W barwach tego klubu nie rozegrał jednak żadnego ligowego meczu, przez trzy sezony w latach 1985-1987 występował on w drużynie rezerw. W 1988 roku przeniósł się on do Metallista Charków i w tym samym sezonie wywalczył Puchar ZSRR. Przez cztery kolejne lata rozegrał on w barwach tego zespołu 72 spotkania w Wysszajej Lidze.
Po rozpadzie Związku Radzieckiego Metalist dołączył do ukraińskiej Premier-lihi. Kołokołow postanowił opuścić klub i w styczniu 1992 roku wraz z Wiktorem Susło przeniósł się do Igloopolu Dębica. W rundzie wiosennej sezonu 1991/1992 rozegrał on 13 spotkań a Igloopol zajął w tabeli ostatnią, 18. lokatę.
W połowie 1993 roku powrócił on na Ukrainę do zespołu Temp Szepetówka, dla którego rozegrał w Premier-lidze 28 spotkań. Następnie był graczem drugoligowej Zirki-NIBAS Kirowohrad dla której zdobył pierwszego w swojej karierze gola.
W latach 1995-1998 występował on w najwyższej klasie rozgrywkowej jako gracz Metałurha Zaporoże, Krywbasa Krzywy Róg oraz Metalista Charków, w barwach którego zakończył karierę zawodniczą. Ogółem w ukraińskiej Premier-lidze rozegrał on 135 spotkań i zdobył 3 bramki.

</doc>
<doc id="3174492" url="https://pl.wikipedia.org/wiki?curid=3174492" title="Stadion Księcia Mohameda bin Fahda">
Stadion Księcia Mohameda bin Fahda



</doc>
<doc id="3174493" url="https://pl.wikipedia.org/wiki?curid=3174493" title="Śródlesie (gajówka w gminie Biała)">
Śródlesie (gajówka w gminie Biała)

Śródlesie lub też Osada Bud (niem. "Jägerhaus") – osada leśna (gajówka) w Polsce położona w województwie opolskim, w powiecie prudnickim, w gminie Biała.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="3174495" url="https://pl.wikipedia.org/wiki?curid=3174495" title="Wołodymyr Jurczenko">
Wołodymyr Jurczenko

Wołodymyr Eduardowycz Jurczenko (ukr. Володимир Едуардович Юрченко, ros. Владимир Эдуардович Юрченко, ur. 22 stycznia 1962) – były radziecki i ukraiński piłkarz występujący na pozycji środkowego pomocnika lub napastnika.
Kariera klubowa.
Wołodymyr Jurczenko rozpoczynał seniorską karierę w Zarii Woroszyłowgrad. W barwach tego klubu występował przez 5 sezonów na poziomie Pierwajej Ligi ZSRR w międzyczasie zaliczając półroczny epizod w Dinamo-D Kijów (radziecka liga dublerów). Po spadku Zarii w sezonie 1984 do III ligi przeniósł się on na dwa lata do SKA Kijów, dla którego w 47 meczach zdobył 26 bramek. W 1987 roku został on piłkarzem Szachtiora Donieck, dla którego przez cztery sezony rozegrał 53 spotkania w Wysszajej Lidze.
Po rozpadzie Związku Radzieckiego Szachtar dołączył do rozgrywek ukraińskiej Premier-ligi. Jurczenko opuścił klub i przeniósł się do II-ligowej Stali Stalowa Wola, z którą po pół roku awansował do I ligi. W sezonie 1991/1992 rozegrał on 11 spotkań i zdobył 1 bramkę, będąc wówczas jednym z pierwszych obcokrajowców w historii Ekstraklasy. Na koniec sezonu Stal zajęła 16. lokatę oznaczającą degradację do niższej klasy rozgrywkowej.
W połowie 1992 roku podpisał on kontrakt z Hetmanem Zamość, w którym spędził dwa sezony na poziomie II ligi, stając się jednym z trzech najskuteczniejszych obcokrajowców w historii klubu. W sezonie 1994/1995 przeniósł się on do Avii Świdnik, uznawanej za lokalnego rywala Hetmana. Klub prowadził wówczas ukraiński szkoleniowiec Petro Kuszłyk.
W 1995 Jurczenko powrócił na Ukrainę, gdzie został graczem Krystału Czortków (Persza liha). W tym samym roku barwach tego klubu zakończył karierę zawodniczą.

</doc>
<doc id="3174497" url="https://pl.wikipedia.org/wiki?curid=3174497" title="Brian Dozier">
Brian Dozier

James Brian Dozier (ur. 15 maja 1987) – amerykański baseballista występujący na pozycji drugobazowego w Washington Nationals.
Przebieg kariery.
College.
Dozier studiował na University of Southern Mississippi, gdzie w latach 2006–2009 grał w drużynie uniwersyteckiej Southern Miss Golden Eagles. W 2009 wystąpił w College World Series, w których Golden Eagles przegrali w I rundzie z North Carolina Tar Heels 4–11.
Minnesota Twins.
W czerwcu 2009 został wybrany w ósmej rundzie draftu przez Minnesota Twins i początkowo grał w klubach farmerskich tego zespołu, między innymi w Rochester Red Wings, reprezentującym poziom . W Major League Baseball zadebiutował 7 maja 2012 w meczu przeciwko Los Angeles Angels of Anaheim na pozycji łącznika, w którym zaliczył uderzenie i zdobył runa. Pierwszego home runa w MLB zdobył sześć dni później w wygranym przez Twins 4–3 meczu z Toronto Blue Jays.
Od 2013 występował regularnie na drugiej bazie. W lipcu 2014 został zaproszony do udziału w Home Run Derby. W lipcu 2015 został po raz pierwszy powołany do AL All-Star Team, zastępując na liście rezerwowcyh kontuzjowanego José Bautistę.
Późniejszy okres.
31 lipca 2018 w ramach wymiany zawodników przeszedł do Los Angeles Dodgers. 13 stycznia 2019 podpisał roczny kontrakt z Washington Nationals.

</doc>
<doc id="3174498" url="https://pl.wikipedia.org/wiki?curid=3174498" title="Wybory samorządowe w Polsce w 2014 roku">
Wybory samorządowe w Polsce w 2014 roku

Wybory samorządowe w Polsce w 2014 – wybory samorządowe, które odbyły się 16 listopada 2014 (druga tura 30 listopada). Rozporządzenie w tej sprawie zostało podpisane przez premiera Donalda Tuska 20 sierpnia 2014. Były to pierwsze wybory samorządowe przeprowadzone na podstawie przepisów "Kodeksu wyborczego" z 2011.
Listy wyborcze.
W dniu 17 października PKW wylosowała numery list komitetów ogólnopolskich:
Wyniki głosowania i wyniki wyborów.
Frekwencja.
I tura wyborów, frekwencja na poziomie całego kraju:
II tura wyborów, frekwencja na poziomie całego kraju:
Wybory wójtów, burmistrzów i prezydentów miast.
W wyniku tych wyborów samorządowych obywatele wybrali 106 prezydentów miast, z których 37 wygrało wybory w I turze. W 67 miastach prezydentami zostali kandydaci startujący z komitetów własnych lub lokalnych, w 23 kandydaci Platformy Obywatelskiej, w 10 kandydaci Prawa i Sprawiedliwości, w 5 kandydaci SLD Lewica Razem, a w 1 kandydat Polskiego Stronnictwa Ludowego. Prezydentami miast zostało 24 członków PO, 10 Sojuszu Lewicy Demokratycznej, 7 PiS, 3 PSL oraz 62 kandydatów bezpartyjnych (m.in. dotychczasowy poseł Twojego Ruchu).
Wybory na urząd prezydenta miasta nie zostały przeprowadzone w Zielonej Górze (województwo lubuskie) z uwagi na planowane na dzień 1 stycznia 2015 przyłączenie do miasta dotychczasowej gminy wiejskiej Zielona Góra. Wybory prezydenta Zielonej Góry zostały przeprowadzone 15 marca 2015 (do tego czasu pełnienie funkcji kontynuował dotychczasowy prezydent).
Spośród wszystkich kandydatów wybranych na wójtów, burmistrzów i prezydentów miast, 258 zostało wybranych z ramienia komitetu PSL, 124 z ramienia PiS, 54 z ramienia PO, 22 z ramienia SLD LR, a 2017 z ramienia pozostałych komitetów.
Sejmiki województw.
Wyniki głosowania.
"Wszystkie dane wyrażono w procentach."
W tabeli przedstawiono jedynie wyniki komitetów ogólnopolskich. Spośród pozostałych komitetów najlepsze rezultaty w skali kraju uzyskały: Twój Ruch (1%), Ruch Autonomii Śląska (0,86%), Bezpartyjni Samorządowcy (0,85%) i Teraz Wielkopolska (0,62%). Ogółem listy wystawiły 53 komitety.
Podział mandatów.
"Źródło: Państwowa Komisja Wyborcza".
Rady powiatów.
W 147 powiatach najwięcej głosów otrzymało Polskie Stronnictwo Ludowe, w 79 Prawo i Sprawiedliwość, w 28 Platforma Obywatelska, w 3 Mniejszość Niemiecka, w 1 SLD Lewica Razem, a w 56 pozostałe komitety.
Rady dzielnic Warszawy.
W wyborach do rad dzielnic miasta stołecznego Warszawy zwyciężyły następujące komitety wyborcze:
Statystyka głosów nieważnych.
W pierwszej turze wyborów wójtów, burmistrzów i prezydentów miast głosy nieważne stanowiły 2,1% ogólnej liczby głosów oddanych. Z powodu niepostawienia znaku x oddano 67,3% ogólnej liczby głosów nieważnych. Z powodu postawienia dwóch znaków x oddano 26% ogólnej liczby głosów nieważnych. Głosy nieważne z innych przyczyn stanowiły natomiast 6,7% liczby głosów nieważnych.
W drugiej turze wyborów wybierano 890 burmistrzów, wójtów i prezydentów miast. Spośród 6 339 491 głosów oddano 79 545 nieważnych (1,24%). Z powodu niepostawienia znaku x oddano 35 470 (44,59% ogólnej liczby głosów nieważnych). Z powodu postawienia dwóch znaków x oddano 36 795 (46,26% ogólnej liczby głosów nieważnych). Głosy nieważne z innych przyczyn stanowiły natomiast 9,15% liczby głosów nieważnych (7280 głosów).
Nieprawidłowości.
Problemy z systemem informatycznym.
Przed wyborami przeprowadzano testy systemu informatycznego "Platforma Wyborcza 2.0" (przedsiębiorstwa Nabino Sp. z o.o. z Łodzi założonego w 2009), które zakończyły się niepomyślnie. Audyt bezpieczeństwa systemu komputerowego przeprowadziła na zlecenie PKW firma Eversys Sp z o.o. z Warszawy. Problemami dotyczącymi systemu informatycznego Państwowej Komisji Wyborczej miała zainteresować się Agencja Bezpieczeństwa Wewnętrznego oraz Najwyższa Izba Kontroli.
16 listopada Prawo i Sprawiedliwość poinformowało PKW o wybrakowanych kartach do głosowania w niektórych komisjach wyborczych. W nocy powyborczej z 16 na 17 listopada pojawiły się problemy z systemem informatycznym. Nad ranem 18 listopada poinformowano, że system jest już w pełni sprawny. Mimo to komisje wyborcze informowały o problemach z nim zawiązanych.
Błędy w ogłaszanych wynikach głosowania.
22 listopada 2014 Wojewódzka Komisja Wyborcza w Katowicach uchyliła błędny protokół z wyborów do Sejmiku Województwa Śląskiego (zawierający m.in. zawyżoną o ponad 132 tysiące liczbę głosów ważnych), a następnie przyjęła poprawny. Nie miało to wpływu na bieżący podział mandatów. Sprawa stała się przedmiotem protestu wyborczego. Później ponownie wydawano lub korygowano protokoły z wyborów do sejmików co najmniej czterech innych województw (opolskiego – 28 listopada, dolnośląskiego – 30 listopada, pomorskiego – 1 grudnia i mazowieckiego – 29 stycznia 2015), lecz skala zmian była zdecydowanie mniejsza.
Późnym wieczorem 22 listopada podczas konferencji prasowej PKW doszło do pomyłki przy ogłaszaniu podziału mandatów między komitety. Podano także błędne odsetki głosów nieważnych. Wraz ze sprostowaniem podziału mandatów upubliczniono tabelę zawierającą zbiorcze wyniki głosowania do sejmików województw (podczas konferencji przedstawiono ograniczone informacje), opierając się o pierwotną wersję protokołu z województwa śląskiego i innych województw w których korekty były dokonywane później. Spowodowało to, że opublikowane wówczas sumaryczne wyniki wyborcze komitetów były błędne, co nie zostało dotychczas sprostowane przez PKW.
Skutki.
20 listopada odbyła się manifestacja „Stop manipulacjom wyborczym” organizowana przez Nową Prawicę, Ruch Narodowy oraz Solidarnych 2010. Do siedziby PKW weszła część demonstrantów, w związku z czym prace komisji zostały przerwane. Okupacja budynku zakończyła się interwencją Policji podczas której wyprowadzono demonstrantów i zatrzymano 12 osób, wśród nich dziennikarza Telewizji Republika Jana Pawlickiego i fotoreportera Polskiej Agencji Prasowej Tomasza Gzella. Sprzeciw w związku z zatrzymaniem dziennikarzy i fotoreporterów wyraziła Helsińska Fundacja Praw Człowieka, a prokuratura rejonowa wszczęła śledztwo w sprawie przekroczenia uprawnień przez policjantów (umorzone latem 2015).
21 listopada 2014 do dymisji podał się przewodniczący Państwowej Komisji Wyborczej Stefan Jaworski oraz 6 z 8 pozostałych sędziów (wcześniej uczynił to także sekretarz PKW i szef Krajowego Biura Wyborczego Kazimierz Czaplicki oraz sędzia Stanisław Zabłocki). Nie zrobił tego jedynie Wiesław Kozielewicz, który 21 listopada zastąpił Stanisława Kosmala, w związku z ukończeniem przez niego 70. roku życia. Dymisje weszły w życie 1 grudnia 2014.
Złożono 1985 protestów wyborczych (zdecydowanie więcej niż przy poprzednich wyborach). W niektórych miejscach sądy okręgowe zdecydowały o powtórzeniu głosowania.
W listopadzie 2015 prokuratura okręgowa w Warszawie przedstawiła byłemu wicedyrektorowi KBW Romualdowi D. zarzuty nieumyślnego niedopełnienia obowiązków i wyrządzenia istotnej szkody. 14 listopada 2014 rekomendował on PKW użycie systemu informatycznego, mimo iż system ten był niekompletny i nie funkcjonował w sposób prawidłowy. Zarzut obejmuje również nieprawidłowości przy odbiorze systemu od jego wykonawcy. Wyrządzenie istotnej szkody polegało na spowodowaniu utraty wiarygodności wobec przyjętego wówczas sposobu ustalenia wyników głosowania oraz utraty zaufania do PKW. Oskarżony nie przyznał się do popełnienia zarzucanego mu czynu i odmówił składania wyjaśnień.
W debacie publicznej pojawiały się opinie, że wybory zostały sfałszowane. Zwolennicy tej tezy zwracali uwagę na wysoki odsetek głosów nieważnych, niespodziewanie wysoki wynik PSL-u i rozbieżności z pomiarami exit poll. W sondażu Millward Brown z 25 listopada 2014 pogląd taki podzielało 25% badanych. Prawo i Sprawiedliwość złożyło projekt ustawy dotyczący skrócenia kadencji nowo wybranych sejmików wojewódzkich (upłynęłaby ona z dniem 31 marca 2015).
Nieprawidłowości spowodowały powstanie wielu ruchów mających na celu podejmowanie działań niezależnej kontroli kolejnych wyborów. Powstał Ruch Kontroli Wyborów, który zrzeszał osoby chętne do udziału w niezależnej, dodatkowej kontroli wyborów, poprzez odpowiednie szkolenia, zachęcanie do zgłaszania się do funkcji członka obwodowej komisji, męża zaufania lub wolontariusza, weryfikującego protokoły głosowania w komisjach i przekazywania ich do RKW w celu niezależnego, alternatywnego zliczania głosów.
Zmiany w kodeksie wyborczym.
Po wyborach powstały inicjatywy mające na celu zmianę "Kodeksu wyborczego". Do najważniejszych należą inicjatywy poselskie – Prawa i Sprawiedliwości, Sprawiedliwej Polski, Sojuszu Lewicy Demokratycznej, inicjatywa prezydencka Bronisława Komorowskiego oraz obywatelska inicjatywa ustawodawcza pn. "Uczciwe Wybory".
Sejm ostatecznie zdecydował się 15 maja 2015 uchwalić projekt prezydencki. Do najważniejszych zmian należą:
12 czerwca 2015 Senat przyjął uchwaloną ustawę przez Sejm i wprowadził do niej 13 poprawek. Sejm na 95. posiedzeniu w dniach 23–25 czerwca 2015 rozpatrzył wprowadzone poprawki i wszystkie je przyjął. Prezydent podpisał "ustawę z dnia 25 czerwca 2015 r. o zmianie ustawy –" "Kodeks wyborczy" 21 lipca 2015 i tydzień później została ona opublikowana w Dzienniku Ustaw. Ustawa weszła w życie 12 sierpnia 2015 (z ww. wyjątkami).

</doc>
<doc id="3174500" url="https://pl.wikipedia.org/wiki?curid=3174500" title="Ari Santos">
Ari Santos

Ari Santos (ur. 6 marca 1982 w São Paulo) – brazylijski futsalista, zawodnik z pola, od 2009 roku jest zawodnikiem FC Barcelony, a od 2005 roku reprezentacji Brazylii.
Z reprezentacją Brazylii sięgnął po dwa Mistrzostwa Świata, a z FC Barceloną wygrał UEFA Futsal Cup.

</doc>
<doc id="3174501" url="https://pl.wikipedia.org/wiki?curid=3174501" title="Gąsienicojad reunioński">
Gąsienicojad reunioński

Gąsienicojad reunioński, kruczyna reuniońska ("Lalage newtoni") – gatunek średniej wielkości ptaka z rodziny liszkojadów (Campephagidae). Występuje endemicznie na wyspie Reunion i jest jedynym przedstawicielem rodziny na tej wyspie. Krytycznie zagrożony wyginięciem.
Taksonomia.
Gatunek opisał po raz pierwszy François Pollen w roku 1866 pod nazwą "Oxynotus newtoni". Zebrane okazy, w tym dwa (samiec i samica) odłowione 4 stycznia 1865, przekazane zostały do Muzeum Brytyjskiego. Opis w języku francuskim znalazł się w drugim tomie "Recherches sur la faune de Madagascar et de ses dépendances" i zawierał m.in. opis zasięgu z uwzględnieniem środowiska i wysokości. Pollen odnotował, że Kreole nazywają kruczynę reuniońską "Tuit-tuit", "merle blanc" („biały kos”) lub "Tec-tec des hauts" (słowo „hauts” tu odnosi się do zasięgu – gór, szczytów, zaś "Tec-tec" to określenie na pewien gatunek kląskawki).
Obecnie gatunek przynależy do rodzaju "Lalage". Tworzy nadgatunek z gąsienicojadem maurytyjskim ("L. typica"; Mauritius), od którego oddzielił się 1,25 mln lat temu. Nie jest jasne pokrewieństwo z pozostałymi gatunkami. Wykazuje podobieństwo w upierzeniu wobec australazjatyckiego gąsienicojada cienkodziobego ("Edolisoma tenuirostre"), szarogłowego ("Edolisoma schisticeps") i czarnego ("Edolisoma melas"); możliwe, że któryś z tych gatunków miał z "L. newtoni" wspólnego przodka lub jest to przypadkowa zbieżność. Monotypowy.
Morfologia.
Długość ciała wynosi według autorów HBW około 22 cm. Dla okazów z Muzeum Brytyjskiego jest to około 17,7–19,6 cm, z czego 1,6 cm przypada na dziób, a 8,4 cm na ogon. Skrzydło mierzy 10 cm, skok 2,5 cm. Masa ciała (dla ośmiu ptaków obu płci) wynosi 31–36 g.
Występuje wyraźny dymorfizm płciowy. U samca wierzch ciała szary (o barwie popiołu), wierzch głowy jasnoszary, paskowany wzdłuż stosin. Kuper i pokrywy nadogonowe jaśniejsze niż grzbiet. Skrzydła czarne, pokrywy skrzydłowe małe delikatnie szaro obrzeżone, zaś średnie i duże już znacznie wyraźniej. Na lotkach I rzędu siwe obwódki. Sterówki czarne z białymi zakończeniami, najszerszymi na zewnętrznej parze. Broda i gardło jasne. U samicy wierzch ciała pokrywają pióra rdzawobrązowe, na głowie szarawe. Małe pokrywy skrzydłowe jak grzbiet, średnie i duże pokrywy ciemnobrązowe z obwódkami barwy właściwej dla grzbietu. Lotki ciemnobrązowe, te I rzędu mają białobrązowe obwódki, a II rzędu rdzawe. Sterówki czarne, środkowa para w brązowym odcieniu, wszystkie biało zakończone. Gardło i spód ciała białoszare, na bokach i piersi z płowym odcieniem. Cały spód ciała pokryty wąskimi, poprzecznymi czarnymi paskami. Pokrywy podogonowe białe. U obu płci dziób i nogi niebieskawe, tęczówka brązowa.
Zasięg występowania.
Gąsienicojad reunioński występuje jedynie na dwóch stanowiskach w północno-zachodniej części wyspy Reunion. Zajmują one łącznie 29 km². Według danych z pierwszego opisu (1866) gatunek występuje między 800 a 1400 m n.p.m., według danych BirdLife International w roku 2012 ptak występował już tylko na wysokości 1100–1800 m n.p.m. Zasiedla pierwotny górski wilgotny las, pojawia się w lesie mieszanym wiecznie zielonym i lesie tropikalnym z obecnymi roślinami z gatunków "Philippia montana" i "Acacia heterophylla". Rzadko odwiedza obecne na wyspie plantacje kryptomerii japońskiej ("Cryptomeria japonica").
Pożywienie.
Gąsienicojad reunioński może być trudny do zauważenia i łatwo przeoczony. Przebywa niemal wyłącznie na drzewach. Zwykle widywany pojedynczo lub w parach. W trakcie żerowania cichy, porusza się powoli, wykonując jedynie krótkie loty z gałęzi na gałąź. Pożywienia szuka wzdłuż nieobrośniętych konarów, które umożliwiają mu swobodne poruszanie się i obserwacje. Samce żerują wyżej niż samice. Gatunek głównie owadożerny (przeważają motyle i chrząszcze i ich larwy), choć zjada też owoce rdzennych gatunków drzew, np. "Aphloia theiformis" i figowce ("Ficus").
Lęgi.
Okres lęgowy trwa od września do lutego. Może wyprowadzić dwa lęgi w ciągu roku. Budowa gniazda zajmuje do miesiąca. Terytorium ma powierzchnię 13–17 ha. Gatunek monogamiczny. Samiec śpiewa głównie na początku dnia i wieczorem. Gniazdo to mały, płytki kubeczek o średnicy 10–15 cm, zbudowany z gałązek, mchu, dużej ilości porostów (zwłaszcza "Usnea") i pajęczych sieci. W budowie uczestniczą oba ptaki z pary, zaś samiec zbiera wyściółkę w postaci miękkich traw. W zniesieniu 2–3 jaja (zwykle 2) o wymiarach 26–27 na 28–29 mm. Skorupka niebieskozielona, pokryta brązowymi plamkami. Inkubacja trwa 15–17 dni (wedle innego źródła 3–3,5 tygodnia), wysiadują oba ptaki z pary. Młode karmione są zarówno przez samca, jak i samicę co 5–10 minut. Rodzice także osłaniają je w gorące dni i wynoszą odchody. Pisklęta opierzają się w pełni po 20 dniach od wyklucia.
Status i zagrożenia.
Przez IUCN gatunek od 2008 roku klasyfikowany jako krytycznie zagrożony wyginięciem (CR, "Critically Endangered"). Wcześniej, od 1994 roku posiadał status zagrożonego (EN, "Endangered"). W 2007 było około 25 zdolnych do gniazdowania par, populacja wynosiła wtedy więc około 75 osobników. Dwie trzecie populacji stanowią samce. Prócz dysproporcji w populacji zagrożenie dla gatunku stanowi drapieżnictwo ze strony szczura śniadego ("R. rattus") i w mniejszym stopniu wędrownego ("R. norvegicus") oraz zdziczałych kotów. Prócz tego gąsienicojadom reuniońskim zagraża odłów celem sprzedaży i niszczenie środowiska przez introdukowane sambary sundajskie ("Cervus timorensis").

</doc>
<doc id="3174502" url="https://pl.wikipedia.org/wiki?curid=3174502" title="Janez Svetokriški">
Janez Svetokriški

Janez Svetokriški (ur. w 1647 w Svetim Križu, zm. w 1714 w Gorycji) – słoweński barokowy pisarz i kaznodzieja.
Życiorys.
Urodził się w 1647 w Krzyżu przy Vipavie (Świętym Krzyżu). Jego prawdziwe imię to Tobija Lionelli. Ojciec był hiszpańskim szlachcicem, matka Słowenką. Wstąpił do zakonu Kapucynów i został zakonnym kaznodzieją w Krainie i Styrii, a przede wszystkim na Przymorzu. Pod koniec życia mieszkał w Gorycji i tam zmarł w 1714.
Dzieła.
Swoje kazania wydał w 5 księgach pod jednym tytułem Sacrum promptuarium (Święta księga). Wyszły w latach 1691-1707. Zbiór zawiera kazania na niedziele i święta, a także na szczególne okazje. Przeznaczone były dla duchownych, którzy pomagaliby sobie tymi kazaniami w tworzeniu swoich własnych. Janez Svetokriški także pomagał sobie z zagranicznymi wzorcami, zbiorami, z których czerpał wizerunki, przykłady i historie. Są one jednak oryginalne.
Prawie wszystkie kazania są zestawione w podobny sposób: na początku jest temat, powiązany z motywem z odpowiedniej ewangelii bądź listu, następnie ten temat uformuje centralną idee kazania. W środku ilustruje sytuację z różnorakimi historiami, przykładami, anegdotami, legendami. Czasem cała środkowa część jest oparta na jednym motywie (np. męczennictwo św. Agnieszki). Sens kazania pokazuje streszczenie głównej idei.
Literacko najważniejsza część jego kazań jest materiał narracyjny, z którym ilustruje zawartość ideową, o której mu przede wszystkim chodzi. Ten materiał zręcznie formuje, z poczuciem malowniczości, drastyczności bądź humoru opowiadanych historii. Tworzy też poniekąd początki literacko formowanych gatunków narracyjnych (legenda, anegdota, bajka itp.).
Mentalność.
Mentalność Janeza Svetokriškiego jest surowo kościelna w duchu jego doby, równocześnie praktyczna. Na zewnątrz nie pokazuje niektórych znaków charakterystycznych dla barokowego uczucia – w poświęceniu, pięknie i uczuciu widzi tylko grzech, nie estetyczną wartość, czego dotyczyła europejska barokowa estetyka i sztuka. Stawia im naprzeciw wymagania doktryn kościoła i tradycyjnych chrześcijańskich morałów – surowych i rozumowo określonych obowiązków w rodzinie, stanie i kraju. Zwraca uwagę na dziwaczne, naturalistyczne szczegóły codziennego życia, które chętnie przeplata z chrześcijańską mentalnością. To ujawnia w nim przynajmniej częściowo barokowo nastrojonego człowieka.
Jego życiowa mądrość jest chrześcijańska, równocześnie trzeźwa i praktyczna. Podkreśla relatywność rozumu, poleca społeczną troskę i umiar.
Język i styl.
Janez Svetokriški napisał swoje kazania w języku, w którym widać wpływ dialektu z doliny Vipavy. Jest w nim wiele germanizmów, jednak prawie nic hiszpańskiego. Język jest malowniczy, barwny, konkretny.
Styl jest pełen barokowych elementów. Wielość porównań, alegorii, cytatów, metafor, antytez.

</doc>
<doc id="3174503" url="https://pl.wikipedia.org/wiki?curid=3174503" title="Prince Saud bin Jalawi Stadium">
Prince Saud bin Jalawi Stadium

Prince Saud bin Jalawi Stadium – wielofunkcyjny stadion w mieście Al-Chubar, w Arabii Saudyjskiej. Został otwarty w 1982 roku. Pojemność stadionu wynosi 20 100 widzów. Swoje spotkania rozgrywają na nim piłkarze klubu Al-Qadisiyah. Obiekt był jedną z aren piłkarskich Mistrzostw Azji U-19 2008.

</doc>
<doc id="3174506" url="https://pl.wikipedia.org/wiki?curid=3174506" title="Artematopodidae">
Artematopodidae

Artematopodidae – rodzina chrząszczy z podrzędu wielożernych, serii (infrarzędu) Elateriformia i nadrodziny Elateroidea. Liczy 66 gatunków współczesnych i 6 wymarłych.
Taksonomia.
Takson ten został wprowadzony w 1857 roku przez Jean Théodore'a Lacordaire.
Opis.
Z wyglądu przypominają owłosione sprężykowate. Charakteryzują się obecnością parzystych żeberek na przedpiersiu, zrośniętymi widocznymi sternitami odwłoka (wentrytami) oraz zazębionymi, językopodobnymi, wyrostkami na wewnętrznej stronie wierzchołka pokryw.
Systematyka.
Rodzina ta dzieli się na 3 podrodziny, z których jedna na 3 plemiona:

</doc>
<doc id="3174509" url="https://pl.wikipedia.org/wiki?curid=3174509" title="John Narváez">
John Narváez

John William Narváez Arroyo (ur. 12 czerwca 1991 w Esmeraldas) – ekwadorski piłkarz występujący na pozycji środkowego obrońcy, obecnie zawodnik FBC Melgar.
Kariera klubowa.
Narváez pochodzi z miasta Esmeraldas i jest wychowankiem tamtejszej amatorskiej drużyny Deportivo Piratas, gdzie rozpoczął treningi jako dziesięciolatek, a sześć lat później przeniósł się do klubu Deportivo Cuenca. Do seniorskiej drużyny został włączony w wieku siedemnastu lat przez argentyńskiego szkoleniowca Guillermo Duró i w ekwadorskiej Serie A zadebiutował 5 kwietnia 2009 w wygranym 2:1 spotkaniu z Olmedo i mimo młodego wieku szybko wywalczył sobie miejsce w wyjściowym składzie. Już w swoim premierowym sezonie 2009 zdobył z Deportivo tytuł wicemistrza kraju, natomiast pierwszego gola w najwyższej klasie rozgrywkowej strzelił 28 lutego 2010 w wygranej 3:0 konfrontacji z Independiente del Valle. W sierpniu 2011 był bliski przejścia do izraelskiego Maccabi Hajfa, gdzie występowałby razem ze swoim rodakiem Marlonem de Jesúsem, lecz z powodu doznanej przez gracza poważnej kontuzji kolana do transferu nie doszło. W styczniu 2012 został graczem znacznie bardziej utytułowanego zespołu El Nacional ze stołecznego Quito, gdzie spędził rok, regularnie wybiegając na boiska w pierwszej jedenastce, jednak bez większych sukcesów.
Wiosną 2013 Narváez podpisał umowę z drużyną CS Emelec z siedzibą w mieście Guayaquil. Tam już w pierwszym sezonie, 2013, zdobył swój pierwszy tytuł mistrza Ekwadoru, będąc kluczowym punktem ekipy prowadzonej przez boliwijskiego trenera Gustavo Quinterosa.
Kariera reprezentacyjna.
W 2011 roku Narváez został powołany przez szkoleniowca Sixto Vizuete do reprezentacji Ekwadoru U-20 na Młodzieżowe Mistrzostwa Ameryki Południowej. Tam miał pewne miejsce w wyjściowym składzie, rozgrywając osiem z dziewięciu możliwych spotkań, a jego kadra zdołała awansować do rundy finałowej z drugiej pozycji, a tam z kolei zakończyła zmagania na czwartej lokacie, dzięki czemu zakwalifikowała się na Mistrzostwa Świata U-20 w Kolumbii. Na młodzieżowym mundialu również pełnił rolę kluczowego zawodnika zespołu, występując we wszystkich czterech meczach w pełnym wymiarze czasowym, natomiast Ekwadorczycy odpadli ostatecznie z turnieju w 1/8 finału. Kilkanaście tygodni później znalazł się w ogłoszonym przez Vizuete składzie reprezentacji Ekwadoru U-23 na Igrzyska Panamerykańskie w Guadalajarze, gdzie wystąpił we wszystkich trzech meczach, nie zdobywając bramki, zaś jego drużyna zakończyła swój udział w męskim turnieju piłkarskim na fazie grupowej.

</doc>
<doc id="3174510" url="https://pl.wikipedia.org/wiki?curid=3174510" title="Jadwiga Dobrzyńska">
Jadwiga Dobrzyńska

Jadwiga Dobrzyńska-Łoboda (ur. 1898, zm. 1 lutego 1940 w Warszawie) – polska architektka.
Życiorys.
Córka Władysława Dobrzyńskiego – lekarza, który jako publicysta zajmował się tematyką urbanistyczną.
W roku 1922 ukończyła studia na Wydziale Architektury Politechniki Warszawskiej. Była pierwszą w Polsce kobietą, która zdobyła stosowne wykształcenie i uzyskała prawo do wykonywania zawodu architekta. Jako początkująca architektka uczestniczyła wraz ze współpracownikami w licznych konkursach architektonicznych. Od 1926 roku aż do śmierci pracowała wspólnie z mężem, architektem Zygmuntem Łobodą; w 1928 roku rozpoczęto według ich projektu budowę gmachu Śląskich Naukowych Zakładów Technicznych w Katowicach. Do innych realizacji Dobrzyńskiej i Łobody zalicza się m.in.:
Pochowana na Starych Powązkach (kw. 190-2-23).

</doc>
<doc id="3174511" url="https://pl.wikipedia.org/wiki?curid=3174511" title="Zygmunt Łoboda">
Zygmunt Łoboda

Zygmunt Łoboda (ur. 1895, zm. 1945 we Flossenbürgu (KL)) – polski architekt.
Życiorys.
Studia ukończył w roku 1927. Od 1923 roku uczestniczył w licznych konkursach architektonicznych. Od 1926 roku aż do śmierci pracował wspólnie z żoną Jadwigą Dobrzyńską.
Do ich realizacji zalicza się m.in.:
Pochowany symbolicznie na cmentarzu Powązkowskim w Warszawie (kw. 190-2-23).

</doc>
<doc id="3174514" url="https://pl.wikipedia.org/wiki?curid=3174514" title="Elektrownia jądrowa Dresden">
Elektrownia jądrowa Dresden

Elektrownia jądrowa Dresden – czynna amerykańska elektrownia jądrowa; pierwsza na świecie prywatna elektrownia jądrowa. Aktywne są w niej 2 z 3 reaktorów, wszystkie typu wodnowrzącego. Położona w okręgu Grundy, w stanie Illinois, nad rzeką Illinois, niedaleko miasta Morris, około 95 kilometrów na południe od Chicago.
W elektrowni jest zatrudnionych około 900 osób. Zakład odprowadza rocznie około 22 mln. USD podatków i 74 mln USD w postaci pensji.
Blok nr 1 posiada tytuł zabytku historii techniki jądrowej przyznany przez American Nuclear Society.
Dane techniczne.
Blok nr 1.
Blok został zbudowany w drugiej połowie lat 50. XX wieku przez przedsiębiorstwo Bechtel. Przez 18 lat pracy bloku nie miały tam miejsca żadne poważniejsze wypadki lub awarie. W latach 60. XX wieku odnotowano małe wycieki pary i korozję jej orurowania.
Między wrześniem a grudniem 1964 miało miejsce kilka uszkodzeń paliwa jądrowego, w wyniku których do pierwotnego obiegu chłodzenia dostały się pewne ilości radioizotopów. W trakcie planowych przerw w działaniu blok, np. podczas 6. częściowej wymiany paliwa, dokonano wymiany urządzeń wykonanych ze stopów miedziowo-niklowych, które ulegały korozji. Wymieniono je na elementy wykonane ze stali nierdzewnej 304L. Na uwalnianie się substancji radioaktywnych mogło mieć też wpływ zastosowanie stali węglowej w zapasowym systemie podawania wody.
Ostatecznie zdecydowano się na odkażenie obiegu pierwotnego i wymianę pozostałego sprzęt na zgodny z nowymi regulacjami państwowymi. W tym celu 31 października 1978 roku wyłączono reaktor. W trakcie prac w Stanach Zjednoczonych zaczęły obowiązywać nowe regulacje, będące wynikiem wypadku w elektrowni Three Mile Island. Koszty dostosowania bloku nr 1 do nowych przepisów oceniono na ponad 300 mln USD. Właściciel elektrowni, wówczas Commonwealth Edison, uznał, że blok nie jest wart takiej inwestycji. Bloku już nie włączono z powrotem.
W 1984 dokonano planowanego odkażenia obiegu pierwotnego, usuwając z niego 753 kiurów kobaltu-60 i 12,4 kiurów cezu-137. W lipcu 1986 amerykański nadzór jądrowy zmienił status licencji bloku nr 1 na „posiadanie bez podejmowania pracy”.
Plany demontażu.
Od czasu wyłączenia bloku znajduje się on w stanie „bezpiecznego magazynowania” (ang. safe storage). Plan jego demontażu został przyjęty we wrześniu 1993 roku, a w 1998 zaktualizowany pod kątem nowych regulacji. Prócz fizycznego odizolowania go od pozostałych dwóch bloków, nie prowadzone są tam żadne większe prace. Zmagazynowane wypalone paliwo jądrowe zostało przeniesione na wspólne składowisko wypalonego paliwa na terenie elektrowni (108 zestawów paliwowych).
Do końca okresu bezpiecznego magazynowania, tj. do roku 2027, blok podlega regularnemu monitoringowi i inspekcjom.
Prace nad demontażem potrwają od 2029 do 2031 roku. Po kolejnych czterech latach, w latach 2035-2036, nastąpi rewitalizacja terenu, w tym zburzenie pozostałych budynków i usunięcie skażonego gruntu. Zakończenie prac przewidziane jest na rok 2036.
Bloki nr 2 i 3.
W październiku 2004 amerykańska NRC odnowiła licencję na pracę obu bloków na kolejne 20 lat, tj. odpowiednio do 2030 i 2031 roku.
Do roku 1996 operator elektrowni musiał zapłacić łącznie 1,6 mln USD grzywien w ramach odpowiedzialności za 25 incydentów, w tym:

</doc>
<doc id="3174516" url="https://pl.wikipedia.org/wiki?curid=3174516" title="Hamilton (Dakota Północna)">
Hamilton (Dakota Północna)

Hamilton – miejscowość w Stanach Zjednoczonych, w stanie Dakota Północna, w hrabstwie Pembina.

</doc>
<doc id="3174517" url="https://pl.wikipedia.org/wiki?curid=3174517" title="Przejściowy Punkt Kontrolny Głubczyce">
Przejściowy Punkt Kontrolny Głubczyce

Przejściowy Punkt Kontrolny Głubczyce – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy polsko-czechosłowackiej.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Głubczyce została utworzona w październiku 1945 roku jako Kolejowy Przejściowy Punkt Kontrolny Głubczyce (PPK Głubczyce) – III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
Przejściowy Punkt Kontrolny Głubczyce został rozformowany jesienią 1946 roku.
Ochrona granicy.
Podległe przejście graniczne

</doc>
<doc id="3174518" url="https://pl.wikipedia.org/wiki?curid=3174518" title="Jackson (Missouri)">
Jackson (Missouri)

Jackson – miasto w Stanach Zjednoczonych, w stanie Missouri, siedziba administracyjna hrabstwa Cape Girardeau.

</doc>
<doc id="3174519" url="https://pl.wikipedia.org/wiki?curid=3174519" title="Graniczna Placówka Kontrolna Owsiszcze">
Graniczna Placówka Kontrolna Owsiszcze

Graniczna Placówka Kontrolna Owsiszcze – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy polsko-czechosłowackiej.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy państwowej 51 przejściowych punktów kontrolnych.
Graniczna Placówka Kontrolna Pilszcz powstała w 1945 roku jako kolejowy Przejściowy Punkt Kontrolny (PPK Pilszcz) – III kategorii o etacie nr 8/12. Obsada PPK składała się z 10 żołnierzy i 1 pracownik cywilny.
W 1946 roku przejściowy punkt kontrolny został przeformowany do kategorii D według etatu nr 7/12, w 1947 roku przyjął nazwę granicznej placówki kontrolnej WOP. W 1948 roku nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady Ochrony Pogranicza, a GPK WOP Pilszcz przemianowano na Graniczną Placówkę Ochrony Pogranicza kategorii D, przeformowano według etatu nr 7/54 i przeniesiono do miejscowości Owsiszcze. W 1950 roku przeformowana została na etat nr 096/27.
Graniczna Placówka Kontrolna Owsiszcze została rozformowana w 1952 roku.
Ochrona granicy.
Podległe przejścia graniczne:

</doc>
<doc id="3174522" url="https://pl.wikipedia.org/wiki?curid=3174522" title="Graniczna Placówka Kontrolna Krzanowice">
Graniczna Placówka Kontrolna Krzanowice

Przejściowy Punkt Kontrolny Krzanowice/Graniczna Placówka Kontrolna Krzanowice – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy polsko-czechosłowackiej.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna Placówka Kontrolna Krzanowice została utworzona w październiku 1945 roku jako Kolejowy Przejściowy Punkt Kontrolny Krzanowice (PPK Krzanowice) – III kategorii o etacie nr 8/12. Obsada PPK składała się z 10 żołnierzy i 1 pracownik cywilny.
W 1948 roku funkcjonowała jako Graniczna Placówka Kontrolna Ochrony Pogranicza nr 49 Krzanowice (GPK OP Krzanowice).
Graniczna Placówka Kontrolna Krzanowice została rozformowana po 1948 roku.

</doc>
<doc id="3174523" url="https://pl.wikipedia.org/wiki?curid=3174523" title="Graniczna Placówka Kontrolna Krzenowice">
Graniczna Placówka Kontrolna Krzenowice



</doc>
<doc id="3174524" url="https://pl.wikipedia.org/wiki?curid=3174524" title="Graniczna Placówka Kontrolna Chałupki">
Graniczna Placówka Kontrolna Chałupki

Graniczna Placówka Kontrolna Rudyszwałd/Chałupki – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją.
Graniczna Placówka Kontrolna Straży Granicznej w Chałupkach – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją/Republiką Czeską.
Placówka Straży Granicznej w Chałupkach – zlikwidowana graniczna jednostka organizacyjna Straży Granicznej realizująca zadania w ochronie granicy państwowej na granicy z Republiką Czeską.
Formowanie i zmiany organizacyjne.
W październiku 1945 roku Naczelny Dowódca Wojska Polskiego nakazywał sformować na granicy państwowej 51 przejściowych punktów kontrolnych (PPK).
Przejściowy Punk Kontrolny Rudyszwałd (PPK Rudyszwałd) powstała w 1945 roku jako Kolejowy Przejściowy Punkt Kontrolny III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
Rozformowany został jesienią 1946 roku.
1 lipca 1965 roku Wojska Ochrony Pogranicza podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy. GPK Chałupki weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwa. GPK Chałupki podlegało bezpośrednio pod sztab Górnośląskiej Brygady WOP w Gliwicach.
15 maja 1991 roku po rozwiązaniu Wojsk Ochrony Pogranicza, 16 maja 1991 roku Graniczna Placówka Kontrolna Chałupki weszła w podporządkowanie Śląskiego Oddziału Straży Granicznej w Raciborzu i przyjęła nazwę Graniczna Placówka Kontrolna Straży Granicznej w Chałupkach (GPK SG w Chałupkach).
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku przejęła wraz z obsadą etatową pod ochronę odcinek, po rozformowanej Strażnicy SG w Chałupkach.
15 sierpnia 2005 roku GPK SG w Chałupkach przejęła część odcinka granicy państwowej wraz z obsadą etatową po rozwiązanej Strażnicy SG w Godowie.
Jako Graniczna Placówka Kontrolna Straży Granicznej w Chałupkach funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na Placówkę Straży Granicznej w Chałupkach (Placówka SG w Chałupkach).
Jako Placówka SG w Chałupkach funkcjonowała do 15 stycznia 2008 roku, kiedy to została zlikwidowana. Ochraniany przez placówkę odcinek granicy wraz z obsadą etatową przejęła Placówka SG w Pietraszynie (Placówka SG w Pietraszynie).
Ochrona granicy.
2 stycznia 2003 roku GPK SG w Chałupkach przejęła pod ochronę po zlikwidowanej Strażnicy SG w Chałupkach, odcinek granicy państwowej:
15 sierpnia 2005 roku GPK SG w Chałupkach przejęła pod ochronę po zlikwidowanej Strażnicy SG w Godowie, odcinek granicy państwowej:

</doc>
<doc id="3174525" url="https://pl.wikipedia.org/wiki?curid=3174525" title="Graniczna Placówka Kontrolna Cieszyn">
Graniczna Placówka Kontrolna Cieszyn

Graniczna Placówka Kontrolna Cieszyn – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją.
Graniczna Placówka Kontrolna Straży Granicznej w Cieszynie – zlikwidowana graniczna jednostka organizacyjna Straży Granicznej wykonująca kontrolę graniczną osób i środków transportu bezpośrednio w przejściach granicznych na granicy z Czechosłowacją/Republiką Czeską.
Formowanie i zmiany organizacyjne.
W październiku 1945 roku Naczelny Dowódca Wojska Polskiego nakazywał sformować na granicy 51 przejściowych punktów kontrolnych.
Graniczna placówka kontrolna Cieszyn powstała w 1945 roku jako drogowy przejściowy punkt kontrolny III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
1 lipca 1965 roku Wojska Ochrony Pogranicza podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy. Graniczna Placówka Kontrolna Cieszyn weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwa. GPK Cieszyn podlegało bezpośrednio pod sztab Górnośląskiej Brygady WOP w Gliwicach.
Od 15 maja 1991 roku siedziba GPK Cieszyn znajdowała się na przejściu granicznym Cieszyn-Chotěbuz.
15 maja 1991 roku po rozwiązaniu Wojsk Ochrony Pogranicza, 16 maja 1991 roku Graniczna Placówka Kontrolna Cieszynie weszła w podporządkowanie Beskidzki Oddział Straży Granicznej w Cieszynie i przyjęła nazwę Graniczna Placówka Kontrolna Straży Granicznej w Cieszynie (GPK SG w Cieszynie).
1 grudnia 1998 roku Decyzją nr 34 Komendanta Głównego Straży Granicznej z dnia 5 sierpnia 1998 roku, GPK SG w Cieszynie została włączona w struktury Śląskiego Oddziału Straży Granicznej w Raciborzu.
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 15 października 2002 roku GPK SG w Cieszynie przejęła wraz z obsadą etatową pod ochronę odcinek granicy państwowej, po zlikwidowanej Strażnicy SG w Cieszynie
Jako Graniczna Placówka Kontrolna Straży Granicznej w Cieszynie funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na Placówkę Straży Granicznej w Cieszynie (Placówka SG w Cieszynie).
Ochrona granicy.
1 marca 2000 roku, przekazano do wykonywania kontroli granicznej osób towarów i środków transportu utworzonej w strukturach Śląskiego Oddziału Straży Granicznej Granicznej Placówki Kontrolnej Straży Granicznej w Lesznej Górnej:
15 października 2002 roku GPK SG w Cieszynie przejęła pod ochronę odcinek granicy państwowej, po zlikwidowanej Strażnicy SG w Cieszynie:

</doc>
<doc id="3174526" url="https://pl.wikipedia.org/wiki?curid=3174526" title="Choroba Farbera">
Choroba Farbera

Choroba Farbera () – choroba metaboliczna z grupy lizosomalnych, zaburzeń spichrzania.
Etiologia.
Wynika ona z niedoboru enzymu ceramidaza. W związku z tym gromadzeniu ulega jego substrat, ceramid, nierozkładany przez enzym i w związku z tym gromadzony w lizosomach, podobnie jak w przypadku innych chorób lizosomalnych.
Objawy i przebieg.
Choroba Farbera ujawnia się już w pierwszym kwartale życia. Występujące wtedy objawy to zmiany zapalne skóry i złuszczanie łusek barwy brązowej. Pojawiają się nacieki komórek piankowatych, które zmieniają strukturę kości i stawów. W efekcie powstają zniekształcenia. Co więcej, odczyn ziarniniakowy obejmuje także węzły chłonne, serce, płuca i nerki. Zmienia się także głos chorego, stając się ochrypły, nawet do bezgłosu. Obserwuje się zahamowanie rozwoju psychoruchowego.

</doc>
<doc id="3174527" url="https://pl.wikipedia.org/wiki?curid=3174527" title="Lawrence (hrabstwo Brown)">
Lawrence (hrabstwo Brown)

Lawrence – miasto w Stanach Zjednoczonych, w stanie Wisconsin, w hrabstwie Brown.

</doc>
<doc id="3174528" url="https://pl.wikipedia.org/wiki?curid=3174528" title="Przejściowy Punkt Kontrolny Zwardoń">
Przejściowy Punkt Kontrolny Zwardoń

Przejściowy Punkt Kontrolny Zwardoń – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy polsko-czechosłowackiej.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy państwowej 51 przejściowych punktów kontrolnych.
Graniczna Placówka Kontrolna Zwardoń została utworzona w 1945 roku jako Drogowy Przejściowy Punkt Kontrolny nr 36 (PPK Zwardoń) – III kategorii o etacie nr 8/12. Obsada PPK składała się z 10 żołnierzy i 1 pracownik cywilny w strukturach 9. Oddziału Ochrony Pogranicza.
Przejściowy Punkt Kontrolny Zwardoń rozformowany został jesienią 1946 roku.
Ochrona granicy.
Podległe przejście graniczne:

</doc>
<doc id="3174529" url="https://pl.wikipedia.org/wiki?curid=3174529" title="Graniczna Placówka Kontrolna Zwardoń">
Graniczna Placówka Kontrolna Zwardoń



</doc>
<doc id="3174530" url="https://pl.wikipedia.org/wiki?curid=3174530" title="Graniczna Placówka Kontrolna Łysa Polana">
Graniczna Placówka Kontrolna Łysa Polana

Graniczna Placówka Kontrolna Zwardoń/Łysa Polana – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy z Czechosłowacją.
Graniczna Placówka Kontrolna Straży Granicznej na Łysej Polanie – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściu granicznym na granicy z Czechosłowacją/Republiką Słowacką.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy państwowej 51 przejściowych punktów kontrolnych.
Graniczna Placówka Kontrolna Zwardoń została utworzona w 1945 roku jako Kolejowy Przejściowy Punkt Kontrolny (PPK – kolejowa) III kategorii o etacie nr "8/12" i numerze 33. Obsada PPK składała się z 10 żołnierzy i 1 pracownik cywilny.
W 1946 roku przejściowy punkt kontrolny został przeformowany do kategorii "C" według etatu nr "7/12". Przyjął też statut drogowego PPK. W 1947 przeorganizowany na kategorię "D" według etatu "7/33". Przyjął też nową nazwę Granicznej Placówki Kontrolnej WOP. W 1848 roku nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady ochrony pogranicza, a GPK WOP Zwardoń przemianowano na Graniczną Placówkę Ochrony Pogranicza i przeformowano według etatu nr "7/74" i nadano jej numer "43". Placówkę przeniesiono na. Łysą Polanę i w 1950 roku przeformowana została na etat nr "096/27". W 1952 włączona do etatu 3 Brygady WOP.
Jesienią 1965 roku Graniczna Placówka Kontrolna Łysa Polana weszła w podporządkowanie Komendy Wojewódzkiej Milicji Obywatelskiej. Wycofano się z tego rozwiązania w końcu 1971 roku, ponieważ od 1 października 1971 roku WOP został podporządkowany pod względem operacyjnym pod MSW (pod względem gospodarczym – od 1 stycznia 1972 roku). Do WOP powrócił też cały pion kontroli ruchu granicznego wraz z przejściami granicznymi. Przywrócono jednolity system ochrony granicy państwa. GPK Łysa Polana weszła w podporządkowanie dowódcy 3. Karpackiej Brygady WOP, w Nowym Sączu, następnie od 1976 roku Karpackiej Brygady WOP.
15 maja 1991 roku po rozwiązaniu Wojsk Ochrony Pogranicza, 16 maja 1991 roku, Graniczna Placówka Kontrolna Łysa Polana weszła w podporządkowanie Karpackiego Oddziału Straży Granicznej i przyjęła nazwę Graniczna Placówka Kontrolna Straży Granicznej na Łysej Polanie (GPK SG na Łysej Polanie).
W ramach reorganizacji struktur Straży Granicznej związanej z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 15 października 2002 roku GPK SG na Łysej Polanie przejęła wraz z obsadą etatową pod ochronę odcinek granicy państwowej, po rozformowanej Strażnicy SG na Łysej Polanie.
Graniczna Placówka Kontrolna Straży Granicznej na Łysej Polanie pod tą nazwą funkcjonowała do 23 sierpnia 2005 roku i 24 sierpnia 2005 roku kiedy to została przekształcona na Placówkę Straży Granicznej na Łysej Polanie (PSG na Łysej Polanie).

</doc>
<doc id="3174531" url="https://pl.wikipedia.org/wiki?curid=3174531" title="Lawrence (hrabstwo Rusk)">
Lawrence (hrabstwo Rusk)

Lawrence – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="3174534" url="https://pl.wikipedia.org/wiki?curid=3174534" title="Przejściowy Punkt Kontrolny Jabłonka">
Przejściowy Punkt Kontrolny Jabłonka

Przejściowy Punkt Kontrolny Jabłonka – pododdział Wojsk Ochrony Pogranicza pełniący służbę na przejściu granicznym z Czechosłowacją.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Jabłonka powstała w 1945 roku jako drogowy przejściowy punkt kontrolny III kategorii o etacie nr 8/12. Obsada PPK składała się z 10 żołnierzy i 1 pracownik cywilny.
Rozformowany jesienią 1946 roku.

</doc>
<doc id="3174537" url="https://pl.wikipedia.org/wiki?curid=3174537" title="Lawrence (Indiana)">
Lawrence (Indiana)

Lawrence – miasto w Stanach Zjednoczonych, w stanie Indiana, w hrabstwie Marion.

</doc>
<doc id="3174538" url="https://pl.wikipedia.org/wiki?curid=3174538" title="Tadeusz Knopp">
Tadeusz Knopp

Tadeusz Euzebiusz Knopp (ur. 14 sierpnia 1894 w Narajowie, zm. wiosną 1940 w Charkowie) – podpułkownik piechoty Wojska Polskiego, ofiara zbrodni katyńskiej.
Życiorys.
Tadeusz Euzebiusz Knopp urodził się 14 sierpnia 1894 w Narajowie. Był synem Stanisława i Bronisławy z Dębskich. Miał brata Romana (1903–1981), sędziego.
Od listopada 1912 należał do Związku Strzeleckiego w Brzeżanach. W 1913 złożył maturę w tamtejszym c. k. Gimnazjum Wyższym, po czym rozpoczął studia na Wydziale Prawa Uniwersytetu Franciszkańskiego we Lwowie, równolegle nadal działając w Związku Strzeleckim w jego ramach został absolwentem kursu podoficerskiego w 1914. Po wybuchu I wojny światowej udał się do Krakowa i 6 sierpnia 1914 wstąpił do Legionów Polskich. W stopniu kaprala został skierowany do I batalionu 1 pułku piechoty w składzie I Brygady. 22 października 1914 odniósł rany podczas bitwy pod Laskami. Przeszedł rekonwalescencję w szpitalu w Cieszynie, po czym wrócił do macierzystego batalionu, Od 1 lutego 1915 był zastępcą dowódcy plutonu oraz dowódca plutonu w oddziale karabinów maszynowych w 5 pułku piechoty, również w składzie I Brygady. Został awansowany do stopnia sierżanta. Po tym, jak 20 września 1917 został utworzony Polski Korpus Posiłkowy, od stycznia do kwietnia 1917 odbył i ukończył szkołę oficerską 5 pułku piechoty w Ostrowi Mazowieckiej. Po kryzysie przysięgowym został wcielony do c. i k. armii i przydzielony do 124 pułku piechoty. krótkotrwale przebywał w grupie wyszkolenia w Karyntii, po czym 1 grudnia 1917 został skierowany na kurs szkoły oficerów rezerwy, który ukończył w marcu 1918, po czym został odkomenderowany na front włoski. Tam 1 kwietnia 1918 został awansowany do stopnia chorążego. 1 lipca 1918 został ranny pod Campo Mulo. Następnie przebywał na leczeniu w Linzu i w Sanoku.
U schyłku wojny 1 listopada 1918 wstąpił do Wojska Polskiego. Został przydzielony do III kompanii Batalionu Strzelców Sanockich. Od 15 listopada 1918 brał udział w wojnie polsko-ukraińskiej jako dowódca plutonu, a następnie dowódca kompanii karabinów maszynowych. 20 maja 1919 został awansowany do stopnia oficerskiego podporucznika piechoty. Jednocześnie został przydzielony z III batalionem strzelców do 2 Pułku Strzelców Podhalańskich, stacjonującego w Sanoku. Podczas ofensywy czortkowskiej został ranny 1 lipca 1919 pod Czortkowem. Po rekonwalescencji został odkomenderowany do batalionu zapasowego 2 psp. Od maja 1920 brał udział w wojnie polsko-bolszewickiej. Walczył na froncie ukraińskim, 2 sierpnia 1920 został ranny pod Brześciem. Kilka dni później, 8 sierpnia został awansowany do stopnia porucznika.
Tuż po zakończeniu wojny, 27 października 1920 został awansowany do stopnia kapitana ze starszeństwem z dniem 1 czerwca 1919. Odbył leczenie i ponownie został skierowany do batalionu zapasowego 2 psp i w tej jednostce służył nadal, zostając dowódcą kompanii. W 1923 był szefem szkoły podoficerskiej Dowództwa Okręgu Korpusu nr X w Przemyślu. 18 lutego 1928 został mianowany majorem ze starszeństwem z 1 stycznia 1928 i 60. lokatą w korpusie oficerów piechoty. W kwietniu tego roku został wyznaczony na stanowisko dowódcy I batalionu w macierzystym pułku, ale już w lipcu 1928 został przeniesiony do kadry oficerów piechoty z równoczesnym przeniesieniem służbowym do Centralnej Szkoły Strzelniczej w Toruniu na stanowisko kwatermistrza. W kwietniu 1930 został przeniesiony do 26 pułku piechoty w Gródku Jagiellońskim na stanowisko kwatermistrza. W październiku 1931 został przesunięty na stanowisko dowódcy batalionu. Na stopień podpułkownika został mianowany ze starszeństwem z 19 marca 1937 i 25. lokatą w korpusie oficerów piechoty. W kwietniu 1938 został przeniesiony do 64 Pułku Piechoty w Grudziądzu na stanowisko I zastępcy dowódcy pułku.
W obliczu zagrożenia konfliktem zbrojnym w sierpniu 1939 został mianowany dowódcą Ośrodka Zapasowego 16 Pomorskiej Dywizji Piechoty, po czym trafił z jednostką do Radomia. Po wybuchu II wojny światowej na początku kampanii wrześniowej, z rozkazu ppłk. dypl. Bronisława Kowalczewskiego 3 września 1939 dokonał sformowania improwizowanego pułku zbiorczego w Ośrodku Zapasowym 16 Dywizji Piechoty, stanowiącym siłę ok. 2400 ludzi i został jego dowódcą w ramach Grupy „Kielce” płk. Kazimierza Glabisza. Pułk został przewieziony transportem kolejowym do Skarżyska-Kamiennej i obsadził stanowiska w okolicach Zagnańskiem i Kajetanowem. Tadeusz Knopp wykazał się męstwem podczas walk z Niemcami w rejonie Lekomina, kopalni Barcza i Kajetanowa, gdzie 6 września 1939 jego pułk został rozbity w walkach z niemiecką 2 Dywizją Lekką. Dwa dni później, 8 września podpułkownik Knopp wraz z pozostałościami pułku dokonał przeprawy przez Wisłę usiłując scalić się z siłami Ośrodka Zapasowego 16 Dywizji Piechoty, które wcześniej nie zostały włączone w skład improwizowanego pułku.
Po agresji ZSRR na Polskę z 17 września 1940. Tadeusz Knopp został aresztowany przez Sowietów na terenie Polesia. Był przetrzymywany w obozie w Starobielsku. Na wiosnę 1940 jeńcy starobielscy zostali przewiezieni do Charkowa i tam zamordowani w ramach zbrodni katyńskiej przez funkcjonariuszy Obwodowego Zarządu NKWD w Charkowie oraz pracowników NKWD. Korespondencja w formie kartki pocztowej nadesłana do Tadeusza Knoppa w 1940 na adres w Starobielsku, została zwrócona do nadawcy przez pocztę moskiewską 5 czerwca 1940. Tadeusz Knopp nie został wymieniony w Księgach Cmentarnych ofiar zbrodni katyńskiej zarówno w Charkowie, jak też w Katyniu, Kalininie i na tzw. Ukraińskiej Liście Katyńskiej, które opublikowała Rada Ochrony Pamięci Walk i Męczeństwa. Publikacja pt. "Żołnierze Września. Polegli i pomordowani na Wschodzie" autorstwa Andrzeja Wesołowskiego, wydana przez Centralne Archiwum Wojskowe w 2010, wymieniła Tadeusza Knoppa wśród oficerów zamordowanych w sowieckiej Rosji podczas II wojny światowej. Zamordowani w Charkowie polscy jeńcy zostali pochowani na Cmentarzu Ofiar Totalitaryzmu w Charkowie w Piatichatkach. Po latach został symbolicznie upamiętniony inskrypcją na grobowcu rodzinnym swojego brata Romana na Cmentarzu Centralnym w Sanoku.
26 kwietnia 1924 w Sanoku poślubił Joannę Stanisławę Zennermann (ur. 1904), rodem z Wadowic. 

</doc>
<doc id="3174539" url="https://pl.wikipedia.org/wiki?curid=3174539" title="Przejściowy Punkt Kontrolny Jaworzynka">
Przejściowy Punkt Kontrolny Jaworzynka

Przejściowy Punkt Kontrolny Jaworzynka – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy polsko-czechosłowackiej.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy państwowej 51 przejściowych punktów kontrolnych.
Graniczna Placówka Kontrolna Jaworzynka utworzona w 1945 roku jako Drogowy Przejściowy Punkt Kontrolny (PPK Jaworzynka) – III kategorii o etacie nr 8/12. Obsada PPK składała się z 10 żołnierzy i 1 pracownik cywilny w strukturach 9. Oddziału Ochrony Pogranicza.
Przejściowy Punkt Kontrolny Jaworzynka rozformowany został jesienią 1946 roku.

</doc>
<doc id="3174540" url="https://pl.wikipedia.org/wiki?curid=3174540" title="Emil Schwanda">
Emil Schwanda

Emil Schwanda, także Szwanda (ur. 24 listopada 1864 w Dobrej, zm. 17 listopada 1946 w Sanoku) – pułkownik piechoty Wojska Polskiego, artysta malarz.
Życiorys.
Emil Schwanda urodził się 24 listopada 1864 w Dobrej na Śląsku. Był synem Jana i Pauliny z domu Plisz. Został oficerem c. i k. Armii. Służył w 77 Galicyjskim Pułku Piechoty w Przemyślu. W latach 1910-1914 był komendantem Okręgu Uzupełnień Sambor, pozostając oficerem nadetatowym 77 pp. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach.
W czasie służby awansował kolejno w korpusie oficerów piechoty na stopień: kadeta (1882), podporucznika (1886), kapitana II klasy (1896), kapitana I klasy (1900), majora (1 maja 1910), podpułkownika (1 listopada 1913). 
Po zakończeniu I wojny światowej i odzyskaniu przez Polskę niepodległości jako były oficer c. i k. armii został przyjęty do Wojska Polskiego. 15 lipca 1919 został mianowany komendantem Powiatowej Komendy Uzupełnień Sanok.
Został awansowany do stopnia pułkownika w korpusie oficerów piechoty ze starszeństwem z dniem 1 czerwca 1919 (lokata 34). Jako pułkownik przeniesiony w stan spoczynku zamieszkiwał w Sanoku (1923, 1924, 1928). W 1934 jako pułkownik w stanie spoczynku pozostawał w ewidencji Powiatowej Komendy Uzupełnień Sanok. Posiadał przydział do Oficerskiej Kadry Okręgowej Nr X, w grupie oficerów pozostających w dyspozycji dowódcy Okręgu Korpusu Nr X.
W latach 20. Emil Schwanda był jednym z dyrektorów uzdrowiska w Truskawcu. Był także malarzem.
Do końca życia zamieszkiwał przy ulicy Płowieckiej 38 w sanockiej dzielnicy Zatorze. Zmarł 17 listopada 1946 w Sanoku. 19 listopada 1946 został pochowany w grobowcu rodzinnym na cmentarzu przy ul. Rymanowskiej w Sanoku.
Jego żoną była Bronisława (ur. 12 maja 1874 w Krakowie jako córka Jana Zielińskiego i Marii z domu Kreczyńskiej, nauczycielka i działaczka społeczna w Sanoku, m.in. przewodnicząca Narodowej Organizacji Kobiet w Sanoku, zmarła 16 kwietnia 1961 w Sanoku).
Ordery i odznaczenia.
austro-węgierskie

</doc>
<doc id="3174541" url="https://pl.wikipedia.org/wiki?curid=3174541" title="Graniczna Placówka Kontrolna Radoszyce">
Graniczna Placówka Kontrolna Radoszyce

Graniczna Placówka Kontrolna Radoszyce – pododdział Wojsk Ochrony Pogranicza pełniący służbę na przejściu granicznym z Czechosłowacją.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Radoszyce powstała w 1945 roku jako drogowy przejściowy punkt kontrolny nr 31 III kategorii o etacie nr 8/12. Obsada PPK składała się z 10 żołnierzy i 1 pracownik cywilny.

</doc>
<doc id="3174542" url="https://pl.wikipedia.org/wiki?curid=3174542" title="Graniczna Placówka Kontrolna Łupków">
Graniczna Placówka Kontrolna Łupków

Graniczna Placówka Kontrolna Łupków – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i pociągów bezpośrednio w kolejowym przejściu granicznym Łupków-Palota na granicy polsko-czechosłowackiej.
Graniczna Placówka Kontrolna Straży Granicznej w Łupkowie – nieistniejąca obecnie graniczna jednostka organizacyjna polskiej straży granicznej wykonująca kontrolę graniczną osób, towarów i pociągów bezpośrednio w kolejowym przejściu granicznym Łupków-Palota i turystycznym Balnica-Osadné na granicy ze Słowacją.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Łupków powstała w 1945 roku jako kolejowy przejściowy punkt kontrolny nr 30 III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
Straż Graniczna:
11 grudnia 2003 roku przemianowana na "Graniczna Placówka Kontrolna Straży Granicznej w Łupkowie" (GPK SG w Łupkowie) ze strażnicy Straży Granicznej w Łupkowie (SSG w Łupkowie) w strukturach Bieszczadzkiego Oddziału Straży Granicznej. Z dniem 1 stycznia 2005 roku podporządkowana komendantowi Karpackiego Oddziału Straży Granicznej w Nowym Sączu.
Jako Graniczna Placówka Kontrolna Straży Granicznej w Łupkowie funkcjonowała do 23 sierpnia 2005 roku i 24 sierpnia 2005 roku została przekształcona na placówkę Straży Granicznej w Łupkowie (PSG w Łupkowie).

</doc>
<doc id="3174543" url="https://pl.wikipedia.org/wiki?curid=3174543" title="Lone Tree (Kolorado)">
Lone Tree (Kolorado)

Lone Tree – miasto w Stanach Zjednoczonych, w stanie Kolorado, w hrabstwie Douglas.

</doc>
<doc id="3174544" url="https://pl.wikipedia.org/wiki?curid=3174544" title="Anna Smith">
Anna Smith

Anna Smith (ur. 14 sierpnia 1988 w Redhill) – brytyjska tenisistka.
Kariera tenisowa.
W przeciągu kariery wygrała pięć singlowych i dwadzieścia dziewięć deblowych turniejów rangi ITF. 9 sierpnia 2010 zajmowała najwyższe miejsce w rankingu singlowym WTA Tour – 262. pozycję. 21 maja 2018 osiągnęła najwyższą lokatę w deblu – 46. miejsce.
W 2014 roku osiągnęła pierwszy finał zawodów WTA Tour w grze podwójnej – w Båstad razem z Jocelyn Rae przegrały w nim 1:6, 1:6 z parą Andreja Klepač–María-Teresa Torró-Flor.

</doc>
<doc id="3174545" url="https://pl.wikipedia.org/wiki?curid=3174545" title="Graniczna Placówka Kontrolna Zebrzydowice">
Graniczna Placówka Kontrolna Zebrzydowice

Graniczna Placówka Kontrolna Zebrzydowice – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją.
Graniczna Placówka Kontrolna Straży Granicznej w Zebrzydowicach – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją/Republiką Czeską.
Placówka Straży Granicznej w Zebrzydowicach – zlikwidowana graniczna jednostka organizacyjna polskiej straży granicznej realizująca zadania w ochronie granicy państwowej na granicy z Republiką Czeską.
Formowanie i zmiany organizacyjne.
W październiku 1945 roku Naczelny Dowódca Wojska Polskiego nakazywał sformować na granicy państwowej 51 przejściowych punktów kontrolnych (PPK).
Przejściowy Punkt Kontrolny Zebrzydowice (PPK Zebrzydowice) powstała w 1945 roku jako Kolejowy Przejściowy Punkt Kontrolny I kategorii o etacie nr 8/10. Obsada PPK składała się z 33 żołnierzy i 3 pracowników cywilnych.
W 1946 roku przeformowana została na drogowy PPK kategorii A o etacie 7/10. Następnie przeformowana na etat 7/51 kategorii A i przemianowana na Graniczną Placówkę Kontrolną Ochrony Pogranicza Zebrzydowice.
W 1948 roku pododdział przekazany został do Ministerstwa Bezpieczeństwa Publicznego.
W 1950 roku przeformowano na Graniczna Placówka Kontrolna WOP kolejowa o etacie nr 096/25.
W 1952 roku GPK Zebrzydowice została włączona w struktury 4. Brygady WOP w Gliwicach, o etacie nr 352/2.
1 lipca 1965 roku Wojska Ochrony Pogranicza podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy. GPK Zebrzydowice weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwa. GPK Zebrzydowice podlegało bezpośrednio sztab Górnośląskiej Brygadzie WOP w Gliwicach.
Straż Graniczna:
15 maja 1991 roku po rozwiązaniu Wojsk Ochrony Pogranicza, 16 maja 1991 roku Graniczna Placówka Kontrolna Zebrzydowice weszła w podporządkowanie Beskidzkiego Oddziału Straży granicznej w Cieszynie i przyjęła nazwę Graniczna Placówka Kontrolna Straży Granicznej w Zebrzydowicach.
1 grudnia 1998 roku Decyzją nr 34 Komendanta Głównego Straży Granicznej z dnia 5 sierpnia 1998 roku, GPK SG w Zebrzydowicach została włączona w struktury Śląskiego Oddziału Straży Granicznej w Raciborzu.
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku przejęła wraz z obsadą etatową pod ochronę odcinek, po rozformowanej Strażnicy SG w Zebrzydowicach.
15 sierpnia 2005 roku GPK SG w Zebrzydowicach przejęła część odcinka granicy państwowej wraz z obsadą etatową po rozwiązanej Strażnicy SG w Godowie.
Jako Graniczna Placówka Kontrolna Straży Granicznej w Zebrzydowicach funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na Placówkę Straży Granicznej w Zebrzydowicach (Placówka SG w Zebrzydowicach).
Jako Placówka SG w Zebrzydowicach funkcjonowała do 14 maja 2010 roku, kiedy to zarządzeniem Komendanta Głównego SG została rozwiązana. Ochraniany przez placówkę odcinek granicy przejęły placówki SG w Cieszynie i Raciborzu, a obsadę etatową, Placówka SG w Rudzie Śląskiej.
Ochrona granicy.
2 stycznia 2003 roku GPK SG w Zebrzydowicach przejęła pod ochronę odcinek granicy państwowej, po zlikwidowanej strażnicy SG w Zebrzydowicach odcinek granicy państwowej:
15 sierpnia 2005 roku GPK SG w Zebrzydowicach przejęła pod ochronę po zlikwidowanej Strażnicy SG w Godowie, odcinek granicy państwowej:
16 stycznia 2008 roku Placówka SG w Zebrzydowicach ochraniała odcinek granicy państwowej o długości ok. 40 km:
Zasięg terytorialny.
Obszar działania Placówki SG w Zebrzydowicach obejmował powiaty: bieruńsko-lędziński, częstochowski, gliwicki, kłobucki, lubliniecki, mikołowski, myszkowski, tarnogórski, zawierciański, cieszyński, pszczyński, rybnicki, wodzisławski.
Komendanci/dowódcy granicznej placówki kontrolnej.
Komendanci placówki SG:

</doc>
<doc id="3174546" url="https://pl.wikipedia.org/wiki?curid=3174546" title="French Open 2014 (gra podwójna mężczyzn)">
French Open 2014 (gra podwójna mężczyzn)

French Open 2014 – gra podwójna mężczyzn – zawody deblowe mężczyzn, rozgrywane w ramach drugiego w sezonie wielkoszlemowego turnieju tenisowego, French Open. Zmagania rozgrywane były w dniach 27 maja–8 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="3174573" url="https://pl.wikipedia.org/wiki?curid=3174573" title="Ewolucja układu nerwowego">
Ewolucja układu nerwowego

Ewolucja układu nerwowego – powstanie i rozwój układu nerwowego na drodze zmian ewolucyjnych u zwierząt. Neurony rozwinęły się jako wyspecjalizowane komórki przesyłające sygnały elektryczne u zwierząt wielokomórkowych, adaptując mechanizm potencjału czynnościowego, obecnego już u ruchliwych jednokomórkowych czy kolonialnych eukariotów. Najpierw powstała prosta sieć komórek nerwowych spotykana u zwierząt takich jak parzydełkowce. Następnie u zwierząt o symetrii dwubocznej pojawiły się pnie nerwowe: pień nerwowy brzuszny u większości bezkręgowców oraz pień nerwowy grzbietowy, otoczony struną grzbietową u strunowców. Bilateralizacja doprowadziła do ewolucji mózgu w procesie zwanym cefalizacją.
Zrekonstruowanie ewolucji układu nerwowego nie należy do zadań łatwych. Nauka poznała nieliczne tylko formy zamieszkujące Ziemię w przeszłości, a dostępny nauce zapis kopalny często nie zachowuje informacji o układzie nerwowym – jego ślad zachowuje się tylko wyjątkowo. W efekcie rozwój tego układu opisuje się na podstawie anatomii porównawczej i embriologii, posiłkując się prawem biogenetycznym. Badając rozwój układu nerwowego u zwierząt dziś występujących i odnosząc jego budowę u najbardziej podobnych zwierząt dzisiejszych, wnioskuje się o jego budowie u zwierząt wymarłych i w ten sposób odtwarza jego rozwój.
Prekursorzy.
Potencjał czynnościowy, niezbędny dla aktywności neuronalnej, wyewoluował już u jednokomórkowych eukariotów. Wykorzystują one raczej potencjał wynikający z nierównowagi stężeń kationów wapnia, niż sodu, ale ten mechanizm został prawdopodobnie zaadaptowany do przekazywania sygnałów elektrycznych przez neurony zwierząt wielokomórkowych. W pewnych koloniach eukariontów, jak "Obelia", sygnały elektryczne ulegają propagacji nie tylko przez sieci nerwowe, ale także przez komórki nabłonkowe wspólnego układu pokarmowego kolonii.
Gąbki.
W środkowej warstwie ciała gąbek znajdują się wielobiegunowe komórki o długich, cienkich wypustkach. Komórki łączą się ze sobą za pomocą tych wypustek. Gąbki nie wytwarzają jednak komórek łączących się między sobą za pomocą synaps. Nie mając neuronów, nie mają też układu nerwowego. Dysponują jednak pewnymi homologami licznych genów grających kluczowe role w funkcji synaps. Niedawne badania wykazały, że w komórkach gąbek ulega ekspresji grupa białek gromadzących się razem i tworzących w ten sposób strukturę przypominającą błonę postsynaptyczną, odbierającą sygnały przekazywane przez synapsę. Jednak funkcja tej struktury pozostaje niejasna. Choć komórki gąbek nie wykazują transmisji synaptycznej, komunikują się z innymi poprzez fale wapniowe i inne impulsy, które mediują proste czynności, jak skurcz całego ciała.
Sieć nerwowa.
Parzydełkowce, żebropławy i spokrewnione z nimi zwierzęta wytwarzają rozsiane sieci nerwowe, bez ośrodkowego układu nerwowego. Jednakże u tych zwierząt można mówić już o układzie nerwowym. U większości meduz sieć nerwowa rozmieszczona jest mniej lub bardziej równomiernie w całym ciele. U żebropławów koncentruje się w okolicy otworu gębowego. Sieć nerwowa składa się z neuronów czuciowych odbierających bodźce chemiczne, dotykowe, wzrokowe, motoneuronów wywołujących skurcze ściany ciała oraz interneuronów wykrywających wzorce aktywności neuronów czuciowych i przesyłających sygnały do grup motoneuronów. Wypustki czuciowe jamochłonów rozmieszczone są w wewnętrznej i zewnętrznej warstwie ciała. Pojawiają się też proste narządy zmysłów: wzroku i równowagi (statocysty). W ektodermie istnieją również komórki nabłonkowo-zmysłowe. Z kolei wypustki nerwowe łączą się z komórkami mięśniowymi. W niektórych przypadkach grupy interneuronów gromadzą się w odrębne zwoje.
U promienistych układ nerwowy rozwinął się w sposób względnie niezorganizowany. W przeciwieństwie do zwierząt dwubocznie symetrycznych te o symetrii promienistej cechują się tylko dwoma pierwotnymi warstwami komórek: ektodermą i endodermą. Neurony tworzą się ze specjalnej grupy ektodermalnych komórek prekursorowych, z których powstaje także każdy inny rodzaj komórek ektodermalnych.
Pnie nerwowe.
Znacząca większość istniejących obecnie zwierząt ma symetrię dwuboczną. Ich lewa i prawa strona ciała są mniej więcej swymi odbiciami lustrzanymi. Uważa się, że wszystkie zwierzęta o symetrii dwubocznej pochodzą od wspólnego przodka o robakowatym ciele, który pojawił się w okresie ediakaru, 550–600 milionów lat temu. Zasadniczo ciało takiego zwierzęcia jest rurą z wydrążonym jelitem przebiegającym od otworu gębowego do odbytowego i pniem nerwowym z poszerzeniem (zwojem) dla każdego segmentu, szczególnie dużym na przedzie, nazywanym mózgiem.
Nawet ssaki, w tym człowiek rozumny, zachowują segmentowaną, dwubocznie symetryczną budowę na poziomie układu nerwowego. Rdzeń kręgowy wiąże się z szeregiem segmentalnych zwojów, od których odchodzą nerwy ruchowe i czuciowe zaopatrujące właściwe im dermatomy i leżące wewnątrz mięśnie. W przypadku kończyn plan unerwienia jest złożony, jednak na tułowiu zachowań jest wzór szeregu wąskich pasów. 3 szczytowe segmenty należą do mózgu, tworzą się z nich przodomózgowie, śródmózgowie i tyłomózgowie.
Zwierzęta dwubocznie symetrycznie dzieli się, bazując na ich rozwoju embrionalnym, na 2 duże grupy o randze wyższej od typów: pierwouste i wtórouste. Te ostatnie obejmują takie bezkręgowce, jak szkarłupnie, półstrunowce i Xenoturbellida. Pierwouste, grupa bardziej zróżnicowana, obejmują m.in. stawonogi, mięczaki i różnorodne typy zwierząt o robakowatym ciele. Pomiędzy tymi dwoma grupami występują ważna różnica w miejscu zajmowanym przez układ nerwowy w obrębie ciała. Pierwouste mają pień nerwowy na brzusznej (zazwyczaj dolnej) stronie ciała, podczas gdy u wtóroustych leży on po grzbietowej (zazwyczaj górnej) stronie ciała. W rzeczywistości liczne cechy ciał są u tych grup wzajemnie odwrotne, w tym wzorce ekspresji pewnych genów wykazujące gradient grzbietowo-brzuszny. Większość anatomów obecnie uważa ciała przedstawicieli tych dwóch grup za wzajemnie odwrócone. Hipotezę tą zaproponował jako pierwszy Geoffroy Saint-Hilaire dla owadów, porównując je z kręgowcami. Dlatego owady mają pnie nerwowe w brzusznej części ciała, podczas gdy u wszystkich kręgowców rdzeń kręgowy ulokowany jest w części grzbietowej, w obu przypadkach pośrodkowo.
Robaki.
Najprostsze zwierzęta dwubocznie symetrycznie to robaki. Prezentują one podstawową strukturę układu nerwowego o symetrii dwubocznej w najprostszy sposób.
Ośrodkowy układ nerwowy pojawia się po raz pierwszy u robaków płaskich. Występuje u nich parzysty zwój nerwowy, od którego odchodzą czuciowe i ruchowe włókna nerwowe. U zwierząt tych komórki nerwowe obecne są także w nerwach.
Bardziej zorganizowany układ nerwowy prezentują również określane niegdyś mianem robaków pierścienice. Dżdżownica ma podwójny pień nerwowy brzuszny biegnący przez całą długość jej ciała, od jamy ustnej do końca ciała. Pnie nerwowe łączą się z biegnącymi poprzecznie nerwami, przypominającymi szczeble w drabinie, widać tutaj przykład metamerii. Biorą one udział w koordynacji obu stron ciała zwierzęcia. Dwa zwoje w okolicy końca głowy pełnią funkcję prostego mózgu. W obrębie tych zwojów perikariony znajdują się od zewnątrz, środek wypełnia neuropil. Fotoreceptory na plamkach ocznych dostarczają informacji o świetle bądź ciemności. U wyższych pierścienic oba zwoje nerwowe są połączone, tworzy się nieparzysty brzuszny łańcuch nerwowy.
Układ nerwowy bardzo małych rozmiarów nicienia "Caenorhabditis elegans" został zmapowany aż do poziomu synaps. Uwzględniono każdy neuron i jego linię komórkową, poznano większość, jeśli nie wszystkie połączenia neuronalne. U tego gatunku układ nerwowy wykazuje dymorfizm płciowy. Występują dwie płcie: samce i hermafrodyty, różniące się ilością neuronów i gruami komórek nerwowych obsługujących czynności specyficzne dla płci. "C. elegans" samce mają dokładnie 383 neurony, a hermafrodyty dokładnie 302.
Stawonogi.
Stawonogi, jak owady czy pajęczaki, posiadają układ nerwowy zbudowany z serii zwojów połączonych brzusznym pniem nerwowym, tworzonym przez 2 połączenia biegnące przez całą długość brzusznej strony ciała. Mózg, najlepiej rozwinięty u owadów społecznych, jak mrówki, pszczoły, termity, leży w segmencie głowowym, mówi się też o zwoju nadprzełykowym. Dzieli się na protocerebrum, deutocerebrum i tritocerebrum. Zaraz za mózgiem znajduje się zwój podprzełykowy, zbudowany z trzech par połączonych ze sobą zwojów. Kontroluje on aparat gębowy, gruczoły ślinowe i pewne mięśnie. Wiele stawonogów posiada dobrze rozwinięte narządy zmysłów, w tym stanowiące zmysł wzroku oczy złożone oraz czułki zapewniające węch i wykrywające feromony. Informacje odbierane przez te narządy zmysłów trafiają do mózgu.
Podwójne zwoje metameryczne mogą łączyć się w pojedynczy zwój.
U owadów wiele neuronów posiada ciała rozmieszczone na obrzeżach mózgu, pasywne elektrycznie. Rola perikarionów polega jedynie na zapewnianiu wsparcia metabolicznego, nie bierze zaś udziału w przekazywaniu sygnałów. Włókna ptotoplazmatyczne biegną przez ciało komórki nerwowej i rozgałęziają się obficie, pewne ich części przekazują sygnały, a inne je zbierają. Wobec tego większa część owadziego mózgu zbudowana jest z pasywnych perikarionów zgrupowanych na obwodzie, podczas gdy przesyłanie sygnałów odbywa się w plątaninie włókien protoplazmatycznych (neuropile) ulokowanej w centrum.
Cewa nerwowa strunowców.
Pośród wtóroustych prócz szkarłupni o symetrii promienistych znajdują się strunowce. Zwierzęta te wykształciły strunę grzbietową, a ich układ nerwowy tworzą cewę nerwową pochodzenia ektodermalnego. U osłonic wymienione dwa narządy istnieją jedynie na początku ontogenezy, w dalszym jej ciągu zanikają (wyjątek stanowią appendikularie, u których zachowuje się strun grzbietowa, a cewa nerwowa przekształca się w pień nerwowy grzbietowy, budowany przez zwoje nerwowe połączone włóknami nerwowymi).
U należącego do bezczaszkowców lancetnika w czasie jego rozwoju embrionalnego z leżącej grzbietowo w stosunku do struny grzbietowej ektodermy tworzącej płytę nerwową powstaje najpierw rynienka nerwowa, która daje początek cewie nerwowej. Zarówno struna grzbietowa, jak i cewa nerwowa nie zanikają przez całe życie zwierzęcia, co więcej, cewa nerwowa tworzy rdzeń kręgowy, porównywany do podłużnego pręta, trójkątnego w przekroju (z uchyłkiem po stronie grzbietowej w efekcie niepełnego zrośnięcie się brzegów rynienki), wydrążonego w środku. Podłużnny kanał w jego wnętrzu wyściełają komórki ependymalne. Z rdzenia odchodzą metameryczne korzenie brzuszne, naprzemiennie z korzeniami grzbietowymi. Pod względem histologicznym uwagę zwracają komórki Rhodego, należące do komórek kojarzeniowych (umożliwiają komunikację pomiędzy przednimi a tylnymi komórkami ruchowymi).
U lancetnika pojawia się też pęcherzyk czołowy, odpowiednik pęcherzyka mózgowego kręgowców. Wyróżnia go histologia: tworzy go jednowarstwowy nabłonek migawkowy. Narządy zmysłu wzroku stanowią oczka, czyli pojedyncze komórki swiatłoczułe, leżące w rdzeniu. Uważa się jednak, że brak oczu pojawił się u lancetnika wtórnie, jako że zwierzę to większość swego życia spędza zagrzebane w piasku dna morskiego.
U kręgowców już w trakcie rozwoju zarodkowego z proksymalnej części cewy nerwowej powstają 3 pęcherzyki. Rozwijają się z nich przodomózgowie, śródmózgowie i tyłomózgowie. Przodomózgowie dzieli się dalej, tworząc kresomózgowie i międzymózgowie.
U ssaków z tyłomózgowia powstają 2 pęcherzyki, tworzące tyłomózgowie wtórne i rdzeniomózgowie (rdzeń przedłużony).
Ewolucja mózgu ludzkiego.
U przodków współczesnych ludzi w trakcie ewolucji dochodziło do stopniowego wzrostu objętości mózgu. Proces ten rozpoczął się od objętości około 600 cm3 u "Homo habilis", osiągając 1500 cm3 u "Homo sapiens neanderthalensis". Istnieje ogólna korelacja pomiędzy objętością mózgu a inteligencją. Jednakże współczesny "Homo sapiens" ma mniejszą objętość mózgu (1250 cm3) od neandertalczyka, a zwane hobbitami "Homo floresiensis" cechowały się objętością czaszki 380 cm3, około jednej trzeciej objętości "Homo erectus", zbyt małej nawet jak dla szympansa. Zaproponowano, że "H. floresiensis" wyewoluował z "H. erectus" w mechanizmie karłowacenia wyspowego. Pomimo niewielkiego mózgu istnieją dowody na używanie przez hobbita ognia i wykorzystywanie kamiennych narzędzi, zbyt wysublimowanych dla proponowanego przodka, "H. erectus". Iain Davidson podsumował ewolucyjne ograniczenie wielkości mózgu, uznając, że powinien on być tak wielki, jak potrzeba, i tak mały, jak może być.

</doc>
<doc id="3174574" url="https://pl.wikipedia.org/wiki?curid=3174574" title="Moore (Idaho)">
Moore (Idaho)

Moore – miasto w Stanach Zjednoczonych, w stanie Idaho, w hrabstwie Butte.

</doc>
<doc id="3174575" url="https://pl.wikipedia.org/wiki?curid=3174575" title="Moore (Montana)">
Moore (Montana)

Moore – miasto w Stanach Zjednoczonych, w stanie Montana, w hrabstwie Fergus.

</doc>
<doc id="3174580" url="https://pl.wikipedia.org/wiki?curid=3174580" title="Moore (Oklahoma)">
Moore (Oklahoma)

Moore – miasto w Stanach Zjednoczonych, w stanie Oklahoma, w hrabstwie Cleveland. Nawiedzone trzykrotnie przez tornado (1999,2003,2013) w przeciągu 20 lat

</doc>
<doc id="3174581" url="https://pl.wikipedia.org/wiki?curid=3174581" title="José Ángel César">
José Ángel César

José Ángel César Delgado (ur. 4 stycznia 1978 w La Lisa, dzielnicy Hawany) – kubański lekkoatleta (sprinter), medalista olimpijski z 2000.
Zdobył srebrny medal w sztafecie 4 × 100 metrów na mistrzostwach ibero-amerykańskich w 2000 w Rio de Janeiro (sztafeta kubańska biegła w składzie: César, Luis Alberto Pérez-Rionda, Iván García i Freddy Mayola).
Sztafeta kubańska w tym samym składzie zdobyła brązowy medal podczas igrzysk olimpijskich w 2000 w Sydney. Na mistrzostwach świata w 2001 w Edmonton, również biegnąc w tym samym ustawieniu, odpadła w eliminacjach. Zajęła 4. miejsce na Igrzyskach Dobrej Woli w 2001 w Brisbane (w składzie: César, Pérez-Rionda, García i Juan Pita).
Na igrzyskach panamerykańskich w 2003 w Santo Domingo César zdobył brązowy medal w sztafecie 4 × 100 metrów (w składzie: César, José Carlos Peña, Luis Alexander Reyes i Pita).
Jego rekord życiowy w biegu na 100 metrów wynosi 10,30 s i został ustanowiony 30 czerwca 2001 w Alcalá de Henares.

</doc>
<doc id="3174582" url="https://pl.wikipedia.org/wiki?curid=3174582" title="Dzogczen Ranjak Patrul Rinpocze">
Dzogczen Ranjak Patrul Rinpocze

Dzogczen Ranjak Patrul Rinpocze (tyb.: རྫོགས་ཆེན་ར་ཉག་དཔལ་སྤྲུལ་རིན་པོ་ཆེ, Wylie: "rdzogs chen ra nyag dpal sprul rin po che") (urodzony w 1963) jest tybetańskim lamą, nauczycielem i autorem książek, przedstawicielem szkoły Nyingma buddyzmu tybetańskiego. Jest założycielem Centrum Dzogczen w Belgii, który jest odgałęzieniem Klasztoru Dzogczen w Tybecie.
Życiorys.
Dzogchen Ranyak Patrul Rinpocze urodził się w pobliżu Klasztoru Dzogczen (pełna nazwa Rutam Orgyen Samten Chöling) w Kham, we wschodniej części Tybetu, w roku 1963. Jego matka wywodziła się z rodziny jego poprzedniej inkarnacji, a ojciec nazywał się Drupa. Jako dziecko wykazywał on zdolność szybkiego i bezwysiłkowego uczenia się. Swoją edukację Rinpocze rozpoczął w Klasztorze Dzogczen, gdzie między innymi studiował rytuały tantryczne, i gdzie otrzymał stanowisko czoczena (wielkiego czopona). W tym czasie uczestniczył także w odbudowie klasztoru, poprzez rysunki, sztukę malarska i wykonywanie masek. Następnie kontynuował studia w Dzogczen Shri Singha University, gdzie dogłębnie studiował poczynając od podstaw tradycyjnego tybetańskiego nauczania aż do najwyższych tantr. Dzięki słuchaniu nauk, przemyśliwaniu ich oraz medytowaniu nad nimi poznał dogłębnie wielkie indyjskie komentarze oraz uzyskał doświadczenie medytacyjne. Dzięki praktyce dyscypliny zyskał władzę nad swoim umysłem.
Jego nauczycielami byli wielcy mistrzowie, tacy jak Khenczen Deczen Namdröl, Drukpa Rinpocze i Shapczok Pema Kalzang Rinpocze. Patrul Rinpocze kontynuował swoją oświeconą aktywność w Klasztorze Drupong Dzogchen (Dzogchen Monastery w południowych Indiach) gdzie przez 4 lata nauczał jako Khenpo. Tam też założył Centrum Dharmy Nyingthik Diamond Vehicle. W tym czasie Choktrul Sogyal Rinpoche przyznał mu tytuł najwyższego Dordże Lopöna (tj. mistrza ceremonii) i poprosił go aby pozostał dłużej w zewnętrznej siedzibie Klasztoru Dzogczen. Również w tym czasie, Minling Trichen Gyurme Kunzong Ongyal and Shapczok Dzogczen Rinpocze ogłosili że rzeczywiście jest on kolejnym wcieleniem poprzedniego tulku i ofiarowali mu tytuł dzierżyciela nauk: Drupe Ongshuk Gyalwa Dzogchenpa.
Rozpoznanie i intronizacja.
Dzogczen Ranjak Patrul Rinpocze został oficjalnie rozpoznany jako czwarta inkarnacja Dza Patrula Rinpocze (który był trzecią inkarnacją Ranjak Patrula) w dniu 7 kwietnia 1997 przez Mindrolling Trichen Rinpocze, ówczesną głowę szkoły Nyingma. W liście tym mowa była również, że pojawią się przeszkody w jego aktywności, Mindrolling Trichen Rinpoche wyszczególnił praktyki jakie powinny być zatem wykonane w Dzogczen. Dzogczen Jikme Losal Wangpo Rinpocze (obecna inkarnacja Dzogchen Rinpoche) w swoim liście zawarł modlitwę aspiracji aby zapewnić rozwój aktywności Patrula Rinpocze dla pożytku nauk oraz wszystkich istot. W 1999, Jego Światobliwość XIV Dalajlama również napisał list wspierający poprzedni list Mindrolling Trichen Rinpoche. Ceremonię intronizacji odprawił Kyabje Pema Kalzang Rinpocze 11 czerwca 2000 roku. w Brukseli, zaś w swoim liście podkreślił, ze Patrul Rinpocze był jednym z nauczycieli Dzogczen z Tybetu, a on sam działał jako przedstawiciel wszystkich pozostałych mistrzów z Doliny Dzogczen, którzy nie mogli być obecni tego dnia. Obecny był także Tulku Dakpa Rinpocze.
Projekty altruistyczne.
Na Zachodzie Patrul Rinpocze kontynuuje swoje wysiłki mające na celu przynoszenie pożytku wszystkim istotom oraz rozpowszechnianie nauk Buddy na całym świecie.
Jego aktywności obejmują:
Poza udzielaniem nauk oraz organizowaniem drubczenów w ramach Instytutu Zangdok Palri, czas Patrula Rinpocze wypełniony jest podróżami. Udziela on nauk w Centrach Semrig w Europie (Belgia, Bulgaria, Dania, Gruzja, Niemcy, Litwa, Luxemburg, Holandia, Polska, Portugalia, Rosja, Szwecja, Szwajcaria, Ukraina, Wielka Brytania) oraz w Azji (Japonia).
Publikacje.
"W języku angielskim:"
"W języku rosyjskim:"

</doc>
<doc id="3174586" url="https://pl.wikipedia.org/wiki?curid=3174586" title="Lyon (Missisipi)">
Lyon (Missisipi)

Lyon – miasto w Stanach Zjednoczonych, w stanie Missisipi, w hrabstwie Coahoma.

</doc>
<doc id="3174587" url="https://pl.wikipedia.org/wiki?curid=3174587" title="Ballymore Stadium">
Ballymore Stadium

Ballymore Stadium – wielofunkcyjny stadion w Brisbane przeznaczony do rozgrywania meczów rugby union oraz piłki nożnej.
W 1966 rząd stanowy przekazał ten teren Queensland Rugby Union, a oficjalne otwarcie stadionu nastąpiło 2 kwietnia 1967 roku, choć pierwszy mecz rozegrano już dzień wcześniej. Rok później ówczesny gubernator Queensland, Alan Mansfield, dokonał uroczystego otwarcia nowej trybuny, druga zaś została oddana do użytku w roku 1992.
Oficjalna pojemność stadionu wynosi 24 000 widzów. Została ona przekroczona w 1993 roku, gdy na meczu pomiędzy reprezentacją kraju a "Springboks" zjawiło się 26 000 kibiców. Rok później rozegrano zaś pierwsze spotkanie przy sztucznym oświetleniu.
We wrześniu 2006 roku przedstawiono plany stworzenia do 2010 roku wokół Ballymore narodowego centrum rugby, będącego siedzibą krajowej akademii i służącego wszystkim australijskim reprezentacjom narodowym. Prócz boisk miało ono mieścić sale gimnastyczne, siłownie, centrum medyczne, zaplecze administracyjne, parkingi oraz miejsce zakwaterowania. Prócz krajowych sportowców obiekt miał być również bazą treningową dla zespołów z regionu Pacyfiku. W lutym 2008 roku rząd Kevina Rudda cofnął przyznane przez gabinet Johna Howarda dofinansowanie tej inwestycji w wysokości 25 milionów AUD, natomiast w połowie tego roku stanowy rząd przeznaczył 4,2 miliona AUD na budowę basenu oraz boiska treningowego. W listopadzie 2008 roku ukazał się zmieniony projekt centrum, który uwzględniałby również potrzeby innych sportów oraz był dostępny także dla lokalnej ludności – prócz infrastruktury. W maju 2010 roku został on zaakceptowany przez Brisbane City Council, bez gwarancji, iż ów plan zostanie zrealizowany.
Na Ballymore swoje mecze rozgrywała reprezentująca stan Queensland drużyna Reds, która przeniosła się w 2005 roku na Suncorp Stadium i w kolejnych latach powracała okazjonalnie na Ballymore. Dodatkowo w 2007 roku występował na nim zespół Ballymore Tornadoes w jedynym rozegranym sezonie Australian Rugby Championship oraz Brisbane City i Queensland Country w National Rugby Championship. Regularnie gościł także spotkania w ramach Queensland Premier Rugby oraz stanowych rozgrywek juniorskich i szkolnych.
Podczas Pucharu Świata 1987 gościł pięć meczów, w tym dwa fazy pucharowej. Został także wyznaczony jako arena Pucharu Świata 2003, jednak z uwagi na duży popyt na bilety wszystkie pięć spotkań zostało przeniesione na mieszczący 30 tysięcy widzów więcej Lang Park.
"Wallabies" na Ballymore podejmowali reprezentacje Tonga, Irlandii, Włoch, Francji, Japonii, Anglii, Fidżi, Walii, Kanady, Korei Południowej, Stanów Zjednoczonych, Szkocji, RPA, Samoa, Nowej Zelandii i British and Irish Lions, a ostatni testmecz, z udziałem Argentyny, odbył się na nim w 2000 roku. W kolejnych latach grały na nim zespoły Pacific Islanders, Australia A w rozgrywkach o Puchar Narodów Pacyfiku 2008 czy zespół rezerw Reds w Pacific Rugby Cup. Był także areną wchodzącego w skład IRB Sevens World Series turnieju Australia Sevens w latach 2002 i 2003.
Był także domowym obiektem piłkarskiego klubu Brisbane Strikers, a występy na nim rozważał również zespół Brisbane Roar, który ostatecznie przeniósł tam tylko bazę treningową, a także mecze żeńskiej drużyny. Okazjonalnie spotkania rugby league rozgrywali na nim zawodnicy Brisbane Broncos.

</doc>
<doc id="3174590" url="https://pl.wikipedia.org/wiki?curid=3174590" title="Pleasant Grove (Alabama)">
Pleasant Grove (Alabama)

Pleasant Grove – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3174591" url="https://pl.wikipedia.org/wiki?curid=3174591" title="Swangard Stadium">
Swangard Stadium

Swangard Stadium – wielofunkcyjny stadion w Burnaby, w prowincji Kolumbia Brytyjska, w Kanadzie. Został otwarty 26 kwietnia 1969 roku. Może pomieścić 5288 widzów. Nazwa obiektu pochodzi od nazwiska dziennikarza Erwina Swangarda, który zebrał na budowę areny blisko milion dolarów. W latach 1987–2010 na stadionie swoje spotkania rozgrywali piłkarze klubu Vancouver Whitecaps FC (w 2011 roku, po dołączeniu zespołu do MLS drużyna przeniosła się na BC Place Stadium w Vancouver). Obiekt był także jedną z aren piłkarskich Mistrzostw Świata U-19 kobiet 2002 oraz Mistrzostw Świata U-20 2007.

</doc>
<doc id="3174594" url="https://pl.wikipedia.org/wiki?curid=3174594" title="Ponthieva maculata">
Ponthieva maculata

Ponthieva maculata Lindl. – gatunek rośliny z rodziny storczykowatych ("Orchidaceae" Juss.). Występuje naturalnie w Ameryce Środkowej i Południowej. 
Rozmieszczenie geograficzne.
Rośnie naturalnie w Meksyku, Gwatemali, Salwadorze, Hondurasie, Nikaragui, Kostaryce, Panamie, Kolumbii, Wenezueli i Ekwadorze. Według niektórych źródeł występuje także w Peru.
Biologia i ekologia.
Naturalnymi siedliskami są lasy na wysokości od 500 do 3000 metrów. Jest rośliną naziemną, choć sporadycznie bywa epifitem.

</doc>
<doc id="3174597" url="https://pl.wikipedia.org/wiki?curid=3174597" title="Pleasant Groves">
Pleasant Groves

Pleasant Groves – miasto w Stanach Zjednoczonych, w stanie Alabama, w hrabstwie Jackson.

</doc>
<doc id="3174599" url="https://pl.wikipedia.org/wiki?curid=3174599" title="Pleasant Grove (Utah)">
Pleasant Grove (Utah)

Pleasant Grove – miasto w Stanach Zjednoczonych, w stanie Utah, w hrabstwie Utah.

</doc>
<doc id="3174600" url="https://pl.wikipedia.org/wiki?curid=3174600" title="Hrabstwo Le Sueur">
Hrabstwo Le Sueur

Hrabstwo Le Sueur (ang. "Le Sueur County") – hrabstwo w stanie Minnesota w Stanach Zjednoczonych. Obszar całkowity hrabstwa obejmuje powierzchnię 473,81 mil2 (1 227,16 km2). Według danych z 2010 r. hrabstwo miało 27 703 mieszkańców. Hrabstwo powstało 5 marca 1853 roku i nisi imię Pierre-Charles Le Sueura – francuskiego handlarza futer i eksploratora Ameryki Północnej.

</doc>
<doc id="3174601" url="https://pl.wikipedia.org/wiki?curid=3174601" title="Marian Golczyk">
Marian Golczyk

Marian Golczyk (ur. 1921, zm. 2009) – doktor inżynier, wykładowca akademicki, żołnierz Armii Krajowej.
Życiorys.
Syn Jana. Podczas II wojny światowej był żołnierzem Armii Krajowej.
Był inżynierem. Uzyskał tytuły naukowe doktora i profesora. Był wieloletnim wykładowcą Wyższej Szkoły Inżynierskiej w Opolu, a od 1996 Politechniki Opolskiej. Pracował na tamtejszym Wydziale Budownictwa. W 1995 był promotorem magisterskiej pracy inżynieryjnej Wiesława Barana. W 1996 brał udział w sympozjum w Kaiserslautern. Zasiadał w Śląskiej Komisji Nauki Gliwickiego Oddziału Polskiego Związku Inżynierów i Techników Budownictwa.
Został członkiem komisji rewizyjnej założonego w 1990 Klubu Towarzystwa Miłośników Lwowa i Kresów Południowo-Wschodnich w Sanoku.
Żoną Mariana Golczyka była Ewa z domu Makarewicz (zm. 2013). Prochy obojga spoczęły w kolumbarium na Cmentarzu Centralnym w Sanoku.

</doc>
<doc id="3174603" url="https://pl.wikipedia.org/wiki?curid=3174603" title="Adam Baliński z Chomiąży Szlacheckiej">
Adam Baliński z Chomiąży Szlacheckiej

Adam Baliński z Chomiąży Szlacheckiej herbu Ogończyk (zm. 1602) – kasztelan bydgoski.
Związany z Kruszwicą był starostą tego miasta od 1583 roku. Urząd kasztelana bydgoskiego piastował w latach (1595–1602).
Był chorążym inowrocławskim. Odznaczył się w bitwie pod Tczewem w 1577 roku. Posłował na sejm 1589 roku.
Otrzymał dożywotnio wieś Skulsko.
Trzykrotnie żonaty. Żonaty z Elżbietą z Jemielskich. Córka Adama, poślubiła kasztelana gnieźnieńskiego i marszałka nadwornego koronnego Andrzeja Przyjemskiego (zm. 1618).
Poseł na sejm koronacyjny 1574 roku z województwa inowrocławskiego. Poseł na sejm 1582 roku, sejm 1585 roku, sejm pacyfikacyjny 1589 roku z województwa inowrocławskiego.
W 1589 roku był sygnatariuszem ratyfikacji traktatu bytomsko-będzińskiego na sejmie pacyfikacyjnym.
Był wybrany prowizorem przez protestancko-prawosławną konfederację wileńską w 1599 roku.
Był wyznawcą luteranizmu.

</doc>
<doc id="3174604" url="https://pl.wikipedia.org/wiki?curid=3174604" title="West Point (Wirginia)">
West Point (Wirginia)

West Point – miasto w Stanach Zjednoczonych, w stanie Wirginia, w hrabstwie King William.

</doc>
<doc id="3174609" url="https://pl.wikipedia.org/wiki?curid=3174609" title="West Point (Georgia)">
West Point (Georgia)

West Point – miasto w Stanach Zjednoczonych, w stanie Georgia, w hrabstwie Harris.

</doc>
<doc id="3174610" url="https://pl.wikipedia.org/wiki?curid=3174610" title="Stadion Spartak w Szczołkowie">
Stadion Spartak w Szczołkowie

Stadion Spartak im. N.N. Ozierowa – wielofunkcyjny stadion w Szczołkowie niedaleko Moskwy, w Rosji. Obiekt może pomieścić 5000 widzów. Został otwarty w 1931 roku. Swoje spotkania rozgrywają na nim piłkarze klubu Spartak Szczołkowo. Obiekt pierwotnie zwał się „Tiekstilszczik”. W 1995 roku stadion przeszedł na własność lokalnego samorządu. W tym samym roku zmieniono nazwę areny na „Spartak” i rozpoczęto trwającą do 1998 roku modernizację, remontując m.in. boisko i trybuny. W 1999 roku wymieniono także nawierzchnię bieżni lekkoatletycznej, a rok później zainstalowano nową tablicę informacyjną. Prace modernizacyjne zaowocowały przyznaniem tytułu najlepszego obiektu sportowego w obwodzie moskiewskim. Stadion jest częścią kompleksu sportowego „Podmoskowje”. Obiekt był jedną z aren piłkarskich Mistrzostw Świata U-20 kobiet 2006.

</doc>
<doc id="3174611" url="https://pl.wikipedia.org/wiki?curid=3174611" title="Niedźwiadki (Góry Sowie)">
Niedźwiadki (Góry Sowie)

 
Niedźwiadk (niem. " Steinkoppe ", 678 m n.p.m.) – wzniesienie w południowo-zachodniej Polsce, w Sudetach Środkowych, w środkowej części Gór Sowich. 
Położenie i opis.
Wzniesienie położone na terenie Parku Krajobrazowego Gór Sowich w północno-środkowej części Gór Sowich, około 1, 2  km na południowy wschód od centrum Kamionek dzielnicy Pieszyc.
Rozciągnięte, wzniesienie w kształcie małego wydłużonego kilkuwierzchołkowego grzbietu górskiego z kulminacją 678 m. Wzniesienie o zróżnicowanej rzeźbie i ukształtowaniu oraz dość stromych zboczach: północno-wschodnich i południowo-zachodnich, z płaską wyrazistą powierzchnią szczytową, na której położonych jest w bliskiej odległości kilka wierzchołków, których różnica wysokości jest minimalna. Wznosi się w środkowym odcinku bocznego grzbietu, który odchodzi od Słonecznej w kierunku północnym , a dalej ciągnącym się przez Żebraka, aż po Błyszcz. Od wzniesienia Korczak, położonego po południowej stronie oddzielone jest Przełęczą Trzy Buki. Wzniesienie wyraźnie wydzielają doliny: od południowego zachodu dolina, którą płynie bezimienny potok górski dopływ potoku Kamionka, a od północnego wschodu płytko wykształcone doliny Brzęczka. Zachodnie zbocze wzniesienia stromo opada do potoku Kamionka, nad którym położona jest miejscowość Kamionki. Wzniesienie zbudowane z prekambryjskich gnejsów i migmatytów. Zbocza wzniesienia pokrywa niewielka warstwa młodszych osadów z okresu zlodowaceń plejstoceńskich. Cała powierzchnia wzniesienia łącznie z partią szczytową porośnięta jest lasem świerkowym i bukowym regla dolnego. Dolinami wydzielającymi wzniesienie prowadzą drogi leśne, które uczęszczane są przez turystów i którymi poprowadzono trasy turystyczne. U podnóża wzniesienia, po północno-zachodniej stronie położona jest Kamionki dzielnica Pieszyc. Położenie wzniesienia, kształt oraz płaski rozciągnięty kilkuwierzchołkowy szczyt czynią wzniesienie rozpoznawalnym w terenie.

</doc>
<doc id="3174613" url="https://pl.wikipedia.org/wiki?curid=3174613" title="Złote rogi z Gallehus">
Złote rogi z Gallehus

Złote rogi z Gallehus – dwa wykonane ze złota rogi, odnalezione kolejno w XVII i XVIII wieku w Gallehus niedaleko Tønder w Danii. Zostały skradzione i przetopione w 1802 roku. Zachowały się jedynie ich rysunki, na podstawie których wykonano kopie.
Pierwszy róg został odkryty przypadkowo w 1639 roku przez mieszkankę wsi Østerby nazwiskiem Kirsten Svendsdatter. Udająca się do pobliskiego Tønder dziewczyna potknęła się po drodze o nierówność terenu, która okazała się zakopanym w ziemi złotym rogiem długości 68 cm, składającym się z siedmiu pierścieni nałożonych na metalowy korpus. Znalezisko podarowano królowi Chrystianowi IV. U jego węższego końca dorobiono wówczas zatyczkę zakończoną gałką i w ciągu następnych lat wykorzystywano podczas uczt na dworze, później zaś złożono go w skarbcu królewskim.
Drugi róg został wykopany w tym samym miejscu 21 kwietnia 1734 roku przez Jerka Lassena. Był krótszy i masywniejszy od tego znalezionego przez Kirsten Svendsdatter, lecz także uszkodzony – brakowało fragmentu przy węższym końcu, którego mimo wszczętych poszukiwań nie odnaleziono. Lassen zabrał swoje znalezisko do zamku Schackenborg i podarował królowi Chrystianowi VI, który nagrodził go kwotą 200 talarów.
Rogi przechowywano w galerii królewskiej w Kopenhadze. W nocy 5 maja 1802 roku do galerii włamał się przy pomocy wytrycha złotnik Niels Heidenreich, który ukradł rogi, a następnie je przetopił. Schwytany przez policję rok później, został skazany na dożywocie; zwolniono go z więzienia w 1840 roku. Na podstawie zachowanych rysunków wykonane zostały kopie rogów, które przechowywane są obecnie w kopenhaskim Muzeum Narodowym.
Artefakty zostały wykonane przypuszczalnie na początku V wieku i miały przeznaczenie rytualne. Obydwa zabytki pokryte były scenami figuralnymi, na których przedstawiono m.in. wojowników, konie, ryby, psy, węże, gwiazdy i hybrydy ludzko-zwierzęce. Na drugim rogu znajdowała się ponadto inskrypcja runiczna o treści "ek hlewagastiR : holtijaR : horna : tawido", co znaczy „Ja HlewagastiR syn Holta/z Holt róg wykonałem”.
Analiza inskrypcji runicznej.
Na jednym ze złotych rogów z Gallehus (dokładnie na rogu B) znajduje się inskrypcja runiczna:
ᛖᚲᚺᛚᛖᚹᚨᚷᚨᛊᛏᛁᛉ᛬ᚺᛟᛚᛏᛁᛃᚨᛉ᛬ᚺᛟᚱᚾᚨ᛬ᛏᚨᚹᛁᛞᛟ
Transliteracja: ek hlewagastiR holtijaR horna tawido
Transkrypcja: "ek χleu̯aǥastiz χoltii̯az χorna tau̯iđō/ŏ"
Herbert Penzl twierdził, że inskrypcja podobnie jak inne najstarsze inskrypcje reprezentuje "prajęzyk północno-zachodniogermański", z którego z kolei wywodzą się języki północnogermańskie i zachodniogermańskie. Swoją argumentację opierał z jednej strony na kolejności wyrazów w zdaniu (podmiot – dopełnienie – orzeczenie), z drugiej strony na morfologii. Theo Vennemann widział z kolei w formie "horna" liczbę podwójną, zadając przy tym pytanie, dlaczego napis znajduje się tylko na jednym z rogów. Sama ornamentyka rogów w połączeniu z tajemniczymi imionami "HlewagastiR" i "HoltijaR" stały się także pożywką dla teorii, które nie zawsze miały wiele wspólnego z językoznawstwem. Można tu wymienić chociażby różne historie „fantastyczne”, jakoby rogi pojawiały się już w mitologii nordyckiej.
Inskrypcja Ek HlewagastiR HoltijaR horna tawido jest frazą werbalną, w której czasownik stoi na ostatnim miejscu. Funkcję podmiotu pełni fraza zaimkowa "Ek HlewagastiR", przy czym podmiotem jest tu rzeczownik pospolity "HlewagastiR" modyfikowany dodatkowo przez rzeczownik "HoltijaR", który prawdopodobnie jest przydomkiem. Rzeczownik "HoltijaR" pełni także funkcję uzupełnienia rzeczownika "HlewagastiR." Dopełnieniem biernikowym jest rzeczownik "horna", natomiast orzeczeniem czasownik "tawido" występujący w 1. osobie, liczby pojedycznej, trybu oznajmującego, czasu przeszłego prostego..
Ek.
Napisy runiczne rozpoczynające się od „Ja …” należą do struktur syntaktycznych typowych dla fuþarku starszego. W kwestii etymologicznej językoznawcy widzieli w zaimku "ek" wpływy północnogermańskie, przy czym niektórzy podkreślali fakt, że forma zaimka "ek" występowała w pozycji akcentowanej, natomiast "ik" w pozycji nieakcentowanej, względnie, że "ik" jest słabo akcentowaną formą zaimka "ek".
HlewagastiR.
"HlewagastiR" jest rzeczownikiem rodzaju męskiego i jednocześnie nazwą własną. Jest także złożeniem składającym się ze słów "Hlew"- oraz -"gastiR" oraz samogłoski łączącej "a". Pełni funkcję podmiotu. Pierwszemu z członów: Hlew(a)- w ujęciu etymologicznym mogą być powiązane greckie "klé(v)os" ("sława"), lub staroislandzkie "hlé," względnie dolnoniemieckie "Lee" (oba w znaczeniu "ochrona"). Nie można jednocześnie wykluczyć związków z pragermańskim wyrazem "χleu̯a-" ("miejsce schronienia, ochrona"), a także średnioniemieckim "lie", czy staroangielskim "hlēo(w)" i starofryzyjskim "hli". Inni badacze widzą analogie do imion pochodzenia frankońskiego, jak "Hlodo"-… (np. Chlodowich) = gr. "kλωτός", czy do słowiańskiego "slovo" również w znaczeniu "sława".
Jako lepiej udokumentowany uważany jest drugi człon -"gastiR". W językach germańskich znany jest jako wyraz prosty wywodzący się od pragermańskiego "asti"-. Są tu widoczne analogie do gockiego "gasts", staroniemieckiego "gæst", giest, czy staroislandzkiego "gestr". Badacze porównują całe imię "HlewagastiR" do greckiego "Κλεόξενος" w innej interpretacji do staroangielskiego "gæstahleo", czyli "ochrona gości". Interesujący przypadek językowy znajduje się w wygłosie wyrazu. Część badaczy widzi w -"R"  "(-z)" funkcję wyłącznie graficzną, która służy jedynie do oddzielania wyrazów od siebie. Inni wskazują tu jednak na łacińską końcówkę nominalną -"s" (np. servus, fructus), która w języku pragermańskim uległa przekształceniu w -"z", w pranordyckim w -"R", a w staroislandzkim w -"r", np. łac. "ventus" – isl. "vindr", łac. "hostis" – pranord. -"gastiR", isl. "gestr". Nie jest jednak do końca jasne, na których dokładnie obszarach języków północno- i zachodniogermańskich końcówka -"z" wymawiana była jako /-z/ a w których jak /-R/. W tej kwestii badacze nie są do końca zgodni.
Pod względem semantycznym rzeczownik "HlewagastiR" doczekał się wielu intepretacji. Według Kieler Runenprojekt może on oznaczać "gościa/człowieka chronionego" lub "szukającego schronienia". W innej interpretacji pojawia się "człowiek sławny" bądź "osławiony". Może być tu także mowa o "tym, który gościł sławnych i zwierzęta ofiarne".
HoltijaR.
Rzeczownik "HoltijaR" wzbudził podobnie niemałe kontrowersje jak "HlewagastiR". Uważany jest przez badaczy za apozycję względnie przydomek. W kwestii semantyki wyrazu badacze interpretują wyraz jako patronim ("syn/potomek Holte"), apelatiwum ("mieszkaniec/pracownik lasu"), określenie pochodzenia ("człowiek z Holsztynu"), względnie toponim (staroang. "holt"). Morfologicznie wyraz "HoltijaR" wykazuje cechy typowe dla rzeczowników indogermańskich. Widoczny jest tu model: rdzeń + sufiks 1 + sufiks 2 + … + końcówka (Holt-ija-R). Istnotną rolę pełni tu produktywny sufiks derywacyjny -ija-.
horna.
Pojedynczy badacze widzieli w formie rzeczownika "horna" formę liczby podwójnej (dualis). Koncepcja ta spotkała się jednak z ostrą krytyką. Istniejąca do dziś w językach zachodnio-skandynawskich forma "horn", wykazuje etymologiczną bliskość do gockiego "haurn" oraz staroang./staroniem. "horn". Zachowały się jednak wyłącznie formy mianownika i biernika, dlatego problematyczne pozostają pozostałe formy fleksyjne, które można wywnioskować tylko na podstawie mianownika. W rdzeniu rzeczownika horna występuje fonem /ŏ/, przy czym pierwotna głoska /u/ [pragerm. "hurnan"] pod wpływem następującej po niej głoski z niskim położeniem języka uległa przekształceniu do niższego /o/.
tawido.
Badacze są zgodni co do osoby, liczby i trybu czasownika "tawido". Sufiks -"do" charakterystyczny jest dla formy czasu przeszłego prostego czasowników słabych. Należy podkreślić, iż podstawą pranordyckiej formy czasu przeszłego prostego jest indogermański aoryst. Końcówka osobowa w formie samogłoski -ō ma według badaczy szczególnie archaiczny charakter i jest bezpośrednim odpowiednikiem pragermańskiego *"[d]ō/m". W innych językach zachodniogermańskich znane są wyłącznie końcówki a-, względnie -e, por. pranord. "walidō", gockie "walida" i staroislandzkie "valða". 

</doc>
<doc id="3174614" url="https://pl.wikipedia.org/wiki?curid=3174614" title="Westport Island">
Westport Island

Westport Island – miasto w Stanach Zjednoczonych, w stanie Maine, w hrabstwie Lincoln.

</doc>
<doc id="3174615" url="https://pl.wikipedia.org/wiki?curid=3174615" title="Dio, come ti amo">
Dio, come ti amo

Dio, come ti amo – utwór włoskiego wokalisty Domenico Modugno, napisany przez niego samego, nagrany i wydany w 1966 roku. W nagraniu piosenki towarzyszyła artyście orkiestra Giulio Libana, którego dyrygentką była Nora Orlandi.
Singiel wygrał 16. Festiwal Piosenki Włoskiej w San Remo w 1966 roku, podczas którego zaśpiewali go Gigliola Cinquetti oraz Modugno. Wokalista reprezentował z utworem Włochy podczas finału 11. Konkursu Piosenki Eurowizji w tym samym roku. Podczas koncertu finałowego, który odbył się 5 marca w Villa Louvigny w Luksemburgu, utwór został zaprezentowany jako czternasty w kolejności i ostatecznie nie zdobył żadnego punktu, plasując się na ostatnim, siedemnastym miejscu finałowej klasyfikacji, razem z piosenką „Bien plus fort”, wykonaną przez reprezentantkę Terezę Kesoviją. Dyrygentem orkiestry podczas występu wokalisty był Angelo Giacomazzi.
Oprócz włoskojęzycznej wersji utworu, Modugno nagrał także ten numer w języku niemieckim („Ich lieb' dich immer mehr”), hiszpańskim („Dios mío, como te quiero”) i angielskim („Oh, How Much I Love You”). Na stronie B winylowego wydania singla znalazła się druga piosenka artysty – „Io di più”.

</doc>
<doc id="3174618" url="https://pl.wikipedia.org/wiki?curid=3174618" title="Perry Park">
Perry Park

Perry Park – stadion w Brisbane przeznaczony do rozgrywania meczów piłki nożnej.
Teren dla potrzeb sportowych wykorzystywany był już w pierwszej połowie XX wieku, grano na nim w krykieta i futbol australijski. Podczas II wojny światowej służył jako obóz wojskowy.
Obecny stadion piłkarski ma pojemność 5000 osób. Jest siedzibą i domowym obiektem klubu Brisbane Strikers występującego w National Premier Leagues Queensland.

</doc>
<doc id="3174619" url="https://pl.wikipedia.org/wiki?curid=3174619" title="Sand Lake (Nowy Jork)">
Sand Lake (Nowy Jork)

Sand Lake – miasto w Stanach Zjednoczonych, w stanie Nowy Jork, w hrabstwie Rensselaer.

</doc>
<doc id="3174620" url="https://pl.wikipedia.org/wiki?curid=3174620" title="Portage Lake">
Portage Lake



</doc>
<doc id="3174622" url="https://pl.wikipedia.org/wiki?curid=3174622" title="Hanus (gajówka)">
Hanus (gajówka)

Hanus – osada leśna (gajówka) w Polsce położona w województwie podlaskim, w powiecie augustowskim, w gminie Płaska.
Położona jest na obszarze Puszczy Augustowskiej.
Osada jest częścią sołectwa Mikaszówka.
W latach 1975–1998 miejscowość należała administracyjnie do województwa suwalskiego.

</doc>
<doc id="3174623" url="https://pl.wikipedia.org/wiki?curid=3174623" title="Niwatthamrong Boonsongpaisan">
Niwatthamrong Boonsongpaisan

Niwatthamrong Boonsongpaisan (ur. 25 stycznia 1948) - tajski biznesmen i polityk. Minister Handlu od 30 czerwca 2013 do 22 maja 2014. Pełniący Obowiązki Premiera Tajlandii od 7 do 22 maja 2014. 
Wraz z całym gabinetem został obalony w wyniku zamachu stanu przeprowadzonego przez armię pod dowództwem generała Prayutha Chana-ochy.

</doc>
<doc id="3174626" url="https://pl.wikipedia.org/wiki?curid=3174626" title="Ordway (Kolorado)">
Ordway (Kolorado)

Ordway – miasto w Stanach Zjednoczonych, w stanie Kolorado, siedziba administracyjna hrabstwie Crowley.

</doc>
<doc id="3174630" url="https://pl.wikipedia.org/wiki?curid=3174630" title="Dziecko Rosemary (miniserial)">
Dziecko Rosemary (miniserial)

Rosemary's Baby − dwuodcinkowy miniserial produkcji amerykańskiej, oryginalnie nadany przez telewizję NBC w maju 2014 roku. Adaptacja powieści grozy Iry Levina o tym samym tytule. Projekt wyreżyserowała Agnieszka Holland, w tytułową rolę Rosemary wcieliła się Zoe Saldana.

</doc>
<doc id="3174635" url="https://pl.wikipedia.org/wiki?curid=3174635" title="Tibor Polakovič">
Tibor Polakovič

Tibor Polakovič (ur. 25 maja 1935 w Bratysławie, zm. 23 listopada 2002 tamże) – czechosłowacki kajakarz.
W 1960 wystartował na igrzyskach olimpijskich w zawodach kanadyjek (C1) na 1000 m, w których zajął 5. miejsce. W finale uzyskał czas 4:39,28 s. W 1961 zdobył srebrny medal mistrzostw Europy w tej samej konkurencji na dystansie 10000 m z czasem 53:23,6 s.
Zmarł 23 listopada 2002, a jego pogrzeb odbył się pięć dni później w Bratysławie.

</doc>
<doc id="3174641" url="https://pl.wikipedia.org/wiki?curid=3174641" title="Menai Suspension Bridge">
Menai Suspension Bridge

Menai Suspension Bridge (wal. "Pont y Borth") – most wiszący nad cieśniną Menai, w północno-zachodniej Walii, łączący wyspę Anglesey z Wielką Brytanią. Most znajduje się nieopodal miejscowości Menai Bridge (wal. Porthaethwy) i Bangor.
Most zbudowany został w latach 1819–1826 przez Thomasa Telforda i stanowił pierwsze połączenie drogowe między wyspą Anglesey a stałym lądem. Jego budowa pozwoliła skrócić czas podróży z Londynu do Holyhead (skąd wyruszały połączenia promowe do Irlandii) z 36 do 27 godzin, a jednocześnie na uniknięcie niebezpiecznej przeprawy promowej przez cieśninę Menai, cechującą się silnymi wiatrami i prądami morskimi. Do 1941 roku za przejazd mostem pobierane było myto.
Całkowita długość mostu wynosi 304,8 m, a główne przęsło mostu liczy 176,5 m. W momencie oddania do użytku Menai Suspension Bridge był najdłuższym mostem wiszącym na świecie (uprzedni rekord należał do Union Bridge na pograniczu angielsko-szkockim). Most pozostawał najdłuższym do 1834 roku, gdy wybudowano most Zähringen w Szwajcarii. Menai Suspension Bridge ma 45,7 m wysokości, przęsło mostu zawieszone jest 30,5 m nad średnim poziomem morza, pozwalając na swobodną żeglugę.
Materiałem wykorzystanym do budowy mostu był wapień. Pokład mostu oryginalnie drewniany, w 1893 roku zastąpiony został stalowym. Łańcuchy, początkowo wykonane z kutego żelaza, od 1938 roku są również stalowe.
Drugi most.
Drugim mostem jest Britannia Bridge wzniesiony w 1850 r. oddalony od pierwszego o 1,6 km na zachód. Przez most przebiega droga A55 oraz kolej.

</doc>
<doc id="3174642" url="https://pl.wikipedia.org/wiki?curid=3174642" title="Modroara turkusowa">
Modroara turkusowa

Modroara turkusowa, ara turkusowa ("Anodorhynchus glaucus") – gatunek dużego ptaka z rodziny papugowatych (Psittacidae), który zamieszkiwał Amerykę Południową. Takson ten jest krytycznie zagrożony wyginięciem, najprawdopodobniej wymarły.
Systematyka.
Takson po raz pierwszy został opisany naukowo przez Louisa Pierre’a Vieillota w 1816 roku. Wskazując lokalizację holotypu, powtórzył informację Félixa de Azary z 1802 roku, który określił występowanie modroary turkusowej w Ameryce Południowej w strefie 27°–30°S, nad brzegami rzek Parany i Urugwaju. Najprawdopodobniej takson siostrzany dla "A. leari". Takson monotypowy.
Występowanie.
Ptak ten występował we wschodnim Paragwaju, południowo-wschodniej Brazylii, w Urugwaju i północno-wschodniej Argentynie.
Morfologia.
Duży ptak o długości ciała 70–72 cm. Wymiary podane przez Tommasa Salvadoriego dla dorosłego samca (w oryginale wymiary podane w calach): długość ciała 74 cm, skrzydła 37 cm, ogona 38 cm i dzioba 6,9 cm. Upierzenie koloru zielonkawoniebieskiego. Głowa i szyja z domieszką koloru szarego. Nieopierzony pierścień wokół oczu i półokrągła łata za żuchwą koloru żółtego. Spód ogona barwy szarej. Upierzenie osobników młodocianych nie zostało opisane.
Ekologia.
Środowisko życia.
Słabo zalesione łąki, bagna i rzeki graniczące z palmami w szczególności z gatunku "Butia yatay".
Tryb życia.
Brak danych. Ptak ten został opisany jako osiadły na podstawie jednej obserwacji na wyspie Santa Catarina z początku XIX wieku. Najprawdopodobniej jednak był to tylko sezonowy przelot. Ptak ten żywił się prawie na pewno orzechami palmy z gatunku "Butia yatay".
Rozród.
Sezon rozrodczy przypadał na grudzień–styczeń. Gniazda znajdowane w otworach w urwisku, również w drzewach. Samica składała najprawdopodobniej 2 jaja. Brak dalszych informacji na temat wychowu młodych.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody (IUCN) od 2000 roku gatunek ten jest zaliczany do kategorii CR (krytycznie zagrożony wyginięciem). Już na początku drugiej połowy XIX wieku był to ptak rzadki, a w XX wieku odnotowano zaledwie kilka stwierdzeń, ostatnie potwierdzone miało miejsce w 1962 roku. W 1994 roku IUCN uznała modroarę turkusową za gatunek wymarły (EX), jednak pod koniec lat 90. i w 2001 roku pojawiły się niepotwierdzone doniesienia o obserwacjach w Paragwaju i dlatego obecnie traktowana jest jako gatunek krytycznie zagrożony wyginięciem. Pozostała część populacji może być jednak zbyt mała, aby dało się ją uratować. Gruntowne badania przeprowadzone w 2006 roku Brazylii i Argentynie nie dały żadnych rezultatów, dlatego uznano modroarę turkusową za wymarłą na tym obszarze. Głównym powodem zanikania tego ptaka było wylesienie jego siedlisk na potrzeby rolnictwa, polowania i odłów młodocianych osobników do hodowli w domach.
Gatunek wpisany do załącznika I Konwencji Waszyngtońskiej CITES.

</doc>
<doc id="3174643" url="https://pl.wikipedia.org/wiki?curid=3174643" title="Anodorhynchus glaucus">
Anodorhynchus glaucus



</doc>
<doc id="3174644" url="https://pl.wikipedia.org/wiki?curid=3174644" title="Ara turkusowa">
Ara turkusowa



</doc>
<doc id="3174645" url="https://pl.wikipedia.org/wiki?curid=3174645" title="It’s My Life">
It’s My Life



</doc>
<doc id="3174653" url="https://pl.wikipedia.org/wiki?curid=3174653" title="Wybory parlamentarne na Nauru w 1977 roku">
Wybory parlamentarne na Nauru w 1977 roku

Piąte wybory do Parlamentu Nauru miały miejsce 12 listopada 1977 roku.
Były to wybory przedterminowe (ta kadencja parlamentu trwała niecały rok, a powinna trwać 3 lata), spowodowane m.in. długotrwałą kampanią Hammera DeRoburta przeciw rządzącym (w poprzednich wyborach stracił on urząd prezydenta kraju). Prezydent Bernard Dowiyogo rozwiązał parlament w październiku 1977 roku i zarządził nowe wybory parlamentarne na kolejny miesiąc.
O 18 miejsc w parlamencie ubiegało się 52 kandydatów, na których oddano 1599 głosów (w tym 42 nieważne). Ostatecznie niewielką większość miejsc w parlamencie obsadzili zwolennicy Bernarda Dowiyogo (9), dzięki którym zwyciężył też w wyborach na prezydenta, pokonując DeRoburta 9-8.
Szczegółowe wyniki wyborów.
Aiwo.
Głosy ważne – 179,
Głosy nieważne – 1.
Anabar.
Głosy ważne – 144,
Głosy nieważne – 0.
Anetan.
Głosy ważne – 185,
Głosy nieważne – 1.
Boe.
Głosy ważne – 161,
Głosy nieważne – 1.
Buada.
Głosy ważne – 161,
Głosy nieważne – 6.
Meneng.
Głosy ważne – 236,
Głosy nieważne – 11.
Ubenide.
Głosy ważne – 349,
Głosy nieważne – 20.
Yaren.
Głosy ważne – 142,
Głosy nieważne – 2.

</doc>
<doc id="3174654" url="https://pl.wikipedia.org/wiki?curid=3174654" title="Kościół św. Mikołaja w Liptowskim Mikułaszu">
Kościół św. Mikołaja w Liptowskim Mikułaszu

Kościół św. Mikołaja w Liptowskim Mikułaszu (słow. "kostol svätého Mikuláša") – kościół obrządku rzymskokatolickiego w Liptowskim Mikułaszu na Słowacji. Najstarszy zabytek architektury w mieście i największa budowla wczesnogotycka na Liptowie. Powstał ok. 1270 r. jako kościół parafialny dla mieszkańców położonych wokół niego wsi (Vrbica, Okoličné, Ploštín, Palúdzka i Bobrovec), a jednocześnie stał się ośrodkiem formowania się nowego punktu osadniczego na Liptowie – późniejszego miasta Świętego Mikułasza.
Prace słowackiego archeologa Vojtecha Krički-Budínskiego (1903-1993) wykazały, że wczesnogotycki kościół powstał na miejscu starszej, romańskiej świątyni i położonego obok niej cmentarza. Później kościół był wielokrotnie przebudowywany. W połowie XV w. został powiększony i nakryty krzyżowymi sklepieniami. Wieża, nadbudowana o górne kondygnacje, otrzymała formę późnogotycką. W tym samym czasie kościół – wraz z położonym obok zameczkiem władających tymi ziemiami Pongráczów – został otoczony murem obronnym.
Od połowy XVI w. blisko do końca wieku XVII świątynia należała do protestantów, jednak użytkowali ją wspólnie wyznawcy obu wyznań. W latach 1632-1637 głosił tu kazania wybitny kaznodzieja i poeta protestancki Jerzy Trzanowski, autor słynnego śpiewnika ewangelickiego pt. Cithara sanctorum.
W XVIII w. kościół przebudowano w stylu barokowym. Generalny remont przeszedł on następnie po wielkim pożarze miasta w 1883 r. Najrozleglejszą rekonstrukcję, według projektu M. M. Harminca i J. Záchenskiego, budowla przeszła w latach 1940-1943. Przywróciła ona świątyni wygląd wczesnogotyckiej, pseudobazyliki. Zostały wyeksponowane gotyckie sklepienia, okna, portale. Dobudowane zostały boczne kaplice; witraże do nich projektowali miejscowi artyści: Janko Alexy, Fero Kráľ i Jan Želibský. W ramach prac restauracyjny zostały odkryte pozostałości dawnego muru obronnego z dobudowanymi do niego kramami.
 Murowany, z wieżą na osi, orientowany. Trójnawowy, z wydłużonym prezbiterium zamkniętym trójbocznie i opiętym wydatnymi przyporami. Wieża zwieńczona wysmukłym hełmem cebulastym. We wnętrzu kościoła zachowały się trzy gotyckie ołtarze szafiaste. Ołtarz główny (ze skrzynią neogotycką, z początku XX w.) posiada skrzydła z lat 1500-1510, z malowidłami przedstawiającymi sceny z życia świętego patrona świątyni, a w centrum gotycką rzeźbę św. Mikołaja, pochodzącą z Liptowskiego Tarnowca. Ołtarz lewy, w zamknięciu północnej nawy, poświęcony jest Matce Boskiej. Pochodzi z lat 1470-1480. Jego autorstwo przypisuje się nieznanemu z imienia mistrzowi ze Spiskiego Podgrodzia. W centrum znajduje się rzeźba przedstawiająca Najświętszą Marię Pannę z Dzieciątkiem, zaś na skrzydłach znajdują się malowane sceny z życia Maryi i Jezusa: Zwiastowanie, Nawiedzenie, narodziny Jezusa Chrystusa i Pokłon Trzech Króli. Drugi boczny ołtarz (prawy, w nawie południowej), poświęcony jest Najświętszemu Sakramentowi. Pochodzi z ok. 1520 r. Malowidła na skrzydłach ołtarzowych przedstawiają świętych i zdarzenia związane z ukrzyżowaniem Chrystusa.
W kaplicy południowej znajduje się kamienna chrzcielnica z 1490 r. z miedzianą, barokową pokrywą z XVII w. W wyposażeniu kościoła zwraca też uwagę gotyckie pastoforium.

</doc>
<doc id="3174657" url="https://pl.wikipedia.org/wiki?curid=3174657" title="Przejściowy Punkt Kontrolny Szypliszki">
Przejściowy Punkt Kontrolny Szypliszki

Graniczna Placówka Kontrolna Szypliszki – pododdział Wojsk Ochrony Pogranicza pełniący służbę na przejściu granicznym ze Związkiem Radzieckim Budzisko-Kalwarija.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Szypliszki powstała w 1945 roku jako drogowy przejściowy punkt kontrolny III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
Rozformowany jesienią 1946 roku.

</doc>
<doc id="3174658" url="https://pl.wikipedia.org/wiki?curid=3174658" title="Michał Marusik">
Michał Marusik

Michał Marusik (ur. 26 września 1951 w Skrzynkach, zm. 18 grudnia 2020 w Kartuzach) – polski polityk, deputowany do Parlamentu Europejskiego VIII kadencji, w latach 2015–2017 prezes Kongresu Nowej Prawicy.
Życiorys.
Syn Jana i Alfredy. Absolwent Technikum Chemicznego w Tomaszowie Mazowieckim (1971). Po odbyciu służby wojskowej pracował od 1974 w gdańskiej rafinerii. Działał w tamtejszych środowiskach opozycyjnych. W sierpniu 1980 był jednym z organizatorów strajku w swoim zakładzie pracy. W latach 80. był członkiem redakcji zakładowych pism związkowych „Frakcje: Biuletyn Informacyjny” i „Pochodnia”. Po 38 latach pracy w rafinerii przeszedł w 2012 na emeryturę. Od 2001 do 2006 był też wspólnikiem i członkiem zarządu Społeczno-Ekonomicznej Oficyny Wydawniczej.
Członek „Solidarności” w latach 1980–1989. Od 1992 był członkiem Unii Polityki Realnej. W 1994 został członkiem Klubu Zachowawczo-Monarchistycznego. Bez powodzenia kandydował do Sejmu w 2005 z listy Platformy Janusza Korwin-Mikke i w 2007 z listy LPR (w ramach porozumienia wyborczego tej partii z UPR) w okręgu gdańskim oraz do Parlamentu Europejskiego w 2009 z listy UPR w okręgu pomorskim. Ubiegał się również o mandat radnego sejmiku pomorskiego w wyborach samorządowych w 2002 i 2006. W 2010 współtworzył partię Unia Polityki Realnej – Wolność i Praworządność (od 2011 działającą jako Kongres Nowej Prawicy), gdzie objął funkcję szefa rady sygnatariuszy.
W wyborach do Parlamentu Europejskiego w 2014 jako lider listy tej partii w okręgu warszawskim zdobył 20 538 głosów, co zapewniło mu miejsce w Parlamencie Europejskim. Mandat europosła wykonywał do końca kadencji w 2019.
5 stycznia 2015 został wybrany na nowego prezesa Kongresu Nowej Prawicy. W czerwcu tego samego roku został w PE wiceprzewodniczącym nowo powołanej frakcji Europa Narodów i Wolności. 28 stycznia 2017 ustąpił z funkcji prezesa KNP. W 2019 związał się z powołaną przez działaczy Kongresu Nowej Prawicy partią PolEXIT. W tym samym roku nie ubiegał się o reelekcję do Europarlamentu.
W 2020 wyróżniony przez Fundację Akademia Patriotów Nagrodą im. Fryderyka Bastiata za rok 2019, przyznawaną przez Fundację Akademia Patriotów.
Pochowany na cmentarzu parafialnym w Pomieczynie.
Życie prywatne.
Był żonaty, miał syna.

</doc>
<doc id="3174660" url="https://pl.wikipedia.org/wiki?curid=3174660" title="Graniczna Placówka Kontrolna Gołdap">
Graniczna Placówka Kontrolna Gołdap

 Przejściowy Punkt Kontrolny Gołdap – pododdział Wojsk Ochrony Pogranicza pełniący służbę na przejściu granicznym ze Związkiem Radzieckim.
Graniczna Placówka Kontrolna w Gołdapi – graniczna jednostka organizacyjna polskiej straży granicznej realizująca zadania bezpośrednio w ochronie granicy państwowej.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Gołdap powstała w 1945 roku jako drogowy przejściowy punkt kontrolny III kategorii o etacie nr 8/12. Obsada PPK składała się z 10 żołnierzy i 1 pracownika cywilnego.
Rozformowany jesienią 1946 roku.
Otwarcie drogowego przejścia granicznego w Gołdapi planowano na 1 grudnia 1994. W związku z tym częściowo ukompletowano obsadę etatową GPK i przygotowano dokumentację. Z przyczyn jednak niezależnych przejście nie zostało otwarte. Drogowe przejście graniczne Gołdap - Gusiew zostało otwarte 1 lipca 1995 na podstawie wymiany not Rządu RP i Rządu FR.
W ramach realizacji III etapu programu przystosowania Straży Granicznej do standardów Schengen z dniem 2.01.2003 do struktury GPK SG w Goldapi włączono strażnicę SG w Gołdapi.
24 sierpnia 2005 roku funkcjonującą dotychczas Graniczną Placówkę Kontrolną Gołdap przemianowano na placówkę Straży Granicznej w Gołdapi.

</doc>
<doc id="3174661" url="https://pl.wikipedia.org/wiki?curid=3174661" title="Graniczna Placówka Kontrolna Gdańsk">
Graniczna Placówka Kontrolna Gdańsk

Graniczna Placówka Kontrolna Gdańsk:
Formowanie i zmiany organizacyjne.
W październiku 1945 Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Gdańsk powstała w 1945 jako morski przejściowy punkt kontrolny I kategorii o etacie nr 8/10. Obsada PPK składała się z 33 żołnierzy i 3 pracowników cywilnych. W październiku 1946 funkcjonowała według etatu 7/13 jako PPK morski w Gdańsku.
W początkach 1947 przejściowe punkty kontrolne Gdańsk i Gdynia zostały poważnie wzmocnione. Wobec powyższego strażnice 97 i 99 zaprzestały ochrony obiektów portowych, a zajęły się wyłącznie ochroną obiektów lądowych i kontrolą ruchu rybackiego. 
W lipcu 1947 MGPK w Gdańsku otrzymało numer 22. 
W lipcu 1949 nastąpiła reorganizacja 21 gdyńskiego i 22 gdańskiego MGPK. Zostały utworzone 
samodzielne bataliony kontroli granicznej. W skład gdańskiego weszły 263 i 264 strażnice WOP.
Jesienią 1965 GPK Port Gdańsk weszła w podporządkowanie Komendy Wojewódzkiej Milicji Obywatelskiej.
Z dniem 2 stycznia 2003 strażnica SG w Gdańsku i GPK Gdańsk zostały połączone w jeden organizm pod nazwą Graniczna Placówka Kontrolna w Gdańsku.

</doc>
<doc id="3174662" url="https://pl.wikipedia.org/wiki?curid=3174662" title="Graniczna Placówka Kontrolna Gdynia">
Graniczna Placówka Kontrolna Gdynia

Graniczna Placówka Kontrolna Gdynia – pododdział Wojsk Ochrony Pogranicza pełniący służbę na przejściu granicznym.
Formowanie i zmiany organizacyjne.
W październiku 1945 Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Gdańsk powstała w 1945 jako morski przejściowy punkt kontrolny II kategorii o etacie nr 8/11. Obsada PPK składała się z 17 żołnierzy i 2 pracowników cywilnych. W październiku 1946 funkcjonowała według etatu 7/13 jako PPK morski w Gdyni.
W początkach 1947 przejściowe punkty kontrolne Gdańsk i Gdynia zostały poważnie wzmocnione. Wobec powyższego strażnice 97 i 99 zaprzestały ochrony obiektów portowych, a zajęły się wyłącznie ochroną obiektów lądowych i kontrolą ruchu rybackiego. 
W lipcu 1947 MGPK w Gdyni otrzymała nr 21. 
W lipcu 1949 nastąpiła reorganizacja 21 gdyńskiego i 22 gdańskiego MGPK. Zostały utworzone samodzielne bataliony kontroli granicznej. W skład gdańskiego weszły 263 i 264 strażnice WOP, a w gdyńskim: kompanie nr 1 i nr 2.
Jesienią 1965 GPK Port Gdynia i GPKR w Gdyni weszła w podporządkowanie Komendy Wojewódzkiej Milicji Obywatelskiej.

</doc>
<doc id="3174664" url="https://pl.wikipedia.org/wiki?curid=3174664" title="Przejściowy Punkt Kontrolny Kołobrzeg">
Przejściowy Punkt Kontrolny Kołobrzeg

Przejściowy Punkt Kontrolny Kołobrzeg – pododdział Wojsk Ochrony Pogranicza pełniący służbę na przejściu granicznym.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna Placówka Kontrolna Kołobrzeg powstała w 1945 roku jako Morski Przejściowy Punkt Kontrolny (MPPK) II kategorii o etacie nr 8/11. Obsada PPK składała się z 17 żołnierzy i 2 pracowników cywilnych.
Pod koniec 1946 roku zostaje on przeformowany na Przejściowy Punkt Kontrolny Neulinken i przydzielony do szczecińskiego oddziału WOP nr 3.

</doc>
<doc id="3174665" url="https://pl.wikipedia.org/wiki?curid=3174665" title="Trzech tenorów">
Trzech tenorów



</doc>
<doc id="3174666" url="https://pl.wikipedia.org/wiki?curid=3174666" title="Nilmari Santini">
Nilmari Santini

Nilmari Santini Martin (ur. 25 maja 1959, zm. 25 marca 2006 w San Juan) – portorykańska judoczka.
W 1986 zdobyła brązowy medal mistrzostw świata w wadze pow. 72 kg. Rok później została złotą medalistką igrzysk panamerykańskich w tej samej wadze. W 1991 wywalczyła srebro igrzysk panamerykańskich w kategorii open oraz wadze pow. 72 kg. Startowała w Pucharze Świata w 1992. W 1992 wystartowała na igrzyskach olimpijskich w tej samej wadze i zajęła 9. miejsce.
W 2000 została wpisana do galerii sławy portorykańskiego sportu. Od 2003 pracowała w portorykańskim komitecie olimpijskim. Zmarła 25 marca 2006 po długiej chorobie nowotworowej.

</doc>
<doc id="3174670" url="https://pl.wikipedia.org/wiki?curid=3174670" title="Liga Mistrzów UEFA (2014/2015)">
Liga Mistrzów UEFA (2014/2015)

Liga Mistrzów UEFA 2014/2015 – 23. sezon Ligi Mistrzów UEFA (60. turniej ogólnie, wliczając Puchar Europy Mistrzów Klubowych).
Finał odbył się 6 czerwca 2015 na Stadionie Olimpijskim w Berlinie, a zwycięzcą została FC Barcelona po wygranej 3:1 nad Juventusem FC.
Rozgrywki składały się z 3 części:
Podział miejsc w rozgrywkach.
W edycji 2014/2015 Ligi Mistrzów weźmie udział 77 zespołów z 53 federacji piłkarskich zrzeszonych w UEFA (poza Liechtensteinem, gdzie nie były przeprowadzane krajowe rozgrywki ligowe – drużyny piłkarskie z tego kraju należą do szwajcarskiego systemu ligowego). Zespoły zostaną przydzielone do danych rund fazy kwalifikacyjnej oraz fazy grupowej zgodnie z rankingiem współczynników ligowych UEFA 2013.
Prawo udziału w rozgrywkach można było uzyskać poprzez:
Uczestnicy.
Lista uczestników Ligi Mistrzów UEFA 2014/2015 z wyszczególnieniem rund, w których dane drużyny rozpoczęły udział w rozgrywkach.
Oznaczenia:
Faza kwalifikacyjna.
Rozegrane zostały 2 odrębne turnieje kwalifikacyjne. W pierwszym wzięli udział mistrzowie federacji, którym nie przysługiwało prawo automatycznego awansu do fazy grupowej (I i II runda kwalifikacyjna, III runda kwalifikacyjna dla mistrzów oraz runda play-off dla mistrzów). W drugim wystąpiły drużyny, które nie zdobyły tytułu mistrzowskiego swoich federacji a sam mistrz zakwalifikował się bezpośrednio do fazy grupowej turnieju (III runda kwalifikacyjna dla niemistrzów oraz runda play-off dla niemistrzów).
I runda kwalifikacyjna.
Do startu w I rundzie kwalifikacyjnej uprawnione było 6 drużyn, z czego 3 były rozstawione.
II runda kwalifikacyjna.
Do startu w II rundzie kwalifikacyjnej uprawnionych będzie 34 drużyny (3 z poprzedniej rundy), z czego 17 będzie rozstawionych.
 drużyny, które awansowały z I rundy kwalifikacyjnej
III runda kwalifikacyjna.
Od tej rundy turniej kwalifikacyjny zostanie podzielony na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w rundzie play-off Ligi Europy UEFA.
Uwaga: losowanie III rundy kwalifikacyjnej odbywa się przed zakończeniem II rundy, więc pary z II rundy są losowane według współczynnika „lepszej” drużyny. Oznacza to, że dla rozstawienia w III rundzie kwalifikacyjnej nie ma znaczenia, kto odpadnie w II rundzie.
Kwalifikacje dla mistrzów
 drużyny, które awansowały z II rundy kwalifikacyjnej
Kwalifikacje dla niemistrzów
Runda play-off.
W tej rundzie kwalifikacji utrzymany został podział na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w fazie grupowej Ligi Europy UEFA.
Kwalifikacje dla mistrzów
 drużyny, które awansowały z III rundy kwalifikacyjnej
Kwalifikacje dla niemistrzów
Faza grupowa.
Do startu w fazie grupowej uprawnione były 32 drużyny (w tym 10 zwycięzców rundy play-off). W trakcie losowania zespoły zostały rozdzielone na 4 koszyki, następnie rozlosowane i podzielone na 8 grup po 4 drużyny każda. Do jednej grupy nie mogły trafić drużyny z tego samego koszyka i federacji.
Wszystkie zespoły zagrały ze sobą dwukrotnie – po 2 najlepsze z każdej grupy awansują do fazy pucharowej, drużyny z 3. miejsc otrzymały prawo gry w 1/16 finału Ligi Europy UEFA.
Podział na koszyki
Drużyny zostały podzielone na koszyki na podstawie klubowego rankingu UEFA. Obrońcą pucharu jest , który automatycznie został przydzielona do koszyka nr 1. Poza nim do koszyka 1 trafiły zespoły z miejsc 1-10. Zespoły z miejsc 14-22 do koszyka nr 2, 24-37 koszyka nr 3 oraz 44-233 do koszyka nr 4.
OT Obrońca pucharu. Zwycięzca poprzedniej edycji automatycznie wstawiany jest na 1 miejsce w koszyku nr 1.
KM Kwalifikacje mistrzowskie
KN Kwalifikacje niemistrzowskie
Grupy
Zasady ustalania kolejności w tabeli:
Faza pucharowa.
Do startu w fazie pucharowej uprawnionych jest 16 drużyn – 8 zwycięzców fazy grupowej i 8 drużyn, które zajęły 2. miejsca w fazie grupowej.
W tej fazie do dalszych etapów turnieju przechodzą zwycięzcy poszczególnych dwumeczów.
Uwagi:
1/8 finału.
Zwycięzcy fazy grupowej Ligi Mistrzów zostaną rozlosowani przeciwko zespołom, które zajęły 2. miejsca w fazie grupowej. Drużyny z tych samych federacji oraz grup nie mogą zostać zestawione w jednej parze.
Pary 1/8 finału zostały rozlosowane 15 grudnia 2014 roku. Pierwsze mecze zostały rozegrane 17 i 18 lutego oraz 24 i 25 lutego 2015, a rewanże 10 i 11 marca oraz 17 i 18 marca 2015.
Ćwierćfinały.
Od tej rundy drużyny rywalizujące ze sobą w parach losowane są niezależnie od kraju z którego pochodzą, a także grupy w której występowały. Losowanie tej fazy odbyło się 20 marca 2015 roku.
Pierwsze mecze odbyły się 14 i 15 kwietnia, a rewanże 21 i 22 kwietnia 2015 roku.
Półfinały.
Losowanie par półfinałowych odbyło się 24 kwietnia 2015 roku. Pierwsze mecze zostały rozegrane 5 i 6 maja, a rewanże 12 i 13 maja 2015 roku.
Finał.
Drużyny te po raz pierwszy spotkały się w finale.
ZDOBYWCA LIGI MISTRZÓW 2014/2015
FC BARCELONA PIĄTY TYTUŁ 
Najlepsi strzelcy.
"W klasyfikacji nie uwzględniono goli strzelonych w kwalifikacjach."
"Źródło:"

</doc>
<doc id="3174673" url="https://pl.wikipedia.org/wiki?curid=3174673" title="Końska Kopa (Góry Sowie)">
Końska Kopa (Góry Sowie)

 
Końska Kopa (niem. " Querkoppe "), 596 m n.p.m. – wzniesienie w południowo-zachodniej Polsce, w Sudetach Środkowych, w środkowej części Gór Sowich. 
Wzniesienie położone na terenie Parku Krajobrazowego Gór Sowich w północno-środkowej części Gór Sowich, na północno-wschodniej ich krawędzi, około 2,6 km na południowy zachód od centrum Nowej Bielawy dzielnicy Bielawy. Kopulaste wzniesienie o zróżnicowanej rzeźbie i ukształtowaniu oraz dość stromych zboczach: północnych, zachodnich i wschodnich, z wyrazistą powierzchnią szczytową. Wznosi się w końcowym opadającym odcinku bocznego grzbietu, który odchodzi od Kalenicyj w kierunku północno-wschodnim. Od dwuwierzchołkowego wzniesienia Chmieliny, położonej po północnej stronie oddzielone jest doliną Ciemny Jar.
Wzniesienie wyraźnie wydzielają doliny: od północy dolina Ciemny Jar a od zachodu wykształcona dolina, którą płynie potok górski Bielawica, płynie. Północne zbocze wzniesienia stromo opada do potoku Bielawica tworząc południową ścianę Ciemnego Jaru. Wzniesienie zbudowane z prekambryjskich gnejsów i migmatytów. Zbocza wzniesienia pokrywa niewielka warstwa młodszych osadów z okresu zlodowaceń plejstoceńskich.
Cała powierzchnia wzniesienia łącznie z partią szczytową porośnięta jest lasem świerkowo bukowym regla dolnego. Dolinami wydzielającymi wzniesienie prowadzą drogi leśne. U podnóża wzniesienia, po północno - wschodniej stronie rozciąga się Ciemny Jar, V-kształtna dolina, w której koryto ma Bielawica. Położenie wzniesienia, kształt oraz kopulasty szczyt czynią wzniesienie rozpoznawalnym w terenie. 

</doc>
<doc id="3174674" url="https://pl.wikipedia.org/wiki?curid=3174674" title="Wanda Rollny">
Wanda Rollny

Wanda Rollny (ur. 13 lipca 1929 w Warszawie, zm. 18 marca 2014) – scenarzystka, reżyser filmów dokumentalnych.
Ukończyła studia na Wydziale Historycznym Uniwersytetu Warszawskiego. Debiutowała w 1957 roku krótkometrażowym filmem "Na harcerskim biwaku". Filmy realizowała głównie w Wytwórni Filmów Oświatowych w Łodzi. Była członkiem Stowarzyszenia Filmowców Polskich oraz członkiem Sekcji G – Autorów Dzieł Filmowych i Telewizyjnych Stowarzyszenia Autorów ZAiKS.
Filmografia.
Scenariusz, reżyseria.
Źródło.
Nagrody.
Źródło:

</doc>
<doc id="3174676" url="https://pl.wikipedia.org/wiki?curid=3174676" title="Okoličné">
Okoličné

Okoličné (węg. "Okolicsnó") – dawniej wieś na Liptowie na Słowacji w powiecie Liptowski Mikułasz, od 1971 r. dzielnica Liptowskiego Mikułasza.
Położenie.
Położone na prawym brzegu Wagu, w widłach tej rzeki i jej prawobrzeżnego dopływu - rzeczki Smrečianka, na wysokości 598 m n.p.m., ok. 3 km na południowy wschód od centrum Liptowskiego Mikułasza. Zabudowa skupia się pomiędzy Wagiem na południu a linią kolejową Vrútky – Poprad (dawna Kolej Koszycko-Bogumińska).
Historia.
Wieś pojawiła się w zapiskach w 1248 r. Należała do szlacheckiej rodziny Okolicsányich, która ufundowała tu wybudowane w latach 1480-1492 kościół i klasztor franciszkanów. Mieszkańcy zajmowali się rolnictwem i hodowlą owiec. Od XVIII w. mieściła się tu stacja pocztowa na głównej w tamtych czasach linii z Wiednia do Koszyc. W drugiej połowie XIX w. pewien impuls do rozwoju wsi dało otwarcie (w 1871 r.) przebiegającego przez Liptów odcinka Kolei Koszycko-Bogumińskiej.
Prawdopodobnie w Okoličnem mieścił się w XV-XVI w. artystyczny ośrodek malarski, nazywany szkołą „Majstra z Okoličnego”. Na malowidłach pochodzących z tego warsztatu możemy zobaczyć wiele szczegółów z życia ludu wiejskiego i mieszczan północnej Słowacji.
Zabytki.
Do dziś w centrum dzielnicy zachowało się szereg budynków z XVII-XIX w., tworzących dość zwarty kompleks historycznej zabudowy. Najważniejszymi zabytkami są:

</doc>
<doc id="3174677" url="https://pl.wikipedia.org/wiki?curid=3174677" title="Wszechukraińska Organizacja &quot;Tryzub&quot; im. Stepana Bandery">
Wszechukraińska Organizacja &quot;Tryzub&quot; im. Stepana Bandery



</doc>
<doc id="3174678" url="https://pl.wikipedia.org/wiki?curid=3174678" title="Parastichopus californicus">
Parastichopus californicus

Parastichopus californicus – gatunek strzykw (Holothuroidea). Największy spośród żyjących na obszarze północno-wschodniego Oceanu Spokojnego.
Występowanie.
Występuje przede wszystkim w wodach wzdłuż zachodniego wybrzeża Ameryki Północnej, od Zatoki Alaskiej po południową Kalifornię. Zamieszkuje płytkie wody morskie do głębokości 250 m.
Wygląd.
"P. californicus" ma cylindryczny (ogórkowaty) kształt. Jego długość wynosi od 25 do 50 cm, a średnica do 5 cm. Miękkie ciało koloru brązowo-pomarańczowego lub żółtawego, pokryte jest jaśniejszymi, sztywnymi brodawkami. Otwór gębowy (otoczony wieńcem 20 czułków) i otwór odbytowy znajdują się po przeciwnych stronach ciała. Na stronie brzusznej widoczne wyraźnie są tylko trzy (z pięciu) rzędy nóżek ambulakralnych.
Tryb życia.
Żywi się małymi organizmami planktonowymi i martwą materią organiczną. Pożywienie zdobywa przy pomocy czułków przesiewając osady mułu. Między wrześniem a początkiem marca zapada w stan uśpienia, w czasie którego pozbywa się części narządów wewnętrznych, które potem regenerują.
Naturalnymi wrogami "P. californicus" są morskie rozgwiazdy ("Pycnopodia helianthoides" (rozgwiazda gigantyczna) i "Solaster endeca"), czasem pada ofiarą wydr morskich. Wykorzystywany jest również w celach spożywczych przez ludzi, szczególnie w tradycyjnej kuchni chińskiej.
Rozmnażanie i rozwój.
"P. californicus" jest organizmem jajorodnym, rozdzielnopłciowym, występuje u niego zapłodnienie zewnętrzne. Jego cykl reprodukcyjny trwa rok. W czasie tarła, odbywającego się między czerwcem a sierpniem, samice składają tysiące jaj. Powstałe po zapłodnieniu larwy zwane aurikulariami, po kilku tygodniach przekształcają się w dorosłego ogórka morskiego, przy czym pełną dojrzałość płciową osiągają po czterech latach. Maksymalna długość życia "P. californicus" to około dwanaście lat.
Zagrożenia i ochrona.
Międzynarodowa Unia Ochrony Przyrody zalicza "P. californicus" do gatunków najmniejszej troski.

</doc>
<doc id="3174679" url="https://pl.wikipedia.org/wiki?curid=3174679" title="Roman Pampuch">
Roman Pampuch

Roman Pampuch (ur. 4 marca 1927 w Bydgoszczy, zm. 13 lutego 2017 w Krakowie) – polski profesor nauk technicznych Akademii Górniczo-Hutniczej w Krakowie. Członek rzeczywisty PAN, doctor honoris causa AGH.
Życiorys.
Wykształcenie średnie uzyskał w ramach tajnego nauczania w czasie okupacji, a maturę zdał w Częstochowie w 1945 roku. Dyplom mgr inż. chemii zdobył na Wydziale Ceramicznym Politechniki Śląskiej trzy lata później. Stopień naukowy doktora nauk chemicznych uzyskał na Politechnice Warszawskiej w 1954 roku; habilitację z zakresu nauk technicznych w Akademii Górniczo Hutniczej w 1963 roku; stanowisko profesora nadzwyczajnego nauk technicznych w 1969; natomiast profesora zwyczajnego nauk technicznych w roku 1976.
Przebieg pracy zawodowej.
W Głównym Instytucie Górnictwa był organizatorem i kierownikiem pracowni fizykochemicznej Zakładu Chemicznej Przeróbki Węgla w Zabrzu w latach 1948–1955. Następnie w latach 1955-1961 w Instytucie Materiałów Ogniotrwałych w Gliwicach kierował Zakładem Fizykochemicznym, w latach 1962–1967 na AGH był kierownikiem pracowni Fizykochemii Krzemianów Katedry Chemii Krzemianów, kierownikiem Katedry Nauki o Materiałach od 1967 i twórcą Katedry Ceramiki Specjalnej, prodziekanem Wydziału Inżynierii Materiałowej i Ceramiki w latach 1964–1968, dziekanem w latach 1969–1971, a także dyrektorem Instytutu Ceramiki Specjalnej i Ogniotrwałej w latach 1969–1973 oraz dyrektorem naukowym Instytutu Inżynierii Materiałowej. Od 1969 roku należał do PZPR.
Od 1983 był członkiem korespondentem PAN, a od 1993 członek rzeczywistym tej organizacji. W roku 1993 uzyskał status członka czynnego Polskiej Akademii Umiejętności. W latach 1996-1997 pełnił obowiązki prezydenta Międzynarodowej Akademii Ceramiki. Jest członkiem honorowym Polskiego Towarzystwa Ceramicznego i członkiem Prezydium Polskiego Stowarzyszenia Biomateriałów.
Pampuch jest autorem 221 artykułów w recenzowanych czasopismach, 7 monografii i podręczników, współautorem 26 patentów. Wypromował 33 doktorów, a 8 jego wychowanków uzyskało tytuł profesora.
W roku 1996 został laureatem nagrody Prezesa Rady Ministrów RP za całokształt osiągnięć naukowych, 1996. Rok później został uhonorowany nagrodą Europejskiego Towarzystwa Ceramicznego im. L. Stuitsa. Uzyskał także nagrody Ministra Edukacji Narodowej i Rektora AGH za osiągnięcia naukowe i dydaktyczne. W roku 1999 nadano mu tytuł doktora Honoris Causa AGH. Został pochowany na Cmentarzu Podgórskim w Krakowie (kwatera XXIX-6-10)
Badania.
Roman Pampuch prowadził badania w następujących zakresach:

</doc>
<doc id="3174682" url="https://pl.wikipedia.org/wiki?curid=3174682" title="Łaska diabła">
Łaska diabła

Łaska diabła (ang. "The Devil's Mercy") – amerykańsko-kanadyjski horror z gatunku thriller z 2008 roku napisany przez Jamesa A. McLeana i wyreżyserowany przez Melanie Orr.
Premiera filmu miała miejsce w 2008 roku w Stanach Zjednoczonych.
Opis fabuły.
Beth (Deborah Valente) i Matt (Michael Cram) Wintersowie kupują apartament w zabytkowej wilii w Connecticut. Wkrótce wokół nich dochodzi do dziwnych zdarzeń. Kobieta rozpoczyna prywatne śledztwo. Chce się dowiedzieć więcej o swoich sąsiadach, którzy nie wzbudzają jej zaufania.
Obsada.
Źródło: Filmweb
i inni

</doc>
<doc id="3174685" url="https://pl.wikipedia.org/wiki?curid=3174685" title="János Szerednyei">
János Szerednyei

János Szerednyei (ur. 26 maja 1920 w Szerencs, zm. 26 lipca 1948 w Woroszyłowce, ZSRR) węgierski ksiądz katolicki, w 1945 roku w trakcie wywózek na roboty do ZSRR dobrowolnie zgłosił się do wyjazdu ze grupą swoich parafian z Tarcalu. Zginął w wypadku w kopalni węgla w Woroszyłowce, gdzie pracował. Na Węgrzech zwany jest „węgierskim ojcem Kolbe”.
Życiorys.
János Szerednyei został wyświęcony na księdza w Koszycach 11 czerwca 1944 roku. Po święceniach skierowany został do Tarcalu jako wikary w tamtejszej parafii.
Po zajęciu terenu przez Armię Czerwoną, 24 stycznia 1945 roku zaczęto zbierać ludzi do wywózki do pracy w ZSRR. Proboszcz wraz z wikarym udali się by wstawić się za zebranymi i osiągnąć przynajmniej wypuszczenie kobiet i dzieci. (Według innych źródeł chcieli wykupić ludzi winem.) Uzyskali zgodę na wypuszczenie części kobiet oraz jednego małżeństwa pod warunkiem, że János Szerednyei pojedzie zamiast nich. Zgodził się on na to, udał się tylko na plebanię zebrać najpotrzebniejsze rzeczy. Mieli udać się na wszystkiego trzy dni pracy.
Wywózki takie były częścią praktyki tzw. malenkiej raboty, w ramach której zabierano ludzi do pracy, która mogła być półdniową pomocą przy odgruzowywaniu lub też wyjazdem na wschód, z którego się już nie wracało.
Po kilkudniowym oczekiwaniu a potem miesięcznej podróży transport dotarł do miejsca przeznaczenia czyli łagru numer 7144/1223 w Woroszyłowce, obwód woroszyłowgradzki, rejon uspenski w Donieckim Zagłębiu Węglowym do pracy w kopalni im. Woroszyłowa. Ksiądz Szerendnyei pracował tam jako górnik przodkowy 400 metrów pod ziemią. Miał tam numer 542.
W obozie pisał wiersze, grywał na skrzypcach, starał się podnosić ducha wśród współwięźniów. Niekiedy odprawiał w tajemnicy msze św., za co spotkała go kara zamknięcia w karcerze.
W uznaniu za wyniki w pracy dostał od władz obozu czarne płócienne ubranie.
Zginął w wypadku gdy po pracy zmęczony wyjeżdżał na powierzchnię na wózku. Popsuły się w nim hamulce i zaczął staczać się coraz szybciej w dół, ksiądz Szerendnyei wyskoczył wraz z innymi jadącymi na wózku górnikami ale upadł tak nieszczęśliwie, że uderzył się w skroń ginąc na miejscu.
Ponieważ był najlepszym robotnikiem w łagrze władze obozowe, w drodze wyjątku, pozwoliły na pochówek w trumnie.
Pamięć.
Ksiądz Szerednyei upamiętniony jest tablicą w kościele katolickim w Tarcalu.

</doc>
<doc id="3174686" url="https://pl.wikipedia.org/wiki?curid=3174686" title="Jan Bratro">
Jan Bratro

Jan Bratro (ur. 10 kwietnia 1895 w Nowym Sączu, zm. 30 września 1951 w Warszawie) – pułkownik piechoty Wojska Polskiego.
Życiorys.
Jan Bratro urodził się 10 kwietnia 1895 w Nowym Sączu. Był synem Adama Mariana i Emilii z domu Heidler. Ojciec był inżynierem, kierownikiem budowy wagonów w sanockiej fabryce, działaczem społecznym i niepodległościowym w Sanoku. Jan Bratro miał czterech braci. Dwóch z nich zmarło we wczesnym wieku dziecięcym: Aleksander (1899–1901) i Kazimierz (1902–1903). Dwaj pozostali służyli w wojsku i ponieśli śmierć podczas działań wojennych: Tadeusz Artur (1896–1916), żołnierz Legionów Polskich, poległ w bitwie pod Kuklami 13 lipca 1916, a Adam Antoni (1900–1920) poległ 11 sierpnia 1920 podczas wojny polsko-bolszewickiej, pośmiertnie został odznaczony Orderem Virtuti Militari.
W 1913 zdał z odznaczeniem egzamin dojrzałości w C. K. Gimnazjum Męskim w Sanoku (w jego klasie byli m.in. Władysław Brzozowski, Stanisław Szwed, Roman Ślączka, Władysław Zaleski). Był jednym z pierwszych członków sanockiego ruchu skautowego, został członkiem „oddziału ćwiczebnego” im. Hetmana Stanisława Żółkiewskiego, założonego w listopadzie 1909 przez działaczy Organizacji Młodzieży Niepodległościowej „Zarzewie”, od 1911 I Drużyna Skautowa im. hetmana Stanisława Żółkiewskiego – zawołania "Ex ossibus ultor" (innymi harcerzami byli wówczas m.in. Władysław Brzozowski, Julian Krzyżanowski, Tadeusz Piech, Klemens Remer, Tadeusz Remer, Zygmunt Vetulani, Władysław Zaleski, Mieczysław Krygowski). Został drużynowym I DS im. Stanisława Żółkiewskiego w Sanoku w 1912, członkiem rady kierującej drużyną, był także plutonowym. Uczył się w Akademii Wojskowej w Wiedniu. Po wybuchu I wojny światowej w sierpniu 1914 wstąpił do Legionów Polskich 7 września 1914 w Wiedniu. Był dowódcą plutonu w kompanii wiedeńskiej Andrzeja Galicy. Od września 1914 służył w 7 pułku piechoty, gdzie pełnił funkcję adiutanta 2 kompanii VI batalionu 1 pułku piechoty Legionów Polskich do 7 października, 9 października 1914 został awansowany do stopnia podporucznika, potem służył w 3 kompanii, po czym ponownie w 2 kompanii VI batalionu. Od 15 kwietnia do 23 lipca 1915 był adiutantem VI batalionu. Od lipca 1915 służył jako adiutant 7 pułku piechoty, a od 19 stycznia 1916 jako dowódca 1 kompanii V batalionu. 1 listopada 1916 został awansowany do stopnia porucznika. Odbył szlak bojowy I Brygady Legionów Polskich. W wyniku kryzysu przysięgowego z lipca 1917, został zwolniony z Legionów 12 sierpnia 1917. Następnie został wcielony do armii Austro-Węgier, po czym skierowany na front włoski.
U schyłku wojny w listopadzie 1918 został przyjęty do Wojska Polskiego. W tym czasie rozpoczął służbę w Krajowym Inspektoracie Zaciągów, a 8 listopada 1918 został awansowany do stopnia kapitana. 10 stycznia 1919 objął stanowisko naczelnika kancelarii Okręgowej Komendy Uzupełnień w Łodzi. W lipcu 1919 skierowany z Obozu Szkół Podoficerskich w Dęblinie do 101 pułku piechoty na stanowisko dowódcy batalionu. 1 czerwca 1920 podczas wojny polsko-bolszewickiej 1920 w stopniu kapitana został dowódcą 101 pułku piechoty w ramach I Brygady Rezerwowej i wraz z tą jednostką od 8 czerwca 1920 brał udział w walkach. Podczas działań wojennych w szeregach tej jednostki służył jego brat Adam. W lipcu 1920 został awansowany do stopnia majora ze starszeństwem z dniem 1 czerwca 1919.
Po zakończeniu działań wojennych został przydzielony najpierw do 20 pułku piechoty, a następnie do 21 pułku piechoty, w którym od 1921 był dowódcą batalionu sztabowego (w 1923 pełniący obowiązki tej funkcji). 17 grudnia 1924 został awansowany do stopnia podpułkownika w korpusie oficerów piechoty ze starszeństwem z dniem 15 sierpnia 1924. W 1924 pozostawał oficerem 21 pp. W 1925 został dowódcą III batalionu w 21 pp. Następnie pełnił służbę w Korpusie Kadetów Nr 2 w Modlinie. W marcu 1927 został przeniesiony do 4 pułku Strzelców Podhalańskich w Cieszynie na stanowisko zastępcy dowódcy pułku. Od 14 lutego 1929 do 20 lutego 1938 dowodził 28 pułkiem Strzelców Kaniowskich w Łodzi. 21 grudnia 1932 roku został mianowany pułkownikiem ze starszeństwem z dniem 1 stycznia 1933 roku i 6. lokatą w korpusie oficerów piechoty. Od lutego 1938 był dowódcą piechoty dywizyjnej 29 Dywizji Piechoty w Grodnie.
Jednocześnie działał w Związku Strzeleckim. Od 28 listopada 1933 do 1939 pełnił funkcję prezesa zarządu Łódzkiego Okręgowego Związku Stowarzyszeń Strzeleckich, Łowieckich i Łuczniczych. W 1937 wspólnie z Tadeuszem Biernackim opublikował pracę pt. „Major Albin Fleszar «Satyr»”.
Po wybuchu II wojny światowej w tej funkcji w ramach Armii „Prusy” brał udział w kampanii wrześniowej. Uczestniczył w walkach w okolicach Piotrkowa Trybunalskiego. Po wycofaniu się na Lubelszczyznę. Tam w rejonie Krasnegostawu i Rejowca 14 września przejął dowództwo nad organizowanymi w dniach 8–10 września trzema dwubatalionowymi pułkami rezerwowymi. Od tego czasu jednostki te określono mianem 29 Brygady Piechoty w ramach Frontu Północnego (Grupa Operacyjna gen. Kruszewskiego. Po bitwie pod Krasnymstawem 29 Brygada Piechoty (przydzielona do 39 Dywizji Piechoty) 19/20 września jednostka nacierała na Zamość. Autorzy Janusz Wojtasik i Marek Wagner podali, iż 23 września chorego płk. Jana Bratro, dowódcy tzw. grupy płk. Bratro, zastąpił na tym stanowisku Pawło Szandruk. W artykule prasowym z 2001 Igor T. Kmiecik podał, że Jan Bratro we wrześniu 1939 chorował (wobec czego dowództwo 29 Brygady Piechoty miał objąć płk Pawło Szandruk), a następnie dostał się do niewoli niemieckiej 27 września 1939 w Szopowem pod Józefowem. Następnie te informacje sprostowała córka pułkownika, Jadwiga Bratro, która poinformowała, że jej ojciec podczas kampanii wrześniowej nie chorował, nie dostał się do niewoli niemieckiej, zaś później cały okres okupacji niemieckiej przebywał w Warszawie ukrywając się.
Jego żoną była Zofia, z domu Durr (1906–1977), artysta plastyk.
Zmarł 30 września 1951 w Warszawie. Został pochowany na cmentarzu Powązkowskim w Warszawie (kwatera 140-3-3).

</doc>
<doc id="3174687" url="https://pl.wikipedia.org/wiki?curid=3174687" title="Autódromo Eduardo Copello">
Autódromo Eduardo Copello

Autódromo Eduardo Copello – argentyński tor wyścigowy, położony w pobliżu miejscowości San Juan, w prowincji San Juan, otwarty 8 października 1967 roku.
Tor ten wykorzystywany jest obecnie do rozgrywania wyścigów takich serii jak: TC 2000, Turismo Carretera, Súper TC 2000 oraz Top Race.
Historia.
Tor Autódromo Eduardo Copello otwarty został w dniu 8 października 1967 roku. Szybko tor ten stał się jednym z najlepszych torów wyścigowych w Ameryce Południowej i ikoną prowincji San Juan. Inżynierowie, którzy byli odpowiedzialni za projektowanie i budowę toru to: Roman Petrini i Alberto Olivera. Głównym inżynierem budowy toru był Hugo Montes Romani, który był wówczas ministrem robót publicznych w prowincji San Juan.
W 1968 roku po raz pierwszy odbył się na tym torze wyścig z serii Turismo Carretera.
W 1973 roku, na torze zorganizowano festiwal z okazji Narodowego Dnia Słońca.

</doc>
<doc id="3174689" url="https://pl.wikipedia.org/wiki?curid=3174689" title="Jan Kloska">
Jan Kloska

 
Jan Piotr Kloska (ur. 27 kwietnia 1886 w Warszawie, zm. 28 listopada 1945 w Łodzi) – polski inżynier leśnictwa, wiceprezes Rady Naczelnej Polskiego Towarzystwa Leśnego.
Życiorys.
Po ukończeniu IV Filologicznego Gimnazjum w Warszawie, rozpoczął studia na Wydziale Fizyczno-Matematycznym Uniwersytetu Warszawskiego. Wkrótce potem przez dwa lata studiował na Wydziale Przyrodniczym Uniwersytetu Jagiellońskiego, po czym przeniósł się na Akademię Leśną w Eisenach, na której ukończył leśnictwo. Początek I wojny światowej i okupacji niemieckiej spędził na stanowisku w Dobrach Opinogórskich oraz w Biurze Leśnym Techniczno-Przemysłowym A. Ziatkowskiego w Warszawie. Od 1914 r. kierował Średnią Szkołą Leśną przy Centralnym Towarzystwie Rolniczym w Warszawie. W 1916 r. współuczestniczył w założeniu pierwszej w Polsce wyższej uczelni leśnej pod nazwą Wyższych Kursów Leśnych w Warszawie. Został też członkiem Rady Naukowej tej uczelni i wykładowcą (wykładał hodowlę lasu). Od 1919 r. profesor i wykładowca Wydziału Leśnego na SGGW. W okresie międzywojennym i powojennym pełnił funkcje kierownicze średniego szczebla w ministerstwach związanych z leśnictwem. Redaktor pisma „Las Polski” (1922–1924) oraz współtwórca i pierwszy redaktor naczelny pisma „Echa Leśne” (od 1924 r.). Zainicjował wydawanie „Niwy Leśnej”, którą także redagował. W latach 1929–1936 redagował kolejne tomy "Przewodnika dla leśniczych" oraz inne wydawnictwa popularnonaukowe i propagandowe. Był autorem książek i podręczników, m.in. "O zalesianiu nieużytków", "Botanika leśna" (z Józefem Rosińskim), "W państwie Sylwana", "Las a powodzie". Pisał także skrypty akademickie. W 1933 r. wydał nakładem warszawskiego oddziału PTK, w serii „Biblioteczka Wycieczkowa”, krótki przewodnik pt. "Białowieża". Autor cyklu „Nowiny Leśne” w Polskim Radiu. Za wybitną działalność zawodową Rada Wydziału Leśnego SGGW nadała mu w 1938 r. tytuł inżyniera leśnika. Był jednym z trzech wiceprezesów Rady Naczelnej Polskiego Towarzystwa Leśnego, członkiem Rady Oddziału Warszawskiego PTL oraz stałym współpracownikiem Państwowej Rady Ochrony Przyrody.
W czasie okupacji niemieckiej pracował jako leśniczy (lata 1940–1942) w lasach prywatnych na terenie późniejszego Nadleśnictwa Państwowego Huta Garwolińska. Po wyzwoleniu, na wiosnę 1945 r. powołany został na naczelnika Wydziału Oświaty Zawodowej w Ministerstwie Leśnictwa. Organizował gimnazja leśne w Brynku, Limanowej, Margoninie i Zwierzyńcu n. Wieprzem. Prowadził jednocześnie wykłady na SGGW ze wstępu do nauki leśnictwa, administracji i rachunkowości leśnej. Był też wykładowcą dydaktyki przedmiotów leśnych na Studium Pedagogicznym, utworzonym przy SGGW. W tym czasie był również naczelnikiem Wydziału Oświaty Zawodowej w Ministerstwie Leśnictwa.
Pochowany 1 grudnia 1945 r. na cmentarzu Powązkowskim w Warszawie (kwatera 32-1-9,10).
Upamiętnienie.
29 października 1967 r. na terenie Nadleśnictwa Huta Garwolińska (OZLP Siedlce) odsłonięto pamiątkowy kamień ku czci prof. Jana Kloski.
Od 28 września 1968 r. Jan Kloska jest patronem Technikum Leśnego, obecnie Zespołu Szkół Leśnych w Goraju.

</doc>
<doc id="3174691" url="https://pl.wikipedia.org/wiki?curid=3174691" title="Teilhol Tangara 1100">
Teilhol Tangara 1100

Teilhol Tangara 1100 − mały plażowo-terenowy samochód osobowy, zaprezentowany w 1980 roku w salonie w Genewie, produkowany przez francuską firmę Teilhol. Wyposażony był w silnik Citroëna AX 11 TRS o pojemności 1124 cm³ (55 KM, max. prędkość 160 km/h).

</doc>
<doc id="3174692" url="https://pl.wikipedia.org/wiki?curid=3174692" title="Głuszec (dopływ Kopla)">
Głuszec (dopływ Kopla)

Głuszec – ciek w całości znajdujący się w Poznaniu, prawobrzeżny dopływ Kopla. 
Źródło znajduje się w lesie na wschód od ul. Ożarowskiej w Poznaniu, na południe od skrzyżowania z ul. Głuszyna. Ciek płynie szeroką doliną poprzecinaną licznymi rowami melioracyjnymi, stanowiącymi dopływy Głuszca. W okresie silnych opadów i roztopów dolinę wypełniają obszerne rozlewiska. W obrębie doliny występują liczne cenne siedliska przyrodnicze. W dolinie Głuszca planowano realizację zbiornika retencyjnego. W pobliżu obszaru źródliskowego znajduje się zbiornik Czapnica.

</doc>
<doc id="3174693" url="https://pl.wikipedia.org/wiki?curid=3174693" title="Lista stadionów piłkarskich w Południowej Afryce">
Lista stadionów piłkarskich w Południowej Afryce

Lista stadionów piłkarskich w Republice Południowej Afryki składa się z obiektów drużyn znajdujących się w Premier Soccer League (I poziomie ligowym RPA) oraz National First Division (II poziomie ligowym RPA). Na najwyższym poziomie rozgrywkowym znajduje się 16 drużyn oraz na drugim poziomie 16 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 20 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Na 10 stadionach z listy: Soccer City w Johannesburgu, Moses Mabhida Stadium w Durbanie, Green Point Stadium w Kapsztadzie, Ellis Park Stadium w Johannesburgu, Loftus Versfeld Stadium w Pretorii, Nelson Mandela Bay Stadium w Port Elizabeth, Free State Stadium w Bloemfonteinie, Peter Mokaba Stadium w Polokwane, Mbombela Stadium w Nelspruit oraz Royal Bafokeng Stadium w Rustenburgu zostały rozegrane Mistrzostwa Świata w Piłce Nożnej 2010, które organizowała Republika Południowej Afryki. Na Soccer City w Johannesburgu został rozegrany finał tych mistrzostw.
Legenda:
 – stadiony w budowie lub przebudowie
 – stadiony zamknięte lub zburzone

</doc>
<doc id="3174694" url="https://pl.wikipedia.org/wiki?curid=3174694" title="Cerkiew św. Dymitra w Żerczycach">
Cerkiew św. Dymitra w Żerczycach

Cerkiew św. Dymitra – prawosławna cerkiew w Żerczycach. Należy do parafii pod tym samym wezwaniem, która z kolei funkcjonuje w strukturach dekanatu Siemiatycze diecezji warszawsko-bielskiej Polskiego Autokefalicznego Kościoła Prawosławnego.
Brakuje źródeł pozwalających na ustalenie dokładnej daty powstania parafii i pierwszej cerkwi prawosławnej w Żerczycach. Chociaż miejscowa tradycja mówi nawet o jej powstaniu w 1001, pierwsza wzmianka w dokumentach o świątyni pochodzi dopiero z 1583. W XVII w. cerkiew w Żerczycach przyjęła unię. W 1662 w miejscowości zbudowano nową świątynię, gdyż starszy obiekt sakralny został zniszczony podczas działań wojennych. Kolejną unicką cerkiew wzniesiono w Żerczycach między 1726 a 1789.
W 1839, na mocy postanowień synodu połockiego, miejscowa parafia przeszła na prawosławie i od tej pory funkcjonowała w ramach eparchii wileńskiej i litewskiej (od początku XX wieku eparchii grodzieńskiej) Rosyjskiego Kościoła Prawosławnego. W latach 1869–1871 wzniesiono na jej potrzeby nową świątynię, która przetrwała do pożaru w 1944. Obecnie istniejąca cerkiew powstała po II wojnie światowej i jest kopią poprzedniej budowli.
Cerkiew w Żerczycach jest ośrodkiem kultu uznawanej za cudotwórczą kopii Tichwińskiej Ikony Matki Bożej, która według miejscowej legendy pochodziła z Wilna. Oryginał wizerunku uległ zniszczeniu w pożarze w 1944, w czasie odbudowy cerkwi zastąpiono go kopią.
Teren cerkiewny otoczony jest murowanym ogrodzeniem z główną bramą wjazdową od frontu, zwieńczoną niewielką ikoną Chrystusa i krzyżem. W sąsiedztwie świątyni znajduje się kilka drzew oraz kilkanaście nagrobków osób związanych z parafią, krzyży wotywnych lub wzniesionych ku pamięci osób zabitych podczas II wojny światowej lub w latach po niej.
Historia.
Legendarne początki parafii.
Nie jest możliwe precyzyjne ustalenie momentu powstania parafii prawosławnej w Żerczycach i wzniesienia pierwszej cerkwi z powodu braku dokumentów (podobny problem dotyczy większości świątyń tego wyznania w regionie). Najstarsza wzmianka o świątyni pochodzi z 1583, wymieniono wówczas z nazwiska proboszcza Jakuba Kuźmicza. Niepotwierdzona dokumentami jest miejscowa ustna tradycja, sytuująca początki chrześcijaństwa wschodniego w Żerczycach w pierwszych latach po chrzcie Rusi, tj. na rok 1001. Pogląd ten popularyzował wieloletni proboszcz miejscowej parafii ks. Eugeniusz Pańko, opierając się z kolei na zapisach z akt sporów sądowych o należące do parafii łąki, toczonych w latach 1807 i 1833. W dokumentach tych zapisano twierdzenia żerczyckich duchownych, którzy byli przekonani o utworzeniu parafii w 1001. Data 1001 przewija się również w aktach wizytacji cerkwi dokonywanych w XVIII w., gdy była to już placówka unicka. Gdyby cerkiew w Żerczycach faktycznie powstała w tym okresie, mogła być początkowo nie świątynią parafialną, a cerkwią grodową służącą drużynie wojów ruskich. Rosyjski historyk Cerkwi Jewgienij Gołubinski uważał taką hipotezę o początkach świątyni za prawdopodobną.
Cerkiew unicka.
W 1660 cerkiew w Żerczycach uległa zniszczeniu wskutek pożaru podczas konfliktu wojennego. W 1662 Izabela Helena Połubińska wzniosła w miejscowości nową świątynię i nadała jej dwie włóki gruntu. Najpewniej była to już świątynia unicka. Na południowym Podlasiu parafie prawosławne przyjęły bowiem unię najpóźniej około połowy XVII w. (wyjątkiem był monaster w Drohiczynie). Świątynia i parafia poniosła znaczne straty materialne w czasie wojny północnej lat 1700–1721 i epidemii, która w tym samym okresie dotknęła Żerczyce. Cerkiew została zniszczona na tyle poważnie, że na jej miejscu zbudowano nowy obiekt sakralny. Jak wskazuje protokół wizytacji kanonicznej z 1726, była to budowla bardzo skromna – drewniana, kryta słomianym dachem i z pojedynczym krzyżem. Nie przetrwały żadne starsze elementy wyposażenia obiektu. W cerkwi znajdował się ikonostas z dwiema ikonami w dolnym rzędzie, malowanymi carskimi wrotami i czterema wizerunkami w górnym rzędzie: dwiema ikonami Chrystusa Zbawiciela oraz postaciami św. Szczepana i św. Mikołaja. Poza tym na wyposażeniu obiektu pozostawały dwa ołtarze boczne z ikonami Zwiastowania i św. Dymitra Sołuńskiego oraz ołtarz główny z cyborium (określonym jako „ubogie”) oraz obrazem Maryi.
Do 1789 w Żerczycach powstała kolejna cerkiew unicka. Była to, podobnie jak poprzednie, świątynia drewniana. Posiadała jedną kopułę z krzyżem. W protokole wizytacyjnym z 1789 zapisano, iż w budynku znajdował się ołtarz główny z obrazem maryjnym, „snycerskiej i stolarskiej roboty”. Wizerunek Matki Bożej był otoczony szczególnym kultem, o czym świadczyła obecność wotów dziękczynnych.
Unicka parafia w Żerczycach należała początkowo do diecezji włodzimiersko-brzeskiej, zaś od 1797 do 1807 – do diecezji supraskiej. Podczas reorganizacji struktur Kościoła unickiego w Imperium Rosyjskim żerczycką placówkę duszpasterską, razem ze wszystkimi świątyniami tego wyznania w obwodzie białostockim, włączono do unickiej diecezji litewskiej.
W końcu XVIII w. i na początku XIX w. unicka cerkiew w Żerczycach była – podobnie jak pozostałe świątynie tego wyznania na Podlasiu – poważnie zlatynizowana. Brakowało w niej szeregu elementów wyposażenia typowych dla liturgii bizantyńskiej. Zostały one ponownie wstawione do cerkwi dopiero w czasie kampanii delatynizacyjnej, przeprowadzonej w latach 30. XIX w. pod kierunkiem biskupa litewskiego Józefa Siemaszki, przygotowującej masową konwersję parafii unickich na prawosławie. Na początku lat 30. XIX w. budowla nie posiadała ikonostasu ani ołtarza typowego dla liturgii bizantyjskiej, zamiast tego znajdował się w niej ołtarz główny typowo łaciński. Ikonostas, ołtarz i żertwiennik (stół ofiarny) zostały w niej ponownie umieszczone w 1836, przy czym pisanie ikon wchodzących w skład ikonostasu trwało jeszcze w roku następnym. Ich autorem był Konstanty Sosnowski. W okresie unickim do cerkwi wstawiono także ambonę, którą usunięto z budynku do 1838.
W 1837 do cerkwi zakupiono brakującą "darochranitielnicę". W lutym 1839 w świątyni ponownie pojawił się cerkiewnosłowiański "Ewangeliarz" oraz "Apostoł". Innym wyrazem wpływu Kościoła łacińskiego na unicką cerkiew w Żerczycach było wstawienie do niej organów, co nastąpiło najwcześniej w latach 30. XVIII w. Organy zostały wyłączone z użycia w 1835 i w kolejnym roku rozebrane.
W momencie rozpoczęcia akcji delatynizacyjnej, w 1834, cerkiew w Żerczycach wytypowano jako jedną z trzech najzamożniejszych i najbardziej znaczących świątyń w dekanacie drohiczyńskim.
W 1837 naczelnik powiatu drohiczyńskiego Miedwiediew zarzucił władzom diecezjalnym niezbyt skuteczne prowadzenie działań delatynizacyjnych w cerkwiach dekanatu drohiczyńskiego. Wśród świątyń, w których miały znajdować się niedopuszczalne z punktu widzenia liturgii bizantyjskiej elementy pochodzenia łacińskiego, wymienił również cerkiew w Żerczycach. W sprawie interweniował biskup pomocniczy diecezji litewskiej Antoni Zubko, który przekonał naczelnika obwodu białostockiego, by ten nakazał Miedwiediewowi wstrzymanie się od ingerowania w sprawy, które leżały w kompetencjach unickiego konsystorza litewskiego.
W 1838 do świątyni uczęszczało 898 wiernych. W sierpniu tego samego roku proboszcz miejscowej parafii Andrzej Żebrowski wyraził gotowość przejścia razem z całą placówką duszpasterską do Rosyjskiego Kościoła Prawosławnego. W poprzednim miesiącu duchowny ten należał do grupy kapłanów, która bezskutecznie usiłowała uzyskać u cara Mikołaja I zgodę na pozostanie przy obrządku unickim.
Cerkiew w Żerczycach ostatecznie stała się świątynią prawosławną na mocy postanowień synodu połockiego w 1839. W 1847 oszacowano liczbę uczęszczających do niej wiernych na 1026 osób.
Nowa cerkiew prawosławna.
W latach 1869–1871 na miejscu starszych świątyń powstała nowa cerkiew prawosławna, której plan opracował dwa lata przed rozpoczęciem budowy Leonard Krzyżanowski. W 1872 poświęcono gotowy obiekt. Budowę częściowo sfinansowano ze sprzedaży wartościowych wotów ofiarowanych dawniej przez wiernych w podzięce za łaski otrzymane za pośrednictwem czczonej w Żerczycach kopii Tichwińskiej Ikony Matki Bożej.
W końcu lat 90. XIX w. do świątyni uczęszczało 1875 osób, zaś na początku kolejnego stulecia – 2085. Na początku XX w., w związku z reorganizacją podziału administracyjnego Rosyjskiego Kościoła Prawosławnego, żerczycka cerkiew znalazła się w eparchii grodzieńskiej.
W 1915 prawosławni mieszkańcy Żerczyc udali się na bieżeństwo. W dwudziestoleciu międzywojennym świątynia była czynna jako filia parafii w Milejczycach, status parafii odzyskała dopiero w 1940.
Obiekt ten uległ całkowitemu zniszczeniu w czasie pożaru 22 lipca 1944, gdy zbombardowana została cała wieś, i został odbudowany w latach 1945–1948 dzięki staraniom miejscowego proboszcza, ks. Eugeniusza Pańki. Odrestaurowaną cerkiew konsekrował 15 listopada 1951 biskup białostocki i gdański Tymoteusz. W odbudowanej świątyni umieszczono tablicę pamiątkową z nazwiskami duchownych, którzy w przeszłości w niej służyli. Liczbę wiernych w okresie powojennym oszacowano na 1331 osób.
W 2001 w Żerczycach Świętą Liturgię służył metropolita warszawski i całej Polski Sawa; miały miejsce wówczas uroczystości tysiąclecia cerkwi (w oparciu o tradycję miejscową).
Cerkiew została wpisana do rejestru zabytków 15 grudnia 2010 pod nr A-329.
Architektura.
Bryła budynku.
Cerkiew w Żerczycach jest budowlą murowaną z kamienia, otynkowaną, czterodzielną i orientowaną. Przedsionek cerkiewny wzniesiono na planie kwadratu. Na nim położona jest wieża zbudowana na planie czworoboku, w wyższej kondygnacji ośmioboczna, zwieńczona dachem wieżowym z niewielką cebulastą kopułką. Na planie kwadratu zbudowano również główny korpus obiektu, od wschodu przylega do niego absyda. Elewacje świątyni zwieńczone są gzymsem, zaś w narożach opięte pilastrami. Nad przedsionkiem znajduje się dach dwuspadowy, nad nawą natomiast dach czterospadowy z cebulastą kopułką.
Na bocznych ścianach cerkwi występują podziały ramowe z podwieszonym fryzem arkadkowym, natomiast w podstawie wieży-dzwonnicy widoczne są prostokątne płyciny z motywem koła. Wszystkie okna w cerkwi są zamknięte półkoliście, rozglifione, z profilowanymi nadłuczami.
Wnętrze cerkwi.
Wnętrze budowli kryte jest stropem deskowym, ściany obiektu pozbawione są podziałów. W cerkwi znajduje się ikonostas oraz dwa boczne kioty z ikonami, wykonane po ostatniej odbudowie świątyni w stylu stylu bizantyjsko-rosyjskim. Współczesne są również znajdujące się w kiotach neorenesansowe ikony. Na ścianach widnieje polichromia autorstwa Jarosława Wiszenki, ukazująca sceny z życia patrona świątyni, Dymitra z Tesaloniki (Sołuńskiego) oraz jego męczeńską śmierć.
Tichwińska Ikona Matki Bożej z Żerczyc.
Według ustnej tradycji miejscowej, przekazanej przez ks. Eugeniusza Pańkę, w czasie potopu szwedzkiego grupa mnichów z monasteru Świętego Ducha w Wilnie opuściła klasztor i po dotarciu do Żerczyc pozostawiła w miejscowej cerkwi (lub mniejszej kaplicy) kopię cudotwórczej Tichwińskiej Ikony Matki Bożej. Wizerunek ten miał dokonać kolejnego cudu: gdy szwedzki żołnierz wystrzelił do niego, natychmiast oślepł i został uzdrowiony dopiero wtedy, gdy zrozumiał swoją winę i obiecał zostać sługą cerkiewnym. Jeśli uznać ten przekaz za prawdopodobny, Tichwińska Ikona Matki Bożej zostałaby zniszczona już w 1660 podczas pożaru żerczyckiej cerkwi (protokół wizytacji kolejnej świątyni z 1726 nie wspomina o żadnym obrazie pochodzącym ze starszego obiektu sakralnego).
Ks. Grzegorz Sosna, badacz dziejów prawosławnych parafii na Podlasiu, uważa, że obraz maryjny znajdujący się w głównym ołtarzu cerkwi unickiej w Żerczycach w końcu XVIII w. także był kopią Tichwińskiej Ikony Matki Bożej i mógł pochodzić z Wilna. Koncepcja ta opiera się na założeniu, że przekaz zanotowany przez ks. Pańkę odnosi się do wydarzenia z XVIII w.
Tichwińska Ikona Matki Bożej była otoczona szczególnym kultem w Żerczycach zarówno przez unitów, do których cerkiew należała w XVIII w., jak i przez ludność prawosławną po 1839. Wizerunek opisywany w XVIII-wiecznych protokołach wizytacji był wystawiony w cerkwi dla kultu do jej zniszczenia w 1944. Zachowała się tylko jedna fotografia tej ikony. Jest ona niewyraźna i pozwala jedynie bezdyskusyjnie potwierdzić, że był to wizerunek maryjny typu Hodegetria, koronowany, w koszulce, która odsłaniała jedynie twarze i dłonie Maryi i Dzieciątka Jezus. Opis z 1939 informuje, że wizerunek znajdował się w różowym drewnianym kiocie, dokąd w 1912 przeniesiono go z ikonostasu, gdzie znajdował się na miejscu przeznaczonym dla wizerunku Matki Bożej. Ikona miała 124 cm wysokości i 78 cm szerokości.
W 1947 do odbudowanej cerkwi w Żerczycach wstawiono nową ikonę maryjną, która również wzorowana jest na Tichwińskiej Ikonie Matki Bożej. Maryję ukazano na niej w pozycji stojącej, na obłoku, w całej postaci, twarzą do widza, z Dzieciątkiem Jezus na lewym ramieniu. Matka Boska ubrana jest w niebieską suknię i obszerny czerwony płaszcz ze złotą lamówką. Jezus ma na sobie niebieską szatę i pomarańczowy płaszcz, wznosi prawą rękę w geście błogosławieństwa, w lewej zaś trzyma zwój papieru. W dolnej części obrazu ukazano troje dzieci. Dziewczynka w białej sukience z lewej strony wyciąga do Maryi dłoń z kwiatem, chłopiec w części centralnej klęczy, modląc się, zaś dziewczynka po stronie prawej, w pozycji klęczącej, wznosi ku Maryi misę. Całą scenę ukazano na tle krajobrazu malowanego zielonymi barwami, w którym widoczne są pagórki i jedno drzewo. Wymiary ikony to 85 cm długości i 130 cm wysokości. W 1991 wizerunek został poddany konserwacji.

</doc>
<doc id="3174695" url="https://pl.wikipedia.org/wiki?curid=3174695" title="Ali Ciemme">
Ali Ciemme

Ali Ciemme S. p. A. – włoskie przedsiębiorstwo zajmujące się montażem, a także importem samochodów.
Przedsiębiorstwo to zajmowało się importem rumuńskich ARO, a pomiędzy listopadem 1988 a marcem 1991 w fabryce Ali Ciemme montowano rumuński ARO 10 z silnikiem Diesla D, który zastąpiono później silnikiem TD o niskiej trwałości. Planowano inwestycję w nowe hale montażowe, co pozwoliłoby na poprawę jakości tych samochodów i wyeliminowanie niespełniającego norm silnika, jednak reputacja oryginału była tak fatalna, że projekt szybko upadł.
W 1988 roku, w Turynie, firma zaprezentowała prototyp plażowego pojazdu o nazwie Scorpion (o dwóch drzwiach na górnych zawiasach, z elegancko wyprofilowaną karoserią, i podwoziem ARO 10).

</doc>
<doc id="3174696" url="https://pl.wikipedia.org/wiki?curid=3174696" title="Tangara 1100">
Tangara 1100



</doc>
<doc id="3174697" url="https://pl.wikipedia.org/wiki?curid=3174697" title="Autodromo Viedma">
Autodromo Viedma



</doc>
<doc id="3174698" url="https://pl.wikipedia.org/wiki?curid=3174698" title="Autodromo Eduardo Copello">
Autodromo Eduardo Copello



</doc>
<doc id="3174699" url="https://pl.wikipedia.org/wiki?curid=3174699" title="Ratusz w Gryfowie Śląskim">
Ratusz w Gryfowie Śląskim

Ratusz w Gryfowie Śląskim - budowla wzniesiona w roku 1551, w późniejszych czasach wielokrotnie przebudowywana. Obecnie jest siedzibą władz miasta. 
Historia.
Ratusz w Gryfowie Śląskim został zbudowany w latach 1524-1551 w stylu renesansowym na miejscu wcześniejszego, gotyckiego. Po pożarze w 1603 został odbudowany ok. 1620, w latach 1624-1632 wzniesiono wieżę, a w 1688 dodano hełm. Ratusz został przebudowany w okresie od 1743 do 1745, oraz w roku 1773, a w 1849 w związku z usunięciem z budowli pomieszczeń handlowych obiekt został częściowo pozbawiony barokowego wyposażenia wnętrz. W 1929 roku rozebrano górną część wieży zniszczoną w pożarze i w 1931 zastąpiono ją nadbudówką z żelbetu.
Decyzją wojewódzkiego konserwatora zabytków z dnia 12 września 1964 roku ratusz został wpisany do rejestru zabytków.
Architektura.
Ratusz jest budowlą wzniesioną na planie czworoboku, w układzie wielotraktowym, dwukondygnacyjną, nakrytą czterospadowym dachem mansardowym z lukarnami. Główne wejście do budynku umieszczone jest w podstawie wysuniętej ryzalitowo wieży. Nad portalem wmurowano płaskorzeźbę z herbem miasta, wykutą z okazji wzniesienia wieży ratuszowej. We wnętrzach ratusza zachowały się sklepienia kolebkowe i krzyżowe z lunetami. Obecnie ratusz jest siedzibą władz Gryfowa Śląskiego i straży miejskiej. Na wieży znajduje się herb miasta, a na ścianie widnieje odsłonięta w 1982 roku tablica poświęcona polskim żołnierzom poległym na frontach II wojny światowej.

</doc>
<doc id="3174700" url="https://pl.wikipedia.org/wiki?curid=3174700" title="Neurohop">
Neurohop

Neurohop – podgatunek muzyki glitch-hop, cechujący się zazwyczaj "glitchową" perkusją, silnymi bassami z Neurofunku, które posiadają zazwyczaj dużo filtrowania, które nadają neurohopowym bassom dużo "poruszania się". Tempo neurohopu waha się między 80 a 120 BPM.
W Neurohopie można również natknąć się na jazzowe, soulowe sample. Przykłady twórców, którzy używają owych sampli: Myselor, Skope.
Jako pionierów Neurohopu uważa się ludzi jak: Billain, Kursa, Disprove, Joe Ford, Amon Tobin, Koan Sound, Skope, MakO.
Termin "neurohop" pojawił się na początku 2012 roku.
Jako jeden z pierwszych osób zaczął używać go sam Kursa, który stworzył mix dziewięciu piosenek, a mix ten nazwał "Let's call it Neurohop".

</doc>
<doc id="3174706" url="https://pl.wikipedia.org/wiki?curid=3174706" title="Baptiste Giabiconi">
Baptiste Giabiconi

Baptiste Giabiconi (ur. 9 listopada 1989 w Marignane) − francuski model i piosenkarz. 
Życiorys.
Wczesne lata.
Pochodzi z rodziny pochodzenia korsykańskiego. Jego ojciec, z zawodu mechanik, pochodzi z Bastii, a matka, pracująca w biurze burmistrza, urodziła się w Calvi. Dzieciństwo spędził w Moriani-Plage w Haute-Corse, w regionie blisko Bastii, wraz z dwiema starszymi siostrami. Gdy miał 12 lat, jego rodzice rozstali się. Rodzeństwo trafiło pod opiekę matki.
Uzyskał dyplom na kierunku renowacji w Brevet d'Etudes professionnelles (BEP) i Baccalauréat w "Accueil et Service". Mając 17 lat, rozpoczął pracę montażu części w fabryce helikopterów w fabryce helikopterów w Marsylii. Potem otworzył własny biznes jako dostawca pizzy. 
Kariera.
W 2008 podpisał kontrakt z agencją dla modeli DNA Model Management w Nowym Jorku. Został ambasadorem domu mody Karla Lagerfelda i Giorgio Armani Chanel. Pojawił się także na łamach magazynów, takich jak m.in. „Vogue”, „Harper’s Bazaar”, „Elle”, „Numéro Homme”, „V Man”, „Marie Claire”, „Purple”, „L’Officiel Hommes” czy „Dorian”.
W maju 2009 znalazł się na pierwszym miejscu zestawienia „50 najlepszych męskich modeli świata” wg portalu internetowego Models.com.
Wiosną 2010 został sfotografowany dla kampanii Roberto Cavalli, obok Kate Moss i został twarzą Coca Coli Light z Coco Rochą. 
Od 8 października do 19 listopada 2011 uczestniczył w drugiej edycji programu TF1 "Danse avec les stars", w parze z Fauve Hautot zajął trzecie miejsce w finale.
W 2012 rozpoczął karierę muzyczną. Wydał debiutancki singiel „One Night in Paradise” oraz pierwszy album studyjny, zatytułowany "Oxygen". W 2014 premierę miała jego druga płyta pt. "Un homme libre".
W marcu 2012 spotykał się z Katy Perry.

</doc>
<doc id="3174718" url="https://pl.wikipedia.org/wiki?curid=3174718" title="Bell V-280 Valor">
Bell V-280 Valor

Bell V-280 Valor – prototypowy, amerykański zmiennowirnikowiec trzeciej generacji biorący udział w programie Joint Multi-Role (JMR) Technology Demonstrator (TD) będącego podstawą do wybudowania maszyny mającej w przyszłości zastąpić większość używanych w US Army śmigłowców. Wybrany przez United States Army na następcę śmigłowców Sikorsky UH-60 Black Hawk.
Historia.
Geneza.
Zalety współczesnych śmigłowców, pozwalające im realizować zadania niedostępne dla klasycznych samolotów są również przyczyną ich ograniczeń. Śmigłowce nie dorównają samolotom w prędkości lotu, zasięgu i osiąganym pułapie. Podczas osiągania dużych prędkości, wirnik nośny śmigłowca generuje bardzo duże opory powietrza, uniemożliwiające zwiększenie prędkości. Producenci starali się obejść te ograniczenia konstruując maszyny typu Lockheed AH-56 Cheyenne, Lockheed XH-51A Compound, Sikorsky S-72, Sikorsky S-69 czy najnowszy Sikorsky X2. Jednak żadna z tych maszyn nie weszła do produkcji seryjnej. Potencjalni odbiorcy poprzestawali na inwestycji w dalsze modernizację klasycznych śmigłowców, których stopień doskonałości osiągnął granice swojego rozwoju. Z drugiej strony intensywna eksploatacja amerykańskich śmigłowców bojowych w ostatniej dekadzie, przyczyniła się do szybkiego zużycia dostępnych maszyn. Teren na którym przyszło im działać, głównie Irak i Afganistan, charakteryzujący się wysoką temperaturą powietrza i wysokim górami, uwypuklił ograniczenia śmigłowców, których zasięg, prędkość i udźwig uległ pogorszeniu podczas prowadzenia operacji w tego typu terenie. W zaistniał sytuacji amerykańska armia zdecydowała się na radykalne działania. Nowa platforma powietrzna, mająca zastąpić w przyszłości klasyczne śmigłowce miała swoimi osiągami zdecydowanie je przewyższać, przy zachowaniu ich zalet, a więc zdolności do pionowego startu i lądowania oraz zawiśnięcia w powietrzu. W 2004 roku wstępnie ogłoszono, iż oczekuje się prędkości przelotowej większej niż 400 km/h, zasięgu rzędu 1000 km, osiągania pułapu 9000 metrów i zdolności do zawisu na 1800 m przy temperaturze powietrza + 35 °C. Żaden ze współcześnie budowanych śmigłowców nie jest w stanie spełnić tak zdefiniowanych wymagań. W 2009 roku, z inicjatywy amerykańskiego Sekretarza Obrony Roberta Gatesa wszedł w życie program Future Vertical Lift (FVL - przyszły transport pionowy). Jego celem było skupienie wysiłków i prac wszystkich potencjalnych użytkowników w jednym programie. W październiku 2011 roku amerykański Departament Obrony przedstawił szczegółowe oczekiwania względem nowej konstrukcji. Prędkość maksymalna na poziomie minimum 500 km/h, prędkość przelotowa wynosząca 425 km/h. Oczekiwano zasięgu rzędu 1000 km, nowy aparat miał charakteryzować się pułapem lotu około 9000 metrów, na jego pokładzie, w wersji transportowej miało się zmieścić jedenastu żołnierzy w pełnym wyposażeniem. Taktyczny promień działania rzędu 400 km i możliwość wykonania zawisu na wysokości nie mniejszej niż 1800 metrów przy temperaturze powietrza +35°C.
Joint Multi-Role.
Wstępem do FVL jest program Joint Multi-Role (JMR - wspólna platforma wielozadaniowa) i jego pierwsza część Technology Demonstrator (TD - demonstrator technologii). Jej celem jest opracowanie demonstratora technologii mającego sprawdzić w praktyce zastosowane w projektach rozwiązania techniczne. Pozostałe części programu to faza JMR Phase I, mająca na celu zbudowanie latającego prototypu oraz JMR Phase II, mająca na celu opracowanie systemów misji. W styczniu 2013 roku, podlegające US Army centrum badań i rozwoju systemów lotniczych i rakietowych (AMRDEC - Aviation and Missile Research, Development, and Engineering Center), mieszczące się w Redstone Arsenal zaprosiła do udziału w fazie JMR-TD potencjalnych wykonawców do zgłaszania swoich projektów. Wśród zgłoszonych propozycji znalazła się konstrukcja firmy Bell Helicopter oznaczona jako V-280 Valor, 280 oznacza prędkość przelotową jaką konstrukcja będzie mogła osiągnąć - 280 węzłów. Prace nad swoim projektem Bell rozpoczął w 2012 rok. Poza Bellem, swoje projekty zgłosiły Karem Aircraft i jego Karem AR40, Piasecki Aircraft, amerykańska filia Airbus Helicopters, EADS North America, AVX Aircraft oraz Boeing i Sikorsky razem w spółce joint venture. Wstępny plan zakładał pozyskanie w ramach programu JMR czterech typów maszyn. JMR-Light, który miałby zastąpić maszyny typu Bell OH-58 Kiowa. JMR-Medium, która miałaby zastąpić maszyny Sikorsky UH-60 Black Hawk. W styczniu 2015 roku plan został zmodyfikowany, US Army podjęła decyzje o podziale projektu JMR-Medium na dwie wersje. W ramach pierwszej powstanie maszyna zdolna do zastąpienia UH-60, a w ramach drugiej wersji, aparat, który zastąpi śmigłowce Boeing AH-64 Apache. JMR-Heavy, w celu zastąpienia śmigłowców Boeing CH-47 Chinook i JMR-Ultra. Te ostatnie charakteryzowały by się zdolnością do udźwigu porównywalnego z samolotami typu C-130J Super Hercules. Zastąpienie Herculesów przez maszyny dysponujące udźwigiem rzędu 20 ton i możliwością pionowego startu i lądowania było badana w trakcie trwającego w latach 2005 - 2010 programu Joint Heavy Lift (JHL). Projekty takich maszyn w ramach programu JHL przedstawiły między innymi wytwórnie Bell, Boeing. JHL zakończył się fiaskiem z uwagi na wzrost masy wozów bojowych i pojazdów opancerzonych a tym samym, wzrastającą potrzeba zwiększania nośności projektowanych samolotów. Pod koniec 2013 roku Airbus wycofał się z projektu, oficjalnie motywując swoje stanowisko brakiem zgody na transfer technologii do Stanów Zjednoczonych, nieoficjalnie, uznaniem, iż Eurocopter X3, który miał uczestniczyć w amerykańskim projekci nie sprosta jego wymaganiom. 6 sierpnia 2013 roku do rywalizacji włączył się Lockheed Martin oferując zwycięzcy konkursu pakiet awioniki i systemów misji. Takie wyposażenie, kompatybilne z wyposażeniem samolotu Lockheed Martin F-35 Lightning II umożliwiałoby wzajemną wymianę informacji, wsparcie w wykonywanych zadaniach lub używanie przez załogi nowego aparatu mogliby używać tych samych hełmów co piloci F-35. 2 października 2013 roku AMRDEC ogłosił listę firm, które zakwalifikował do udziału w fazie JMR - TD a tym samym przyznanie wstępnych kontraktów na dalsze pracę. Wśród przyjętych projektów znalazła się maszyna Bella, AVX, Karem i Boeing-Sikorsky. Odpadł projekt Piasecki Aircraft, który bazował na śmigłowcu Piasecki X-49. Każdy ze wskazanych zespołów otrzymał finansowanie na konceptualne opracowanie demonstratora technologii. Prezentacja owych koncepcji miała nastąpić w połowie 2014 roku. Nie doszło do tego gdyż 21 października 2013 roku, US Army ogłosiła, że liczba oferentów zostanie zawężona do dwóch podmiotów. Ich ogłoszenie nastąpiło 11 sierpnia 2014 roku, gdy amerykańska armia zawiadomiła zespoły Bella i Sikorsky-Boeing o wybraniu ich projektów do dalszej realizacji. Oficjalne ogłoszenie wyników odbyło się 3 października 2014 roku.
16 marca 2020 roku, zespół Bella i Sikorsky-Boeing otrzymały zlecenie od US Army na kontynuowanie swoich projektów w ramach kolejnego etapu prac, fazy CD&amp;RR (Competitive Demonstration and Risk Reduction). Tym razem, w odróżnieniu od początkowej fazy, wojsko wzięło na siebie finansowanie prac w około 2/3 kosztów. Umożliwiło to wyposażenie prototypów w nowe systemy zadaniowe, umożliwiające głębsze i bardziej obiektywne porównanie biorących udział w rywalizacji konstrukcji.
6 lipca 2021 roku, Bell i Sikorsky-Boeing otrzymały zaproszenia do składania ostatecznych wersji swoich ofert. We wrześniu tego samego roku, obydwaj producencie przedłożyli swoje projekty do ostatecznej oceny.
Future Long-Range Assault Aircraft.
Częścią programu Future Vertical Lift jest projekt Future Long-Range Assault Aircraft, który formalnie został zainicjowany w 2019 roku. Jego celem było znalezienie następcy śmigłowca Sikorsky UH-60 Black Hawk używanego w United States Army. W kwietniu 2019 roku, amerykańska armia opublikowała w US Army Program Executive Office for Aviation zapytanie o informacje, wymieniając swoje wymagania. US Army oczekiwała, że nowa konstrukcja będzie zdolna do przewozu na swoim pokładzie 10 -12 żołnierzy lub ładunku o masie 1587 - 1814 kg, z pożądaną prędkością 518 km/h na odległość 555 km (promień bojowy), zawisu bez wpływu ziemi na wysokości 1828,8 m z ładunkiem i temperaturze powietrza rzędu + 35°C. Zasięg do przebazowania bez tankowania określono na 4518 km. Podłoga kabiny ładunkowej maszyny miała charakteryzować się wytrzymałością rzędu 1464,73 kg/m². Maksymalna masa ładunku na podwieszeniu zewnętrznym miała znajdować się w przedziale od 2721,55 kg do 3628,74 kg. Wytrzymałość haka podkadłubowego miała wynosić 4540 kg. US Army wyraziła swoje oczekiwania względem współczynnika gotowości bojowej, który ma wynosić 84 %. 
Zainteresowanie konstrukcją mającą zastąpić UH-60 i jego wersję, wyraziło również amerykańskie dowództwo operacji specjalnych (United States Special Operations Command), które wyraziło potrzebę instalacji systemu pobierania paliwa w locie z sondy z elastycznym przewodem oraz transportu na pokładzie samolotu Boeing C-17 Globemaster III.
Kolejnym rodzajem amerykańskich sił zbrojnych, który wyraził zainteresowanie pozyskaniem następców śmigłowców UH-60 był United States Marine Corps (USMC). Wymagania piechoty morskiej, z uwagi na specyfikę działań korpusu, różniły się od wymagań armii lądowej. USMC potrzebuje wersję wielozadaniową oraz uderzeniową, przeznaczoną do bliskiego wsparcia swoich żołnierzy. Wersja uderzeniowa ma posiadać możliwość przenoszenia uzbrojenia, niekierowanych i kierowanych rakiet kalibru 70 mm, pocisków rakietowych AGM-114 Hellfire, AGM-179 JAGM oraz automatyczną armatę o zasięgu ognia rzędu 2000 metrów. Marines oczekują również zdecydowanie wyższych parametrów dotyczących promienia działania i prędkości lotu. Odpowiednio 676 - 833 km z 30 minutową rezerwą przeznaczoną na zawis oraz 509,3 km/h (minimalna) - 546,3 km/h (optymalna) - 611 km/h (maksymalna). Dodatkowo piechota morska wymaga aby nowa konstrukcja miała możliwość przenoszenia na swoim pokładzie bezzałogowych aparatów latających. 
Następnym, potencjalnym odbiorcą V-280 może zostać United States Coast Guard, która oficjalnie nie podjęła działań zmierzających do wymiany swojej floty UH-60. Straż Wybrzeża użytkuje maszyny poszukiwawczo-ratownicze Sikorsky MH-60 Jayhawk, które po modernizacji, z przełomu pierwszej i drugiej dekady XXI wieku, mogą pozostać w służbie co najmniej do połowy lat 30. obecnego wieku. V-280 mógłby potencjalnie zastąpić używane w straży samoloty Alenia C-27J Spartan, których eksploatacja nastręcza straży problemów technicznych. Jak do tej pory United States Coast Guard nie podjęła formalnych kroków, których celem byłoby pozyskanie nowej konstrukcji.
5 grudnia 2022 roku US Army, wybrało następcę swoich UH-60, został nim projekt Bell V-280 Valor. Bell otrzyma pieniądze na budowę sześciu prototypów mających wziąć udział w programie testów i badań oraz dwóch prototypów seryjnych, których konfiguracja ma być maksymalnie zbliżona do ostatecznego, seryjnego aparatu.
Wartość kontraktu, o ile konstrukcja w toku dalszych prac spełni oczekiwania konstruktorów i użytkowników, pozwoli na zabezpieczenie funkcjonowania producenta na kilka kolejnych dekad. Wstępne prognozy przewidują portfel zamówień na poziomie od 2000 do 4000 maszyn. Szacunkowy czas służby modelu V-280 i jego wersji rozwojowych obejmuje okres pięciu kolejnych dekad.
Prototyp.
Prace nad montażem pierwszej maszyny prototypowej rozpoczęto 26 czerwca 2015 roku. Oficjalnie prototyp nazwano demonstratorem koncepcji statku powietrznego (Air Vehicle Concept Demonstrator - AVCD). Pierwszym etapem była budowa kompozytowego kadłuba aparatu przez firmę Spirit AeroSystems. W październiku 2013 roku Bell zaprezentował makietę nowej maszyny. Ukończony kadłub został przekazany Bellowi podczas specjalnej uroczystości 22 września 2015 roku. Kolejnym etapem było połączenie kadłuba ze skrzydłami z gondolami silnikowymi, o czym producent poinformował 4 maja 2016 roku. Wstępne próby prototypu, jeszcze przed oblotem maszyny rozpoczęto w ośrodku Bella Amarillo Assembly Center w lutym 2017 roku. W lipcu 2017 roku prototyp otrzymał numer rejestracyjny N280BH. 11 października 2017 roku poinformowano, że wybrane do napędu maszyny silniki General Electric T64-GE-419 po raz pierwszy podczas naziemnych testów osiągnęły pełną moc. Jest to jednak rozwiązanie tymczasowe do czasu opracowania i wybudowania nowego, docelowego silnika w ramach programu FATE (Future Affordable Turbine Engine). Z kolei w październiku 2021 roku, Bell poinformował, że maszyny seryjne napędzane mają być brytyjskimi silnikami Rolls-Royce T406 (oznaczenie producenta AE 1107), ich najnowszą wersją AE 1107F. Wybór produktu Rolls-Royce podyktowany był zebranym doświadczeniem eksploatacyjnym, jednostki napędzają maszyny V-22, ich dojrzałością konstrukcyjną, minimalizującą ryzyko pojawienia się usterek. Silniki mają być produkowane w należących do Rolls-Royce zakładach w Indianapolis.
18 grudnia 2017 roku dokonano oblotu maszyny w zakładach koncernu Bell Helicopter w Amarillo. Nie był to jednak lot w pełnym tego słowa znaczeniu, maszyna oderwała się od ziemi i wykonała około 20 - 30 sekundowy zawis aby następnie opaść z powrotem na ziemie. Przed oderwaniem się od ziemi, silniki maszyny pracowały przez 90 minut. Do 6 lutego 2018 roku zakończono pierwszy etap badań w powietrzu. W jego trakcie samolot osiągnął maksymalną prędkość 150 km/h i pułap około 300 metrów. Do końca wstępnych prób, łączny czas pracy wirników maszyny przekroczył 52 godziny a Valor spędził w powietrzu 8 godzin. 26 kwietnia 2018 roku maszyna wykonała pierwszy lot poziomy z wirnikami nachylonymi pod kątem 60 stopni osiągając prędkość 259 km/h. 11 maja 2018 roku konstrukcja wykonała pierwszy lot w pełnym trybie samolotowym, w jego trakcie osiągnięto prędkość 353 km/h. 23 stycznia 2019 roku, śmigłowiec podczas lotu osiągnął prędkość 518 km/h o czym dzień później poinformował producent.
W 2022 roku zakończono fazę prób w locie prototypu, który spędził w powietrzu 214 godzin. Największa prędkość w locie jaką udało się uzyskać wyniosła 565 km/h. Zasięg, w zależności od konfiguracji od 926 km do 1481 km a odległość do przebazowania w locie non stop - 3211 km. Za sterami maszyny, obok pilotów testowych Bella, zasiedli piloci doświadczalni US Army.
Konstrukcja.
Bell, mający doświadczenie w konstrukcjach zmiennowirnikowców, we współpracy z Boeingiem odpowiedzialny jest za projekt i budowę samolotu Bell-Boeing V-22 Osprey, zaprojektował maszynę w takim układzie konstrukcyjnym. Podobnie jak w V-22, V-280 ma silniki umieszczone na końcach skrzydeł jednak w odróżnieniu od Ospreya, obracane są jedynie same wirniki wraz z przekładniami, silniki pozostają w pozycji poziomej. Bell już wcześniej zastosował takie rozwiązanie konstrukcyjne w modelu Bell XV-3 a od lat 60. prowadzi próby z układami przeniesienia mocy, zdolnymi do realizacji takiego zadania. Dzięki takiemu rozwiązaniu zmniejsza się strumień powietrza kierowany ku ziemi w czasie gdy wirniki ustawione są pionowo a strumień wylotowy z dyszy silnika nie jest kierowany w dół tylko pozostaje w pozycji równoległej do ziemi. Podczas eksploatacji V-22 odnotowano przypadki zapalenia się podłoża od gorących gazów wylotowych, lecących pionowo w dół. Poziome ustawienie silników w trakcie zawisu, umożliwia również prowadzenie ognia przez strzelców bocznych, ze stanowisk umieszczonych w bocznych, rozsuwanych drzwiach. Poziomo ustawiony silniki nie ograniczają ich pola widzenia i ognia. W trakcie postoju samolotu, wirniki znajdują się na wysokości ponad dwóch metrów nad ziemią, dzięki temu wsiadający lub wysiadający żołnierze mogą się swobodnie poruszać wokół samolotu. V-280 pozbawiona jest tylnej rampy ładunkowej, żołnierze lub sprzęt mogą znaleźć się w środku wykorzystując duże, przesuwane w bok, mierzące 183 cm długości boczne drzwi. Przewidziano możliwość transportu jedenastu do czternastu żołnierzy z pełnym wyposażeniem plus czterech członków załogi. Samolot dysponuje trójzespołowym, chowanym podwoziem z tylnym kółkiem ogonowym. Kadłub w całości wykonano z kompozytów, skrzydła wielko-komorowe wykonano z włókna węglowego, na końcu ogona usterzenie motylkowe w kształcie litery V. Wewnątrz kabiny desantowej, żołnierze na pokładzie mają mieć dostęp do informacji na temat przebiegu misji dzięki wyświetlaniu ich w czasie rzeczywistym na szybach okien przedziału desantowego. V-280 ma dysponować potrójnym elektronicznym systemem sterowania fly-by-wire. Maszyna otrzymała trójpodporowe, chowane podwozie, z dwoma głównymi goleniami umieszczonymi po bokach kadłuba i tylnym kółkiem ogonowym. Taki układ, umożliwia zwiększenie prędkości postępowej w trakcie lądowania. Dwie przednie golenie są w stanie przyjąć na siebie i zamortyzować większą siłę uderzenie podczas przyziemienia. W modelu V-22, z przodu umieszczono pojedynczą, dwukołową goleń, która stwarzała problemy podczas lądowania w trudnym terenie.
9 września 2013 roku Bell poinformował, iż jego strategicznym partnerem w projekcie V-280 będzie koncern Lockheed Martin, który odpowiedzialny jest za awionikę maszyny, systemy misji i uzbrojenia oraz sensory. Pozostałe firmy biorące udział w pracach to Moog Inc., którego zadaniem jest opracowanie systemu kontroli lotu, GE Aviation, Rolls-Royce - silniki, GKN Aerospace - konstrukcja ogona i powierzchni sterowych, Spirit AeroSystems - kompozytowy kadłub, Eaton Corporation - systemy hydrauliczne i generatory prądu. Astronics Advanced Electric, który buduje system przesyłania prądu/dystrybucji energii.
Israel Aerospace Industries odpowiedzialny za struktury gondoli silników. CAE Inc. systemy treningowo-szkoleniowe.

</doc>
<doc id="3174719" url="https://pl.wikipedia.org/wiki?curid=3174719" title="Janez Cigler">
Janez Cigler

Janez Cigler (ur. 7 maja 1792 w Vodmat k. Lublany, zm. 11 kwietnia 1869 w Višnja Gora) – słoweński pisarz, poeta i duchowny.
Życiorys.
Urodził się 7 maja 1792 r. w miejscowości Udmat (obecnie Vodmat), niedaleko Lublany. Edukację rozpoczął w roku 1804 w Lublanie i po dziesięciu latach ukończył także teologię. Ponieważ w roku 1814 był jeszcze zbyt młody, aby uzyskać święcenia kapłańskie, osiadł w pewnej wiejskiej posiadłości, gdzie pracował jako domowy nauczyciel. Kiedy w roku 1815 został wyświęcony na kapłana musiał, z powodu braku duchownych, natychmiast rozpocząć służbę kapłańską. Służył w miejscowościach Kolovrat, Dob, Škocjan k. Dobravy, Šempetr, Lublana i Dolenjske Toplice. W roku 1823 został kapelanem więziennym na zamku w Lublanie i służbę tę pełnił do roku 1832. Zamek był w tym czasie przede wszystkim więzieniem dla więźniów politycznych, wśród nich także dla włoskich karbonariuszy. Dzięki temu Cigler nauczył się włoskiego, a także przejął niektóre poglądy i myśli, które w tym czasie nie były najbardziej szanowane. Władze przestały być mu przychylne z tego powodu i w tej niechęci należałoby dostrzec powód, dla którego Cigler, mimo swoich zawodowych umiejętności, aż do śmierci nie potrafił wydostać się z Višnjej Gory, gdzie dostał pracę w roku 1832. Zmarł wiosną 1867 roku, pochowany został w Višnjej Gorze, a na nagrobku widnieje epitafium, które sam wcześniej napisał:
&lt;poem&gt;"Tukaj trupla prah počiva,"
"Duša tam plačilo vživa,"
"Kličem milo 'z temne jame":
"Moli, o prijatelj, za-me!"&lt;/poem&gt;
&lt;poem&gt;"Tutaj ciała proch spoczywa,"
"Dusza tam cieszy się z zapłaty,"
"Wzywam miło z ciemnej jaskini:"
"Módl się, o przyjacielu, za-mnie!"&lt;/poem&gt;
Przez całe życie, Cigler dużo podróżował. Był między innymi we Francji, Włoszech, Niemczech i na Bałkanach. Poza tym uprawiał rolę przy kościele parafialnym i uczył nowych języków. Posługiwał się niemieckim, łaciną, francuskim, włoskim, rosyjskim, serbsko-chorwackim oraz angielskim, którym zaczął się zajmować dopiero pod koniec życia.
Cigler kształcił się częściowo w czasie francuskiej okupacji ziem dzisiejszej Słowenii, dlatego już w szkole średniej, poza niemieckim, łaciną i greką, uczył się także francuskiego. Później uczył się i w większości również nauczył także rosyjskiego, serbo-chorwackiego, czeskiego oraz angielskiego. Rodzimym słoweńskim zachwycił się w ilirskih szkołach pod wpływem swojego ówczesnego nauczyciela Valentina Vodnika. Cigler znał aż do śmierci wiersze Vodnika na pamięć. Tworzenia poezji próbował również samodzielnie i w jego wierszach można zauważyć dużą inspirację Vodnikiem. Wśród inspiracji Ciglera warto wymienić również burmistrzów Matevža Ravnikara oraz Janeza Bedenčiča. W czasie trwania przyjaźni z Bedenčičem, zwiększyło się również zamiłowanie Ciglera do słoweńskiego języka.
Twórczość.
W roku 1824, razem z emerytowanym duchownym Andriolijem i Ignacym Holzapflem, zamierzał wydawać literackie i fachowe pismo Slavinja. Zamiar niemal udało mu się urzeczywistnić, jednak ostatecznie, z powodu niektórych lublańskich spisków, wiedeńska administracja odrzuciła jego podanie o wydawanie tego pisma.
W tym czasie zaczął również systematycznie działać na polu literatury. Na początku swojej działalności (w latach '20 i '30 XIX wieku) chwytał się pism kanonicznych oraz pism, które były potrzebne na użytek kościelny. Głównie były to teksty modyfikowane, tylko w części oryginalne. Do tego rodzaju tekstów zaliczamy: "Molitve za bolnike" (1828), książkę "Štiri poslednje reči ali premišljevanje Smrti, Sodbe, Pekla in Nebes" (1831), modlitewniki "Mašne bukvice" (1832) oraz "Duhovni studenec" (1835), instrukcje chrześcijańskiego i trzeźwego życia "Dobrer nauk ali Kratko podučenje se časne in večne nesreče obvarati" (1832) i "Kratki nauki za vsakega človeka" (1835), powieść religijna "Življenje svete Heme" (1839), "Sveti križev pot s podobami". Pisał także o słoweńskich nowościach literackich, M. Hofmanie, Baradze (przekładem jego listów stworzył nowy przemysł słoweńskiej literatury misjonarsko-agitatorskiej), nauce, ekonomii, historii powszechnej i lokalnej, lokalnej i ogólnej polityce oraz językowych osobliwościach.
W młodszych latach tworzył także poezję. Najpierw w "Kranjskiej čbelicy" (1831, 1832) wydał kilka bajek oraz dwa wiersze epickie ("Plahta na dvoje", "Dozdevna smrt"), do których tematy czerpał z tradycji ludowej. Oba wiersze mają nastrój ballady.
Mimo bogatej gatunkowo twórczości, Cigler najbardziej znany jest jako autor pierwszej słoweńskiej noweli pt. "Sreča v nesreči ali Popisovanje čudne zgodbe dveh dvojčkov", która została po raz pierwszy wydana w 1836 roku. Nowela doczekała się jeszcze dwóch wznowień (1838 i 1840).
Cigler w dwóch następnych dziesięcioleciach zajmował się fachową publicystyką i wydał (początkowo w czasopiśmie "Kmetijske in rokodelske novice" Janeza Bleiweisa) wiele różnorodnych pism edukacyjnych z różnych dziedzin wiedzy np. historii, rolnictwa, nauki itd. W ostatnich dziesięciu latach życia wrócił do pisania nowel. Skłoniła go do tego z pewnością pozytywna opinia czytelników o "Sreči v nesreči" (Levstik). Wydał wtedy nowelę "Deteljica ali življenje treh kranjskih bratov francoskih soldatov" (1863) oraz adaptację opowiadania niemieckiego pisarza pt. "Kortonica, koroška deklica" (1866).

</doc>
<doc id="3174720" url="https://pl.wikipedia.org/wiki?curid=3174720" title="Proliferacja (filozofia)">
Proliferacja (filozofia)

Proliferacja – postulat tworzenia alternatywnych, względem aktualnie obowiązującego, punktów widzenia na badane zagadnienie. Inaczej to wyrażając, jest to postulat tworzenia jak największej ilości alternatywnych teorii lub hipotez względem obowiązującego ujęcia (pluralizm teoretyczny), celem uzyskania odmiennych spojrzeń na badane zagadnienie. Tak rozumianą proliferację propagowali Imre Lakatos i Paul Feyerabend.

</doc>
<doc id="3174732" url="https://pl.wikipedia.org/wiki?curid=3174732" title="Shūhō Myōchō">
Shūhō Myōchō

 – japoński mistrz zen szkoły rinzai, znany także jako Daitō Kokushi (大燈國師). Wszystkie dzisiejsze linie przekazu w szkole rinzai pochodzą od jego nauczyciela i od niego.
Życiorys.
Urodził się w prowincji Harima w pobliżu dzisiejszej Osaki, w obecnej prefekturze Hyōgo. Był niezwykle rozwiniętym dzieckiem i mając 10 lat był bardzo rozczarowany światem. Kształcony był przez mistrza Winai. Poświęcił się studiowaniu nauk buddyjskich, głównie szkoły "tendai" na górze Shosha, ale nawet i one go w pełni nie zadowalały. Zaczął więc, jeszcze jako młody człowiek, praktykować medytację. Wkrótce udał się na pielgrzymkę po klasztorach i pustelniach Japonii.
W wieku 21 lat, około 1304 roku, przybył do Kioto i wstąpił do klasztoru Manju, prowadzonego wówczas przez Kōhō Kennichiego. Wytrwale praktykował i przeżył swoje pierwsze doświadczenie oświecenia, które zostało potwierdzone przez Kōhō. W tym też czasie usłyszał o mistrzu zen Nampo Jōmyō, który na zaproszenie byłego cesarza Go-Uda (後宇多, pan. 1274-1287) przybył w 1304 roku do Kioto. Shūhō został jego uczniem i gdy Nampo przeniósł się do Kamakury, aby poprowadzić Kenchō-ji, udał się tam razem z nauczycielem.
Po dziesięciu dniach od przybycia do Kamakury Shūhō doświadczył wielkiego oświecenia. Stało się to w momencie, gdy praktykował z kōanem znanym jako "bariera" Yunmena Wenyana (864-949). Zasadniczo cały ten kōan składa się z odpowiedzi trzech uczniów na pytanie postawione przez Cuiyana Lingcana, brata dharmicznego Yunmena: "Przez dłuższy czas ostatnio wygłaszałem dla was wykłady. Teraz powiedzcie mi, czy Cuiyan ma w ogóle brwi?" Pierwszy mnich powiedział: "Złodziej z pewnością wie w głębi serca, że jest złodziejem". Drugi mnich powiedział: "Raczej nie wypadły przy tej gadaninie, a bardziej urosły!" Yunmen nic nie mówiąc krzyknął: "Xian!" (jap. "kan", "bariera"). Po koncentracji nad tym przypadkiem przez dziesięć dni Shūhō znalazł się nagle w stanie niedualności, w którym wszystkie przeciwieństwa były zgodne ze sobą i cała Dharma była całkowicie jasna. Oblany potem pobiegł do mistrza aby wyrazić swoje najgłębsze zrozumienie, ale zanim cokolwiek powiedział Nampo już wiedział, co się stało i rzekł: "Wczoraj śniło mi się, że wielki Ummon (chiń. "Yunmen") osobiście przyszedł do mojego pokoju. I dzisiaj jesteś to ty - drugi Ummon". Shūhō zatkał sobie uszy i wybiegł z pokoju.
Następnego dnia powrócił przynosząc dwa wiersze:
 
Aby potwierdzić jego doświadczenie Nampo przekazał uczniowi ceremonialną szatę (skt "kaszaja", jap. "kesa").
Nampo uczynił swojego ucznia spadkobiercą jego Dharmy, jednak poradził mu także, aby odczekał dwadzieścia lat z przyjmowaniem uczniów, a czas ten przeznaczył na medytację i pogłębianie swojego zrozumienia. Po śmierci nauczyciela w roku 1308 Shūhō przez jakiś czas oddał się praktykom pooświeceniowym. Przebywał w małej pustelni w głodzie i chłodzie w pobliżu Ungo-ji na Wschodniej Górze. Był całkowicie oddany tradycji zen i skopiował 30 tomów "Keitoku dentōroku" w ciągu zaledwie 40 dni. Wiadomo także, iż wiele następnych lat spędził przebywając wśród żebraków i biedoty na ulicach Kioto, aż do momentu, gdy cesarz Hanazono (花園, pan. 1308-1318) odnalazł go pod mostem w Gojo. Tradycyjnie uważa się, że zabrano Shūhō od razu do pałacu, gdzie obdarowano go mnisimi szatami. Cesarz został ostatecznie jego uczniem.
Shūhō wybudował w 1315 roku w dystrykcie Murasakino pustelnię, którą nazwał Daitoku (Wielka Cnota). Jego reputacja w Kioto rosła, a jego rozmowy i dyskusje z cesarzem Go-Daigo (後醍醐; 1318-1339) stawały się coraz bardziej serdeczne. Cesarz przeznaczył w 1324 roku spory i drogi grunt pod nowy klasztor Daitoku, którego budowę wspierali przyjaciele i dobroczyńcy. W 1325 r. odbyła się jego debata z mnichami szkół "tendai" i "shingon", w której wywarł takie wrażenie na cesarzu, że podniósł status Daitoku-ji do poziomu Nanzen-ji. W lutym 1327 roku odbyła się ceremonia poświęcenia klasztoru w obecności dwu cesarzy, byłego - Hanazono, i obecnego - Go-Daigo. Opatem klasztoru został Shūhō.
Mistrz przebywał w klasztorze do końca swojego życia, z wyjątkiem 100 dni w 1331 roku, kiedy to udał się do Sōfuku-ji na Kiusiu, klasztoru dedykowanego pamięci Nampo Jōmyō, i został jego opatem.
W wieku 55 lat zachorował na śmiertelną chorobę. Przekazał prowadzenie klasztoru swojemu uczniowi nazwiskiem Tettō Gikō (1295-1369) i wyraził życzenie, aby nie budować mu stupy. Usiadł w pozycji medytacyjnej, jednak nie mógł przyjąć pozycji lotosu ze względu na problemy ze stopami. Tuż przed śmiercią udało mu się umieścić lewą stopę na prawym udzie, łamiąc przy tym kość. Napisał wtedy swój pożegnalny wiersz:
Uwagi.
Shūhō w swoich naukach odwoływał się zawsze do tradycji chan, a najbliżsi mu byli dwaj mistrzowie okresu Song - Xutang Zhiyu oraz Dahui Zonggao. Jego praktyka była skupiona na siedzącej medytacji (chiń. "zuochan", jap. "zazen"), praktyce kōanowej (którą uważał za nieodzowną dla każdego pragnącego autentycznie zgłębić swoje ja) oraz na doświadczeniu oświecenia.
Jego postawa przypominała mistrza chan Linji Yixuana. Tak jak i on nie stosował żadnych półśrodków. Uczniowie musieli się całkowicie zwrócić do wnętrza w celu poszukiwania własnego ja, musieli także podjąć każdy wysiłek dla osiągnięcia oświecenia, musieli się stać (co podkreślał Linji) prawdziwie bezdomnymi.
Shūhō kładł także wielki nacisk na ścisłe przestrzeganie reguł monastycznych. Rygorystyczność dyrektyw z tym związanych była jednoznaczna.
Był zasadniczo pierwszym japońskim mistrzem zen, który dorównał chińskim mistrzom. Tym samym proces przenoszenia chanu do Japonii stał się kompletny - uczeń dorównał mistrzowi.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="3174735" url="https://pl.wikipedia.org/wiki?curid=3174735" title="Robert Iwaszkiewicz">
Robert Iwaszkiewicz

Robert Jarosław Iwaszkiewicz (ur. 17 maja 1962 we Wrocławiu) – polski przedsiębiorca i polityk, z wykształcenia inżynier budownictwa rolniczego, deputowany do Parlamentu Europejskiego VIII kadencji.
Życiorys.
Ukończył XII Liceum Ogólnokształcące im. Bolesława Chrobrego we Wrocławiu. W 1986 na Akademii Rolniczej we Wrocławiu uzyskał tytuł zawodowy magistra inżyniera w zakresie budownictwa rolniczego. W 1987 podjął własną działalność gospodarczą, jednocześnie został zatrudniony w Zakładach Chemicznych „Rokita” w Brzegu Dolnym, pełniąc w późniejszym okresie funkcję dyrektora tego przedsiębiorstwa. Został potem właścicielem firmy działającej w branży ochrony zdrowia.
Od 2004 działał w Unii Polityki Realnej. W 2010 został także członkiem Organizacji Monarchistów Polskich. W tym samym roku był w gronie założycieli UPR-WiP (partii w 2011 przemianowanej na Kongres Nowej Prawicy). Z ramienia UPR (z list kolejno PJKM i LPR) i następnie KNP bez powodzenia kandydował do Sejmu w 2005, 2007 i 2011 oraz w wyborach samorządowych do rady miejskiej Wrocławia w 2006 i 2010. W Kongresie Nowej Prawicy objął funkcję skarbnika dolnośląskich struktur oraz członka naczelnego sądu partyjnego.
W wyborach do Parlamentu Europejskiego w 2014, będąc liderem listy KNP w okręgu dolnośląskim, uzyskał 29 505 głosów, co zapewniło mu mandat w Parlamencie Europejskim. W październiku tego samego roku przystąpił (jako jedyny deputowany KNP) do grupy Europa Wolności i Demokracji Bezpośredniej, zostając jej wiceprzewodniczącym. W styczniu 2015 współtworzył partię KORWiN. W sierpniu 2015 został powołany na jednego z wiceprezesów ugrupowania (był nim do listopada 2019). Obejmował także funkcję skarbnika partii, która w 2022 przyjęła nazwę Nowa Nadzieja. W 2019 nie uzyskał reelekcji do PE z ramienia współtworzonej przez KORWiN Konfederacji. W wyborach w tym samym roku kandydował także z jej ramienia bez powodzenia do Sejmu.

</doc>
<doc id="3174740" url="https://pl.wikipedia.org/wiki?curid=3174740" title="Waldemar Paruch">
Waldemar Paruch

Waldemar Paruch (ur. 15 września 1964 w Lublinie, zm. 8 maja 2022 tamże) – polski politolog, nauczyciel akademicki oraz polityk, profesor nauk społecznych, profesor Uniwersytetu Marii Curie Skłodowskiej w Lublinie, szef Centrum Analiz Strategicznych (2018–2019).
Życiorys.
Syn Stanisława i Haliny. Uczęszczał do szkoły podstawowej w Miłocinie. Absolwent VII Liceum Ogólnokształcącego im. Marii Konopnickiej w Lublinie (1979–1983), a następnie studiów magisterskich w zakresie historii na Wydziale Humanistycznym Uniwersytetu Marii Curie-Skłodowskiej w Lublinie (1983–1988) oraz studiów magisterskich w zakresie politologii na tej samej uczelni (1985–1990). W 1996 uzyskał stopień naukowy doktora nauk humanistycznych w zakresie nauki o polityce na podstawie rozprawy pt. "Mniejszości narodowe w myśli politycznej obozu piłsudczykowskiego (1926–1939)". Habilitował się w 2005 także na UMCS w oparciu o pracę zatytułowaną "Myśl polityczna obozu piłsudczykowskiego 1926–1939".
Zawodowo był związany z Uniwersytetem Marii Curie-Skłodowskiej, m.in. jako profesor nadzwyczajny w Zakładzie Teorii Polityki i Metodologii Politologii, a później jako profesor Instytutu Nauk o Polityce i Administracji. Obejmował także stanowiska profesora nadzwyczajnego na Politechnice Rzeszowskiej im. Ignacego Łukasiewicza oraz profesora Uniwersytetu Rzeszowskiego. W 2015 prezydent Andrzej Duda nadał mu tytuł profesora nauk społecznych.
W wyborach parlamentarnych w 2011 bez powodzenia kandydował z 2. pozycji na liście Prawa i Sprawiedliwości w okręgu krośnieńskim. Był członkiem komitetu naukowego II i III Konferencji Smoleńskiej z lat 2013–2014 poświęconej katastrofie samolotu Tu-154 w Smoleńsku z 10 kwietnia 2010. W 2014 został członkiem rady programowej PiS. Należał do sztabu wyborczego kandydata na prezydenta Andrzeja Dudy. W wyborach do Parlamentu Europejskiego w 2014 był liderem listy tej partii w okręgu lubelskim, jednak nie uzyskał mandatu.
W marcu 2016, po uprzednim odwołaniu wszystkich członków komitetu redakcyjnego „Przeglądu Sejmowego”, został redaktorem naczelnym tego czasopisma. Został również doradcą programowym Prawa i Sprawiedliwości.
W 2018 został pełnomocnikiem prezesa Rady Ministrów ds. utworzenia i funkcjonowania Centrum Analiz Strategicznych. W tym samym roku powołany na stanowisko szefa CAS, którym kierował do grudnia 2019.
W listopadzie 2020 objął funkcję przewodniczącego zespołu doradczego ds. rozwoju szkolnictwa wyższego i nauki w Ministerstwie Nauki i Szkolnictwa Wyższego. Zasiadał w gabinecie politycznym ministra edukacji i nauki Przemysława Czarnka.
Pełnił też funkcję przewodniczącego Akademickiego Klubu Obywatelskiego im. Prezydenta Lecha Kaczyńskiego w Lublinie. Był regularnym komentatorem wydarzeń politycznych m.in. w TVP Info.
Był katolikiem. Został pochowany na cmentarzu parafialnym w Tomaszowicach. Pogrzeb miał charakter państwowy, uczestniczyli w nim m.in. premier Mateusz Morawiecki oraz prezes PiS Jarosław Kaczyński.
Odznaczenia.
W 2022 prezydent RP Andrzej Duda odznaczył go Krzyżem Komandorskim z Gwiazdą Orderu Odrodzenia Polski.

</doc>
<doc id="3174741" url="https://pl.wikipedia.org/wiki?curid=3174741" title="Andrzej Skrzypacz">
Andrzej Skrzypacz

Andrzej "Andy" Skrzypacz (ur. 1973) – polski profesor ekonomii, pracujący w USA.
Życiorys.
W 1997 ukończył studia ekonomiczne w Szkole Głównej Handlowej, a trzy lata później uzyskał stopień doktora na University of Rochester. Od 2000 pracuje na stanowisku profesora na Uniwersytecie Stanforda. W latach 2011-2014 był członkiem komitetu redakcyjnego American Economic Review. Fellow of the .

</doc>
<doc id="3174742" url="https://pl.wikipedia.org/wiki?curid=3174742" title="Brosław (ujednoznacznienie)">
Brosław (ujednoznacznienie)

Hasło Brosław (Braslav, Brasław) może oznaczać:

</doc>
<doc id="3174745" url="https://pl.wikipedia.org/wiki?curid=3174745" title="Władimir Suchariew">
Władimir Suchariew

Władimir Gieorgijewicz Suchariew, ros. Владимир Георгиевич Сухарев (ur. 10 lipca 1924 w Gieorgiewce (ob. Kordaj) w Turkiestańskiej ASRR, obecnie w obwodzie żambylskim w Kazachstanie, zm. 30 kwietnia 1997 w Moskwie) – kazachski lekkoatleta (sprinter) startujący w barwach ZSRR, dwukrotny wicemistrz olimpijski i mistrz Europy z 1950.
Jak siedemnastolatek został powołany do Armii Czerwonej i wziął udział w II wojnie światowej, dochodząc do Berlina. Później podjął naukę w Kazachskim Instytucie Kultury Fizycznej. Startując w klubie Dinamo Ałma-Ata był mistrzem Kazachstanu na różnych dystansach sprinterskich w 1946 i 1948. Od 1949 Przebywał w Moskwie startując w tamtejszym Dinamie.
Zwyciężył w sztafecie 4 × 100 metrów na mistrzostwach Europy w 1950 w Brukseli (sztafeta radziecka biegła w składzie: Suchariew, Lew Kalajew, Lewan Sanadze i Nikołaj Karakułow), a w biegu na 100 metrów zdobył brązowy medal. Odpadł w półfinale biegu na 200 metrów.
Na igrzyskach olimpijskich w 1952 w Helsinkach zdobył srebrny medal w sztafecie 4 × 100 metrów (w składzie: Boris Tokariew, Kalajew, Sanadze i Suchariew), zajął 5. miejsce w finale biegu na 100 metrów i odpadł w ćwierćfinale biegu na 200 metrów. Na kolejnych igrzyskach olimpijskich w 1956 w Melbourne startował tylko w sztafecie 4 × 100 metrów, która ponownie zdobyła wicemistrzostwo (w składzie: Łeonid Barteniew, Tokariew, Jurij Konowałow i Suchariew).
Odnosił również sukcesy w sporcie akademickim. Zwyciężył w biegach na 100 metrów i na 200 metrów na Akademickich Mistrzostwach Świata (UIE) w 1951 w Berlinie, a także zdobył brązowy medal na 100 metrów na Akademickich Mistrzostwach Świata (UIE) w 1953 w Bukareszcie.
Był mistrzem ZSRR w biegu na 100 metrów w latach 1950–1953, w biegu na 200 metrów w latach 1950–1952 i w sztafecie 4 × 100 metrów w 1949 i 1956, wicemistrzem w biegach na 100 metrów i na 200 metrów w 1949 oraz w sztafecie 4 × 100 metrów w 1955, a także brązowym medalistą w biegu na 100 metrów w 1955 i 1956 oraz w biegu na 200 metrów w 1948, 1953 i 1956.
Był rekordzistą ZSRR w biegu na 100 metrów z czasem 10,3 s (23 września 1951 w Bukareszcie), dwukrotnym w biegu na 200 metrów do wyniku 21,2 s (15 lipca 1951 w Moskwie) i czterokrotnym w sztafecie 4 × 100 metrów do wyniku 39,8 s (1 grudnia 1956 w Melbourne).
Był odznaczony Orderem Czerwonego Sztandaru Pracy. Zmarł w Moskwie, pochowany na Cmentarzu Trojekurowskim.

</doc>
<doc id="3174747" url="https://pl.wikipedia.org/wiki?curid=3174747" title="Klejnot wolnego sumienia">
Klejnot wolnego sumienia

Klejnot wolnego sumienia – polski film historyczny w reżyserii Grzegorza Królikiewcza.

</doc>
<doc id="3174748" url="https://pl.wikipedia.org/wiki?curid=3174748" title="Markiza de Pompadour (film)">
Markiza de Pompadour (film)

Markiza de Pompadour – polski krótkometrażowy film komediowy, należący do cyklu "Perły i dukaty".
Fabuła.
Krystyna, córka kierownika wytwórni mebli stylowych "Markiza de Pompadour", w specyficzny sposób wspomaga działalność ojca. Rozkochuje w sobie mężczyzn, a kiedy się jej oświadczają, namawia do kupna mebli rzekomo do wspólnego mieszkania. Gdy to następuje - zrywa z narzeczonym, zostawiając go ze złamanym sercem i meblami. Potem szuka następnego - i historia się powtarza.

</doc>
<doc id="3174751" url="https://pl.wikipedia.org/wiki?curid=3174751" title="Mesocinetidae">
Mesocinetidae

Mesocinetidae – wymarła rodzina chrząszczy z podrzędu wielożernych, serii (infrarzędu) Elateriformia i nadrodziny Scirtoidea.
Taksonomia.
Rodzina wprowadzona została w 2010 roku przez A. G. Kirejczuka i A. G. Ponomarenkę wraz z opisaniem przez nich czterech nowych rodzajów i ośmiu nowych gatunków do niej należących. Wszystkie okazy tych nowych gatunków i rodzajów pochodziły z górnej jury i odkryte zostały na stanowisku Shar-Teg w ajmaku gobijsko-ałtajskim w południowo-zachodniej Mongolii, jednak kreatorzy rodziny zaliczyli też do niej jako rodzaj typowy "Mesocinetus", opisany w 1986 roku przez Ponomarenkę z utworów dolnej kredy zachodniej Mongolii.
Opis.
Ciało umiarkowanie małe, o oskórku z drobną, rozlaną punktacją i gładką mikrorzeźbą. Grzbietowa część ciała z gęstym i prawie jednolitym owłosieniem. Czułki jedenastoczłonowe, bez wyraźnej buławki, osadzone na przednim brzegu oczu. Przedpiersie bardzo krótkie z szeroko otwartymi panewkami biodrowymi. Biodra przednie nieco ukośne, środkowe bardzo duże i owalnie prawie trójkątne, a tylne poprzeczne lub ukośne. Epipleury umiarkowanie szerokie. Krętarze umiarkowanie duże. Golenie z długimi odseparowanymi szczecinkami, szczególnie na zewnętrznej krawędzi, wyposażone w dobrze rozwinięte kolce. Stopy pięcioczłonowe.
Systematyka.
Opisano pięć wymarłych rodzajów z tej rodziny:
Występowanie.
Górna jura południowo-zachodniej Mongolii oraz Karatau w Kazachstanie, dolna kreda zachodniej Mongolii, rejonu Czity i Baissa, pogranicze jury i kredy w stanowiskach Khutel-Khara oraz Liaoning w Chinach.

</doc>
<doc id="3174755" url="https://pl.wikipedia.org/wiki?curid=3174755" title="Goran Vojnovič">
Goran Vojnovič



</doc>
<doc id="3174760" url="https://pl.wikipedia.org/wiki?curid=3174760" title="Stanisław Kostka Ortyński">
Stanisław Kostka Ortyński

Stanisław Kostka Ortyński herbu Łabędź (ur. ok. 1708, zm. 1779 w Brahiłowie) – podczaszy zwinogrodzki w 1758 roku, sędzia pograniczny i konsyliarz województwa bracławskiego w konfederacji barskiej w 1768 roku.
Życiorys.
Był pułkownikiem Kozaków humańskich, komendantem policji nadwornej Franciszka Salezego Potockiego, w 1746 został cześnikiem zwinogrodzkim, bronił Humania przed najazdami Kozaków i wyprawiał się w odwecie na Sicz - 1745, 1749 i 1757. Był komisarzem dóbr brahiłowskich, połączył Brahiłów i Humań traktem (160 km), zakładając wzdłuż traktu osady wiejskie. 28 kwietnia król August III mianował go mianował go sędzią pogranicznym województwa bracławskiego powierzając mu sprawy cywilne i majątkowe. W 1764 podpisał elekcję Stanisława Augusta Poniatowskiego w imieniu województwa kijowskiego. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła wrogiego realizacji rosyjskich planów na sejmie 1767 roku, poseł województwa bracławskiego na sejm 1767 roku. Na sejmie tym uzyskał rozszerzenie swoich uprawnień sędziowskich o sprawy kryminalne. 
Jako regimentarz chorągwi koronnych i oddziałów szlachty ukraińskiej (wystawionych własnym sumptem) wziął udział w konferdracji barskiej. Spiesząc na odsiecz oblężonym w Berdyczowie poniósł klęskę i ranny został wzięty do niewoli pod Koziatynem. Odmówił współpracy, więziony w Połonnym wywieziony został do Tobolska. Mimo amnestii dla konfederatów zwolniono go dopiero po osobistym wstawiennictwie króla. Powrócił na przełomie 1773 i 1774 roku. W 1774 wydał zbiór modlitw "Droga ubita do nieba przy rozpatrywaniu męki Jezusowej" oraz "Gościniec prosty do nieba życiem Syna Bożego utorowany" ojca Franciszka Dzielowskiego w obu pozycjach zamieścił swoje przemyślenia, rozważania i dzieje swojej niewoli. W Brahiłowie w ogrodzie trynitarzy ufundował stacje drogi krzyżowej. W czasie sejmu rozbiorowego został wybrany do trzech komisji mających rozsądzać sprawy sporne i majątkowe na Ukrainie. O jego życiu prywatnym wiadomo niewiele ożenił się z Katarzyną Wronowską, a jego córka Teresa była żoną Antoniego Wieczfińskiego (zm. 1803) podsędka kijowskiego. Ortyński pochowany został u trynitarzy w Brahiłowie.

</doc>
<doc id="3174765" url="https://pl.wikipedia.org/wiki?curid=3174765" title="Kranjska čbelica">
Kranjska čbelica

Kranjska čbelica (pol. "Krańska Pszczółka") – pierwszy słoweński almanach poetycki, przeznaczony dla inteligencji. Pierwszy zeszyt został wydany 30 kwietnia 1830 roku, natomiast ostatni w 1848 roku. Redaktorem naczelnym almanachu był Miha Kastelic. Autorami artykułów, publikowanych na łamach pisma byli również France Prešeren, Matija Čop oraz Andrej Smole.
Reżim polityczny w Cesarstwie Austriackim nie dopuszczał aktywności ruchów nacjonalistycznych. Był natomiast bardziej tolerancyjny w stosunku do inicjatyw kulturalnych. W takiej sytuacji pojawił się pomysł zebrania tekstów słoweńskich w jeden zbiór (almanach), który byłby przeznaczony dla inteligencji. Pierwszą taką próbą było czasopismo naukowe "Slavinja", które jednak zostało odrzucone przez cenzurę. Więcej szczęścia mieli twórcy almanachu "Kranjska čbelica", gdyż według cenzury poezja wydawała się mniej niebezpieczna niż czasopisma naukowe. Dlatego też pierwsze cztery zeszyty pisma nie miały większych problemów z cenzurą.
Zeszyty.
Pierwszy zeszyt (1830).
Większość materiałów opublikowanych w pierwszym zeszycie przedstawili France Prešeren, Jakob Župan, Jurij Kosmać i Miha Kastelic. W tomie znalazły się również cztery utwory Ignacego Halzapfla oraz utwory narodowe ze zbiorów wierszy Andreja Smole. Patronatem pierwszego wydania został iliryjski gubernator, baron Jožef Schimdburg. To właśnie jemu został poświęcony pierwszy zeszyt.
Podczas spotkania 14 stycznia 1830 roku zdecydowano, że pierwszy egzemplarz należy wysłać do gmachu cenzury. 21 stycznia 1830 roku Matija Čop wysłał pismo do cenzora Jerneja Kopitara. Pierwszy zeszyt wydrukowany został w nakładzie 600 egzemplarzy i wzbudził zainteresowanie wśród lokalnej inteligencji. Pierwszy zeszyt został wydrukowany w tzw. "bohoričicy".
Drugi zeszyt (1831).
Po sukcesie pierwszego zeszytu do almanachu "Kranjska čbelica" dołączyli również Jurij Grabner, Jožef Evgen Kovačič i Janez Cigler. Drugi zeszyt wydrukowany został 31 maja 1831 roku w nakładzie 600 egzemplarzy. W tomie opublikowany został m.in. wiersz Valentina Vodnika pt. "Moj spomenik".
Trzeci zeszyt (1832).
Na cenzora dnia 14 stycznia 1832 roku wyznaczony został Matija Čop. W tym zeszycie cenzura przekreślała niektóre utwory, przede wszystkim nadto żartobliwe utwory Prešerena (np. "Apel in čevljar"). Po konsultacji z Kastelicem oraz Čopem, Prešeren zdecydował, że sonet i kilka innych wierszy nie zostanie opublikowanych w almanachu "Kranjska čbelica". Trzeci zeszyt zawierał wiersze Prešerena, Kastelca, utwory ludowe ze zbioru Andreja Smole i wiersze Františka Ladislava Čelakovskiego. Katestelic chciał również wprowadzić nowe reformy ortograficzne, które po sprzeciwie Prešerena się nie pojawiły. 12 kwietnia 1832 roku opublikowany został trzeci zeszyt w nakładzie 600 egzemplarzy.
Czwarty zeszyt (1833).
Kilku autorów opuściło czasopismo "Kranjska čbelica", byli to: Blaž Potočnik, Jurij Grabner, Ignacy Holzapfel i Janez Cigler. Przede wszystkim ze względu na żartobliwe (szydzące) wiersze Prešerena oraz spory z redaktorem naczelnym. Jeszcze przed publikacją czwartego zeszytu, "Kranjska čebelica" zyskała uznanie za granicą. Pochwała czasopisma, która została napisana przez Čelakovskiego, ukazała się w czeskim czasopiśmie. Później Matija Čop pochwałę uzupełnił swoimi komentarzami oraz przetłumaczył na język niemiecki, a następnie opublikował w czasopiśmie „Illyrisches Blatt”.
Czwarty zeszyt został wysłany 16 kwietnia do cenzora Kopitara. Cenzura niektóre utwory usunęła, choć Kopitar zastąpił je innymi. Czwarty zeszyt wydany został w nakładzie 1000 egzemplarzy.
Piąty zeszyt (1848).
Publikacja piątego zeszytu miała duże opóźnienie ze względu na nagłą śmierć Matii Čopa, który utonął w Sawie 6 lipca w 1835 roku. Wydarzenie to przyczyniło się również do pogorszenia relacji między Prešerenem a Kastelicem. Publikacje wstrzymywały również osobiste powody Kastelica. Dopiero 23 grudnia 1848 roku został opublikowany piąty i ostatni zeszyt, w nakładzie 1000 egzemplarzy.
Znaczenie almanachu "Kranjska čbelica".
"Kranjska čbelica" przysłużyła się w znacznym stopniu dla popularyzacji języka słoweńskiego wśród inteligencji. Wcześniej w użytku był język niemiecki. Po publikacji ostatniego zeszytu w Słowenii pojawiło się kilka nowych czasopism, np. "Poezije" czy "Novice", tak że kolejne publikacje almanachu nie były potrzebne.

</doc>
<doc id="3174768" url="https://pl.wikipedia.org/wiki?curid=3174768" title="Referendum w gminie Zielona Góra w 2014 roku">
Referendum w gminie Zielona Góra w 2014 roku

Referendum w gminie Zielona Góra - referendum lokalne, które odbyło się w gminie Zielona Góra 18 maja 2014 roku; w sprawie połączenia gminy Zielona Góra z miastem Zielona Góra. Referendum zostało przeprowadzone na wniosek mieszkańców. 6 maja Rada Miasta Zielonej Góry uchwaliła deklarację i kontrakt w sprawie połączenia, zawierający m.in. utrzymanie szkół czy wsparcie finansowe sołectw. W referendum wzięło udział 17 wsi podzielonych na 8 obwodów. Dzięki połączeniu gminy z miastem Zielona Góra zwiększyła swoją powierzchnię z 58 km² do 278 km², a liczba mieszkańców wzrosła do 130 tys. Do połączenia doszło 1 stycznia 2015.
Czy jest Pan/Pani za połączeniem dwóch jednostek samorządu terytorialnego – Gminy Zielona Góra i Miasta Zielona Góra – na prawach powiatu, w wyniku czego powstanie jedna jednostka samorządu terytorialnego – Miasto Zielona Góra – na prawach powiatu, obejmujące swym zasięgiem granice administracyjne obu połączonych jednostek samorządu terytorialnego.

</doc>
<doc id="3174777" url="https://pl.wikipedia.org/wiki?curid=3174777" title="Acadia National Park">
Acadia National Park



</doc>
<doc id="3174779" url="https://pl.wikipedia.org/wiki?curid=3174779" title="King George V Park">
King George V Park

King George V Park – stadion piłkarski w St. John’s, w prowincji Nowa Fundlandia i Labrador, w Kanadzie. Został otwarty w 1925 roku. Może pomieścić 10 000 widzów. Na obiekcie odbywały się spotkania piłkarskiej reprezentacji Kanady. Najbardziej zapamiętanym spotkaniem kadry narodowej Kanady rozegranym na tym stadionie jest mecz z 14 września 1985 roku, w którym Kanada pokonała Honduras 2:1, zapewniając sobie triumf w Mistrzostwach CONCACAF i jednocześnie pierwszy w historii awans do Mistrzostw Świata. Stadion był także jedną z aren Mistrzostw Świata U-16 1987.

</doc>
<doc id="3174782" url="https://pl.wikipedia.org/wiki?curid=3174782" title="Memoriał Gieorgija Agzamowa">
Memoriał Gieorgija Agzamowa

Memoriał Gieorgija Agzamowa – rozgrywany od 2007 r. w Taszkencie międzynarodowy turniej szachowy poświęcony pamięci pierwszego uzbeckiego arcymistrza Gieorgija Agzamowa, który zginął śmiercią tragiczną w 1986 roku.

</doc>
<doc id="3174786" url="https://pl.wikipedia.org/wiki?curid=3174786" title="Radzieccy dysydenci">
Radzieccy dysydenci

Radzieccy dysydenci – określenie obywateli Związku Radzieckiego niezgadzających się z polityką Partii Komunistycznej ZSRR i jawnie ją krytykujących, m.in. w związku z łamaniem praw człowieka. Ruch zyskał na znaczeniu od lat 50. XX w., gdy prace niektórych dysydentów zostały opublikowane na Zachodzie.
Do najbardziej znanych dysydentów należeli m.in. Aleksandr Sołżenicyn, Andriej Sacharow, Władimir Bukowski, Wiktor Krasin.
Utwory dysydentów bywały publikowane nielegalnie jako tzw. samizdaty.

</doc>
<doc id="3174790" url="https://pl.wikipedia.org/wiki?curid=3174790" title="Strniša Gregor">
Strniša Gregor



</doc>
<doc id="3174791" url="https://pl.wikipedia.org/wiki?curid=3174791" title="Bryce Canyon National Park">
Bryce Canyon National Park



</doc>
<doc id="3174792" url="https://pl.wikipedia.org/wiki?curid=3174792" title="Próba heparowa">
Próba heparowa



</doc>
<doc id="3174794" url="https://pl.wikipedia.org/wiki?curid=3174794" title="Daniel Faszczewski">
Daniel Faszczewski

Daniel Faszczewski herbu Prus II – miecznik owrucki w 1768 roku, rotmistrz powiatu zwinogrodzkiego w konfederacji barskiej w 1768 roku.

</doc>
<doc id="3174796" url="https://pl.wikipedia.org/wiki?curid=3174796" title="Autódromo Aldea Romana de Bahía Blanca">
Autódromo Aldea Romana de Bahía Blanca

Autódromo Aldea Romana de Bahía Blanca – argentyński tor wyścigowy, położony niedaleko miejscowości Bahía Blanca, w prowincji Buenos Aires. 
Jest jednym z najważniejszych miejsc związanych ze sportami motorowymi w południowej części Argentyny.
Historia.
Budowa Autódromo Aldea Romana de Bahía Blanca rozpoczęła się w 1972 roku. W pierwszej wersji, tor miał dwie możliwości długości: 2020 m i 3329 m. Rozgrywano na nim wyścigi na poziomie zarówno regionalnym, jak i krajowym. 
Po przebudowie, która obejmowała remont toru (szerokość dróg zwiększono do 16 m), wieży kontrolnej, części medycznej, pit-lane, istnieje trzy możliwości tras wyścigowych. 
Ostatni wyścig na tym torze miał miejsce w 2011 roku i był to jeden z wyścigów serii Turismo Carretera w sezonie 2011. Później podjęto decyzję o kolejnym remoncie i przebudowie, która aktualnie utknęła w martwym punkcie z powodu kwestii finansowych.

</doc>
<doc id="3174797" url="https://pl.wikipedia.org/wiki?curid=3174797" title="Cheonan Baekseok Stadium">
Cheonan Baekseok Stadium

Cheonan Baekseok Stadium – wielofunkcyjny stadion w Cheonan, w Korei Południowej. Został otwarty w 2001 roku. Może pomieścić 32 000 widzów. Stadion był jedną z aren piłkarskich Mistrzostw Świata U-17 2007.

</doc>
<doc id="3174799" url="https://pl.wikipedia.org/wiki?curid=3174799" title="Liga Światowa w Piłce Siatkowej Mężczyzn 2014 (składy)">
Liga Światowa w Piłce Siatkowej Mężczyzn 2014 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Lidze Światowej 2014.
Argentyna.
Trener: Julio VelascoAsystent: Julián Alvares
Australia.
Trener: Jon UriarteAsystent: Daniel Ilott
Belgia.
Trener: Dominique BaeyensAsystent: Kris Tanghe
Brazylia.
Trener: Bernardo RezendeAsystent: Roberley Leonaldo
Bułgaria.
Trener: Camillo PlaciAsystent: Dario Simoni
Chiny.
Trener: Zhou Jian’anAsystent: Liqun Yang
Czechy.
Trener: Zdeněk ŠmejkalAsystent: Jindřich Licek
Finlandia.
Trener: Tuomas SammelvuoAsystent: Nicola Giolito
Francja.
Trener: Laurent TillieAsystent: Arnaud Josserand
Hiszpania.
Trener: Fernando MuñozAsystent: Carlos Carreño
Holandia.
Trener: Edwin Benne Asystent: Arnold van Ree
Iran.
Trener: Slobodan KovačAsystent: Hossein Madani Gh.
Japonia.
Trener: Masashi NambuAsystent: Koichiro Shimbo
Kanada.
Trener: Glenn HoagAsystent: Vincent Pichette
Korea Południowa.
Trener: Park Ki-wonAsystent: Kim Kyoung-hoon
Kuba.
Trener: Rodolfo Luis Sanchez SanchezAsystent: Victor Andres Garcia Campos
Meksyk.
Trener: Sergio HernandezAsystent: Ivan Contreras
Niemcy.
Trener: Vital HeynenAsystent: Stefan Hübner
Polska.
Trener: Stéphane AntigaAsystent: Philippe Blain
Portoryko.
Trener: David AlemanAsystent: Esai Velez
Portugalia.
Trener: Hugo SilvaAsystent: Carlos Plata
Rosja.
Trener: Andriej WoronkowAsystent: Sergio Busato
Serbia.
Trener: Igor KolakovićAsystent: Strahinja Kozić
Słowacja.
Trener: Flavio GulinelliAsystent: Marek Kardoš
Stany Zjednoczone.
Trener: John SperawAsystent: Matt Fuerbringer
Tunezja.
Trener: Fethi MkaouarAsystent: Riadh Hedhili
Turcja.
Trener: Emanuele ZaniniAsystent: Alper Hamurcu
Włochy.
Trener: Mauro BerrutoAsystent: Andrea Brogioni

</doc>
<doc id="3174802" url="https://pl.wikipedia.org/wiki?curid=3174802" title="Changwon Football Center Stadium">
Changwon Football Center Stadium

Changwon Football Center Stadium – stadion piłkarski w Changwon, w Korei Południowej. Jego budowa rozpoczęła się 27 marca 2007 roku, a otwarcie nastąpiło 1 grudnia 2009 roku. Obiekt może pomieścić 15 116 widzów. Swoje spotkania rozgrywają na nim piłkarze klubów Gyeongnam FC i Changwon City Government FC.

</doc>
<doc id="3174804" url="https://pl.wikipedia.org/wiki?curid=3174804" title="Changwon Football Center">
Changwon Football Center



</doc>
<doc id="3174806" url="https://pl.wikipedia.org/wiki?curid=3174806" title="Dworzec autobusowy Śródka">
Dworzec autobusowy Śródka

Dworzec autobusowy Śródka – zlokalizowany przy rondzie Śródka w Poznaniu węzeł przesiadkowy miejskiej i podmiejskiej komunikacji autobusowej.
Historia.
Miasto Poznań wynegocjowało z koncernem Esso, że dworzec autobusowy zostanie wybudowany wraz ze stacją paliw, z funduszy tej firmy. Budynek dworca, zadaszone perony oraz stacja paliw zostały ukończone w 1993 roku i oddane do użytku 20 kwietnia.
Dane adresowe.
ul. Jana Pawła II 4,60-995 Poznań
Linie autobusowe.
Poza wymienionymi poniżej liniami, swoje przystanki przelotowe na dworcu posiadają również linie nocne nr: 213, 223, 227, 231.
&lt;br&gt;
Na dworcu tym rozpoczynają także swój bieg linie obsługiwane przez ZGK Swarzędz: 400, 401, 405, 406, 407, 412.

</doc>
<doc id="3174811" url="https://pl.wikipedia.org/wiki?curid=3174811" title="Changwon Civic Stadium">
Changwon Civic Stadium

Changwon Civic Stadium – wielofunkcyjny stadion w Changwon, w Korei Południowej. Jego budowa rozpoczęła się 8 grudnia 1989 roku, a otwarcia dokonano w dniach 19 i 20 marca 1993 roku. 
Pojemność obiektu wynosi 27 085 widzów. W przeszłości na stadionie swoje spotkania rozgrywały kluby Gyeongnam FC i Changwon FC. Stadion był także jedną z aren turnieju piłkarskiego na Igrzyskach Azjatyckich 2002 oraz Mistrzostw Świata U-17 2007.

</doc>
<doc id="3174812" url="https://pl.wikipedia.org/wiki?curid=3174812" title="Changwon Civil Stadium">
Changwon Civil Stadium



</doc>
<doc id="3174814" url="https://pl.wikipedia.org/wiki?curid=3174814" title="Tom Clancy’s The Division">
Tom Clancy’s The Division

Tom Clancy’s The Division – strzelanka trzecioosobowa stworzona przez studio Ubisoft Massive i wydana przez Ubisoft na platformy PC, PlayStation 4 i Xbox One. Premiera odbyła się 8 marca 2016. Tłem fabularnym gry jest epidemia, na którą zapadają mieszkańcy Stanów Zjednoczonych. Gracz wciela się w agenta grupy zwanej „The Division”, której celem jest opanowanie paniki jaka wybuchła w Nowym Jorku.

</doc>
<doc id="3174820" url="https://pl.wikipedia.org/wiki?curid=3174820" title="Carlos Gruezo">
Carlos Gruezo

Carlos Armando Gruezo Arboleda (ur. 19 kwietnia 1995 w Santo Domingo) – piłkarz ekwadorski grający na pozycji defensywnego pomocnika. Od 2023 roku jest zawodnikiem amerykańskiego klubu San Jose Earthquakes.
Kariera klubowa.
Swoją karierę piłkarską Gruezo rozpoczął w klubie Unión Deportiva Juvenil. Następnie trenował w juniorach takich klubów jak: LDU Quito, Defensor Sporting i Independiente. W 2011 roku stał się członkiem pierwszego zespołu Independiente. 11 września 2011 zadebiutował w ekwadorskiej Serie A w wygranym 3:0 domowym meczu z CD Olmedo.
W 2012 roku Gruezo przeszedł do Barcelony. Swój debiut w niej zaliczył 5 lutego 2012 w zwycięskim 3:1 domowym meczu z Deportivo Cuenca. W zespole Barcelony był podstawowym zawodnikiem. W sezonie 2012 wywalczył z nią tytuł mistrza Ekwadoru.
W styczniu 2014 roku Gruezo podpisał kontrakt z VfB Stuttgart. W niemieckiej Bundeslidze zadebiutował 26 marca 2014 w przegranym 0:2 wyjazdowym spotkaniu z 1. FC Nürnberg. W 69. minucie tego meczu zmienił Gotoku Sakaia.
Kariera reprezentacyjna.
Gruezo grał w młodzieżowych reprezentacjach Ekwadoru. W dorosłej reprezentacji Ekwadoru zadebiutował 17 maja 2014 w zremisowanym 1:1 towarzyskim meczu z Holandią, rozegranym w Amsterdamie. W 61. minucie tego meczu zmienił Christiana Noboę.

</doc>
<doc id="3174821" url="https://pl.wikipedia.org/wiki?curid=3174821" title="Carlos Armando Gruezo Arboleda">
Carlos Armando Gruezo Arboleda



</doc>
<doc id="3174822" url="https://pl.wikipedia.org/wiki?curid=3174822" title="Girolamo Lombardo">
Girolamo Lombardo

Girolamo Lombardo (ur. 1506 w Ferrarze, zm. 1590 w Recanati) – włoski rzeźbiarz i giser, działający głównie na terenie regionu Marche.
Życiorys.
Był synem architekta Antonia Lombardo, jego bracia Aurelio i Lodovico także byli rzeźbiarzami. Początkowo kształcił się pod okiem swojego ojca w Ferrarze, a następnie przybył do Wenecji, gdzie pracował w warsztacie Jacopa Sansovina. W 1543 roku udokumentowano po raz pierwszy jego obecność w Loreto, gdzie działał wspólnie z braćmi.
Około 1553 roku zamieszkał w Recanati, gdzie założył własną gisernię, wokół której skupiło się wielu miejscowych artystów. W ramach jego szkoły działali: Tiburzio Vergelli, Antonio Calcagni, Sebastiano Sebastiani, Tarquinio Jacometti, Pier Paolo Jacometti oraz Giambattista Vitali.

</doc>
<doc id="3174824" url="https://pl.wikipedia.org/wiki?curid=3174824" title="Kościół Nawiedzenia Najświętszej Maryi Panny w Warszawie">
Kościół Nawiedzenia Najświętszej Maryi Panny w Warszawie



</doc>
<doc id="3174826" url="https://pl.wikipedia.org/wiki?curid=3174826" title="Laurisilva">
Laurisilva



</doc>
<doc id="3174829" url="https://pl.wikipedia.org/wiki?curid=3174829" title="Idealne matki">
Idealne matki

Idealne matki (tytuł oryg. "Adore") − australijsko-francuski dramat filmowy z 2013 roku, napisany i wyreżyserowany przez Anne Fontaine, z Naomi Watts i Robin Wright obsadzonymi w rolach głównych. Premiera filmu odbyła się w styczniu 2013 podczas Sundance Film Festival. Projekt oparty jest na powieści "The Grandmothers: Four Short Novels" autorstwa Doris Lessing.
Fabuła.
Dwie matki, Lil i Roz znają się od czasów dzieciństwa. Są sąsiadkami i mieszkają nad brzegiem oceanu. Lil od jakiegoś czasu jest wdową, natomiast Roz jest sama, ponieważ jej mąż wyjechał do Sydney, do pracy w Uniwersytecie. Obie mają nastoletnich synów. Chłopcy są ideałami dziewczyńskich wyobrażeń o perfekcyjnych partnerach. Są atrakcyjni, mają idealnie zbudowane i opalone ciało, za sprawą dziesiątek godzin spędzonych na surfowaniu i opalaniu na plaży. Sprawy zaczynają się komplikować, gdy jeden z synów całuje przyjaciółkę swojej matki. 

</doc>
<doc id="3174830" url="https://pl.wikipedia.org/wiki?curid=3174830" title="Partia Węgierskiej Koalicji">
Partia Węgierskiej Koalicji



</doc>
<doc id="3174832" url="https://pl.wikipedia.org/wiki?curid=3174832" title="Gem (Kansas)">
Gem (Kansas)

Gem – miasto w Stanach Zjednoczonych, w stanie Kansas, w hrabstwie Thomas.

</doc>
<doc id="3174833" url="https://pl.wikipedia.org/wiki?curid=3174833" title="HuczuHucz">
HuczuHucz

HuczuHucz właściwie Leszek Szwed (ur. 14 września 1990 w Gdyni) – polski raper. Członek formacji Koty Katz, prowadzi także solową działalność artystyczną.
Muzyk zadebiutował w 2008 roku nielegalem pt. "Zabili mi DJ'a". Kolejne nagrania HuczuHucz wydał dwa lata później na nielegalu pt. "Haust". Na płycie znalezło się jedenaście piosenek. W jednej z nich – „Nie masz mnie” gościnnie wystąpiła Iza Lach – piosenkarka, w latach późniejszych znana ze współpracy z amerykańskim raperem Snoop Doggiem. 6 grudnia 2011 roku nakładem oficyny High Time ukazał się trzeci nielegal HuczuHucza pt. "Po tej stronie raju". W ramach promocji do pochodzących z płyty piosenek „Krzyk” i „Oszuści” zostały zrealizowane teledyski. Wydawnictwo zostało wyprodukowane m.in. przez Nowika, PTK, Gzbka, DJ-a Chrome, Marsana oraz Exigera. Natomiast wśród gości na albumie znaleźli się m.in. Te-Tris, Spec, Raca oraz Rover.
19 maja 2014 roku ukazał się pierwszy, dostępny w powszechnej sprzedaży album rapera zatytułowany "Gdzie wasze ciała porzucone". Wydawnictwo promowane teledyskami do utworów „VHS / Jak nie teraz, to kiedy?” i „Pauza” ukazało się nakładem wytwórni muzycznej Prosto. Wśród gości na płycie znaleźli się m.in. Justyna Kuśmierczyk, Joanna Rybka, Marcin Kiraga, Gedz oraz W.E.N.A. Natomiast produkcji nagrań podjęli się BobAir, Odme, PawBeats oraz 2sty. Płyta zadebiutowała na 26. miejscu najpopularniejszych płyt w Polsce (OLiS).

</doc>
<doc id="3174834" url="https://pl.wikipedia.org/wiki?curid=3174834" title="Cambria (Nowy Jork)">
Cambria (Nowy Jork)

Cambria – miasto w Stanach Zjednoczonych, w stanie Nowy Jork, w hrabstwie Niagara.

</doc>
<doc id="3174838" url="https://pl.wikipedia.org/wiki?curid=3174838" title="Beebe">
Beebe

Beebe – miasto w Stanach Zjednoczonych, w stanie Arkansas, w hrabstwie White. Nazwane na cześć biznesmena i polityka Roswella Beebe.

</doc>
<doc id="3174841" url="https://pl.wikipedia.org/wiki?curid=3174841" title="Hrabstwo Lincoln (Minnesota)">
Hrabstwo Lincoln (Minnesota)

Hrabstwo Lincoln ze stolicą w Ivanhoe znajduje się w południowej części stanu Minnesota, USA. Według danych z roku 2010 zamieszkuje je 5896 mieszkańców. Hrabstwo powstało w 1873 roku, uzyskując samodzielność jako wyodrębniona część hrabstwa Lyon.
Warunki naturalne.
Hrabstwo Lincoln zajmuje obszar 1420 km² (548,44 mi²), z czego 1391 km² (537,03 mi²) to lądy, a 29 km² (11,41 mi²) wody. Graniczy z 5 innymi hrabstwami:
Demografia.
Według spisu z 2000 roku hrabstwo Lincoln zamieszkuje 6429 osób, które tworzą 2653 gospodarstw domowych oraz 1785 rodzin. Gęstość zaludnienia wynosi 5 osób/km². Na terenie hrabstwa znajduje się 3043 budynków mieszkalnych o częstości występowania wynoszącej 2 budynki/km². Hrabstwo zamieszkuje 98,82% ludności białej, 0,05% ludności czarnej, 0,28% rdzennych mieszkańców Ameryki, 0,2% Azjatów, 0,42% ludności innej rasy oraz 0,86% ludności wywodzącej się z dwóch lub więcej ras, 0,86% ludności to Hiszpanie, Latynosi lub inni. Pochodzenia niemieckiego jest 36,1% mieszkańców, 25% angielskiego, 17,5% norweskiego, 10,9% polskiego, a 10,5% duńskiego.
W hrabstwie znajduje się 2653 gospodarstw domowych, w których 27% stanowią dzieci poniżej 18. roku życia mieszkający z rodzicami, 59,7% małżeństwa mieszkające wspólnie, 4,6% stanowią samotne matki oraz 32,7% to osoby nie posiadające rodziny. 30,5% wszystkich gospodarstw domowych składa się z jednej osoby oraz 16,8% żyję samotnie i jest powyżej 65. roku życia. Średnia wielkość gospodarstwa domowego wynosi 2,35 osoby, a rodziny 2,93 osoby.
Przedział wiekowy populacji hrabstwa kształtuje się następująco: 23,7% osób poniżej 18. roku życia, 6,1% pomiędzy 18. a 24. rokiem życia, 23% pomiędzy 25. a 44. rokiem życia, 22,7% pomiędzy 45. a 64. rokiem życia oraz 24,5% osób powyżej 65. roku życia. Średni wiek populacji wynosi 43 lata. Na każde 100 kobiet przypada 97,3 mężczyzn. Na każde 100 kobiet powyżej 18. roku życia przypada 94,8 mężczyzn.
Średni dochód dla gospodarstwa domowego wynosi 31607 dolarów, a średni dochód dla rodziny wynosi 38605 dolarów. Mężczyźni osiągają średni dochód w wysokości 26494 dolarów, a kobiety 20083 dolarów. Średni dochód na osobę w hrabstwie wynosi 16009 dolarów. Około 7% rodzin oraz 9,7% ludności żyje poniżej minimum socjalnego, z tego 9,6% poniżej 18 roku życia oraz 15% powyżej 65. roku życia.

</doc>
<doc id="3174853" url="https://pl.wikipedia.org/wiki?curid=3174853" title="Muzeum Martyrologii w Bielsku Podlaskim">
Muzeum Martyrologii w Bielsku Podlaskim

Muzeum Martyrologii w Bielsku Podlaskim – muzeum z siedzibą w Bielsku Podlaskim. Placówka działa w budynku Zespołu Szkół nr 4 im. Ziemi Podlaskiej.
Muzeum powstało w 1969 roku z inicjatywy władz miasta i dyrekcji ówczesnego Technikum Rachunkowości Rolnej, przy wsparciu Związku Bojowników o Wolność i Demokrację oraz Wojewódzkiego Obywatelskiego Komitetu Ochrony Pomników Walki i Męczeństwa. Wystrój sal oraz eksponaty zostały przygotowane i dostarczone przez Muzeum Wojska w Białymstoku. Mieści się ono w pomieszczeniach, w których w latach 1941-1944 mieściła się siedziba miejscowego Gestapo oraz więzienie śledcze.
Muzealna ekspozycja mieści się w trzech pomieszczeniach: celi głównej, celi pojedynczej oraz korytarza. W celi głównej oraz korytarzu umiejscowiono wystawę, ukazującą organizację hitlerowskiegp aparatu terroru na tych ziemiach oraz pamięć po więźniach-członkach ruchu oporu. W ramach ekspozycji zobaczyć można narzędzia tortur oraz wykonaną przez więźniów flagę polską. Natomiast cela pojedynka została zrekonstruowana i wyposażona w typowe sprzęty (m.in. pryczę i taboret).
Zwiedzanie muzeum jest możliwie po uprzednim uzgodnieniu.

</doc>
<doc id="3174854" url="https://pl.wikipedia.org/wiki?curid=3174854" title="Parafia Nawiedzenia Najświętszej Maryi Panny w Warszawie">
Parafia Nawiedzenia Najświętszej Maryi Panny w Warszawie



</doc>
<doc id="3174857" url="https://pl.wikipedia.org/wiki?curid=3174857" title="Markiza de Pompadour">
Markiza de Pompadour



</doc>
<doc id="3174863" url="https://pl.wikipedia.org/wiki?curid=3174863" title="Manniella">
Manniella

Manniella Rchb. f. – rodzaj rośliny z rodziny storczykowatych ("Orchidaceae" Juss.). Obejmuje 2 gatunki. Występuje ednemicznie w Afryce tropikalnej.
Etymologia.
Nazwa tego rodzaju została nadana na cześć Gustava Manna (1836–1916), ogrodnika i kolekcjonera roślin, członka Kew Gardens, uczestnika ekspedycji w Afryce Zachodniej w latach 1859–1862 oraz Indiach w latach 1863–1891.
Rozmieszczenie geograficzne.
Rośnie naturalnie w Afryce tropikalnej. Rozprzestrzeniony jest od Sierra Leone do Ugandy i Demokratycznej Republiki Konga. 
Biologia i ekologia.
Występuje w głębokim cieniu wiecznie wilgotnych lasów do 1200 m n.p.m.
Systematyka.
Jeden z rodzajów plemienia "Cranichidinae" w obrębie podrodziny storczykowych ("Orchideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych. 
Zastosowanie.
Niektóre źródła donoszą, że ziele "M. gustavi" używane jest w Kongo jako antidotum na trucizny i środek przeczyszczający, jak również do leczenia niepłodnych kobiet.

</doc>
<doc id="3174869" url="https://pl.wikipedia.org/wiki?curid=3174869" title="Makaronezyjskie lasy wawrzynowe">
Makaronezyjskie lasy wawrzynowe



</doc>
<doc id="3174872" url="https://pl.wikipedia.org/wiki?curid=3174872" title="Hawke's Bay">
Hawke's Bay



</doc>
<doc id="3174875" url="https://pl.wikipedia.org/wiki?curid=3174875" title="Saltillo (Meksyk)">
Saltillo (Meksyk)



</doc>
<doc id="3174876" url="https://pl.wikipedia.org/wiki?curid=3174876" title="Cmentarz Posada w Sanoku">
Cmentarz Posada w Sanoku

Cmentarz Posada w Sanoku – cmentarz w Sanoku.
Historia.
Jest położony na terenie dzielnicy Posada przy ulicy Kazimierza Lipińskiego.
Został założony w 1902, gdy wybudowano również kaplicę cmentarną. W zamierzeniu cmentarz powstał dla pochówków mieszkańców III dzielnicy Sanoka, Posady Olchowskiej; najstarsze nagrobki pochodzą z początku XX wieku. Teren cmentarza powiększono w 1931 o ok. 100 arów, w 1939 cmentarz został skomunalizowany. W okresie PRL została zbudowana na cmentarzu kaplica przedpogrzebowa. Wymiary cmentarza wynoszą ok. 250m X 150m.
W 2014 na terenie cmentarza został umieszczony krzyż upamiętniający ofiary wybuchu i pożaru na terenie Fabryki Gumy w Sanoku 2 sierpnia 1944. Pierwotnie został ustanowiony w 1994 i zainstalowany przy ulicy Dworcowej w Sanoku. Inskrypcja na tabliczce pamiątkowej głosi: "Krzyż postawiono dla upamiętnienia kilkadziesiąt osób, którzy ponieśli tragiczną śmierć w płomieniach jako żywe pochodnie – na skutek wybuchu materiałów palnych na terenie Fabryki gumy w dniu 2 sierpnia 1944 roku. Pamięć o Nich pozostanie żywa w naszych sercach. Mieszkańcy Dzielnicy Posada". Po stworzeniu nowego pomnika krzyż został przeniesiony na cmentarz Posada.
Nekropolia bywa też określana jako „cmentarz posadzki”. Cmentarz został wpisany do gminnego rejestru zabytków miasta Sanoka, opublikowanego w 2015.
Pochowani.
Na cmentarzu zostało pochowanych wiele osób związanych z położoną nieopodal sanocką Fabryki Wagonów i Maszyn (późniejszy Autosan).

</doc>
<doc id="3174877" url="https://pl.wikipedia.org/wiki?curid=3174877" title="Plac Walentego Fojkisa w Katowicach">
Plac Walentego Fojkisa w Katowicach



</doc>
<doc id="3174878" url="https://pl.wikipedia.org/wiki?curid=3174878" title="Mała Diomeda">
Mała Diomeda



</doc>
<doc id="3174879" url="https://pl.wikipedia.org/wiki?curid=3174879" title="Sammy N’Djock">
Sammy N’Djock

Sammy N’Djock (ur. 25 lutego 1990 w Jaunde) – kameruński piłkarz grający na pozycji bramkarza.
Kariera klubowa.
Swoją karierę piłkarską N’Djock rozpoczął w klubie Lille OSC. Po grze w zespołach juniorskich trafił do rezerw tego klubu. Występował w nich w latach 2006–2010.
Latem 2010 roku N’Djock przeszedł do Antalyasporu. Swój debiut w tureckiej Süper Lig zaliczył 30 sierpnia 2010 w zremisowanym 0:0 domowym meczu z Trabzonsporem. W Antalyasporze stał się rezerwowym bramkarzem dla Ömera Çatkıça.
Latem 2013 N’Djock został wypożyczony do grającego w 1. Lig, Fethiyesporu. Zadebiutował w nim 14 września 2013 w zwycięskim 4:0 domowym meczu z Bucasporem. W Fethiyesporze spędził sezon 2013/2014. Następnie wrócił do Antalyasporu, z którego w listopadzie 2014 odszedł na wolny transfer.
W 2015 roku został zawodnikiem Minnesoty United, grającej w NASL i występował tam przez dwa sezony. W 2018 roku był graczem fińskiego klubu Mikkelin Palloilijat, występującego w trzeciej lidze.
Kariera reprezentacyjna.
W reprezentacji Kamerunu N’Djock zadebiutował 2 czerwca 2013 w zremisowanym 0:0 towarzyskim meczu z Ukrainą, rozegranym w Kijowie.

</doc>
<doc id="3174880" url="https://pl.wikipedia.org/wiki?curid=3174880" title="Wróżba z orzechów włoskich">
Wróżba z orzechów włoskich

Wróżba z orzechów – tradycyjna wigilijna wróżba z terenu Górnego Śląska i Opolszczyzny. Wskazania wróżby miały przepowiedzieć powodzenie lub niepowodzenie w poszczególnych miesiącach lub porach następnego roku.
Do wróżby wybierano cztery lub dwanaście orzechów włoskich (liczba pór roku lub miesięcy). Po rozłupaniu skorupki symbolizujących kolejne pory lub miesiące orzechów sprawdzano czy jest on zdrowy, czy pusty lub sczerniały. Te, które nie były zdrowe wskazywały miesiące lub pory niepowodzeń, chorób albo innych nieszczęść.

</doc>
<doc id="3174882" url="https://pl.wikipedia.org/wiki?curid=3174882" title="Skwer Przyjaciół z Miszkolca w Katowicach">
Skwer Przyjaciół z Miszkolca w Katowicach



</doc>
<doc id="3174885" url="https://pl.wikipedia.org/wiki?curid=3174885" title="Starlight Stadium">
Starlight Stadium

Starlight Stadium – wielofunkcyjny stadion znajdujący się w Langford w Kanadzie wchodzący w skład "City Centre Park" służący do rozgrywania meczów rugby union, piłki nożnej i futbolu kanadyjskiego.
Plany budowy stadionu pojawiły się pod koniec 2008 roku. Pozwolenie na budowę otrzymano 20 stycznia 2009 roku, a otwarcie kosztującego 2,5 miliona CAD obiektu, ze sponsorowaną nazwą "Bear Mountain Stadium", zostało zaplanowane na 23 maja tego roku. W 2012 roku stadion otrzymał nazwę "Westhills Stadium". a w kwietniu 2021 roku zmieniono ją na "Starlight Stadium".
Wymiary pokrytego sztuczną murawą boiska wynoszą 74 na 135 metrów, a przystosowane jest ono do wymogów rugby union, piłki nożnej i futbolu kanadyjskiego. Trybuny posiadają 1200 miejsc siedzących, w razie potrzeby pojemność stadionu może być zwiększona do 2000 osób. Obiekt posiada również loże, szatnie oraz miejsca gastronomiczne. W okolicy znajduje się około trzech tysięcy miejsc parkingowych. Plany przewidywały następnie podwojenie pojemności stadionu. W kompleksie "City Centre Park" znajdują się również pełnowymiarowe halowe lodowisko, drugie boisko, kręgielnia oraz hala, w której można uprawiać lacrosse czy sporty rolkarskie i wrotkarskie.
Był jednym z domowych stadionów zespołu BC Bears w rozgrywkach Canadian Rugby Championship edycji 2012 i 2013. Czterokrotnie gościł zawody Americas Rugby Championship (2012, 2013, 2014 i 2016), odbywały się na nim także mecze reprezentacji U-20, a także żeńskiej. Rozgrywano na nim także wchodzące w skład World Rugby Women’s Sevens Series żeńskie turnieje rugby siedmioosobowego Canada Women’s Sevens. Rugby Canada stworzył w kompleksie krajowy ośrodek szkolenia.
Obiekt używany jest także przez zespoły futbolowe Victoria Spartans i Victoria Rebels oraz piłki nożnej Juan de Fuca i Victoria Highlanders.

</doc>
<doc id="3174886" url="https://pl.wikipedia.org/wiki?curid=3174886" title="Bear Mountain Stadium">
Bear Mountain Stadium



</doc>
<doc id="3174887" url="https://pl.wikipedia.org/wiki?curid=3174887" title="Wróżba z jabłka">
Wróżba z jabłka

Wróżba z jabłka – metoda wróżenia z jabłek, np. ze skórek pozostałych po ich obieraniu lub przepołowionych owoców.
Wigilia Bożego Narodzenia.
Wróżba z połówek jabłek należy do tradycji wigilijnych terenów Górnego Śląska i Opolszczyzny. Wskazania wróżby miały przepowiedzieć powodzenie lub niepowodzenie w poszczególnych miesiącach lub porach następnego roku.
Do wróżby wybierano cztery lub dwanaście jabłek (liczba pór roku lub miesięcy). Po przekrojeniu owocu w poprzek sprawdzano czy gniazdo nasienne jabłka symbolizującego dany miesiąc lub porę roku ma kształt gwiazdy, czy też krzyża. Gwiazda symbolizowała powodzenie, a krzyż ciężkie przeżycia i różne kłopoty.
Andrzejki i Katarzynki.
Miłosna wróżba z jabłka stosowana jest w obrzędach ludowych, np. w Polsce przy Katarzynkach i Andrzejkach – skórka jabłka obrana w jak najdłuższy pasek ma być rzucona tak, aby ułożyć się w inicjał przyszłej żony lub męża.

</doc>
<doc id="3174888" url="https://pl.wikipedia.org/wiki?curid=3174888" title="Kretoszczur wydmowy">
Kretoszczur wydmowy

Kretoszczur wydmowy ("Bathyergus janetta") – gatunek średniej wielkości ssaka z rodziny kretoszczurowatych (Bathyergidae) występujący na południu Afryki – w Południowej Afryce i Namibii. Wiedzie samotniczy, podziemny tryb życia. 
Taksonomia.
Gatunek po raz pierwszy zgodnie z zasadami nazewnictwa binominalnego opisali w 1904 roku brytyjscy zoolodzy Oldfield Thomas i Harold Schwann nadając mu nazwę "Bathyergus janetta". Holotyp pochodził z Port Nolloth, w przybrzeżnym Little Namaqualand, w Prowincji Przylądkowej Północnej, w Południowej Afryce. 
Autorzy "Illustrated Checklist of the Mammals of the World" uznają ten gatunek za monotypowy.
Morfologia.
Kretoszczur wydmowy jest gryzoniem o średniej wielkości, cylindrycznej budowie ciała, z dość krótkimi, lecz grubymi kończynami. Długość ciała – około 25 cm. Sierść jest miękka, w części grzbietowej wybarwiona na srebrno-szaro, a od spodu na ciemno. Kończyny krótkie, silne, zakończone silnymi pazurami. Ogon określa się jako krótki (około 4 cm), czarny z wierzchu, jasny od spodu. Głowa jest duża, z charakterystycznymi jasnymi obwódkami wokół małych oczu. W efekcie przystosowania gatunku do życia pod powierzchnią ziemi "B. janetta" ma zredukowane uszy, oczy i ogon.
Tryb życia.
Po ciąży trwającej około 52 dni samica rodzi od dwóch do siedmiu młodych. Długość życia: do dwóch lat.
Rozmieszczenie geograficzne.
Kretoszczur wydmowy występuje w zachodniej części Południowej Afryce i w południowej Namibii w trzech izolowanych populacjach: 
Gatunek zazwyczaj występuje na terenach położonych poniżej 300 m n.p.m..
Ekologia.
Kretoszczur wydmowy wiedzie samotniczy, podziemny tryb życia. Najchętniej zajmuje tereny nadmorskich wydm i gleb aluwialnych, na których średnia roczna opadów nie przekracza 400 mm.

</doc>
<doc id="3174894" url="https://pl.wikipedia.org/wiki?curid=3174894" title="Suwon Civic Stadium">
Suwon Civic Stadium

Suwon Civic Stadium – wielofunkcyjny stadion w mieście Suwon, w Korei Południowej. Został otwarty w 1971 roku. Może pomieścić 24 670 widzów. Swoje spotkania rozgrywają na nim piłkarze klubu Suwon FC. Stadion był jedną z aren piłkarskich Mistrzostw Świata U-17 2007.

</doc>
<doc id="3174895" url="https://pl.wikipedia.org/wiki?curid=3174895" title="Suwon Civil Stadium">
Suwon Civil Stadium



</doc>
<doc id="3174899" url="https://pl.wikipedia.org/wiki?curid=3174899" title="Jan (Đulibrk)">
Jan (Đulibrk)



</doc>
<doc id="3174900" url="https://pl.wikipedia.org/wiki?curid=3174900" title="Rafael França Bezerra">
Rafael França Bezerra

Rafael França Bezerra (ur. 16 czerwca 1983 w Recife) – brazylijski futsalista, zawodnik z pola, od 2011 roku gracz Inter Movistar i reprezentacji Brazylii, z którą w 2012 roku zdobył Mistrzostwo Świata.

</doc>
<doc id="3174902" url="https://pl.wikipedia.org/wiki?curid=3174902" title="Pygopleurus deuvei">
Pygopleurus deuvei

Pygopleurus deuvei – gatunek chrząszcza z rodziny Glaphyridae.
Taksonomia.
Gatunek opisany został w 2007 roku przez O. Montreuila i S. Serriego. Nazwany został na cześć Thierry'ego Deuve, specjalisty od biegaczowatych. Holotypem jest samiec.
Opis.
Ciało długości od 13,5 do 15 mm, czarne. Głowa, przedplecze i tarczka fioletowo-niebieskie do niebieskich, pokrywy żółtawobrązowe z obrzeżeniem epipleur i szwu czarnym z metalicznie ciemnoniebieskim połyskiem, odnóża metalicznie ciemnoniebieskie, buławka czułek i szczęki rudobrązowe, a sternity V i VI, wierzchołek i boki propygidium oraz całe pygidium rude. Na tylnej części nadustka, głowie i dysku przedplecza obecne długie, białe szczecinki. Boki przedplecza, krawędzie epipleur i wierzchołek szwu pokryw ze szczecinkami czarnymi. Między tarczką, a barkami pokryw szczecinki żółtawe i długie, a na pozostałej części ich dysku czarne i krótkie. Głowa, przedplecze i tarczka pomarszczone i gęsto punktowane. Tylne kąty przedplecza szeroko zaokrąglone. Przednie golenie trójząbkowane, przy czym ząbek środkowy blisko nasadowego. Pazurek przednich odnóży krótszy od pozostałych i słabo zakrzywiony.
Rozprzestrzenienie.
Gatunek znany wyłącznie z Iranu.

</doc>
<doc id="3174906" url="https://pl.wikipedia.org/wiki?curid=3174906" title="Gabriel da Silva Dias">
Gabriel da Silva Dias

Gabriel da Silva Dias (ur. 17 listopada 1980 w Pelotas) – brazylijski futsalista, zawodnik z pola, gracz FC Barcelony i reprezentacji Brazylii.

</doc>
<doc id="3174907" url="https://pl.wikipedia.org/wiki?curid=3174907" title="Estadio Edgardo Baltodano Briceño">
Estadio Edgardo Baltodano Briceño

Estadio Edgardo Baltodano Briceño – stadion sportowy w mieście Liberia, w Kostaryce. Został otwarty w 1977 roku. Może pomieścić 5797 widzów. Swoje spotkania rozgrywają na nim piłkarze klubu Municipal Liberia. Obiekt był jedną z aren piłkarskich Mistrzostw Świata U-17 kobiet 2014.

</doc>
<doc id="3174910" url="https://pl.wikipedia.org/wiki?curid=3174910" title="Vinicius Elías Teixeira">
Vinicius Elías Teixeira

Vinicius Elías Teixeira (ur. 31 grudnia 1977 w Cuiabá) – brazylijski futsalista, zawodnik z pola, od 2012 roku gracz Intelli/Orlândia i reprezentacji Brazylii, z którą zdobył dwa Mistrzostwa Świata (2008, 2012) i Mistrzostwo Ameryki Południowej (2008). Zdobył także cztery Mistrzostwa Hiszpanii i dwa Puchary Hiszpanii, cztery Mistrzostwa Brazylii i Puchar Brazylii oraz Mistrzostwo Rosji. 

</doc>
<doc id="3174913" url="https://pl.wikipedia.org/wiki?curid=3174913" title="Pizza Hut Park">
Pizza Hut Park



</doc>
<doc id="3174914" url="https://pl.wikipedia.org/wiki?curid=3174914" title="Toyota Stadium (Texas)">
Toyota Stadium (Texas)



</doc>
<doc id="3174915" url="https://pl.wikipedia.org/wiki?curid=3174915" title="Leandro Simi">
Leandro Simi

Leandro Simi (ur. 29 października 1977 w São Paulo) – brazylijski futsalista, zawodnik z pola, od 2009 roku gracz Corinthians i od 1998 roku zawodnik reprezentacji Brazylii, z którą zdobywał Mistrzostwo Świata i Mistrzostwo Ameryki Południowej.
W 2007 został złotym medalistą igrzysk panamerykańskich.

</doc>
<doc id="3174916" url="https://pl.wikipedia.org/wiki?curid=3174916" title="Jeld-Wen Field">
Jeld-Wen Field



</doc>
<doc id="3174917" url="https://pl.wikipedia.org/wiki?curid=3174917" title="Dwight Yorke Stadium">
Dwight Yorke Stadium

Dwight Yorke Stadium – wielofunkcyjny stadion w Bacolet niedaleko Scarborough, na wyspie Tobago, w Trynidadzie i Tobago. Został otwarty w 2001 roku. Może pomieścić 7500 widzów. Swoje spotkania rozgrywają na nim piłkarze klubu Tobago United. Obiekt był jedną z aren piłkarskich Mistrzostw Świata U-17 2001 i Mistrzostw Świata U-17 kobiet 2010.

</doc>
<doc id="3174919" url="https://pl.wikipedia.org/wiki?curid=3174919" title="Lidia Leandro">
Lidia Leandro



</doc>
<doc id="3174920" url="https://pl.wikipedia.org/wiki?curid=3174920" title="Dovenir Domingues Neto">
Dovenir Domingues Neto

Dovenir Domingues Neto (ur. 5 września 1981 w Uberlandia) – brazylijski futsalista, zawodnik z pola, gracz Gazprom UGRA i reprezentacji Brazylii. W 2012 roku został MVP Mistrzostw Świata, reprezentacja Brazylii z Neto w składzie wygrała cały turniej.

</doc>
<doc id="3174924" url="https://pl.wikipedia.org/wiki?curid=3174924" title="Vágner Kaetano Pereira">
Vágner Kaetano Pereira

Vágner Kaetano Pereira (ur. 2 grudnia 1980 w São Paulo) – rosyjski futsalista brazylijskiego pochodzenia, zawodnik z pola, gracz Dinamo Moskwa i reprezentacji Rosji. W 2008 roku z osiemnastoma bramkami został królem strzelców Mistrzostw Świata. Dwa razy zdobył wicemistrzostwo Europy (2012, 2014).

</doc>
<doc id="3174927" url="https://pl.wikipedia.org/wiki?curid=3174927" title="Incheon Football Stadium">
Incheon Football Stadium

Incheon Football Stadium – stadion piłkarski w Inczonie, w Korei Południowej. Jego budowa rozpoczęła się w maju 2008 roku, a otwarcie miało miejsce 11 marca 2012 roku. Koszt budowy areny wyniósł 110 mln dolarów. Pojemność stadionu wynosi 20 891 widzów. Na obiekcie swoje spotkania rozgrywają piłkarze klubu Incheon United, którzy przed otwarciem stadionu występowali na Stadion Incheon Munhak.

</doc>
<doc id="3174928" url="https://pl.wikipedia.org/wiki?curid=3174928" title="Gan-Shin">
Gan-Shin

 - europejska, niezależna wytwórnia muzyki rockowej specjalizująca się w dystrybucji na rynku europejskim zespołów lub artystów rocka japońskiego powiązanego z modą Visual kei. Została utworzona w 2004 roku przez Deville’a Schober. Wytwórnia jest aktywna w Niemczech, Francji i Wielkiej Brytanii, podpisuje kontrakty wyłącznie z zespołami z Japonii.

</doc>
<doc id="3174930" url="https://pl.wikipedia.org/wiki?curid=3174930" title="Ołtarz św. Jana Chrzciciela">
Ołtarz św. Jana Chrzciciela

Tryptyk św. Jana Chrzciciela, "Ołtarz św. Jana Chrzciciela" () – dzieło Rogiera van der Weydena, przykład niderlandzkiego malarstwa tablicowego doby późnego gotyku.
Po namalowaniu "Tryptyku z Miraflores" Weyden zrealizował zlecenie na kolejny tryptyk o podobnym układzie kompozycyjno-przestrzennym. Nowe dzieło prawdopodobnie było przeznaczone dla klasztoru kartuzów w Burgos bądź innego kastylijskiego klasztoru, np. kartuzji Santa Maria de las Cuevas w Sewilli. Polski historyk sztuki Antoni Ziemba przytacza inną hipotezę (Dirk de Vos, 1999; Marion Grams-Thieme, 1988), gdzie tryptyk mógł pochodzić z samego klasztoru w Miraflores i był ufundowany przez Jana II Kastylijskiego ku czci jego patrona imiennego. . Obraz musiałby powstać przed 1455 rokiem (przed śmiercią króla) jednakże badania dendrochronologiczne wskazują na lata po 1454, co całą hipotezę stawia pod znakiem zapytania
Opis i interpretacja.
Tryptyk jest retabulum przedstawiającym podzielone na sekwencje najważniejsze wydarzenia z życia św. 
Jana Chrzciciela: "Narodziny i nadanie imienia", "Chrzest Chrystusa" i "Ścięcie świętego i wręczenie jego głowy Salome". Tak jak w "Tryptyku z Miraflores", główne sceny są uzupełnione pomniejszymi scenami z życia świętego wykonane w technice grisaille na archiwolcie. Ich narracja, czytana od strony lewej do prawej, pozwala na ukazanie znaczenia św. Jana Chrzciciela w historii Zbawienia w powiązaniu z rolą Jezusa Chrystusa. Kulminacyjna opowieść ukazana została na centralnej tablicy, gdzie dokonuje się Chrzest Jezusa w Jodanie, a tym samym połączenie losów Jana z losami Zbawiciela.
 
Weyden podzielił przestrzeń poszczególnych kwater na trzy różne jednostki: w pierwszej widać wnętrze mieszczańskie, w środkowej otwarty pejzaż z kamiennym baptysterium, następnie wnętrze pałacowe z otwartą loggią i pejzażem miasta. Wszystkie one posiadają wspólną perspektywę. W odróżnieniu od "Tryptyku z Miraflores" 
Weyden ponownie potraktował retabulum jak fasadę potrójnego architektonicznego portalu katedralnego, ale narracja trzech scen została przeniesiona przed portale, tworząc w ten sposób dwie strefy – duchową i świecką – z opowieściami z życia codziennego świętego. To na tym drugim planie ukazano właściwych bohaterów, podczas gdy na proscenium postaci poboczne. I tak, na lewej tablicy znajduje się scena "Nadania imienia Janowi Chrzcicielowi" – Maria, wyróżniona aureolą ad głową, pokazuje noworodka Zachariaszowi, a ten zapisuje jego imię. Obie postacie patrzą na siebie z powagą rozumiejąc wagę tego wydarzenia. Nad sceną, w archiwoltach arkad znajduje się sześć uzupełniających scen: "Zwiastowanie Zachariaszowi", "Oniemienie Zachariasza opuszczającego świątynię", "Zaślubiny Marii z Józefem", "Zwiastowanie Marii", "Nawiedzenie" i "Narodziny Chrystusa". W głębi widać dwie sceny: "Narodziny Jana" i "Marię odwiedzającą Elżbietę". Na tablicy środkowej przed postacią Jezusa, na pierwszym planie znajdują się postacie Jana i anioła akcentujące teofanię Chrystusa. Na archiwoltach arkady znajdują się sceny: "Zachariasz przepowiadający przyszłość syna", "Kazanie na pustyni", "Chrzest faryzeuszy i saduceuszy", "Ścięcie drzewa niewydającego dobrych owoców", "Kuszenia Chrystusa na pustyni". W głębi widoczny jest pejzaż, a nad nim gołębica Ducha Świętego i wizerunek Boga Ojca do którego ciągnie się wstęga ze słowami: "To jest mój Syn, umiłowany, w którym mam upodobanie, jego słuchajcie". Sentencja jest syntezą dwóch słów jakie padły z ust Boga podczas Chrztu w Jordanie oraz podczas Przemienienia na Górze Tabor wraz z wezwaniem do posłuchu (Mt 17,5). Słowa mają podkreślić wagę objawienia boskości Chrystusa. Na prawym panelu, podobnie jak na środkowym, artysta spłaszczył pierwszy plan, na którym martwe ciało Jana (jak i chrzczona postać Jezusa na środkowym panelu) znajduje się bardzo blisko sceny z Salome i katem kładącym ściętą głowę na tacy. w głębi widoczna jest "Uczta Heroda". W archiwoltach arkad umieszczono w odpowiedniej kolejności sześć uzupełniających się scen: "Kapłani i lewici pytają Jana, czy jest mesjaszem", "Jan przedstawia Chrystusowi dwóch swoich uczniów", "Jan oskarża Herodiadę o nieprawne współżycie z Herodem", "pojmanie Jana", "Dwaj aniołowie odwiedzają Jana w więzieniu", "Taniec Salome". Wszystkie te sceny oparte zostały na "Złotej legendzie" Jakuba de Voragine. Na uwagę zasługuje fakt, iż Weyden kladzie nacisk nie na moment 
ścięcia głowy świętego, ale położenia jej na tacy, co kojarzy się z Eucharystią (głowa świętego na tacy jak hostia na patenie).
Podstawowy program ikonograficzny retabulum dotyczy teofanii Chrystusa. Wszystkie sceny retabulum odnoszą się do historii Jezusa: na lewej tablicy mamy nawiązanie do jego narodzin poprzez postać Marii, w środkowej objawienie boskości Chrystusa, w prawej zapowiedź męki i ofiary Chrystusa jako Ofiary Eucharystycznej.

</doc>
<doc id="3174931" url="https://pl.wikipedia.org/wiki?curid=3174931" title="Robert Ginepri">
Robert Ginepri



</doc>
<doc id="3174933" url="https://pl.wikipedia.org/wiki?curid=3174933" title="Luksemburscy posłowie do Parlamentu Europejskiego 2014–2019">
Luksemburscy posłowie do Parlamentu Europejskiego 2014–2019

Luksemburscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3174934" url="https://pl.wikipedia.org/wiki?curid=3174934" title="Piotr Szymura">
Piotr Szymura

Piotr Szymura (ur. 21 października 1984) – polski futsalista, zawodnik z pola, reprezentant Polski, obecnie jest kapitanem występującego w ekstraklasie Rekordu Bielsko-Biała.
Przez całą karierę jest związany z Rekordem Bielsko-Biała, którego jest kapitanem. W sezonie 2012/2013 zdobył Puchar Polski. Na początku sezonu 2013/2014 wygrał mecz o Superpuchar, a następnie zdobył Mistrzostwo Polski. Zdobył także dwa brązowe medale za zajęcie trzeciego miejsca w ekstraklasie. Ma na swoim koncie ma także występy w reprezentacji Polski.

</doc>
<doc id="3174938" url="https://pl.wikipedia.org/wiki?curid=3174938" title="Jocelyn Rae">
Jocelyn Rae

Jocelyn Rae (ur. 20 lutego 1991 w Nottingham) – brytyjska tenisistka, medalistka Igrzysk Wspólnoty Narodów, reprezentantka kraju w Pucharze Federacji.
Kariera tenisowa.
W przeciągu kariery wygrała jeden singlowy i dwadzieścia trzy deblowe turnieje rangi ITF. 12 lipca 2010 zajmowała najwyższe miejsce w rankingu singlowym WTA Tour – 450. pozycję, natomiast 22 lutego 2016 roku osiągnęła najwyższą lokatę w deblu – 67. miejsce.
W 2010 roku podczas Igrzysk Wspólnoty Narodów zdobyła złoty medal w grze mieszanej, startując w parze z Colinem Flemingiem. Szkocka para pokonała wówczas reprezentantów Australii Anastasiję Rodionową i Paula Hanleya.
W 2014 roku osiągnęła pierwszy finał zawodów WTA Tour w grze podwójnej – w Båstad razem z Anną Smith przegrały w nim 1:6, 1:6 z parą Andreja Klepač–María-Teresa Torró-Flor.

</doc>
<doc id="3174940" url="https://pl.wikipedia.org/wiki?curid=3174940" title="Nahum Vizakis">
Nahum Vizakis

Nahum Justin Vizakis (ur. w styczniu 1979) − amerykański kulturysta, były wojskowy, aktor.
Życiorys.
Pochodzi z Bostonu w stanie Massachusetts. W 1997 roku ukończył Blackstone Valley Regional Vocational Technical High School (BVT), liceum o profilu technicznym w miejscowości Upton. W latach 2001−2010 był żołnierzem III Korpusu Armii Stanów Zjednoczonych. Jako sierżant sztabowy brał udział w operacjach wojskowych w Iraku oraz Afganistanie.
Kulturystyką wyczynową zajmuje się od 2007 roku, wcześniej parał się tym sportem jako amator. Należy do federacji National Physique Committee (NPC). W 2009 został zwycięzcą zawodów kulturystycznych w Iraku. Przyznano mu wówczas tytuł "Mr. Taji". W 2010 odniósł wygraną podczas zawodów stanu Teksas, organizowanych przez NPC. Uplasował się na pierwszym miejscu podium w kategorii wagowej średniej oraz w kategorii ogólnej. W 2012 startował w pierwszym konkursie na szczeblu ogólnokrajowym. Tego samego roku został zwycięzcą zmagań San Jose Championships w kategorii wagowej ciężkiej.
W drugiej połowie 2013 został uczestnikiem szóstej edycji telewizyjnego programu rozrywkowego "Wideout". W 2014 wziął udział w sesji zdjęciowej oraz wystąpił w filmie dla gejowskiej strony internetowej jimmyzproductions.com; przybrał w tym celu pseudonim "VDiesel". Pracuje także jako trener osobisty oraz konsultant do spraw dietetyki. Mieszka w Las Vegas w Nevadzie.

</doc>
<doc id="3174943" url="https://pl.wikipedia.org/wiki?curid=3174943" title="Litewscy posłowie do Parlamentu Europejskiego 2014–2019">
Litewscy posłowie do Parlamentu Europejskiego 2014–2019

Litewscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3174944" url="https://pl.wikipedia.org/wiki?curid=3174944" title="Klątwa Tutanchamona">
Klątwa Tutanchamona

Klątwa Tutanchamona – miejska legenda powstała po nagłej śmierci lorda Carnarvona kilka miesięcy po odkryciu w 1922 roku grobowca faraona Tutanchamona w Dolinie Królów, mająca tłumaczyć serię rzekomo tajemniczych zgonów osób związanych z ekspedycją jako karę za zakłócenie spoczynku władcy.
Legenda.
George Herbert, 5. hrabia Carnarvon i współodkrywca grobowca Tutanchamona, niecałe sześć miesięcy po jego odkopaniu zmarł nagle w Kairze. Zgodnie z treścią legendy, archeologowie w trakcie swojej pracy mieli zignorować wyrytą na drzwiach grobowca inskrypcję, która zawierała klątwę grożącą śmiercią osobom zakłócającym wieczny sen króla. Wkrótce potem kobra, święty wąż faraonów, miała pożreć kanarka należącego do drugiego kierownika ekspedycji, Howarda Cartera. W dniu śmierci hrabiego Carnarvona jego pies miał głośno zawyć i zdechnąć, a w całym Kairze wysiadła elektryczność.
Nagły zgon hrabiego Carnarvona miał zapoczątkować serię tajemniczych śmierci osób związanych z odkryciem grobowca. W 1930 roku spośród osób biorących udział przy odkopywaniu grobu przy życiu pozostał już tylko Howard Carter. Prasa nieustannie donosiła o kolejnych ofiarach klątwy, których miało być łącznie ponad 20. Sprawę rzuconych rzekomo na grobowiec przez egipskich kapłanów klątw nagłaśniał także słynny pisarz Arthur Conan Doyle, będący zwolennikiem teorii spirytystycznych. Wśród nazwisk wymieniano m.in. obecnego przy otwarciu komory grobowej A.C. Mace’a, przyrodniego brata hrabiego Carnarvona Aubreya Herberta, prześwietlającego mumię promieniami Roentgena Douglasa Reida, egiptologa Artura Weigalla, a także lorda Westbury i jego syna. W ciągu kilku lat wszyscy oni zmarli w wyniku chorób, wypadków lub popełnili samobójstwa.
Wytłumaczenie.
Legenda o „klątwie faraona” została stworzona w latach 20. przez szukającą sensacji prasę. W rzeczywistości jest wytłumaczalna bez odwoływania się do interwencji czynników nadprzyrodzonych, a wiele zawartych w niej informacji jest nieprawdziwych. Hrabia Carnarvon był poważnie chory już przed wyjazdem do Egiptu, a jego śmierć wywołana była bezpośrednio ukąszeniem komara. Także A.C. Mace od dłuższego czasu chorował i z powodu problemów zdrowotnych w pewnym momencie zrezygnował z udziału w wykopaliskach. Opowieść jest często niespójna: pożarcie przez kobrę kanarka Cartera w zależności od wariantu opowieści różni się czasem i miejscem, umiejscawiane jest m.in. w dniu otwarcia grobowca lub śmierci hrabiego Carnarvona. Także śmierć psa hrabiego Carnarvona umieszczana jest niekonsekwentnie raz w jego domu w Londynie, innym razem w Kairze. Awarie energii elektrycznej w ówczesnym Kairze zdarzały się regularnie, zaś awaria w dniu śmierci hrabiego Carnarvona objęła tylko niewielką część miasta i nastąpiła już po jego zgonie. Prezentowane listy ofiar różnią się między sobą i często wciągane są na nie osoby niemające związku z odkryciem grobowca. Zaliczeni do grona zmarłych na skutek klątwy lord Westbury i jego syn nie byli w żaden sposób związani z ekspedycją i mumią. Na liście znalazł się także bliżej nieokreślony kustosz British Museum, w którym w rzeczywistości nie było żadnych przedmiotów pochodzących z grobowca. W doniesieniach prasowych za ofiarę faraona uznany został nawet zmarły w Ameryce przypadkowy człowiek nazwiskiem Carter, tylko z powodu zbieżności nazwiska z odkrywcą grobu. Nie wiadomo też, dlaczego klątwie miałby ujść sam Howard Carter, który zmarł dopiero w 1939 roku.
Opowieść o wyrytej na drzwiach grobowca klątwie jest nieprawdziwa. Przekleństwa rzucane na rabusiów grobów zdarzały się niezwykle rzadko i znajdowane są tylko w nielicznych miejscach, a większość inskrypcji zawiera jedynie życzenia dobrego życia pozagrobowego dla zmarłego. W grobowcu Tutanchamona żadnej inskrypcji z przekleństwami w ogóle nie było. Spekuluje się, iż część zgonów tłumaczonych „klątwą” mogły wywołać obecne w komorze grobowej jakieś rodzaje uśpionych bakterii lub grzybów, jak również możliwe radioaktywne związki chemiczne.
Sam Howard Carter publicznie zaprzeczał istnieniu jakiejkolwiek „klątwy”, porównując ją do historyjek o duchach. Także niemiecki archeolog Georg Steindorff po zbadaniu sprawy zdementował w roku 1933 legendę o klątwie, potwierdzając brak rzekomej inskrypcji w grobowcu i dowodząc, iż nazwiska ofiar zostały zestawione przypadkowo.

</doc>
<doc id="3174945" url="https://pl.wikipedia.org/wiki?curid=3174945" title="Mercedes F1 W05">
Mercedes F1 W05



</doc>
<doc id="3174947" url="https://pl.wikipedia.org/wiki?curid=3174947" title="Kris Jenner">
Kris Jenner

Kristen „Kris” Mary Houghton Kardashian Jenner (ur. 5 listopada 1955 w San Diego) – amerykańska bizneswoman, osobowość telewizyjna, celebrytka znana z programu "Z kamerą u Kardashianów".
8 lipca 1978 roku poślubiła znanego amerykańskiego prawnika Roberta Kardashiana. Para miała ze sobą czwórkę dzieci: Kourtney Kardashian (ur. 1979), Kim Kardashian (ur. 1980), Khloé Kardashian (ur. 1984) i Robert Kardashian jr. (ur. 1987) – wszystkie dzieci występują w rodzinnym reality show Z kamerą u Kardashianów.
W 1991 Kris rozwiodła się z Kardashianem i w kwietniu tego samego roku wyszła za mąż za olimpijczyka Bruce’a Jennera, z którym ma dwie córki, Kendall i Kylie. Przez drugiego męża ma czworo pasierbów i pasierbic: Burtona i Cassandrę Lynn „Casey” (z pierwszego małżeństwa Jennera z Chrystie Crownover) oraz Brandona i Brody’ego z drugiego małżeństwa Jennera z Lindą Thompson.
W grudniu 2014 roku Kris rozwiodła się z Jennerem, który niedługo później dokonał korekty płci i przyjął imię Caitlyn. Od 2014 roku spotyka się z Corey'em Gamble.

</doc>
<doc id="3174950" url="https://pl.wikipedia.org/wiki?curid=3174950" title="Parafia św. Apostołów Piotra i Pawła w Łaszczowie">
Parafia św. Apostołów Piotra i Pawła w Łaszczowie



</doc>
<doc id="3174951" url="https://pl.wikipedia.org/wiki?curid=3174951" title="Iwo Leopold Jaworski">
Iwo Leopold Jaworski



</doc>
<doc id="3174952" url="https://pl.wikipedia.org/wiki?curid=3174952" title="Cmentarz wojskowy w Łomży">
Cmentarz wojskowy w Łomży

Dawny cmentarz wojskowy w Łomży – zlikwidowany cmentarz wojskowy z grobami żołnierzy polskich, rosyjskich i niemieckich.
Cmentarz założony w 1861 roku przy ulicy Słonecznej (obecnie ul. Kardynała Wyszyńskiego) jako prawosławny cmentarz wojskowy. Chowano na nim żołnierzy rosyjskich. W 1939 roku na cmentarzu założono kwaterę wojenną żołnierzy Wojska Polskiego. Cmentarz został zlikwidowany a w latach 1982-1991 na jego terenie wybudowano kościół parafialny – Sanktuarium Miłosierdzia Bożego. Część grobów imiennych przeniesiono na Cmentarz Katedralny w Łomży przy ul. Kopernika, natomiast niezidentyfikowane szczątki pochowano we wspólnej mogile na terenie Sanktuarium. Obok mogiły zbiorowej znajduje się rzeźba pochodząca z grobu pułkownika Aleksandra Nikołajewicza Tuchaczewskiego, poległego 6 września 1831 roku w pierwszym dniu szturmu Warszawy.
Z pozostałości cmentarza zachowała się mała, murowana kaplica cmentarna z początku XX wieku. Dawniej prawosławna cerkiew cmentarna a obecnie kaplica rzymskokatolicka. Wpisana do rejestru zabytków 5 czerwca 1980 r.pod numerem 171. Na murze okalającym kaplicę znajdują się cztery pamiątkowe tablice. Trzy z nich upamiętniają żołnierzy Wojska Polskiego spoczywających na dawnym cmentarzu wojskowym. Na jednej z nich widnieje napis:
Dwie pozostałe zawierają znane nazwiska tych, którzy zostali pochowani na cmentarzu. Czwarta z tablic upamiętnia żołnierzy Polskiego Państwa Podziemnego:

</doc>
<doc id="3174958" url="https://pl.wikipedia.org/wiki?curid=3174958" title="Striker (film 1987)">
Striker (film 1987)

Striker (lub "Combat Force") − włosko-amerykański film akcji z 1987 roku, w Polsce znany także pod tytułem "Komandos". Obraz wyreżyserował Enzo G. Castellari, w rolach głównych wystąpili Frank Zagarino i Werner Pochath. Film utrzymany jest w stylu serii "Rambo".

</doc>
<doc id="3174959" url="https://pl.wikipedia.org/wiki?curid=3174959" title="Strike (film 1987)">
Strike (film 1987)



</doc>
<doc id="3174962" url="https://pl.wikipedia.org/wiki?curid=3174962" title="Libertariańska Partia Rosji">
Libertariańska Partia Rosji

Libertariańska Partia Rosji (ros. Либертарианская Партия России) – rosyjska partia polityczna założona w 2008. Jest to ugrupowanie o poglądach libertariańskich, promujące zasady własności i nieagresji.
Pierwszym wybranym członkiem partii, była Wiera Kiczanowa, dziennikarka i laureatka Democracy Award w 2013. Została wybrana w 2012 do rady miejskiej Moskwy z rejonu Jużnoje Tuszino.
Partia jest zaangażowana w wiele większych i mniejszych akcji mających promować idee libertariańskie. Na przykład, jest koordynatorem Adam Smith Forum, corocznej międzynarodowej konferencji mającej na celu krzewienie poglądów wolnościowych (gościli na niej tacy ludzie jak: Geoffrey Neale, Jarosław Romańczuk czy Deirdre McCloskey). Bierze także udział w organizowaniu Free People's Forum (cykl konferencji w różnych miastach Rosji, m.in. w Kaliningradzie), wydawaniu gazety The Atlant oraz w nagrywaniu podcastów o wspólnym tytule Side with Liberty.
Partia wyraziła sprzeciw w związku z interwencją Rosji podczas kryzysu krymskiego.

</doc>
<doc id="3174967" url="https://pl.wikipedia.org/wiki?curid=3174967" title="Słowaccy posłowie do Parlamentu Europejskiego 2014–2019">
Słowaccy posłowie do Parlamentu Europejskiego 2014–2019

Słowaccy posłowie VIII kadencji do Parlamentu Europejskiego zostali wybrani w wyborach przeprowadzonych 24 maja 2014.

</doc>
<doc id="3174968" url="https://pl.wikipedia.org/wiki?curid=3174968" title="Laboratorium Nevis">
Laboratorium Nevis



</doc>
<doc id="3174971" url="https://pl.wikipedia.org/wiki?curid=3174971" title="Tom Kennedy">
Tom Kennedy

Tom Kennedy (ur. 21 sierpnia 1960 w Saint Louis w stanie Missouri) – amerykański basista i kontrabasista. Artysta solowy, zadebiutował w 1996 roku albumem pt. " Basses Loaded". Muzyk współpracował ponadto z takimi wykonawcami jak: Dizzy Gillespie, Sonny Stitt, Stan Kenton, James Moody, Barney Kessel, Planet X, Eddie Harris, George Russell, Nat Adderley, Peter Erskine, Bill Watrous, Freddie Hubbard, Dave Weckl, Don Grolnick, Steve Kahn, Randy Brecker, Benny Green, Bucky Pizzarelli, Bill Connors, Al Di Meola, Mike Stern, Steve Ferrone oraz Junior Cook.
Muzyk jest endorserem instrumentów i sprzętu muzycznego firm Fodera i MarkBass.

</doc>
<doc id="3174975" url="https://pl.wikipedia.org/wiki?curid=3174975" title="Kalponina">
Kalponina

Kalponina – białko wiążące wapń. Jest inhibitorem ATP-litycznej aktywności miozyny w mięśniach gładkich. Fosforylacja kalponiny przez kinazę białkową, zależną od wiążącej jony wapnia kalmoduliny, uwalnia inhibicyjną aktywność kalponiny skierowaną ku ATPazie mięśni gładkich.
Struktura i funkcja.
Kalponina zbudowana jest głównie z α-helis tworzących wiązania wodorowe. Tworzą ją 3 domeny. Doemny te to w kolejności pojawiania się Calponin Homology (CH), domena regulacyjna (regulatory domain, RD) i Click-23, domena, która zawiera powtórzenia rodziny kalponiny. Dzięki domenie CH białko wiąże się z α-aktyną i filaminą, przyłącza się do aktyny pozbawiona domeny regulacyjnej RD. Kalmodulina zaktywowana przez wapń może wiązać się słabo do domeny CH i hamować wiązanie się kalponin do α-aktyny. Kalponina odpowiada za wiązanie wielu białek wiążących aktynę, fosfolipidów, reguluje też interakcje zachodzące pomiędzy aktyną i miozyną. Obwinia się również za negatywny wpływ na tworzenie się kości, jako że ulega wysokiej ekspresji w osteoblastach.

</doc>
<doc id="3174978" url="https://pl.wikipedia.org/wiki?curid=3174978" title="Mariusz Bojemski">
Mariusz Bojemski

Mariusz Bojemski (ur. ok. 1876, zm. 21 lipca 1912 w Rakowie) − polski inżynier.
Życiorys.
W 1899 roku ukończył Instytut Technologiczny w Petersburgu. Jako sympatyk PPS został w 1906 roku aresztowany przez władze rosyjskie. Pracował w Hucie „Częstochowa”, w latach 1906−1908 pełnił funkcję głównego inżyniera, a następnie do 1912 roku dyrektora technicznego huty. Wobec groźby jej bankructwa na skutek ustępstw finansowych wobec strajkujących robotników, opracował projekt modernizacji stalowni i walcowni, który przeprowadził w ciągu dwóch lat. Modernizacja zakładu i porozumienie z załogą pozwoliły mu umocnić kondycję przedsiębiorstwa. W 1910 roku huta nie zanotowała strat, a w kolejnym roku osiągnęła zysk. 
Oprócz pracy zawodowej udzielał się społecznie, był członkiem zarządu Resursy i Stowarzyszenia Spożywczego w Rakowie, w 1906 roku wstąpił do Towarzystwa Szerzenia Wiedzy w Częstochowie oraz jego rakowskiej filii, a w 1908 roku został także prezesem rakowskiej ochotniczej straży pożarnej.
Zmarł 21 lipca 1912 roku wskutek zamachu. Wracający z konnej wycieczki Bojemski został na Bugaju zaatakowany przez trzech ukrywających się w zbożu napastników z Grupy Rewolucjonistów Mścicieli: Mikołaja Paska, Stanisława Donela oraz Józefa Kozioła. Oddali oni kilkanaście strzałów z rewolwerów. Pięciokrotnie trafiony, ciężko ranny Bojemski został przewieziony do zakładowego szpitala, gdzie zmarł tego samego dnia. Pochowany w kwaterze 33 na cmentarzu na Powązkach (rząd 2, grób 20/21). W pogrzebie uczestniczyło kilka tysięcy osób, w tym delegacja robotników z częstochowskiej huty.
Upamiętnienie.
Na miejscu śmierci Bojemskiego ustawiono 21 lipca 1912 pomnik w formie kamienia z osadzonym na nim krzyżem, który powstał z inicjatywy jego matki. Kamień podarował miejscowy zakład kamieniarski, a krzyż wykonano w częstochowskiej hucie. 1 grudnia tego samego roku odbyła się uroczystość poświęcenia krzyża. W 2014 został patronem jednej z bezimiennych dotychczas ulic w rejonie częstochowskiej huty.

</doc>
<doc id="3174980" url="https://pl.wikipedia.org/wiki?curid=3174980" title="Kropidlak różnobarwny">
Kropidlak różnobarwny

Kropidlak różnobarwny ("Aspergillus versicolor" (Vuillemin) Tiraboshi) – gatunek grzybów z rodziny kropidlakowatych "Aspergillaceae". Gatunek kosmopolityczny, występujący na całym świecie, głównie w ciepłych rejonach.
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten po raz pierwszy opisany został w 1903 r. jako "Sterigmatocystis versicolor" przez Paula Vuillemina, w 1908 r. został zakwalifikowany przez Carlo Tiraboschiego do rodzaju "Aspergillus" i według Index Fungorum nazwa podana przez tego autora jest prawidłowa. Później przez różnych autorów opisywany był pod różnymi nazwami i zaliczany do różnych rodzajów, wyróżniono też w jego obrębie różne odmiany. Według Index Fungorum obecnie wszystkie one są synonimami kropidlaka różnobarwnego.
Morfologia.
Na podłożu Czapeka (CzA) stosunkowo wolno, na podłożu maltozowym stosunkowo szybciej, wzrastają kolonie o zwartej zamszowatej strukturze z podniesionym centrum i nieregularnym radialnym pobrużdżeniu koloru białego, przechodzące stopniowo przez różne tonacje żółtą, pomarańczowo-żółtą, żółto-zieloną do groszkowo-zielonej, czasem są całkiem pozbawione zieleni – koloru bladoróżowego lub różowego ; spód kolonii jest bezbarwny lub podobnie jak grzybnie w różny sposób od żółtawych, pomarańczowych do różowych i purpurowych w zależności od szczepu. Główki konidioforów mają promienisty układ zarodników. Metule mają 5–8 × 2,0–2,5 μm długości, fialidy 5,0–7,5 × 2,0–2,5 μm. Zarodniki są okrągłe, szorstkie oraz kolczyste z wyraźnie punktowanymi ścianami o średnicy 2,0 × 2,5 μm.
Występowanie.
Występuje na całym świecie, w glebach uprawnych i nawożonych, na głębokości do 50 cm, często spotykany w środowiskach ekstremalnych jak np. słone bagna, Alaska, kopalnie uranu.
Został stwierdzony na gnijących roślinach, ściółce sosny, zgniłej słomie, bawełnie, ryzosferze grochu, zbóż, herbaty i dębu, uszkodzonym ziarnie zbóż, nasionach traw, świeżych i przechowywanych orzechach

</doc>
<doc id="3174982" url="https://pl.wikipedia.org/wiki?curid=3174982" title="Parafia wojskowa Matki Bożej Częstochowskiej w Chełmnie Pomorskim">
Parafia wojskowa Matki Bożej Częstochowskiej w Chełmnie Pomorskim



</doc>
<doc id="3174984" url="https://pl.wikipedia.org/wiki?curid=3174984" title="Polsat News 2">
Polsat News 2

Polsat News 2 (wcześniej do 31 lipca 2014 "Polsat News+") – polski publicystyczno-informacyjny kanał telewizyjny, który rozpoczął nadawanie 9 czerwca 2014 o godzinie 10.00, zastępując Polsat Biznes. Stanowi uzupełnienie głównej anteny Polsat News, z pogłębionym komentarzem. Emituje programy poświęcone wydarzeniom krajowym, zagranicznym, polityce, ekonomii i kulturze. W czerwcu 2018 zaprzestano produkowania i emitowania własnych programów.
Programy.
Sztandarowym programem publicystycznym jest "To był dzień na świecie". Ponadto w ramówce znajdowały się programy emitowane wcześniej w Polsat Biznes, tj. "Zoom na giełdę", "Biznes Informacje", "Nie daj się fiskusowi" oraz nowe: "Prawy do Lewego, Lewy do Prawego", "Rozmowa polityczna", "WidziMiSię", "Wysokie C", "poŚwiata", "Od redakcji", "Pociąg do polityki", "Fajka pokoju" i "Naczelni".
Nazwa.
Na etapie przygotowań do uruchomienia oraz przez pierwsze niespełna dwa miesiące nadawania kanał nosił nazwę Polsat News+. Znak plusa zapisywany był w taki sam sposób jak w logotypie sieci komórkowej Plus, mającej tego samego właściciela. 31 lipca 2014 roku nazwa została zmieniona na Polsat News 2 z powodu sporu prawnego toczonego przez Polsat z firmą ITI Neovision, właścicielem platformy nc+. Ponieważ ITI Neovision oznacza znakiem plusa (zaczerpniętym od jej głównego udziałowca, Canal+) wszystkie swoje nadawane samodzielnie kanały, Sąd Okręgowy zdecydował o zabezpieczeniu powództwa na czas toczącego się procesu, nakazując Polsatowi zmianę nazwy kanału. W listopadzie Sąd Apelacyjny rozpatrzył jednak odwołanie Polsatu i uchylił poprzednią decyzję, pozwalając na przywrócenie kanałowi dotychczasowej nazwy. Polsat nie podjął jeszcze decyzji o ewentualnej zmianie nazwy kanału. W grudniu Sąd Okręgowy w Warszawie wydał wyrok, który oddalił w całości powództwo nc+, wyrok nie jest jednak prawomocny. Jednak po odwołaniu platformy nc+ Telewizja Polsat przegrała w Sądzie z platformą i nie może używać symbolu „+” w nazwie kanału Polsat News+ i programu „+ Kultura”. Oprócz zakazu sąd nakazał Telewizji zamieszczenie ogłoszenia o tym, że nie może używać w swoich kanałach znaku "+".

</doc>
<doc id="3174985" url="https://pl.wikipedia.org/wiki?curid=3174985" title="Aspergillus versicolor">
Aspergillus versicolor



</doc>
<doc id="3174989" url="https://pl.wikipedia.org/wiki?curid=3174989" title="I liga polska w piłce nożnej (2014/2015)">
I liga polska w piłce nożnej (2014/2015)

I liga 2014/2015 – 67. edycja rozgrywek drugiego poziomu ligowego piłki nożnej mężczyzn w Polsce. Brało w niej udział 17 drużyn (pierwotnie 18, po 29. kolejce wycofała się ), grając systemem kołowym. Sezon ligowy rozpoczął się 1 sierpnia 2014 roku, a zakończył 8 czerwca 2015. Pierwszą bramkę w sezonie strzelił Adrian Błąd () w 27. minucie meczu z Flotą Świnoujście. 
Zwycięzcą zostało , które po rocznej przerwie powróciło do najwyższego szczebla rozgrywek. Drugim zespołem awansującym do Ekstraklasy w sezonie 2015/2016 została , czyniąc to po raz pierwszy w historii.
Drużyny.
Objaśnienia:
Rozgrywki.
Drużyny rozegrały 34 kolejki ligowe po 9 meczów (razem 306 spotkań) w dwóch rundach: jesiennej i wiosennej.
Dwa czołowe miejsca w końcowej tabeli premiowano awansem do Ekstraklasy. Trzy ostatnie zespoły miały spaść do II ligi (ostatecznie w związku z przesunięciem na koniec tabeli wycofanej z rozgrywek Floty Świnoujście zdegradowane zostały zespoły z miejsc 16–17), 15. drużyna zagra w barażach o utrzymanie z 4. zespołem II ligi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o I ligę.
Po zakończeniu sezonu rozegrany został dwumecz barażowy o miejsce w I lidze w sezonie 2015/2016 pomiędzy 15. drużyną I ligi a 4. zespołem II ligi. 
Mecze odbyły się w dniach 14 i 20 czerwca 2015 roku, a w I lidze utrzymała się Pogoń Siedlce
Trenerzy.
"Źródło: 90minut.pl "

</doc>
<doc id="3174991" url="https://pl.wikipedia.org/wiki?curid=3174991" title="Jan Kinder">
Jan Kinder

Jan Runar Kinder (ur. 26 maja 1944 w Oslo, zm. 25 maja 2013 tamże) – norweski hokeista.
Rozegrał 36 spotkań w reprezentacji Norwegii, w tym 5 na igrzyskach olimpijskich w 1972. W 1974 został nagrodzony Gullpucken. Był zawodnikiem klubu Hasle-Løren Idrettslag.
Zmarł nagle 25 maja 2013 w Oslo. Został pochowany 30 maja 2013 w stolicy Norwegii.

</doc>
<doc id="3174995" url="https://pl.wikipedia.org/wiki?curid=3174995" title="Palúdzka">
Palúdzka

Palúdzka – dawniej wieś w powiecie Liptowski Mikułasz na Słowacji, w historycznej krainie Liptów, od 1960 r. dzielnica Liptowskiego Mikułasza. Liczy ok. 3 tys. mieszkańców.
Położenie.
Leży niespełna 1,5 km na zachód od centrum Liptowskiego Mikułasza, na wysokości ok. 570 m n.p.m. Zabudowania rozłożone są po obu stronach rzeczki Demianówki, uchodzącej na północnym skraju Palúdzki do Wagu jako jej lewy dopływ. Od wschodu i północy ogranicza dzielnicę Wag, od zachodu brzeg zbiornika wodnego Liptovská Mara, a od południa autostrada D1.
Historia.
Palúdzka rozwinęła się na terenie starszej wsi Paludza, zatopionej dziś całkowicie wodami Liptowskiej Mary. Po raz pierwszy wspominana była w 1273 r., jednak jeszcze przed końcem XIII w. z jej obszaru wydzieliła się kolejna jednostka osadnicza – Bodice. Pierwszym znanym właścicielem wsi był niejaki Ondrej, notariusz w służbach zwoleńskiego żupana Demetra, przodek ziemiańskiej rodziny Palugyay'ów (słow. Palúckovci, Palúďajovci). Szeroko rozgałęziona z czasem rodzina Palugyay'ów dzierżyła wieś do 1848 r. Mieszkańcy zajmowali się rolnictwem i rzemiosłem, zwłaszcza garbarstwem. Działała tu również fabryczka produkująca żelatynę.
Po II wojnie światowej powstała tu siedziba wielkiego państwowego majątku ziemskiego (słow. Štátny majetok Liptovský Mikuláš), obejmującego całe ziemie rolne środkowego Liptowa, leżące u podnóży Niżnych Tatr.

</doc>
<doc id="3175001" url="https://pl.wikipedia.org/wiki?curid=3175001" title="Drużyna (trylogia)">
Drużyna (trylogia)



</doc>
<doc id="3175005" url="https://pl.wikipedia.org/wiki?curid=3175005" title="Zespół klasztorny franciszkanów w Lwówku Śląskim">
Zespół klasztorny franciszkanów w Lwówku Śląskim

Zespół klasztorny franciszkanów w Lwówku Śląskim – zespół obiektów franciszkańskich, w skład którego wchodzą orientowany kościół św. Franciszka z Asyżu i zabudowania klasztorne. Dawniej kościół był pod wezwaniem św. Piotra i św. Pawła. Zespół znajduje się przy ulicy Szkolnej w Lwówku Śląskim.
Opis.
Zespół klasztorny został wpisany do wojewódzkiego rejestru zabytków. Początkowo jednonawowy kościół został później rozbudowany na kamienną, trójnawową budowlę. Korpus ma pięć, a prostokątne prezbiterium dwa przęsła. Budowla jest oskarpowana. Po północnej stronie prezbiterium, w zwieńczeniu nawy znajduje się dwuprzęsłowa kaplica grobowa rodów Raussendorf, Talkenberg i Schaffgotsch, w której w 1999 r. umieszczono zakrystię. Dawna zakrystia znajdowała się po południowej stronie, w podstawie niedokończonej wieży kościelnej. Umieszczono w niej kaplicę Matki Bożej Fatimskiej. We wnętrzu kościoła są sklepienia krzyżowo-żebrowe i gwiaździste, wiele portali gotyckich oraz obramienia okienne i drzwiowe, w tym kurtynowe. Wyposażenie pochodzi z przełomów XX i XXI wieku. Do wnętrza prowadzi skromny barokowy portal z ok. 1738 r. Po lewej stronie od wejścia znajduje się tablica z aniołem, który trzyma dwie tarcze. Na jednej wyrzeźbiony jest emblemat cechu piekarzy – obwarzanek, na drugiej inicjały MW i data 1685. Na murach znajdują się epitafia i kamienne nagrobki z XVI – XVIII w. Część z nich została w trakcie remontu w latach 1995-1999 umieszczona w zachowanym fragmencie muru cmentarnego.
Od południa z kościołem styka się klasztor z XIII w. Był on wielokrotnie odbudowywany i przebudowywany (w 1735 r., w latach 1872-1875 i w XX wieku). Budynek ma trzy skrzydła i trzy kondygnacje. Pomiędzy skrzydłami klasztoru a ścianą kościoła zamknięty jest prostokątny wirydarz. W niektórych pomieszczeniach klasztoru znajdują się sklepienia sieciowe.
Historia.
Średniowiecze.
Według rektora lwóweckiej szkoły Svevusa, franciszkanie przybyli do Lwówka w 1227 r. W tym czasie podlegali prowincji polskiej zakonu. Lwówecki konwent założył książę Henryk II Pobożny. W 1248 r. rycerz (a być może także lwówecki kasztelan) Henryk zwany Długim podarował mnichom plac pod budowę klasztoru na dawnym przedmieściu zamkowym. W tym też roku rozpoczęto budowę jednonawowego, kamiennego kościoła pod wezwaniem św Piotra i Pawła. W 1264 r. legat papieski na Czechy i Morawy, biskup von Wermeland wszystkim, którzy złożyli ofiarę na budowę świątyni obiecał studniowy odpust. Ci, którzy odwiedzali pilnie ten kościół, łożąc na jego utrzymanie i ulepszenie, ozdoby ołtarza, przyrządy kościelne, księgi i oświetlenie mieli otrzymać odpust czterdziestodniowy. Tablice z listą darczyńców i ich ofiarami wisiały w kościele. Wykute w kamieniu lub namalowane herby możnych donatorów (w tym książąt saskich) wisiały także przy wejściu do świątyni. Gwardian lwówecki otrzymał od książąt saskich tytuł "Minister Ordinis de Provincia Saxonica". Prawdopodobnie w 1268 r. ukończono budowę kościoła. W 1285 r. franciszkanie lwóweccy przeszli pod jurysdykcję saskiej prowincji zakonnej, przeciw czemu protestował biskup wrocławski wobec kapituły generalnej zakonu. W 1460 r. Konrad Pflüger dokonał rozbudowy kościoła, dobudowując nawę południową. Później wzniesiono nawę północną i kaplicę poświęconą św. Annie.
W przeciwieństwie do lwóweckich joannitów, franciszkanie nie posiadali wielkiego majątku – jedynie kawałek pola i łąki. Dlatego też utrzymywali się z dobroczynności wiernych. W 1482 r. Gunzel von Raussendorf ufundował dwie msze tygodniowo w kaplicy. 22.01.1505 r. Krzysztof von Talkenberg zawarł umowę z mnichem Baltazarem, w której zobowiązał się dostarczać dwa razy do roku po beczce dobrych śledzi. W zamian brat Baltazar miał odprawiać w określone dni msze za duszę Krzysztofa. Za panów Talkenberg mnisi modlili się w każdy piątek w kościele i dodatkowo w kaplicy.
W kaplicy św. Anny (obecnie prezbiterium) chowani byli dziedzice Płakowic:
Klaryski.
Naprzeciwko zachodniej bramy kościoła, w niewielkim kamiennym domku mieszkały siostry zakonne. Przejście z domu zakonnego do kościoła było kryte dachem. Siostry zajmowały się głównie opieką nad chorymi. W 1536 r. spłonęła jedna trzecia część miasta, w tym dom zakonny przy ulicy Szkolnej (wówczas "Nonnengasse" – "zaułek zakonnic"). W okresie po odjeździe braci zakonnych, doniesiono protestanckiej radzie miejskiej, że zakonnice zachwalają mieszkańcom Lwówka zasługi świętych. Rada zabroniła siostrom tych praktyk, nakazując im skupienie się na pielęgnowaniu chorych. Wkrótce potem siostry najprawdopodobniej opuściły Lwówek Śląski.
Legenda.
Siedemnastowieczni kronikarze Naso i Bukisch przekazali następującą legendę:
W czasie reformacji w 1562 r., gdy wszyscy franciszkanie opuścili miasto, pozostała tylko jedna zakonnica – szafarka. Jej zadaniem było doglądanie majątku klasztornego. Szafarka była bardzo piękna i pobożna. Zakochał się w niej syn starosty. Starosta, pragnąc przejąć majątek klasztorny, zmusił dziewczynę do ślubu ze swoim synem. W trakcie ceremonii nadszedł moment, gdy szafarka miała powiedzieć "tak". Zamiast tego wyrzekła po łacinie ostatni werset hymnu "Te Deum":Można to przetłumaczyć jako: W jednej chwili stojąca przed ołtarzem młoda para padła martwa. Pochowano ich razem w grobowcu przy wejściu do kościoła, pod kamienną płytą przedstawiającą trzymających się za ręce mężczyznę i kobietę. On jest ubrany w świecki strój, ona ma na sobie habit. Płytę tą wmurowano później w ścianę ratusza, naprzeciwko sali ślubów.
Według najpowszechniej przyjmowanej hipotezy płaskorzeźba z legendy przedstawia księcia Henryka I jaworskiego i jego żonę Agnieszkę.
Reformacja.
Jakub Fürer (Furerus) był franciszkaninem w Lwówku Śląskim. Przełożeni wysłali go około roku 1522 do Wrocławia, by tam poszerzał swą wiedzę. W stolicy Śląska Fürer zetknął się z naukami Lutra. Z powodu niepokojów we Wrocławiu Fürer został wezwany do Lwówka, gdzie powierzono mu funkcję klasztornego kaznodziei. Tutaj zaczął głosić nowe nauki najpierw wśród swoich braci zakonnych. W tym czasie kilku franciszkanów porzuciło zakon. Podobno 11.06.1523 r. w domu Łukasza Lindnera odbył się ślub byłego mnicha z byłą mniszką. Przełożony zakonu w Lwówku – gwardian Benedykt obciążał winą za te wydarzenia Jakuba Fürera. Karze, którą zamierzał na niego nałożyć sprzeciwiła się jednak większość mnichów, a także ceniący jego kazania mieszczanie. Gwardian Benedykt i prowincjał franciszkanów ze Zgorzelca Piotr Fontinus usiłowali nakłonić Fürera do wycofania się z głoszonych nauk, oferując mu ważne stanowiska w hierarchii zakonnej. Ten był jednak nieubłagany i propagował nowo poznane prawdy z coraz większym zapałem. W końcu gwardian stracił cierpliwość i postanowił siłą zmusić kaznodzieję do zmiany poglądów. Fürer dowiedziawszy się o jego zamiarach uciekł z zakonu i schronił się wśród mieszczan. Burmistrz Lwówka Jan Fritschner i duża część obywateli nakłaniali proboszcza – magistra Ebrhardta, by ten pozwolił Fürerowi wygłaszać kazania w kościele parafialnym. Proboszcz odmówił początkowo ich prośbom, potem był jednak zmuszony ulec. Z grona franciszkanów wywodzili się też dwaj inni kaznodzieje luterańscy – magister Achatius i Hipolit Szymon Rosenberg.
W pierwszych latach reformacji zmalała liczba franciszkanów, a także wielkość ofiar składanych przez wiernych. W 1532 r. klasztor palił się w 11 miejscach. W 1536 r. pożar na ulicy Szkolnej uszkodził też klasztor. W 1543 r. franciszkanie postanowili opuścić klasztor. Gwardian Benedykt, Kacper starszy, Mikołaj Wagner, Andrzej Bohem i Paweł Converjus przekazali klasztor radzie miejskiej z przeznaczeniem na szkołę. Syndyk Krzysztof Reussner uzyskał na to zgodę biskupa Baltazara von Promnitz. Dokument ten nie zachował się. W innym piśmie z 03.09.1561 r. biskup Baltazar zgadzał się na przeznaczenie klasztoru na szkołę pod warunkami, że kościół nie będzie wykorzystywany do innych celów niż służba boża oraz że klasztor ma być zwrócony, gdyby w przyszłości franciszkanie zdecydowali się powrócić do miasta. Do 1561 r. kościół stał pusty. Później po remoncie został świątynią ewangelicką. W dzień św. Michała 1562 r. Kasper Radecker wygłosił pierwsze kazanie i od tego czasu odprawiano tam cotygodniowe nabożeństwa. W 1562 r. rada miejska przeniosła szkołę w pobliże kościoła parafialnego, a w klasztorze chciała umieścić szpital. Rada uzyskała nawet na to zgodę biskupa, ale nie doszło to do skutku z powodu epidemii w latach 1567-1568. W budynku klasztoru mieszkali dzwonnik i kantor. Z powodu powiększenia się lwóweckiej szkoły za czasów rektora Andrzeja Brettiusa postanowiono rozdzielić część łacińską od niemieckiej. W klasztorze przyszykowano mieszkanie dla nauczyciela oraz jedną salę lekcyjną i umieszczono tam szkołę łacińską. W 1611 przystosowano kolejne dwie klasy. Na Lwówek spadały kolejne nieszczęścia: powstanie chłopskie w latach 1620-22, zdobycie miasta przez lisowczyków w 1622 r. i zaraza w latach 1624-25. W tych okolicznościach szkoła przestała działać w roku 1624. 29.07.1628 r. pękł dzwon kościelny. W 1629 r. zamknięto całkiem kościół i klasztor.
Wojna trzydziestoletnia.
Razem z armią austriacką do Lwówka przybył mnich i zamieszkał w klasztorze. Gdy miasto zostało zajęte przez wojska saskie, brandenburskie i szwedzkie, zakonnik musiał uciekać. Pewnego razu żołnierze zaczęli zrywać dach i przestali, dopiero gdy rada miejska zapłaciła okup. Gdy zmieniły się koleje wojny do klasztoru powrócił mnich. Z powodu maruderów plądrujących okolice mieszkańcy bali się grzebać zmarłych na cmentarzu poza miastem. Poprosili więc mnicha o zgodę na użycie w tym celu dziedzińca klasztornego, na co ten przystał za stosowną opłatą. 15.06.1644 r. zawalił się strop świątyni. 26.07.1652 r. znaleziono mnicha martwego w łóżku. Klasztor i kościół pozostawał w ruinie. W 1629 r. zamknięto całkiem kościół i klasztor.
Powrót minorytów.
W 1652 r. minoryci powrócili do Lwówka Śląskiego i przystąpili do odbudowy klasztoru i kościoła. Jako że mieli do dyspozycji jedynie datki nielicznych wiernych, odbudowa trwała bardzo długo. W 1688 r. kronikarz księstwa jaworskiego Naso odwiedził zespół klasztorny. Kościół liczył 82,5 łokci długości oraz po 39 łokci szerokości i wysokości. W pierwszej połowie XVIII w. w klasztorze zmieniono układ wnętrz i dodano ozdobne elementy fasady. O zakończeniu prac w 1738 r. informuje napis nad furtą. W klasztorze mieszkało dziesięciu zakonników. Codziennie były odprawiane msze św.
Sekularyzacja.
Po przegranej wojnie z Napoleonem król pruski Fryderyk Wilhelm III musiał zrównoważyć budżet państwa. Środkiem w tym celu była przeprowadzona dekretem z 30.10.1810 r. sekularyzacja klasztorów. Kasacie podległy również lwóweckie zakony joannitów i franciszkanów. Klasztor franciszkanów musiało opuścić 8 braci, 4 kapłanów i 3 laików. W 1812 r. klasztor został przekazany szkolnej kasie miejskiej. Znajdowały się tam wtedy mieszkania dla nauczycieli. W refektarzu działała scena teatralna. Od 1816 r. w kościele mieścił się arsenał miejscowego 2 batalionu 6 pułku grenadierów. Na utrzymanie budynku państwo pruskie wydawało co roku 40 talarów. W 1820 r. założono kosztem 200 talarów piorunochron. Klasztor był przebudowywany w latach 1873-1875. Najciekawsze epitafia zostały przeniesione do przedsionka kościoła w lecie 1885 r. Kościół został podzielony na dwie części drewnianym stropem. Na piętrze od 1899 r. mieściło się muzeum powiatowe. Prezentowano eksponaty związane z historią miasta i powiatu: stroje śląskie, księgi, dokumenty, rozmaite okazy broni, narzędzia tortur, wyposażenie wnętrz itp. W 1901 r. przeniesiono tu zbiory z wystawy w Bramie Lubańskiej, między innymi powóz, którym Napoleon przyjechał do Lwówka w lipcu 1813 r. W 1924 r. katolicką szkołę ludową i gimnazjum przeniesiono do budynku seminarium nauczycielskiego w północno-zachodniej części miasta, a w klasztorze umieszczono szkołę rolniczą.
Po 1945.
W czasach PRL w kościele były magazyny – początkowo rolniczy, później materiałów budowlanych. W latach 1975-1977 przeprowadzono w nim prace konserwacyjne. Po remoncie nie był jednak użytkowany i zaczął popadać w ruinę. Klasztor był siedzibą różnych szkół. Franciszkanie wrócili do Lwówka po 1945 r. zajmując dawną komandorię joannitów, kościół parafialny i kaplicę św. Krzyża. Ich starania o zwrot majątku skonfiskowanego w 1810 r. przyniosły efekt po 185 latach. Franciszkanie przystąpili do odbudowy kościoła. Prace prowadził brat Maksymilian Szelepiński (zmarły 22.05.2014). W uznaniu zasług rada miejska nadała mu honorowe obywatelstwo Lwówka Śląskiego. Remont zakończono 31.12.1999 r.. 01.01.2000 r. prowincjał o. Stanisław Strojecki odprawił w kościele pierwszą mszę. W sierpniu 2003 r. miasto przekazało franciszkanom klasztor. Mieszczący się w nim dotąd Zespół Szkół Zawodowych został przeniesiony i połączony z Zespołem Szkół Ogólnokształcących tworząc Zespół Szkół Ogólnokształcących i Zawodowych.

</doc>
<doc id="3175007" url="https://pl.wikipedia.org/wiki?curid=3175007" title="Cylinder Tiplera">
Cylinder Tiplera

Cylinder Tiplera – hipotetyczny cylindryczny obszar gęstej materii o nieskończonej długości, który obraca się wokół swojej podłużnej osi, umożliwiający podróżowanie w czasie. Nazywany również "maszyną czasu Tiplera".
W odniesieniu do nieskończonej długości cylindrów, co można znaleźć w literaturze już w 1936 roku, w 1974 roku Frank Tipler pokazał, że można zamknąć te nieskończone konstrukty w postaci pętli czasoprzestrzennych, a tym samym umożliwić teoretycznie podróże w czasie.
Rozwiązanie Tiplera zasugerowało, że jeśli szybkość obrotów byłaby dostateczna, skończony cylinder może produkować zamknięte krzywe czasoprzestrzenne. Tiplerowi nie udało się tego udowodnić matematycznie.
Stephen Hawking w swej pracy z 1992 traktującej o możliwej ochronie chronologii zakładał, że zamknięte krzywe czasoprzestrzenne nie mogą zostać utworzone, a zatem nie mogą być wykorzystywane do podróży w czasie.

</doc>
<doc id="3175008" url="https://pl.wikipedia.org/wiki?curid=3175008" title="Les Tarrant">
Les Tarrant

Leicester Mark "Les" Tarrant (ur. 26 maja 1903 w Coventry, zm. 1979 tamże) – brytyjski bokser.
Lata młodości.
W młodości pracował w fabryce Armstrong Siddeley.
Kariera amatorska.
W 1921 został mistrzem Anglii w wadze do 54 kg i wicemistrzem w wadze do 51 kg. W 1922 wywalczył mistrzostwo Anglii w wadze do 51 kg. W 1923 został wicemistrzem Anglii w wadze do 54 kg. W 1924 został mistrzem Anglii w wadze do 54 kg. W tym samym roku wystartował na igrzyskach olimpijskich w wadze koguciej, na których zajął 9. miejsce po odpadnięciu w drugiej rundzie zmagań z Amerykaninem Alem Tripolim. W pierwszej rundzie Tarrant miał wolny los.
Kariera zawodowa.
Po igrzyskach Tarrant zyskał status profesjonalisty. W latach 1924-1926 rozegrał 11 zawodowych walk w wadze muszej, z których wygrał 3, przegrał 7 (3 przez nokaut) i jedną zremisował. Karierę zakończył z powodu urazu nosa.
Kariera sędziowska.
W 1932 był arbitrem pojedynku Erniego Bickella z Kid Lawem.
Losy po zakończeniu kariery.
Po zakończeniu kariery został kierownikiem Swanswell Pub w Coventry, a także promował turnieje charytatywne.
Życie prywatne.
Miał dwóch synów: Johna i Waltera.

</doc>
<doc id="3175013" url="https://pl.wikipedia.org/wiki?curid=3175013" title="Chorwaccy posłowie do Parlamentu Europejskiego 2014–2019">
Chorwaccy posłowie do Parlamentu Europejskiego 2014–2019

Chorwaccy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3175016" url="https://pl.wikipedia.org/wiki?curid=3175016" title="Paul Verne">
Paul Verne

Pierre Paul Verne (ur. 25 czerwca 1829 w Nantes, zm. 27 sierpnia 1897 w Paryżu) – francuski pisarz i marynarz. Był bratem Jules’a Verne’a, któremu doradzał podczas pisania powieści o tematyce żeglarskiej. Ich wspólna podróż odbyta w 1867 roku na pokładzie parowca SS Great Eastern była inspiracją dla książki "Pływające miasto".

</doc>
<doc id="3175017" url="https://pl.wikipedia.org/wiki?curid=3175017" title="Stadion Tri Dharma">
Stadion Tri Dharma

Stadion Tri Dharma – wielofunkcyjny stadion w mieście Gresik, w Indonezji. Obiekt może pomieścić 30 000 widzów. Swoje spotkania rozgrywają na nim piłkarze klubu Gresik United.

</doc>
<doc id="3175019" url="https://pl.wikipedia.org/wiki?curid=3175019" title="Kiyoharu">
Kiyoharu

, bardziej znany jako – japoński muzyk, frontman dwóch popularnych zespołów: Kuroyume i Sads.

</doc>
<doc id="3175020" url="https://pl.wikipedia.org/wiki?curid=3175020" title="Stadion Gajayana">
Stadion Gajayana

Stadion Gajayana – wielofunkcyjny stadion w mieście Malang, w Indonezji. Może pomieścić 30 000 widzów. Został wybudowany w latach 1924–1926. Swoje spotkania rozgrywają na nim piłkarze klubu Persema Malang.

</doc>
<doc id="3175022" url="https://pl.wikipedia.org/wiki?curid=3175022" title="French Open 2014 (gra mieszana)">
French Open 2014 (gra mieszana)

French Open 2014 – gra mieszana – zawody mikstowe, rozgrywane w ramach drugiego w sezonie wielkoszlemowego turnieju tenisowego, French Open. Zmagania odbywały się w dniach 28 maja–5 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="3175025" url="https://pl.wikipedia.org/wiki?curid=3175025" title="Acanthorhynchus superciliosus">
Acanthorhynchus superciliosus



</doc>
<doc id="3175029" url="https://pl.wikipedia.org/wiki?curid=3175029" title="Reprezentacja Portugalii U-17 w piłce nożnej mężczyzn">
Reprezentacja Portugalii U-17 w piłce nożnej mężczyzn

Reprezentacja Portugalii U-17 w piłce nożnej jest juniorską reprezentacją Portugalii, zgłaszaną przez Federação Portuguesa de Futebol. Mogą w niej występować wyłącznie zawodnicy posiadający obywatelstwo portugalskie, urodzeni w Portugalii lub legitymujący się portugalskim pochodzeniem i którzy w momencie przeprowadzania imprezy docelowej (finałów Mistrzostw Europy lub Mistrzostw Świata) nie przekroczyli 17 roku życia.

</doc>
<doc id="3175031" url="https://pl.wikipedia.org/wiki?curid=3175031" title="Park Narodowy Stirling Range">
Park Narodowy Stirling Range

Park Narodowy Stirling Range – park narodowy położony w australijskim stanie Australia Zachodnia. Powierzchnia parku to 115 920 ha (1159,2 km²). Utworzony został w roku 1957. 15 grudnia 2006 został wpisany na listę krajowego dziedzictwa. 
W parku wydzielone są strefy ściślejszej ochrony ("wilderness zone" i "special conservation areas"), na których obowiązują bardziej restrykcyjne zakazy niż w ogólnodostępnej strefie.
Geografia.
Park został utworzony w roku 1957 i miał wtedy powierzchnię 1157 km². Obecnie (2014) park narodowy liczy 1159,2 km² powierzchni. 15 grudnia 2006 został wpisany na listę krajowego dziedzictwa.
Obejmuje pasmo górskie Stirling Range, biegnące równolegle do wybrzeża przez około 80 km. Maksymalna wysokość nad poziomem morza wynosi 1096 m (najwyższym szczytem jest Bluff Knoll). Pasmo obejmuje wiele wyizolowanych szczytów i wzgórz, zbudowanych głównie z piaskowca i łupku ilastego. Na powierzchni skał zachowane są kopalne ripplemarki. Występuje ciepły klimat śródziemnomorski, choć w wyższych partiach gór występują niższe temperatury, wysokie opady deszczu lub – rzadko – opady śniegu. Gleby parku mało żyzne. Na południowo-wschodnich krańcach parku znajduje się kilka jezior.
Flora.
Wyróżnić można 5 obszarów roślinnych na terenie parku: skrub, malee-heath ("mallee" odnosi się do niektórych eukaliptusów, zaś "heath" do wrzosowisk) na wyższych wysokościach oraz zadrzewienia, mokradła i zbiorowiska roślinne wokół słonych jezior. W parku stwierdzono co najmniej 1500 gatunków roślin nasiennych, z czego 87 jest endemitami Australii; należą do nich między innymi "Conospermum floribundum", "Isopogon baxteri", "Isopogon latifolius" i "Banksia solandri". Szczególnie bogate w gatunki (w skali krajowej) są tu dwie rodziny: mirtowate (np. eukaliptusy) i srebrnikowate (jak banksje). Prócz tego występują przedstawiciele rodzaju "Stirlingia" (ang. „blueboys”), "Hakea victoria", "Banksia tridentata" oraz gatunki z rodzaju "Darwinia" - spośród 10 stwierdzonych w parku, 9 występuje tylko w Stirling Range. Z eukaliptusów wymienić można "Eucalyptus wandoo", "Eucalyptus staeri", "Eucalyptus marginata", zaś z pozostałych roślin "Nuytsia ﬂoribunda" (gązewnikowate; nazywana „Christmas tree”). Wokół parku obecne są pastwiska.
Fauna.
Do ważniejszych przedstawicieli fauny parku należą pająki z infrarzędu ptaszników, ślimaki z rodzaju "Bothriembryon" (endemicznego dla Australii), skorpiony, zaleszczotki, dżdżownice i równonogi. 
Teriofauna.
Pierwsi badacze stwierdzili na obszarze pasma 39 gatunków ssaków, jednak do początku XXI w. liczba ta spadła o połowę. Do tego spadku oprócz pożarów przyczyniło się wylesienie i presja zdziczałych kotów oraz lisów. Najczęściej spotykani są przedstawiciele takich gatunków, jak kangur szary i kangur zachodni. Rzadsze są m.in. krótkonos brązowy, kuoka krótkoogonowa, pseudomysz popielata, szczur zaroślowy, kitanka lisia, grubogonik australijski, grubogonik białoogonowy, ostronóg nektarowy, chutliwiec żółtostopy, kangur mniejszy, pałaneczka cynamonowa, lasomroczek królewski, nocolubek mniejszy, a także kolczatka australijska. Reintrodukowano dwa gatunki – mrówkożera workowatego i sorkołaza okularowego.
Awifauna.
Obszar parku niemal w całości pokrywa się z obszarem ostoi ptaków IBA o nazwie Stirling Range. Różnicą są niektóre jeziora w południowo-wschodniej części parku, nieujęte przez IBA, oraz niektóre drogi, leżące poza parkiem. Różnica wynosi 4261 ha. Ostoję wyznaczono w roku 2008.
Do gatunków, które zaważyły na tej decyzji, należą dwa zagrożone wyginięciem - żałobnica eukaliptusowa ("Zanda latirostris") i żałobnica białosterna ("Z. baudinii") - oraz 13 gatunków innych, niezagrożonych. Należą do nich trzy papugi - rozella żółtolica ("Platycercus icterotis"), pąsogłówka ("Purpureicephalus spurius") i księżniczka słoneczna ("Polytelis anthopeplus"). Pozostałe 10 gatunków należy do wróblowych i są to korołaz rdzawy ("Climacteris rufus"), chwostka jasnowąsa ("Malurus elegans"), chwostka świetna ("Malurus pulcherrimus"), eukaliptusowczyk purpurowy ("Lichenostomus cratitius"), miodopijek rdzawoszyi ("Acanthorhynchus superciliosus"), buszówka uboga ("Acanthiza inornata"), trzaskacz wąsaty ("Psophodes nigrogularis"), gwizdacz szaropierśny ("Eopsaltria griseogularis"), gwizdacz białopierśny ("E. georgiana") oraz kraśniczek czerwonouchy ("Stagonopleura oculata"). Z ptaków nieistotnych z punktu widzenia ostoi zaobserwować można orły australijskie ("Aquila audax").
Ochrona i zwiedzanie.
Wjazd do parku jest rejestrowany i płatny. Dłuższy pobyt (z noclegiem) czy aktywności inne niż piesza wędrówka wyznaczonymi szlakami również wymaga rejestracji, natomiast samo wejście na niektóre szlaki tego nie wymaga. W strefie "Wilderness Area" obowiązują większe ograniczenia niż w części przeznaczonej do zwykłego zwiedzania, a do stref "Special Conservation Area" wstęp jest w ogóle zabroniony. Ponadto istnieją ograniczenia związane z ochroną roślin przed infekcją lęgniowca z rodzaju "Phytophtora".
Na terenie parku obowiązują przepisy ochrony przyrody. Zakazane jest niszczenie roślin czy naruszanie skał. Istnieje zakaz wprowadzania zwierząt domowych. Ponieważ brak jest koszy na śmieci, wszelkie odpadki, łącznie z papierem toaletowym, muszą być zabierane poza obszar parku. Zakazane jest organizowanie biwaków poza wydzielonym polem kempingowym przy Moingup Spring, karawaning jest dozwolony, ale brak jest infrastruktury mu sprzyjającej (np. pryszniców). Wyznaczono kilka miejsc dostosowanych do pikników oraz kilka miejsc z toaletami. Prywatne pola kempingowe i karawaningowe mieszczą się przy północnej granicy parku. Nawet na polu kempingowym zakazane jest rozpalanie ognisk, udostępniane są natomiast kuchenki gazowe.
Wyznaczone są następujące szlaki piesze (stan na rok 2010):
Prowadzona jest ochrona czynna rodzimej fauny parku polegająca na zwalczaniu lisa przez wykładanie zatrutych przynęt oraz reintrodukcji wymarłych lokalnie gatunków.

</doc>
<doc id="3175034" url="https://pl.wikipedia.org/wiki?curid=3175034" title="Kościół Matki Bożej z Góry Karmel w Bielsku Podlaskim">
Kościół Matki Bożej z Góry Karmel w Bielsku Podlaskim

Kościół Matki Bożej z Góry Karmel w Bielsku Podlaskim – rzymskokatolicki kościół parafialny mieszczący się w Bielsku Podlaskim, w województwie podlaskim. Należy do dekanatu Bielsk Podlaski diecezji drohiczyńskiej.
Historia.
Pierwszą drewnianą świątynię przy klasztorze karmelitów trzewiczkowych zbudowano w 1641 roku z funduszy marszałka nadwornego Adam Kazanowskiego herbu Grzymała. Kościół ten wznosił się między ówczesną ul. Knyszyńską i ul. Litewską. W czasie pożaru w 1779 roku drewniane kościół i klasztor spłonęły.
Na jego miejscu zbudowano w latach 1779–1794 nowy murowany kościół wraz z klasztorem. W 1794 roku zostały wzniesione dwie wieże. Swoją pomoc w budowie kościoła ofiarowali wtedy: Izabela Branicka z Poniatowskich zwana „Panią Krakowską” oraz Aleksander Bogusz, regent ziemi bielskiej. Po Rozbiorach w 1796 roku władze pruskie ograniczyły liczbę karmelitów, natomiast w 1802 roku Prusacy skasowali całkowicie klasztor i przenieśli zakonników do Wąsosza, a klasztor zamienili na więzienie. W 1851 roku rząd carski - w ramach zaplanowanej akcji likwidacji klasztorów katolickich – usunął ostatnich zakonników i zamknął świątynię. Po wybudowaniu cerkwi Zmartwychwstania Pańskiego, przeniesiono do niej wszystkie obrazy wiszące wcześniej w świątyni karmelickiej. W dniu 11 kwietnia 1864 roku Michaił hrabia Murawjow „Wieszatiel”, generał-gubernator litewski, postanowił zamienić kościół na cerkiew prawosławną. W latach 1866-1920 budowla pełniła funkcję cerkwi prawosławnej - soboru Trójcy Świętej (Nowy Sobór), natomiast wieże świątyni zostały przebudowane w stylu bizantyjskim. Beneficjum zostało oddane klerowi prawosławnemu. Klasztor natomiast został zamieniony na carskie więzienie, gdzie byli torturowani i mordowani polscy powstańcy styczniowi. Podczas I wojny światowej władze niemieckie przeznaczyły kościół na magazyn zbożowy.
W dwa lata po odzyskaniu niepodległości kościół został zrewindykowany na rzecz Kościoła rzymskokatolickiego w dniu 11 listopada 1920 roku. Od tej pory aż do 1964 roku kościół pełnił funkcję kościoła szkolnego (rektoralnego). Do 1926 roku w budynku klasztornym mieścił się Areszt Powiatowy. W latach 1923-1931 kościół został wyremontowany dzięki staraniom księdza Ludwika Olszewskiego, ówczesnego rektora świątyni. W latach 1945-1957 klasztor był zajęty przez Urząd Bezpieczeństwa, który urządził tam m.in. areszt, a następnie mieściła się w nim poczta i Szkoła Muzyczna. W 1957 roku wieże kościoła ponownie otrzymały kształt barokowy. Od 1964 roku świątynia pokarmelicka pełniła funkcję kościoła filialnego parafii Narodzenia Najświętszej Maryi Panny i świętego Mikołaja. Samodzielna parafia została erygowana w dniu 11 lutego 1976 roku dekretem księdza biskupa Władysława Jędruszuka, administratora apostolskiego diecezji pińskiej. W latach 1981-1982 budowla została pokryta blachą miedzianą. W 1992 roku została usunięta podłoga drewniana i na jej miejscu została położona posadzka marmurowa, dzięki staraniom księdza kanonika Wojciecha Wasaka. W 1992 roku budynek klasztorny został odzyskany przez parafię.

</doc>
<doc id="3175037" url="https://pl.wikipedia.org/wiki?curid=3175037" title="Nadleśnictwo Kalisz">
Nadleśnictwo Kalisz

Nadleśnictwo Kalisz – jednostka organizacyjna Lasów Państwowych podległa Regionalnej Dyrekcji Lasów Państwowych w Poznaniu.
Grunty Nadleśnictwa położone są w całości na terenie województwa wielkopolskiego na terenie powiatu kaliskiego.

</doc>
<doc id="3175040" url="https://pl.wikipedia.org/wiki?curid=3175040" title="Stebni">
Stebni

Stebni (Stebne, ukr. Стебні) – wieś na Ukrainie, w obwodzie czerniowieckim, w rejonie putylskim, w radzie wiejskiej Dowhopilla. W 2001 roku liczyła 517 mieszkańców.
Geografia.
Miejscowość położona nad brzegiem Białego Czeremoszu, w rejonie Karpat Pokucko-Bukowińskich. Po drugiej stronie rzeki na północny zachód od Stebni leży wieś Stebne.
Historia.
Stebni leżą na terenie krainy historycznej Bukowina i wchodziły w skład Hospodarstwa Mołdawskiego. W styczniu 1775 roku, po wojnie rosyjsko-tureckiej (1768-1774) i traktacie w Küczük Kajnardży, weszły w ramach Księstwa Bukowiny w skład monarchii Habsburgów. 
Po wkroczeniu do Bukowiny wojsk rumuńskich 27 listopada 1918 roku wieś Stebni stała się częścią Królestwa Rumunii. Należała do okręgu Radowce ("Județul Rădăuți"). Większość ludności stanowili wtedy Ukraińcy. W pobliżu przebiegała granica polsko-rumuńska.
W wyniku Paktu Ribbentrop-Mołotow (1939) północna Bukowina została zaanektowana przez ZSRR 28 czerwca 1940 roku. Stebni były ponownie częścią Rumunii w okresie 1941/44. Po ponownym wkroczeniu Armii Czerwonej w 1944 roku zostały włączone do składu Ukraińskiej SRR.
Od 1991 roku wieś jest częścią niezależnej Ukrainy.

</doc>
<doc id="3175041" url="https://pl.wikipedia.org/wiki?curid=3175041" title="Kasztel Vranovo">
Kasztel Vranovo

Kasztel Vranovo (słow. Kaštieľ Vranovo) - zabytkowa budowla w dzielnicy Liptowskiego Mikułasza – Palúdzce, zaliczana do popularnej na północnej Słowacji grupy wiejskich dworów o bardziej lub mniej widocznych cechach obronnych, będących siedzibami drobnej szlachty górnowęgierskiej. Nazwa kasztelu – według tradycji – pochodzi stąd, że w tej okolicy żyło wiele wron (wrona = słow. "vrana"). Do dziejów Liptowa i tradycji ludowej kasztel zapisał się tym, że w nim zimą 1713 r., przed procesem, więziony był legendarny zbójnik Juraj Janosik. Przypomina o tym posąg zbójnika przed wejściem do obiektu.
Początki obiektu sięgają przełomu XV i XVI w., kiedy istniała tu niewielka, murowana z kamienia budowla obronna, otoczona fosą. W roku 1612 na jej fundamentach wzniesiono kolejną budowlę o cechach renesansowych. Pierwotnie była to prosta konstrukcja blokowa z narożną wieżą, która z czasem została powiększona. Większa przebudowa wnętrz miała miejsce w XVII w., a przebudowa fasady w drugiej połowie XIX w. W XVIII w. kasztel przebudowano w stylu barokowym, a po pożarze w XIX w. odremontowano go w stylu klasycystycznym, likwidując drugie piętro.
Aktualnie jest to dwukondygnacyjna, murowana budowla na rzucie prostokąta, z narożną, kwadratową wieżą o boniowanych narożnikach. Front sześcioosiowy, niesymetryczny: w czwartej osi znajduje się segmentowy portal, wiodący do sieni. Z niej w lewo odchodzą schody, z podestu których wiodą drzwi do poszczególnych pomieszczeń. Izby są sklepione renesansowymi sklepieniami z dekoracją stiukową lub nakryte belkowanymi stropami.
Obecny wygląd kasztel zyskał po szeroko zakrojonych pracach badawczych i konserwatorskich, prowadzonych w latach 1969-1979. Badania z zakresu historii obiektu i jego cech artystycznych przeprowadzili w roku 1969 artysta malarz Mikuláš Štalmach i inż. architekt Alfréd Piffl. Dokumentację projektową renowacji obiektu opracowała w 1973 r. firma Pamiatkostav z Żyliny. Prace na obiekcie prowadzone były w latach 1974-1979. Po ich zakończeniu kasztel zaadaptowano na cele muzealne: powstało w nim w 1981 r. Muzeum Historyczno-Literackie Janka Kráľa (słow. "Literárno-historické múzeum Janka Kráľa") ze stałymi ekspozycjami poświęconymi Janosikowi oraz dziejom Liptowskiego Mikułasza.
W 1992 r. obiekt odzyskali spadkobiercy dawnych właścicieli. Ekspozycje były tu czynne do 1997 r., po czym zostały przeniesione do budynku Muzeum na Námestí osloboditeľov w centrum Liptowskiego Mikułasza. Sam budynek – jako własność prywatna – nie jest obecnie dostępny do zwiedzania.

</doc>
<doc id="3175042" url="https://pl.wikipedia.org/wiki?curid=3175042" title="Cypryjscy posłowie do Parlamentu Europejskiego 2014–2019">
Cypryjscy posłowie do Parlamentu Europejskiego 2014–2019

Cypryjscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3175047" url="https://pl.wikipedia.org/wiki?curid=3175047" title="Zachariasz Jaroszyński">
Zachariasz Jaroszyński

Zachariasz Jaroszyński herbu własnego (zm. 1775 w Tywrowie) – konsyliarz konfederacji województwa bracławskiego w konfederacji barskiej w 1768 roku, pisarz grodzki kijowski w 1755 roku, podstoli winnicki w 1750 roku, miecznik winnicki w 1736 roku, starosta dymitrowski w 1759 roku.
Za zabicie dominikanina całe życie pokutował, wymurował w Kamieńcu kościół ks. kapucynom.
W 1764 roku jako poseł województwa bracławskiego na sejm elekcyjny 1764 roku był elektorem Stanisława Augusta Poniatowskiego z województwa bracławskiego. Deputat na Trybunał Główny Koronny w 1746 roku.

</doc>
<doc id="3175053" url="https://pl.wikipedia.org/wiki?curid=3175053" title="ACM Enduro x4">
ACM Enduro x4

ACM Enduro x4 − mały terenowy samochód osobowy produkowany przez włoską firmę ACM. Samochód był napędzany przez silnik cztero-cylindrowy silnik Diesla produkcji Volkswagena o pojemności 1,6 l (75 KM przy 5000 obr./min). Moc przenoszona była na obie osie poprzez 4-, lub 5-biegową manualną skrzynię biegów.
Model ten budowany był na bazie ARO 10.4 (trzy-drzwiowe kombi), lub ARO 10.1 (dwu-drzwiowy z miękkim dachem).
Istniała też wersja, napędzana silnikiem Diesla produkcji Volkswagena, lecz o innych parametrach − 1588 cm³ (53 KM przy 4800 obr./min), z 4-stopniową skrzynią biegów. Ostatnią innowacją z marca 1991 była zmiana silnika na TurboDiesel Volkswagena 1,6 l (69 KM przy 4500 obr./min). Pozostałe dane samochodu odpowiadają charakterystykom ARO 10.
Cechą odróżniającą ACM Enduro x4 od ARO 10 była osłona chłodnicy (tzw. "grill") w tym samym kolorze co kolor nadwozia, oraz matowoczarne osłony błotnikowe.

</doc>
<doc id="3175054" url="https://pl.wikipedia.org/wiki?curid=3175054" title="ACM Enduro">
ACM Enduro



</doc>
<doc id="3175055" url="https://pl.wikipedia.org/wiki?curid=3175055" title="Czescy posłowie do Parlamentu Europejskiego 2014–2019">
Czescy posłowie do Parlamentu Europejskiego 2014–2019

Czescy posłowie VIII kadencji do Parlamentu Europejskiego zostali wybrani w wyborach przeprowadzonych 23 i 24 maja 2014.

</doc>
<doc id="3175056" url="https://pl.wikipedia.org/wiki?curid=3175056" title="Dita Charanzová">
Dita Charanzová

Dita Charanzová (ur. 30 kwietnia 1975 w Pradze) – czeska polityk i dyplomata, posłanka do Parlamentu Europejskiego VIII i IX kadencji.
Życiorys.
Absolwentka Wyższej Szkoły Ekonomicznej w Pradze, kształciła się następnie w szkole dyplomatycznej Escuela Diplomática w Hiszpanii. W 2001 obroniła dysertację doktorską na Wydziale Stosunków Międzynarodowych VŠE. 
Przez osiem lat pracowała w służbie dyplomatycznej. Była zatrudniona m.in. w stałym przedstawicielstwie Republiki Czeskiej przy Unii Europejskiej w Brukseli, gdzie kierowała zespołem ds. polityki handlu i rozwoju. Później została kierownikiem studia telewizyjnego w Strasburgu, relacjonującego prace Zgromadzenia Parlamentarnego Rady Europy.
W 2014 dołączyła do ugrupowania ANO 2011, uzyskując w tym samym roku z ramienia tej partii mandat deputowanej do Europarlamentu VIII kadencji. Z powodzeniem ubiegała się o reelekcję w 2019.

</doc>
<doc id="3175057" url="https://pl.wikipedia.org/wiki?curid=3175057" title="Heinrich Pesch">
Heinrich Pesch

Heinrich Pesch (ur. 17 września 1854 w Kolonii, zm. 1 kwietnia 1926 w Valkenburgu) − niemiecki teolog, jezuita, ekonomista i filozof. 
Życiorys.
Uchodzi za jednego z propagatorów katolickiej nauki społecznej i solidaryzmu społecznego. Uważa się, że jego główne dzieło: pięciotomowy podręcznik do ekonomii narodowej ("Lehrbuch der Nationalökonomie"), wywarło wpływ na encyklikę Piusa XI "Quadragesimo anno". Nauczyciel Oswalda von Nell-Breuninga i Gustava Gundlacha.
W swoich publikacjach wykorzystywał wiedzę nabytą w trakcie studiów z zakresu teologii, filozofii i ekonomii. Będąc jezuitą cztery lata przebywał w Anglii, gdzie obserwował rozwój industrialnego, kolonialnego kapitalizmu, opartego na wyzysku robotników. Skierowano go także do Holandii i Luksemburga. Znał tezy Marksa i Karla Rodbertusa. Studiował pod kierunkiem Adolfa Wagnera i Gustava von Schmollera. Krytykował protestantyzm za jego inklinacje ekonomiczne i położenie podwalin pod egoistyczny liberalizm ekonomiczny. Społeczeństwo traktował jak romantycy, tj. jako żywy organizm. Opowiadał się za korporacjonizmem i prawem naturalnym - szczególnie zasadą solidarności międzyludzkiej. Kościół katolicki upatrywał w kategoriach ponadnarodowych (internacjonalistycznych) i równościowych, odbierając niejako argumenty socjalistom, którym zarzucał wzniecanie niepokoju społecznego. Podkreślał także znaczenie rodziny.
System ekonomiczny solidaryzmu Pescha miał stanowić alternatywę zarówno wobec indywidualistycznego liberalizmu jak i kolektywistycznego socjalizmu. Przez ekonomistów głównego nurtu nie był jednak postrzegany jako autentyczny i oryginalny. Powodem tego były przede wszystkim obawy o zbytnie jego obciążenie normami moralnymi czy wartościującymi. Pesch uznawał autonomię nauk ekonomicznych ale jednocześnie był przekonany, iż prawda jest niepodzielna i to co właściwe ekonomicznie powinno być zgodne z tym co prawdziwe na gruncie etyki. Nauczanie Pescha często zaliczane jest do nurtu tzw. ekonomii dobrobytu i wywarło wpływ na kształtowanie modelu społecznej gospodarki rynkowe w Niemczech Zachodnich po II wojnie światowej. Esencją solidarystycznego systemu Pescha jest teleologiczne, etyczne i normatywne podejście do ekonomii, odwołujące się do prawa naturalnego. Gospodarka narodowa według jego koncepcji skierowana jest na konkretny cel, którym jest jak najlepsze zaspokojenie potrzeb materialnych społeczeństwa. Konsekwentnie nauki ekonomiczne powinny więc pełnić funkcję normatywną - wskazywania najlepszych dróg do osiągnięcia owego celu.

</doc>
<doc id="3175060" url="https://pl.wikipedia.org/wiki?curid=3175060" title="Martina Dlabajová">
Martina Dlabajová

Martina Dlabajová (ur. 26 lipca 1976 w Gottwaldovie) – czeska działaczka społeczna i gospodarcza, menedżer i polityk, posłanka do Parlamentu Europejskiego VIII i IX kadencji.
Życiorys.
Ukończyła nauki polityczne na Uniwersytecie w Padwie. Pracowała w resorcie spraw zagranicznych i w agencji rządowej CzechInvest. Później związana z biznesem, w tym przedsiębiorstwami EMD i Seven Partners. Była koordynatorką przedstawicielstwa kraju zlińskiego w Brukseli. Została także prezesem izby gospodarczej kraju zlińskiego i regionalnego Klubu Rotary. Dołączyła również do ugrupowania ANO 2011, uzyskując w tym samym roku z ramienia tej partii mandat deputowanej do Europarlamentu VIII kadencji. Z powodzeniem ubiegała się o reelekcję w 2014.

</doc>
<doc id="3175062" url="https://pl.wikipedia.org/wiki?curid=3175062" title="Pracownia Staromiejska w Poznaniu">
Pracownia Staromiejska w Poznaniu

Pracownia Staromiejska - specjalistyczna jednostka "Miastoprojektu" w Poznaniu powołana w końcu 1953 celem przeprowadzenia kompleksowej odbudowy poznańskiego Starego Miasta po zniszczeniach II wojny światowej.
Kierownikiem pracowni był od początku 1954 inż. Florian Rychlicki, który był jednocześnie generalnym projektantem odbudowy Starego Miasta. W ramach Pracowni Staromiejskiej utworzono cztery zespoły architektoniczne, których kierownikami byli: Karol Jasiecki, Bogdan Mrozek, Stefan Sawicki oraz Henryk Marcinkowski. Konsultantami byli: Zbigniew Zieliński, prof. Piotr Biegański (były konserwator zabytków z Warszawy), mgr Jerzy Łomnicki (wojewódzki konserwator zabytków i brat aktora Tadeusza Łomnickiego) i Henryk Kondziela (następca Jerzego Łomnickiego na stanowisku wojewódzkiego konserwatora zabytków). W Pracowni zatrudniono m.in. Zygmunta Skupniewicza, Sylwestra Pajzderskiego i Jana Górnego. Zespół mieścił się początkowo na drugim piętrze Zamku Cesarskiego (funkcjonowała tu także Miejska Pracownia Urbanistyczna), by potem przenieść się do odbudowanych kamieniczek przy ul. Woźnej i Ślusarskiej. Efektem pracy Pracowni była pełna odbudowa Starego Miasta w Poznaniu, czy koncepcje zagospodarowania Chwaliszewa i Wzgórza Przemysła wraz z częścią Alei Marcinkowskiego. Henryk Kondziela podsumował dokonania zespołu w obszernym dziele "Stare Miasto w Poznaniu. Zniszczenia - odbudowa - program dalszych prac".

</doc>
<doc id="3175065" url="https://pl.wikipedia.org/wiki?curid=3175065" title="Dom bardzo nawiedzony">
Dom bardzo nawiedzony

Dom bardzo nawiedzony (ang. "A Haunted House") – amerykański horror komediowy z 2013 roku wyreżyserowany przez Michaela Tiddesa. Wyprodukowany przez Open Road Films. Główną rolę w filmie zagrał Marlon Wayans.
Film doczekał się kontynuacji filmu "Dom bardzo nawiedzony 2" rok później.
Premiera filmu miała miejsce 11 stycznia 2013 roku w Stanach Zjednoczonych. W Polsce premiera filmu odbyła się 26 maja 2014 roku na antenie Canal+.
Opis fabuły.
Malcolm (Marlon Wayans) i jego partnerka Kisha (Essence Atkins) wprowadzają się do nowego domu. Mieszkający tu demon opanowuje ciało kobiety. Malcolm jest załamany, że ucierpi na tym jego życie erotyczne. Zdesperowany, próbuje uwolnić ukochaną od złego ducha.
Obsada.
i inni

</doc>
<doc id="3175072" url="https://pl.wikipedia.org/wiki?curid=3175072" title="Miroslav Poche">
Miroslav Poche

Miroslav Poche (ur. 3 czerwca 1978 w miejscowości Chlumec nad Cidlinou) – czeski polityk i samorządowiec, poseł do Parlamentu Europejskiego VIII kadencji.
Życiorys.
Absolwent Czeskiego Uniwersytetu Rolniczego w Pradze oraz wydziału nauk społecznych Uniwersytetu Karola w Pradze. Pracował jako urzędnik administracji rządowej, później zajął się prywatną działalnością gospodarczą. Został działaczem Czeskiej Partii Socjaldemokratycznej, był wiceprzewodniczącym regionalnego komitetu wykonawczego partii. W 2002 po raz pierwszy wybrany do rady miejskiej Pragi, w 2010 wszedł również do samorządu dzielnicy Praga 3. W 2014 z listy socjaldemokratów uzyskał mandat eurodeputowanego VIII kadencji.
W 2018 socjaldemokraci zgłosili jego kandydaturę na ministra spraw zagranicznych w koalicyjnym rządzie Andreja Babiša. Jego nominacji sprzeciwił się jednak prezydent Miloš Zeman i nie dokonał w czerwcu tegoż roku jego zaprzysiężenia.

</doc>
<doc id="3175074" url="https://pl.wikipedia.org/wiki?curid=3175074" title="Autódromo Ciudad de Paraná">
Autódromo Ciudad de Paraná

Autódromo Ciudad de Paraná – argentyński tor wyścigowy, położony niedaleko miejscowości Parana, w prowincji Entre Ríos. Oficjalne otwarcie toru miało miejsce 7. grudnia 1969 (poprzedzone pre-inauguracją 21. września 1969).
Charakterystyka toru.
Tor Autódromo Ciudad de Paraná jest najważniejszym torem w prowincji Entre Ríos, obok toru Autódromo Ciudad de Concordia, który jest drugą opcją możliwości organizacji wyścigów na poziomie krajowym i regionalnym. Jest szybkim torem (średnie prędkości przekraczają 170 km/h), na którym pierwszy zakręt zbudowany jest w tym samym stylu co w owalnych torach, w wyniku czego, do drugiego zakrętu dojeżdża się z prędkościami zbliżonymi do 250 km/h.

</doc>
<doc id="3175075" url="https://pl.wikipedia.org/wiki?curid=3175075" title="Piotr Krassowski">
Piotr Krassowski

Piotr Krassowski "(również jako Piotr Krasowski)" – pochodzący z Ticino w Szwajcarii budowniczy i architekt działający w epoce renesansu we Lwowie. 
Po raz pierwszy został wymieniony w kronikach jako "Petrus Crassowski Italus Murator Szwanczar" w 1567, gdy otrzymał przywilej miejski i stał się pełnoprawnym mieszkańcem Lwowa. Nazwisko Krassowski przybrał prawdopodobnie od nazwy wsi Krasów, gdzie wydobywano kamień budowlany. Inna wersja mówi o jego pochodzeniu z miejscowości Crasso lub o spolszczeniu nazwiska Grassi. Prawdopodobnie ok. 1568 rozpoczął kontynuację rozpoczętej przez Feliksa Trębacza (Trembacza) budowy wieży Cerkwi Wołoskiej. Po dojściu do etapu „trzeciego rusztowania” w 1560 budowla zawaliła się, jej fundator Dawid Ftoma wytoczył Piotrowi Krassowskiemu proces sądowy. Wina nie została udowodniona, ponieważ prawdopodobnie błędy konstrukcyjne popełnił we wstępnej fazie prac Feliks Trębacz. W 1571 Krassowski rozpoczął budowę wieży z dzwonnicą Katedry ormiańskiej, w późniejszych latach po kilku pożarach została przebudowana. Według badań przeprowadzonych przez historyka Władysława Łozińskiego sześć lat później wybudował dla pochodzącej z patrycjatu Zofii Hanlowej tzw. Czarną Kamienicę przy Rynku 4, w późniejszym czasie dom ten stał się własnością Marcina Anczowskiego i ok. 1675 został przebudowany. W 1578 rozpoczął wznoszenie kaplicy Trzech Świętych przy Cerkwi Wołoskiej.

</doc>
<doc id="3175076" url="https://pl.wikipedia.org/wiki?curid=3175076" title="Polscy posłowie do Parlamentu Europejskiego 2014–2019">
Polscy posłowie do Parlamentu Europejskiego 2014–2019

Polscy posłowie VIII kadencji do Parlamentu Europejskiego od 1 lipca 2014 do 1 lipca 2019, wybrani w wyborach przeprowadzonych 25 maja 2014.
Tabela przedstawia podział mandatów po wyborach w 2014 i stan na koniec kadencji:
Przynależność klubowa.
Stan na koniec kadencji.
Polscy posłowie VIII kadencji zrzeszeni byli w następujących grupach:

</doc>
<doc id="3175077" url="https://pl.wikipedia.org/wiki?curid=3175077" title="Lotus 27">
Lotus 27

Lotus 27 – samochód Formuły Junior, zaprojektowany przez Colina Chapmana i wyprodukowany przez Lotus Components Ltd w 1963 roku. Przyczynił się do zdobycia przez Petera Arundella mistrzostwa Wielkiej Brytanii.
Charakterystyka.
Samochód był następcą modelu 22 i był od niego bardziej kompaktowy. Konstrukcja nadwozia opierała się na Lotusie 25; był to monokok. Oznaczało to, że model 27 był pierwszym samochodem niższej formuły, w którym Lotus zastosował tę technologię. Początkowo karoseria samochodu była wykonana z włókna szklanego, przez co monokok nie zachowywał sztywności strukturalnej, jednakże w 1963 roku samochód był rozwijany i w maju karoserię z włókna szklanego zastąpiono wykonaną z aluminium, co poprawiło sztywność.. Samochód był wąski, a od swojego poprzednika był węższy o pięć cali. Czterocylindrowy silnik modelu, Ford Cosworth 109E, był umieszczony z tyłu i przy pojemności 1097 cm³ rozwijał moc 110 KM. Napęd był przekazywany za pomocą wywodzącej się od Volkswagena skrzyni biegów Hewland Mk4. Zawieszenie samochodu było niezależne. Koszt całego samochodu wynosił 1890 funtów.
Samochód wygrał w debiucie na Oulton Park, ale następnie, z powodu niewystarczającej sztywności nadwozia, nie odnosił sukcesów. W maju Peter Arundell po raz pierwszy wystartował nowym modelem. Następne zwycięstwo Arundell odniósł 20 lipca na Silverstone, i po odniesieniu łącznie pięciu zwycięstw zdobył tytuł z przewagą jednego punktu nad Dennym Hulmem w Brabhamie BT6. Był to jednocześnie ostatni sezon Formuły Junior.
Wyprodukowano 35 egzemplarzy modelu.

</doc>
<doc id="3175086" url="https://pl.wikipedia.org/wiki?curid=3175086" title="I liga polska w hokeju na lodzie (1964/1965)">
I liga polska w hokeju na lodzie (1964/1965)

10. sezon I ligi polskiej w hokeju na lodzie rozegrany został na przełomie 1964 i 1965 roku. Był to 29. sezon rozgrywek o Mistrzostwo Polski w hokeju na lodzie. W rozgrywkach wzięło udział 8 zespołów. Nikt nie spadał z ligi wskutek powiększenia jej w następnym sezonie do 10 zespołów. Za zwycięstwo klub otrzymywał dwa punkty, a za remis jeden punkt. Po 28. kolejkach sezonu zasadniczego 4 najlepsze zespoły rozgrywały rundę finałową systemem mecz i rewanż każdy z każdym. Mistrzem Polski został zespół GKS-u Katowice. Był to 1. tytuł mistrzowski w historii klubu.
Runda finałowa - tabela.
     = Mistrz Polski
Skład triumfatorów.
GKS Katowice - Wacław, Hampel, Sitko, Hartman, Dziadkiewicz, Przyklenk, Kretek, K.Fonfara, A.Fonfara, Konieczny, Wilczek, Małysiak, Filar, A.Wróbel, Przewoźnik.

</doc>
<doc id="3175090" url="https://pl.wikipedia.org/wiki?curid=3175090" title="Karol Konieczny">
Karol Konieczny

Karol Konieczny (ur. 5 maja 1993) – polski lekkoatleta, średniodystansowiec. 
Dwukrotny srebrny medalista IAAF World Relays (2014 i 2015) w sztafecie 4 × 800 metrów (2014) – polska sztafeta w składzie: Konieczny, Szymon Krawczyk, Marcin Lewandowski i Adam Kszczot ustanowiła podczas tych zawodów rekord Polski w tej konkurencji wynikiem 7:08,69.
Brązowy medalista halowych mistrzostw Polski w biegu na 800 metrów (2015). Medalista mistrzostw Polski w kategoriach juniorów oraz młodzieżowców.

</doc>
<doc id="3175091" url="https://pl.wikipedia.org/wiki?curid=3175091" title="James Gillett">
James Gillett

James Norris Gillett (ur. 20 września 1860 w Viroqua w stanie Wisconsin, zm. 20 kwietnia 1937 w Berkeley w stanie Kalifornia) – amerykański polityk, działacz Partii Republikańskiej, prawnik.
Życiorys.
W latach 1897–1900 zasiadał w Senacie stanu Kalifornia. Od 4 marca 1903 do 4 listopada 1906 reprezentował 1. okręg Kalifornii w Izbie Reprezentantów Stanów Zjednoczonych. W latach 1907–1911 pełnił funkcję gubernatora Kalifornii.
Był dwukrotnie żonaty. Miał czworo dzieci.

</doc>
<doc id="3175092" url="https://pl.wikipedia.org/wiki?curid=3175092" title="Wielki odlot 2 – Najlepsze 80-te">
Wielki odlot 2 – Najlepsze 80-te

Wielki odlot 2 – Najlepsze 80-te – album Urszuli, wydany 27 maja 2014 roku nakładem wydawnictwa Universal Music Polska z okazji 30-lecia pracy artystycznej wokalistki.
Po rockowej płycie "Eony snu" Urszula wydała przekrojowy album, stanowiący powrót do początków jej kariery artystycznej. Album zawiera największe przeboje wokalistki z lat 80. oraz dwa premierowe single: „Wielki odlot 2” oraz „Mała”. Artystka zdecydowała się nagrać wszystkie utwory na nowo. Masteringiem płyty zajęli się Drew Lavyne i Ted Jensen ze Sterling Sound w USA. 30 maja podczas festiwalu TOPtrendy Urszula, jako pierwsza polska artystka, po raz drugi w karierze otrzymała nagrodę Bursztynowego Słowika za całokształt twórczości.
2 grudnia 2014 roku album ukazał się na płycie winylowej.
Twórcy.
Nagrania zrealizowano w Redhousestudio w roku 2013 i 2014.

</doc>
<doc id="3175094" url="https://pl.wikipedia.org/wiki?curid=3175094" title="Chie Kōjiro">
Chie Kōjiro

 – japońska aktorka głosowa z Shimonoseki. Wcześniej była związana z Mausu Promotion i Production Baobab, obecnie należy do 81 Produce. Najbardziej znana z podkładania głosu Lisy Simpson w japońskiej wersji Simpsonów oraz Elmirki Duff w serialu animowanym Przygody Animków.

</doc>
<doc id="3175095" url="https://pl.wikipedia.org/wiki?curid=3175095" title="Sumie Baba">
Sumie Baba

 – japońska seiyū związana z 81 Produce.

</doc>
<doc id="3175096" url="https://pl.wikipedia.org/wiki?curid=3175096" title="Walki na szlaku Kokoda">
Walki na szlaku Kokoda

Walki na szlaku Kokoda lub Kampania Kokoda – epizod wojny na Pacyfiku będącej jednym z głównych frontów II wojny światowej. Kampania ta składała się z serii walk toczonych w okresie od lipca do listopada 1942 roku pomiędzy siłami Japonii i aliantów – głównie Australii – na należącym wówczas do Australii terytorium Papui. Siły japońskie, po wylądowaniu w nocy 21/22 lipca na północnym wybrzeżu Nowej Gwinei, podjęły próbę uderzenia przez pasmo górskie Owena Stanleya celem zdobycia Portu Moresby, co było częścią strategicznego planu przerwania linii komunikacyjnych, łączących Australię ze Stanami Zjednoczonymi.
Obrona.
Port Moresby, jedyny duży port na wybrzeżu Papui, miał ogromne znaczenie także dla aliantów. Obronę powietrzną zapewniały myśliwce P-39 i P-40. Przestarzałe radary RAAF nie były w stanie wystarczająco wcześnie ostrzec przed japońskim atakiem, musiano więc polegać na coastwatchers i obserwatorach na szczytach, dopóki we wrześniu nie pojawiły się nowsze, amerykańskie urządzenia. Japońskie bombowce były najczęściej eskortowane przez myśliwce, które lecąc na wysokości 10 000 m – za wysoko by mogły być przechwycone przez P-39 czy P-40 – dawały Japończykom przewagę wysokości w walce powietrznej. Cena, jaką płacili alianccy piloci za to, że dysponowali samolotami o gorszych osiągach, była wysoka. Do 20 czerwca dwadzieścia pięć P-39 zostało strąconych w walce, trzy nieprzyjaciel zniszczył na ziemi, a osiem uległo katastrofom podczas lądowania. W tej sytuacji kluczową rolę odgrywała artyleria przeciwlotnicza. Australijscy i amerykańscy artylerzyści nabrali nie lada praktyki: do 17 sierpnia 1942 roku na Port Moresby przeprowadzono siedemdziesiąt osiem nalotów. Stopniowe zwiększanie liczby dział i nabieranie doświadczenia przez kanonierów zmusiło japońskie bombowce do zrzucania swych ładunków z coraz większej wysokości, a więc mniej celnie, zaś od sierpnia do przejścia na loty nocne.
Na drodze do Kokody.
Po niepowodzeniu operacji Mo, mającej na celu zdobycie Port Moresby desantem od strony Morza Koralowego, japońskie dowództwo postanowiło przebić się do tego portu przez wnętrze Nowej Gwinei. Jedyną możliwą trasę oferował szlak Kokoda, wiodący od wioski Buna, przez Kokodę i dalej przez pasmo gór Owena Stanleya do Port Moresby. Japońskim próbom stworzenia wielkiej bazy wojsk uderzeniowych pod Buna starało się przeciwstawiać alianckie lotnictwo. Jeden statek transportowy dotarł do celu 25 lipca, natomiast kolejny został 29 lipca zatopiony, chociaż większość przewożonych żołnierzy zdołała dostać się na brzeg. Trzeci został zmuszony do zawrócenia do Rabaulu. Inny konwój musiał zawrócić 31 lipca. Pod osłoną niekorzystnych warunków atmosferycznych oraz japońskich myśliwców A6M Zero przedarł się konwój wiceadmirała Gun’ichiego Mikawy i tym sposobem 14 sierpnia wylądowało około 3000 żołnierzy (Japończyków, Koreańczyków i Tajwańczyków) z 14 i 15 Oddziału Konstrukcyjnego Marynarki, którzy zaraz rozpoczęli prace przy rozbudowie zdobytego lotniska. 17 sierpnia wylądował 5 Specjalny Oddział Piechoty Morskiej, a także elementy 144 Regimentu Piechoty (podpułkownik Hatsuo Tsukamoto), 55 Regimentu Artylerii Górskiej, 47 Regimentu Artylerii Przeciwlotniczej i 55 Regimentu Kawalerii (pułkownik Yosuke Yokoyama). 21 sierpnia przybyły jeszcze dwa bataliony 41 Regimentu Piechoty. Yokoyama rozkazał Tsukamoto zająć lotnisko w Kokodzie i przeprowadzić rozpoznanie bojem szlaku w kierunku południowym. Stwierdziwszy obecność wojsk australijskich koło Kokody, Tsukamoto przygotował swą piechotę i marines do ataku, po czym szybko zaczął posuwać się w głąb lądu. Lotnictwo alianckie starało się niszczyć jego punkty zaopatrzenia na szlaku do Kokody. Prowizoryczne mosty, przerzucane przez Japończyków nad potokami i rzekami były atakowane przez myśliwskie P-40, które zrzucały 500-funtowe bomby.
Początkowo opór stawiały tylko niewielkie siły australijskiej milicji z Australian Army Reserve, ale po pierwszych znacznych postępach wojska japońskie napotkały 23 lipca pod Awala silniejsze ugrupowanie bojowe Australijczyków z Batalionu Piechoty Papuaskiej (PIB) i 39 Batalionu Piechoty, które zmusiły je do odwrotu. 29 lipca Japończycy przypuścili jednak powtórny atak na lotnisko, przygotowany gwałtownym ogniem karabinów maszynowych i moździerzy. Doszło do walki wręcz, po czym – gdy australijski dowódca został śmiertelnie ranny, a pozycje Australijczyków niemal całkowicie okrążone – pododdziały aliantów wycofały się w kierunku Deniki. Lotnisko polowe Kokody zostało zajęte, ale Japończycy, którzy osiągnęli zamierzony cel, poniósłszy znaczne straty, nie ścigali przeciwnika. Wprawdzie obrońcy byli słabo wyszkoleni, nieliczni i bez jakiegokolwiek wsparcia, jednak stawili tak zacięty opór, że – według przechwyconych później dokumentów – Japończycy byli przekonani, iż pokonali przeciwnika mającego co najmniej 1200 żołnierzy; w rzeczywistości oddział australijski liczył tylko 77 ludzi.
Dalsze uderzenia.
Po umocnieniu się na zajętym terenie i przygotowaniu bazy zaopatrzeniowej i lotniska Kokoda Tsukamoto uznał, że szlak jest najlepszą drogą do przeprowadzenia generalnego uderzenia na Port Moresby. Natarcie to miało zostać przeprowadzone przez liczące 10 000 żołnierzy siły 20 i 51 Dywizji Piechoty z 18 Armii Cesarskiej dowodzone przez gen. Tomitarō Horiiego. Zmuszeni do odwrotu Australijczycy próbowali odebrać Kokodę 8 sierpnia, ale próba nie powiodła się, a walki przyniosły ciężkie straty obu stronom. 39 Batalion musiał wycofać się do Deniki. Przez cały następny tydzień ataki japońskie odpierały oddziały rezerwowe (milicja), ale 14 sierpnia one również zaczęły wycofywać się na południową stronę grzbietu Owena Stanleya, kierując się szlakiem Kokoda do wioski Isurava.
Ku zdziwieniu Australijczyków wojska japońskie nie kontynuowały natarcia, dzięki czemu przez następne dziesięć dni Australijczycy mogli odpocząć. Siły broniące szlaku otrzymały oczekiwane wsparcie w postaci 53 Batalionu Piechoty i dowództwa 30 Brygady (gen. Selwyn Porter), a 23 sierpnia do Isuravy przybyła 21 Brygada pod dowództwem gen. Arnolda Pottsa. Były to wciąż niewielkie siły, a ponadto Australijczycy stanęli wobec poważnych problemów z zaopatrzeniem, w związku z czym musiano chwilowo wycofać 39 Batalion. Japończycy wznowili natarcie 26 sierpnia, co zmusiło Pottsa – podejmującego niezbędne akcje opóźniające – do wycofania 21 Brygady najpierw (30 sierpnia) za Eora Creek, a następnie 2 września ku Templeton's Crossing i do Efogi trzy dni później. Tymczasem Japończycy również zaczęli odczuwać problemy logistyczne, co wynikało z nadmiernego rozciągnięcia ich linii zaopatrzenia, podczas gdy australijskie ulegały skróceniu, a obrońcy stawali się coraz lepiej zorganizowani i obyci z trudnym terenem. Niemniej jednak opór wojsk australijskich słabł coraz bardziej, na co wpływ miało wyczerpanie i choroby trapiące żołnierzy.
Wycofanie się do Efogi przysporzyło Australijczykom dodatkowych problemów. Na wschodzie, koło Myola, znajdowało się spore wyschnięte jezioro, którego powierzchnia wykorzystywana była do zrzutów zaopatrzenia. Decyzja Pottsa oznaczała, że to ważne zrzutowisko wraz z magazynem może zostać lada chwila stracone, a tymczasem kwestia zaopatrzeniowa już i tak powodowała opóźnienia. Żywność i amunicja napływały tak wolno, że bataliony musiały czekać kilka dni, pozwalając by Japończycy umacniali swe pozycje. Trzeba jednak przyznać, że aliancka technika zrzutów ulegała stałej poprawie. Dowództwo, pod naciskiem głównodowodzących generałów Blameya i MacArthura, zwróciło się z zapytaniem do Pottsa, czy teraz, gdy zaopatrzenie będzie napływało nieprzerwanie, zdoła podjąć kontrofensywę. Potts zamiast odpowiedzi zażądał uzupełnień dla 27 Batalionu Piechoty. Bezpośredni przełożony Pottsa, gen. Arthur Allen, kazał mu utrzymać Myola jako wysuniętą bazę zaopatrzeniową tak długo, aż zgromadzone zostaną wystarczające środki do rozpoczęcia kontrofensywy. Było jednak za późno; Potts – zagrożony możliwością okrążenia przez Japończyków, którzy odkryli ścieżkę mijającą szlak – opuścił Myola niszcząc za sobą bazę i mosty na górskich rzekach.
Równowaga.
10 września zdymisjonowany przez Allena Potts przekazał dowodzenie Porterowi, ale on też musiał się cofać ku Menari i Nauro. Linia frontu znalazła się na wysokości wioski Ioribaiwa. Następnego dnia Japończycy podjęli kolejną próbę ataku, ale bez powodzenia, gdyż w tym samym czasie zaczęły napływać australijskie posiłki w postaci doświadczonej w boju 25 Brygady gen. Kennetha Eathera. Ciężkie walki trwały cały następny tydzień, po czym Eather uznał, że powinien przygotować silniejszą pozycję i 17 września nakazał wycofanie na grzbiet pasma Imita, skąd widać już było Port Moresby i wody Morza Koralowego. W czołowych oddziałach japońskich zapanowała euforia, ale okazało się, że żołnierzom nie będzie już dane uderzyć na ostatnie obronne pozycje Australijczyków, bowiem wszystkie dostępne na Nowej Gwinei oddziały słano teraz na Guadalcanal, gdzie gen. Harukichi Hyakutake przegrał 14 września swą pierwszą bitwę z Amerykanami. Gdy wieść o tym dotarła do Głównej Kwatery Imperialnej w Tokio, na naprędce zwołanej naradzie sztabowej zdecydowano, że nie da się wspierać jednocześnie obu frontów: na Nowej Gwinei i Guadalcanalu. Zdaniem Hyakutake miał on tylko tyle sił, by pokonać sprzymierzonych na Wyspach Salomona. Przygotowywał właśnie wysłanie dodatkowych sił na Guadalcanal celem odebrania wreszcie Amerykanom znajdującego się tam lotniska. Mając poparcie japońskiego Sztabu Generalnego wydał rozkaz gen. Horii'emu wycofania wojsk ze szlaku Kokoda do czasu wyparcia Amerykanów z Guadalcanalu. Wyczerpane kilkutygodniowymi walkami oddziały japońskie utknęły w miejscu, a linie zaopatrzenia na szlaku Kokoda zostały zerwane. Nieznaczne ilości żywności zdobyte na Australijczykach okazały się niewystarczające, a zapasy w Myola były zniszczone. Gen. Horii uznał, że głodny i fizycznie osłabiony żołnierz nie będzie w stanie ani atakować, ani nawet obronić zdobytych dotąd pozycji. 28 września zaczął się odwrót.
Zwycięstwo.
Gdy Australijczycy zorientowali się, że nieprzyjaciel ustępuje, ruszyli w pościg. Teraz dowodzenie na szlaku – gdzie znajdowały się 25 i nowo przybyła 16 Brygada ze składu 6 Dywizji Piechoty – objął gen. „Tubby” Allen. W związku z tym, że w alianckim dowództwie uważano, iż oddziałom brak koniecznego do uderzenia rozmachu, Allen dokonał 20 października roszady, zastępując 25 Brygadę kombinowanymi siłami batalionów 16 Brygady gen. Johna Lloyda, z 3 Brygadą Rezerwową w drugiej linii, nakazując podjęcie zdecydowanego natarcia. 25 Brygada została jednak na szlaku i do końca października razem z pozostałymi oddziałami naciskała na wycofujących się Japończyków, prowadzących z determinacją działania opóźniające, tak jak miesiąc wcześniej Australijczycy. Japończycy przygotowali kilka umocnionych punktów oporu przed Templeton's Crossing i nad Eora Creek, gdzie oddziały australijskie musiały się zatrzymać i gdzie poniosły wysokie straty. Niezadowolony z postępów natarcia gen. Edmund Herring 28 października odebrał dowództwo Allenowi i zastąpił go generałem-majorem George'em Vaseyem, uprzednio dowodzącym 6 Dywizją. 2 listopada Kokoda została niespodziewanie zajęta bez oporu przez patrol z 25 Brygady, być może miało to związek z brakiem dowodzącego Japończykami gen. Horii'ego, który zginął w odwrocie. 13 listopada obie brygady przekroczyły rzekę Kumusi pod Wairopi, a trzy dni później napotkały w Awala czołowe oddziały amerykańskiej 32 Dywizji Piechoty, która wylądowała na Nowej Gwinei w drugiej połowie września i teraz miała – pod rozkazami gen. Roberta Eichelbergera – uderzyć na przyczółek Buna-Gona.
Rezultaty.
Po opanowaniu szlaku Kokoda Australia została uwolniona od niebezpieczeństwa inwazji, a także od nalotów bombowych, jakimi Japończycy od lipca 1942 roku nękali Darwin, najdalej na północ wysuniętą bazę zaopatrzeniową armii i floty australijskiej. Walki te kosztowały aliantów 625 zabitych, 1055 rannych i ponad 4000 złożonych chorobami tropikalnymi. Jeszcze większe były straty japońskie; Armia Cesarska straciła ponad 6500 zabitych i zmarłych na szlaku, a do niewoli trafiło 75 żołnierzy. Następował kolejny etap walk o Nową Gwineę, ale teraz główny ciężar prowadzenia działań przejęli na siebie Amerykanie. Odparcie Japończyków na szlaku Kokoda było pierwszym – po wstępnych bojach na Guadalcanalu – sukcesem wojsk alianckich w czasie wojny na Pacyfiku.

</doc>
<doc id="3175097" url="https://pl.wikipedia.org/wiki?curid=3175097" title="Walki na Szlaku Kokoda">
Walki na Szlaku Kokoda



</doc>
<doc id="3175101" url="https://pl.wikipedia.org/wiki?curid=3175101" title="Boris Tokariew">
Boris Tokariew

Boris Siergiejewicz Tokariew, ros. Борис Сергеевич Токарев (ur. 16 maja 1927 w Niewinnomyssku, zm. 17 grudnia 2002 w Moskwie) – rosyjski lekkoatleta (sprinter) startujący w barwach ZSRR, dwukrotny wicemistrz olimpijski.
Zdobył srebrny medal w sztafecie 4 × 100 metrów (w składzie: Tokariew, Lew Kalajew, Lewan Sanadze i Władimir Suchariew) na igrzyskach olimpijskich w 1952 w Helsinkach. Zdobył brązowy medal w tej samej konkurencji na mistrzostwach Europy w 1954 w Bernie (sztafeta radziecka biegła w składzie: Tokariew, Wiktor Riabow, Sanadze i Łeonid Barteniew).
Na kolejnych igrzyskach olimpijskich w 1956 w Melbourne ponownie zdobył srebrny medal w sztafecie 4 × 100 metrów (w składzie: Barteniew, Tokariew, Jurij Konowałow i Suchariew). Zajął również 5. miejsce w finale biegu na 200 metrów, a w biegu na 100 metrów odpadł w półfinale. Wywalczył brązowy medal w sztafecie 4 × 100 metrów (w składzie: Tokariew, Edwin Ozolin, Konowałow i Barteniew) na mistrzostwach Europy w 1958 w Sztokholmie.
Zdobył srebrny medal w biegu na 100 metrów na Akademickich Mistrzostwach Świata (UIE) w 1955 w Warszawie.
Był mistrzem ZSRR w biegu na 100 metrów w 1955 i 1956 oraz w sztafecie 4 × 100 metrów w 1953, 1954 i 1956.
Był rekordzistą ZSRR w biegu na 200 metrów z czasem 20,9 s (20 lipca 1955 w Moskwie) i trzykrotnym w sztafecie 4 × 100 metrów do wyniku 39,8 s (1 grudnia 1956 w Melbourne). Wyrównał również rekord ZSRR w biegu na 100 metrów czasem 10,3 s (4 czerwca 1956 w Kijowie).

</doc>
<doc id="3175103" url="https://pl.wikipedia.org/wiki?curid=3175103" title="Pomniki w Łomży">
Pomniki w Łomży

Pomniki w Łomży – lista pomników znajdujących się w mieście Łomży:

</doc>
<doc id="3175106" url="https://pl.wikipedia.org/wiki?curid=3175106" title="Muzeum Skamieniałości i Minerałów w Dubiecku">
Muzeum Skamieniałości i Minerałów w Dubiecku

Muzeum Skamieniałości i Minerałów w Dubiecku – prywatne muzeum z siedzibą w miejscowości Dubiecko (powiat przemyski). Placówka jest prywatnym przedsięwzięciem Roberta Szybiaka.
Muzeum powstało w 2007 roku i mieści się w piwnicy domu właściciela. W zbiorach prezentowane są skamieniałości fliszu karpackiego (ryby, skorupiaki, rośliny), kości ssaków kopalnych (mamuty, renifery, nosorożec włochaty, łoś), amonity, trylobity, ramienionogi, jeżowce oraz minerały (agaty, kryształy górskie, gipsy, rudy żelaza). 
Zwiedzanie muzeum jest możliwie po uprzednim uzgodnieniu.
Właściciel placówki jest autorem znaczącego odkrycia z dziedziny paleontologii: w 2003 roku na terenie dawnej wsi Jamna Dolna, w pokładzie łupków menilitowych odkrył skamielinę prawróbla, pochodzącą z okresu wczesnego oligocenu. Znalezisko zostało przebadane przez zespół naukowców z Instytutu Systematyki i Ewolucji Zwierząt PAN w Krakowie pod kierownictwem prof. Zbigniewa M. Bocheńskiego. Gatunek otrzymał nazwę "Jamna szybiaki".

</doc>
<doc id="3175111" url="https://pl.wikipedia.org/wiki?curid=3175111" title="Gajayana Stadium">
Gajayana Stadium



</doc>
<doc id="3175112" url="https://pl.wikipedia.org/wiki?curid=3175112" title="Petrokimia Stadium">
Petrokimia Stadium



</doc>
<doc id="3175114" url="https://pl.wikipedia.org/wiki?curid=3175114" title="Tri Dharma Stadium">
Tri Dharma Stadium



</doc>
<doc id="3175118" url="https://pl.wikipedia.org/wiki?curid=3175118" title="New Hope (Alabama)">
New Hope (Alabama)

New Hope – miasto w Stanach Zjednoczonych, w stanie Alabama, w hrabstwie Madison.

</doc>
<doc id="3175119" url="https://pl.wikipedia.org/wiki?curid=3175119" title="Liszajec szary">
Liszajec szary

Liszajec szary ("Lepraria incana" (L.) Ach.) – gatunek grzybów z rodziny chróścikowatych ("Stereocaulaceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Lepraria, Stereocaulaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten zdiagnozowany został w 1753 r. przez K. Linneusza jako "Byssus incana". Obecną, uznaną przez Index Fungorum nazwę nadał mu w 1803 r. Erik Acharius.
Niektóre synonimy nazwy naukowej
Nazwa polska według "Krytycznej listy porostów i grzybów naporostowych Polski", ale gatunek ten opisywany jest w Polsce także jako liszajec zwyczajny. 
Morfologia.
Tworzy proszkowatą, skorupiastą lub pilśniowato-pajęczynowatą plechę o powierzchni proszkowato-ziarenkowatej. Jest to plecha homeomeryczna z glonami protokokkoidalnymi, zazwyczaj cała składająca się z nalotu urwistków. Na obrzeżach czasami posiada słabo zaznaczone łatki, często jednak jest od podłoża niewyraźnie odgraniczona. Powierzchnia o barwie szarozielonawej, niebieskawozielonawej, białozielonawej lub białawej. Reakcje barwne: Pd –, K –, C –. W promieniach UV świeci biało. Urwistki mają średnicę 50-125 μm.
Nie wytwarza ani owocników, ani pyknidiów, rozmnaża się tylko wegetatywnie.
Występowanie i siedlisko.
Gatunek szeroko rozprzestrzeniony; występuje na wszystkich kontynentach oprócz Antarktydy. Swoje szerokie rozprzestrzenienie zawdzięcza dużej odporności na zanieczyszczenie powietrza. W Polsce pospolity na terenie całego kraju. 
Rośnie głównie na korze drzew, zarówno liściastych, jak i iglastych, czasami również na drewnie, mszakach, na skałach lub na glebie. Najczęściej występuje na korze u podstawy pni żywych i martwych drzew. 
Gatunki podobne.
Istnieje kilka podobnych gatunków liszajców, które różnią się tylko wytwarzanymi kwasami porostowymi. Odróżnić ich można jedynie za pomocą barwnych reakcji i chromatografii cienkowarstwowej.

</doc>
<doc id="3175120" url="https://pl.wikipedia.org/wiki?curid=3175120" title="New Hope (Minnesota)">
New Hope (Minnesota)

New Hope – miasto w Stanach Zjednoczonych, w stanie Minnesota, w hrabstwie Hennepin.

</doc>
<doc id="3175121" url="https://pl.wikipedia.org/wiki?curid=3175121" title="Liszajec zwyczajny">
Liszajec zwyczajny



</doc>
<doc id="3175122" url="https://pl.wikipedia.org/wiki?curid=3175122" title="Lepraria incana">
Lepraria incana



</doc>
<doc id="3175124" url="https://pl.wikipedia.org/wiki?curid=3175124" title="New Hope (Tennessee)">
New Hope (Tennessee)

New Hope – miasto w Stanach Zjednoczonych, w stanie Tennessee, w hrabstwie Hennepin.

</doc>
<doc id="3175125" url="https://pl.wikipedia.org/wiki?curid=3175125" title="New Hope (Teksas)">
New Hope (Teksas)

New Hope – miasto w Stanach Zjednoczonych, w stanie Teksas, w hrabstwie Collin.

</doc>
<doc id="3175126" url="https://pl.wikipedia.org/wiki?curid=3175126" title="New Hope (Wisconsin)">
New Hope (Wisconsin)

New Hope – miasto w Stanach Zjednoczonych, w stanie Wisconsin, w hrabstwie Portage.

</doc>
<doc id="3175127" url="https://pl.wikipedia.org/wiki?curid=3175127" title="Dom Harcerza w Sanoku">
Dom Harcerza w Sanoku

Dom Harcerza w Sanoku (także Willa „Pod Topolami” oraz Zielony Domek) – budynek położony w Sanoku, przy ulicy Zielonej 39 w dzielnicy Błonie. Stanowi siedzibę i własność Hufca Ziemi Sanockiej im. ks. hm. Zdzisława Peszkowskiego.
Historia.
Budynek stanowił pierwotnie dom prywatny Wilhelma Topinka. W latach 30. dom pod numerem 23 ulicy Zielonej formalnie należał do jego żony, Walerii Topinek.
W okresie PRL budynek stanowił zaplecze pracowników przy budowie dzielnicy Błonie. Do lat 70. XX wieku właścicielką domu pozostawała Maria Przybyłek, po czym budynek został nabyty przez miasto Sanok. W 1986 władze miasta zdecydowały o przeznaczeniu budynku w użytkowanie harcerzom i młodzieży. Decyzją Naczelnika Miasta Sanoka z 1988, budynek (wpisany wówczas do rejestru Wojewódzkiego Konserwatora Zabytków), został przekazany w posiadanie na rzecz komendy hufca ZHP w Sanoku. W 1988 rozpoczęto generalny remont budynku nakładem środków miejskich. Wsparcia udzieliła sanocka Rada Przyjaciół Harcerstwa oraz sanockie przedsiębiorstwa i instytucje (m.in. Autosan, Stomil Sanok, Muzeum Budownictwa Ludowego w Sanoku). Prace remontowe wykonywali głównie sami harcerze. 21 kwietnia 1989 odnowiony budynek został udostępniony do użytku sanockiemu hufcowi Związku Harcerstwa Polskiego (w tym czasie prócz harcerzy w klubie działał także klub „Awangarda XX wieku”). W uroczystości uczestniczyli naczelnik ZHP hm. Krzysztof Grzebyk, dyrektor Muzeum Narodowego w Warszawie płk. doc. dr Witold Lisowski, wojewoda krośnieński Tadeusz Kruk, I sekretarz KM PZPR Wiesław Skałkowski i komendant hufca ZHP hm Ryszard Pacławski. Był to wówczas jedyny taki obiekt w województwie krośnieńskim służący harcerstwu.
Od 1991 o odkupienie budynku czyniła starania poprzednia właścicielka, Maria Przybyłek, następnie jej prawny spadkobierca. O odkupienie domu, wnioskował także sam hufiec, który przez lata poczynił nakłady finansowe celem odnowienia budynku, a także sfinalizował wpisanie obiektu do rejestru zabytków. Do początku XXI wieku hufiec ZHP kilkakrotnie zwracał się do władz miasta Sanoka o zbycie budynku za cenę symboliczną. Uchwałą Rady Miasta Sanoka z 11 września 2014 prawo własności do budynku zostało bezpłatnie przekazane w formie darowizny na działalność statutową Hufca Ziemi Sanockiej.
W budynku funkcjonuje Hufiec Ziemi Sanockiej im. ks. hm. Zdzisława Peszkowskiego. W 1989 w budynku ulokowano także centra tematyczne: edukacji ekologicznej (pwd. Wojciech Blecharczyk), dziennikarskie (pwd. Waldemar Bałda), „Świat” (hm Irena Słota). W latach 1994-1997 w budynku tymczasowo funkcjonował założony w 1990 Klub Towarzystwa Miłośników Lwowa i Kresów Południowo-Wschodnich w Sanoku. W Domu Harcerza podjęło także działalność zarejestrowane w 2001 Stowarzyszenie Wychowawców „Eleusis” w Sanoku, nawiązujące do tradycji ruchu abstynenckiego, którego prezesem zarządu została hm. Krystyna Chowaniec.
10 listopada 2008 na fasadzie przy wejściu została odsłonięta tablica pamiątkowa poświęcona patronowi hufca, ks. hm Zdzisławowi Peszkowskiemu, rodowitemu sanoczaninowi. Inskrypcja głosi: "Na pamiątkę nadania Hufcowi ZHP Ziemi Sanockiej imienia Księdza hm. Zdzisława Peszkowskiego zuchy, harcerze, instruktorzy. Sanok 10.11.2008 r."
Budynek został wpisany do wojewódzkiego (1988) oraz do gminnego rejestru zabytków miasta Sanoka.

</doc>
<doc id="3175128" url="https://pl.wikipedia.org/wiki?curid=3175128" title="Claremont (Kalifornia)">
Claremont (Kalifornia)

Claremont – miasto w Stanach Zjednoczonych, w stanie Kalifornia, w hrabstwie Los Angeles.

</doc>
<doc id="3175129" url="https://pl.wikipedia.org/wiki?curid=3175129" title="Muzeum Kamieni w Kamieniu Pomorskim">
Muzeum Kamieni w Kamieniu Pomorskim

Muzeum Kamieni w Kamieniu Pomorskim – prywatne muzeum z siedzibą w Kamieniu Pomorskim. Placówka jest prywatnym przedsięwzięciem rodziny Sokołowskich, do których należy również Muzeum Mineralogiczne w Szklarskiej Porębie. Siedzibą muzeum jest Baszta i Brama Wolińska, pochodząca z XIV wieku.
Muzeum powstało w 2001 roku. W swej ekspozycji posiada skamieliny dinozaurów, w tym: szkielety deinonycha i ornitolesta oraz kości tyranozaura, allozaura, barionyksa, celofyza i strutiomima, a także skamieniałe gniazdo z 33 jajami. Ponadto w zbiorach znajdują się liczne minerały (m.in. największa w Polsce szczotka ametystowa), bursztyny oraz meteoryty. W ramach wystawy przygotowano również ekspozycje historyczne: poświęconą historii miasta oraz z replikami dawnej broni i zbroi średniowiecznej. W Muzeum Kamieni można również skorzystać z punktów widokowych - tarasów Baszty, z których rozciąga się piękny widok na miasto Kamień Pomorski Zalew Kamieński.
Muzeum jest obiektem całorocznym, czynnym z wyjątkiem poniedziałków. Wstęp jest płatny.
Przy Muzeum znajduje się sklep z minerałami, wyrobami z kamieni, biżuterią i pamiątkami.

</doc>
<doc id="3175130" url="https://pl.wikipedia.org/wiki?curid=3175130" title="Antoni Franciszek Krzywkowski">
Antoni Franciszek Krzywkowski

Antoni Franciszek Krzywkowski herbu Półkozic (zm. przed 20 października 1704) – skarbnik kowieński w 1703 roku, pisarz skarbowy Wielkiego Księstwa Litewskiego w 1702 roku, konsyliarz powiatu kowieńskiego w konfederacji sandomierskiej 1704 roku.

</doc>
<doc id="3175135" url="https://pl.wikipedia.org/wiki?curid=3175135" title="Claremont (Wirginia)">
Claremont (Wirginia)

Claremont – miasto w Stanach Zjednoczonych, w stanie Wirginia, w hrabstwie Surry.

</doc>
<doc id="3175136" url="https://pl.wikipedia.org/wiki?curid=3175136" title="Lepraria">
Lepraria

Lepraria Ach. (liszajec) – rodzaj grzybów należący do rodziny chróścikowatych ("Stereocaulaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Stereocaulaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy nazwy naukowej: "Amphiloma" Nyl., "Conia" Vent., "Epinyctis" Wallr. "Pulina" Adans.
Nazwa polska według "Krytycznej listy porostów i grzybów naporostowych Polski".

</doc>
<doc id="3175137" url="https://pl.wikipedia.org/wiki?curid=3175137" title="Liszajec">
Liszajec



</doc>
<doc id="3175138" url="https://pl.wikipedia.org/wiki?curid=3175138" title="SMS PZPS Sosnowiec">
SMS PZPS Sosnowiec



</doc>
<doc id="3175142" url="https://pl.wikipedia.org/wiki?curid=3175142" title="Bernard Moitessier">
Bernard Moitessier

Bernard Moitessier (10 kwietnia 1925 – 16 czerwca 1994) – słynny francuski żeglarz jachtowy. W roku 1968 wziął udział w zawodach Golden Globe Race gazety „Sunday Times”, na pierwszy samotny rejs dookoła świata, bez zawijania do portów. Mimo realnych szans na zwycięstwo, po siedmiu miesiącach rejsu zrezygnował z wygranej, kontynuując na południowym Atlantyku żeglugę na wschód, w kierunku Tahiti, zamiast na północ w kierunku Anglii (powrót do miejsca startu był jednym z warunków ukończenia zawodów, które ostatecznie wygrał Robin Knox-Johnston). Chociaż nie wygrał zawodów i nie domknął koła w porcie początkowym, Moitessier wykonał nawet więcej niż okrążenie świata, pokonując dodatkowy dystans od południowej Afryki aż do Tahiti. Stąd czasem uważany jest za drugiego człowieka, który samotnie opłynął Ziemię bez zawijania do portu.

</doc>
<doc id="3175144" url="https://pl.wikipedia.org/wiki?curid=3175144" title="KRS Gorlice">
KRS Gorlice



</doc>
<doc id="3175153" url="https://pl.wikipedia.org/wiki?curid=3175153" title="Misecznica murowa">
Misecznica murowa

Misecznica murowa, rozetnik murowy ("Lecanora muralis" (Schreb.) Rabenh.) – gatunek grzybów z rodziny misecznicowatych ("Lecanoraceae"), ze względu na symbiozę z glonami zaliczany do porostów. 
Systematyka i nazewnictwo.
Pozycja w klasyfikacji według Index Fungorum: "Lecanoraceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten został zdiagnozowany w 1771 r. przez J. Ch. D. Schrebera jako "Lichen muralis" (porost murowy), do rodzaju "Lecanora" (misecznica) przeniósł go w 1845 r. Gottlob Ludwig Rabenhorst i nazwa ta jest uznana przez Index Fungorum.
Synonimów nazwy naukowej jest ponad 80. Niektóre z nich:
W Polsce opisywany był pod dwoma nazwami gatunkowymi. Spójna z nazwą naukową jest nazwa misecznica murowa.
Charakterystyka.
Rozetkowata lub nieregularna z glonami protokokkoidalnymi. Osiąga średnicę do 10 cm, jest aerolkowata, skorupiasta lub łuseczkowata. Złożona jest z pojedynczych lub kilkukrotnie podzielonych odcinków o długości 2–4 mm, szczególnie dobrze widocznych na obwodzie rozetki. Plecha ma grubość do 2 mm, a jej promieniście ułożone odcinki są wklęsłe, wypukłe lub pofałdowane. Brzegi odcinków – płaskie lub wzniesione, płasko ścięte lub ząbkowane i pogrubione, zwłaszcza na końcach. Powierzchnia górna ma barwę od szaro-żółto-zielonej do jasnozielonkawo-żółtej lub szarożółtej, jest jednolita lub spękana, nieco błyszcząca lub woskowata. Czasami cała jest oprószona, częściej jednak ma oprószone tylko brzegi. Powierzchnia dolna ma barwę od białawej przez żółtawą do brązowej, czasami na niektórych odcinkach jest niebiesko-zielona do czarnej.
Plecha C + pomarańczowa, K −, Pd −.
Kora górna plechy ma grubość 50–75 μm i składa się z żółtawych granulek. Brak w niej martwych glonów. Strzępki grzyba mają grubość ok. 2 μm. Rdzeń jest jednolity, dość luźny, warstwa glonów jest podzielona. Słabo rozwinięta kora dolna występuje tylko na brzegach odcinków i w miejscach przyczepienia plechy do podłoża.
Zazwyczaj występują liczne apotecja lekanorowe, skupione w środkowej części rozetki. Mają średnicę 0,5–2 mm. Na jednej areolce występuje od jednego do kilku apotecjów. Ich tarczki są początkowo płaskie lub lekko tylko wypukłe i mają barwę od jasnożółtej przez pomarańczową do ciemnobrunatnej, czasami są szarozielone. Zarodników powstaje po 8 w worku. Są jednokomórkowe, elipsoidalne, bezbarwne, cienkościenne, o rozmiarach 8–16 × 5–6 μm. Pyknidy są rozproszone, zagłębione i niepozorne. Występują rzadko.
Występowanie i siedlisko.
Gatunek szeroko rozprzestrzeniony; występuje na wszystkich kontynentach oprócz Antarktydy. W Polsce pospolity na terenie całego kraju.
Rośnie na różnego rodzaju skałach i na betonie, rzadko tylko na drewnie.
Metabolity.
Wytwarza kilka kwasów porostowych. W korze występuje kwas usninowy, czasami kwas isousninowy, w rdzeniu niemal zawsze zeorin, leucotylina i inne triterpeny oraz kwasy tłuszczowe. Czasami towarzyszą im różne depsidy, depsidony i inne substancje.

</doc>
<doc id="3175154" url="https://pl.wikipedia.org/wiki?curid=3175154" title="Lecanora muralis">
Lecanora muralis



</doc>
<doc id="3175155" url="https://pl.wikipedia.org/wiki?curid=3175155" title="Rozetnik murowy">
Rozetnik murowy



</doc>
<doc id="3175156" url="https://pl.wikipedia.org/wiki?curid=3175156" title="Protoparmeliopsis muralis">
Protoparmeliopsis muralis



</doc>
<doc id="3175159" url="https://pl.wikipedia.org/wiki?curid=3175159" title="I liga polska w piłce siatkowej kobiet (2014/2015)">
I liga polska w piłce siatkowej kobiet (2014/2015)

I liga polska w piłce siatkowej kobiet 2014/2015 – 25. edycja ligowych rozgrywek piłki siatkowej kobiet drugiego szczebla w Polsce, zorganizowana przez Polski Związek Piłki Siatkowej pod nazwą I ligi.
Rozgrywki wygrał Zawisza Sulechów, jednak nie uzyskał awansu na najwyższy szczebel centralny sezonu 2015/2016, na skutek decyzji Profesjonalnej Ligi Piłki Siatkowej SA z 8 lipca 2015 o pozostawieniu w Orlen Lidze Pałacu Bydgoszcz i nieprzyznaniu Zawiszy Sulechów licencji na występy w tej klasie.
System rozgrywek.
Zmagania toczyły się dwuetapowo: 
Drużyny uczestniczące.
W rozgrywkach wystąpiło 12 drużyn, dopuszczonych przez Polski Związek Piłki Siatkowej.

</doc>
<doc id="3175160" url="https://pl.wikipedia.org/wiki?curid=3175160" title="Columbia (Nowy Jork)">
Columbia (Nowy Jork)

Columbia – miasto w Stanach Zjednoczonych, w stanie Nowy Jork, w hrabstwie Herkimer.

</doc>
<doc id="3175162" url="https://pl.wikipedia.org/wiki?curid=3175162" title="MKS MOS Będzin">
MKS MOS Będzin



</doc>
<doc id="3175163" url="https://pl.wikipedia.org/wiki?curid=3175163" title="Columbia (Wirginia)">
Columbia (Wirginia)

Columbia – miasto w Stanach Zjednoczonych, w stanie Wirginia, w hrabstwie Fluvanna.

</doc>
<doc id="3175164" url="https://pl.wikipedia.org/wiki?curid=3175164" title="Manna biblijna">
Manna biblijna



</doc>
<doc id="3175165" url="https://pl.wikipedia.org/wiki?curid=3175165" title="Stadion Gelora 10 November">
Stadion Gelora 10 November

Stadion Gelora 10 November – stadion piłkarski w Surabai, w Indonezji. Obiekt może pomieścić 30 000 widzów. Do czasu otwarcia w 2010 roku stadionu Gelora Bung Tomo na obiekcie swoje spotkania rozgrywała drużyna Persebaya Surabaja.

</doc>
<doc id="3175167" url="https://pl.wikipedia.org/wiki?curid=3175167" title="Gelora 10 November Stadium">
Gelora 10 November Stadium



</doc>
<doc id="3175168" url="https://pl.wikipedia.org/wiki?curid=3175168" title="Frederick (Kolorado)">
Frederick (Kolorado)

Frederick – miasto w Stanach Zjednoczonych, w stanie Kolorado, w hrabstwie Weld.

</doc>
<doc id="3175172" url="https://pl.wikipedia.org/wiki?curid=3175172" title="James Cruze">
James Cruze

James Cruze (właśc. James Cruze Bosen; ur. 27 marca 1884 w Ogden, zm. 3 sierpnia 1942 w Los Angeles) – amerykański aktor i reżyser filmowy epoki kina niemego.

</doc>
<doc id="3175174" url="https://pl.wikipedia.org/wiki?curid=3175174" title="Warner (New Hampshire)">
Warner (New Hampshire)

Warner – miasto w Stanach Zjednoczonych, w stanie New Hampshire, w hrabstwie Merrimack.

</doc>
<doc id="3175175" url="https://pl.wikipedia.org/wiki?curid=3175175" title="Podnoszenie ciężarów na Igrzyskach Panamerykańskich 2011">
Podnoszenie ciężarów na Igrzyskach Panamerykańskich 2011

Podnoszenie ciężarów na Igrzyskach Panamerykańskich 2011 odbywało się w dniach 23–27 października 2011 roku. Stu dwudziestu pięciu zawodników obojga płci rywalizowało w "Foro de Halterofilia" łącznie w piętnastu konkurencjach.

</doc>
<doc id="3175176" url="https://pl.wikipedia.org/wiki?curid=3175176" title="Warner (Oklahoma)">
Warner (Oklahoma)

Warner – miasto w Stanach Zjednoczonych, w stanie Oklahoma, w hrabstwie Muskogee.

</doc>
<doc id="3175178" url="https://pl.wikipedia.org/wiki?curid=3175178" title="Warner (Dakota Południowa)">
Warner (Dakota Południowa)

Warner – miasto w Stanach Zjednoczonych, w stanie Dakota Południowa, w hrabstwie Brown.

</doc>
<doc id="3175179" url="https://pl.wikipedia.org/wiki?curid=3175179" title="Formacja Jebel Qatrani">
Formacja Jebel Qatrani

Formacja Jebel Qatrani – formacja geologiczna występująca w Egipcie, na północ od jeziora Karun w pobliżu Fajum. Formacja była w przeszłości datowana na oligocen, jednak później określono jej wiek na późny eocen - wczesny oligocen.
Położenie.
Skały formacji Jebel Qatrani występują w Egipcie, na północ od jeziora Karun, w pobliżu Fajum.
Skały i ekosystem.
Formacja Jebel Qatrani składa się głównie z piaskowców, będących osadami meandrujących rzek oraz jezior okresowych. 
W niższej – eoceńskiej części – utwory te reprezentują ekosystem leśny, po którym pozostały skamieniałe fragmenty drzew. Warstwy wyższe – oligoceńskie – reprezentują utwory powstałe w bardziej suchych i zimniejszych warunkach, odpowiadające sawannie, która zastąpiła lasy. Po kilkunastu milionach lat klimat znów zmienił się na cieplejszy i bardziej wilgotny i lasy ponownie wróciły. Zmiany fauny, zachowanej w formie skamieniałości, odpowiadają zmianom klimatu i warunków środowiskowych.
Skamieniałości.
Skały formacji są bogate w skamieniałości, głównie naczelnych, gryzoni i kreodontów, ponadto owadożernych i nietoperzy. Jednym z głównych eksploratorów zajmujących się tą formacją był Albert Elmer Wood.
Skamieniałości odkryte na terenie formacji, opisane przez Wooda w 1968 roku i przez późniejszych autorów:
ssaki niższe (Metatheria)
rząd owadożerne (Insectivora) 
rząd nietoperze (Chiroptera)
ssaki incertae sedis
rząd naczelne (Primates)
rząd gryzonie (Rodentia)
rząd kreodonty (Creodonta)
Cetartiodactyla
rząd góralki (Hyracoidea)
rząd trąbowce (Proboscidea)
rząd brzegowce (Sirenia)
rząd embritopody (Embrithopoda)

</doc>
<doc id="3175180" url="https://pl.wikipedia.org/wiki?curid=3175180" title="Muzeum Rzemiosła w Krośnie">
Muzeum Rzemiosła w Krośnie

Muzeum Rzemiosła w Krośnie – muzeum z siedzibą w Krośnie. Placówka jest miejską jednostką organizacyjną, a jej siedzibą jest "Dom pod zegarem" - kamienicy pochodzącej z przełomu XIX i XX wieku.
Kamienica, w której mieści się muzeum, została wybudowana dla Michała Mięsowicza - zegarmistrza i fabrykanta zegarów. W budynku tym w latach 1901-1938 funkcjonowała Pierwsza Krajowa Fabryka Zegarów Wieżowych, w której wyprodukowano około 280 mechanizmów.
Idea otwarcia Muzeum Rzemiosła powstała na początku lat 80. XX wieku w środowiskach związanych z Cechem Rzemiosł Różnych w Krośnie. Pomysłodawcami placówki byli: Józef Cisowski i Tadeusz Bochenek. W 1980 roku Zarząd Cechu wystąpił do władz Krosna o przekazanie budynku. Wystąpienie spotkało się z pozytywnym odzewem, i - po wykwaterowaniu lokatorów - rozpoczęto remont, który przypadł na lata 1984-1987. Wiele prac budowlanych zostało wykonanych bezpośrednio przez krośnieńskich rzemieślników. Po ich zakończeniu placówka została otwarta w 1990 roku.
Równolegle do prac remontowych rozpoczęto gromadzenie eksponatów. Wiele z nich przekazali rzemieślnicy z miasta i okolic, a także władze miasta oraz Izba Rzemieślnicza z Rzeszowa.
Podstawową wystawą muzeum jest ekspozycja pt. "Dzieje rzemiosła Polski południowo-wschodniej", w ramach którem prezentowane są eksponaty, związane z historią takich rzemiosł jak stolarstwo, kowalstwo, zegarmistrzostwo (wraz z eksponatami związanymi z historią budynku), krawiectwo, tkactwo, szewstwo z rymarstwem i siodlarstwem, fryzjerstwo i modniarstwo. Ponadto eksponowana jest skrzynia z XVII wieku, stanowiąca dawny skarbiec cechowy.
Od 2006 roku w ramach muzeum działa Piwnica PodCieniami przy Rynku 5, służąca organizacji wystaw czasowych. Placówka udostępnia również do zwiedzania Wieżę Farną - dzwonnicę przy bazylice kolegiackiej Świętej Trójcy.
Muzeum jest obiektem całorocznym, czynnym z wyjątkiem poniedziałków w okresie od 1 października do 30 kwietnia oraz codziennie w okresie od 1 maja do 30 września. Wstęp jest płatny.

</doc>
<doc id="3175181" url="https://pl.wikipedia.org/wiki?curid=3175181" title="Argo (Alabama)">
Argo (Alabama)

Argo – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3175182" url="https://pl.wikipedia.org/wiki?curid=3175182" title="Sergio Alvarez Boulet">
Sergio Alvarez Boulet



</doc>
<doc id="3175185" url="https://pl.wikipedia.org/wiki?curid=3175185" title="Gwarkowie Dolnośląscy">
Gwarkowie Dolnośląscy

Gwarkowie Dolnośląscy – potoczna nazwa górników byłych wałbrzyskich kopalń węgla kamiennego. Część z nich zrzeszona jest w Stowarzyszeniu Gwarków KWK Victoria i Kopalń Wałbrzyskich. Gwarkowie Dolnośląscy są patronami Publicznej Szkoły Podstawowej nr 22 w Wałbrzychu, która kultywuje tradycje górnicze, m.in. poprzez pasowanie pierwszoklasistów na ucznia - gwarka, a także spotkania z byłymi górnikami.

</doc>
<doc id="3175187" url="https://pl.wikipedia.org/wiki?curid=3175187" title="Elkton (Kentucky)">
Elkton (Kentucky)

Elkton – miasto w Stanach Zjednoczonych, w stanie Kentucky, siedziba administracyjna hrabstwa Todd.

</doc>
<doc id="3175189" url="https://pl.wikipedia.org/wiki?curid=3175189" title="Most Suramadu">
Most Suramadu

Most Suramadu – drogowy most wantowy nad cieśniną Madura, w Indonezji. Łączy miasto Surabaja (na wyspie Jawa) z wyspą Madura. Długość mostu wynosi 5,438 km, co czyni go najdłuższym mostem w kraju.
Przygotowania do budowy mostu ruszyły w połowie 2002 roku, choć pierwsze koncepcje pojawiły się już w latach 50. i 60. XX wieku. Właściwa budowa rozpoczęła się w sierpniu 2003 roku. Otwarcie mostu nastąpiło 10 czerwca 2009 roku. Długość mostu wynosi 5,438 km, co czyni go najdłuższym mostem w Indonezji. Długość głównego przęsła mostu to 818 m. Koszt budowy obiektu wyniósł ok. 450 mln dolarów. Za przejazd mostem pobierane są opłaty.

</doc>
<doc id="3175191" url="https://pl.wikipedia.org/wiki?curid=3175191" title="Powiat brzeskolitewski (I Rzeczpospolita)">
Powiat brzeskolitewski (I Rzeczpospolita)

Powiat brzeskolitewski (brześciański) – jednostka terytorialna województwa brzeskolitewskiego Wielkiego Księstwa Litewskiego od 1566 roku i Rzeczypospolitej Obojga Narodów z centrum w Brześciu Litewskim.
Utworzony w 1513 roku, wchodził w skład województwa podlaskiego Wielkiego Księstwa Litewskiego. 
W obrębie powiatu brzeskolitewskiego istniały starostwa: kamienieckie i ziołowskie oraz inne królewszczyzny. 

</doc>
<doc id="3175193" url="https://pl.wikipedia.org/wiki?curid=3175193" title="Elkton (Oregon)">
Elkton (Oregon)

Elkton – miasto w Stanach Zjednoczonych, w stanie Oregon, w hrabstwie Douglas.

</doc>
<doc id="3175195" url="https://pl.wikipedia.org/wiki?curid=3175195" title="Elkton (Dakota Południowa)">
Elkton (Dakota Południowa)

Elkton – miasto w Stanach Zjednoczonych, w stanie Dakota Południowa, w hrabstwie Brookings.

</doc>
<doc id="3175199" url="https://pl.wikipedia.org/wiki?curid=3175199" title="Elkton (Tennessee)">
Elkton (Tennessee)

Elkton – miasto w Stanach Zjednoczonych, w stanie Tennessee, w hrabstwie Giles.

</doc>
<doc id="3175200" url="https://pl.wikipedia.org/wiki?curid=3175200" title="Stanisław Antoni Mueller">
Stanisław Antoni Mueller

Stanisław Antoni Mueller (ur. 20 marca 1877, Lwów, – zm. 2 lipca 1944, Kraków) – polski pisarz i prawnik.
Ukończył prawo we Lwowie. W młodości związany był ze środowiskiem literackim "Płanetników", do którego należeli m.in. Leopold Staff i Ostap Ortwin. Do 1916 pracował w Drohobyczu i Lwowie jako adwokat, następnie do 1922 we Lwowie i Warszawie jako urzędnik w przemyśle naftowym i w Krakowie jako dyrektor banku.
Najważniejszym dziełem Muellera była powieść "Henryk Flis" (1908). Opisał w niej drohobycko-borysławskie zagłębie naftowe z przełomu XIX i XX wieku oraz zachodzące w nim procesy industrializacji. Powieść zawierała wiele wątków autobiograficznych oraz aluzji do rzeczywistych postaci, w związku z czym odczytywano ją jako powieść z kluczem. Oprócz powieści pisał w młodości prozy poetyckie, utrzymane w stylistyce dekadentyzmu.

</doc>
<doc id="3175201" url="https://pl.wikipedia.org/wiki?curid=3175201" title="Elkton (Wirginia)">
Elkton (Wirginia)

Elkton – miasto w Stanach Zjednoczonych, w stanie Wirginia, w hrabstwie Rockingham.

</doc>
<doc id="3175202" url="https://pl.wikipedia.org/wiki?curid=3175202" title="UPG-NG">
UPG-NG

UPG-NG, Uniwersalne Podwozie Gąsienicowe Nowej Generacji – polski, ciężki nośnik sprzętu bojowego, opracowany przez gliwicki OBRUM. Pojazd powstał w oparciu o gruntownie przebudowane podwozie SPG-1M ustawiacza min Kalina z wykorzystaniem elementów konstrukcji czołgu PT-91 Twardy.
Powstanie.
UPG-NG jest odmianą rozwojową podwozia SPG-1M (szybkobieżny pojazd gąsienicowy) zastosowanego w ustawiaczu min SUM-Kalina, opracowaną na potrzeby programu nowej armatohaubicy samobieżnej AHS Krab. Zastosowano w nim elementy konstrukcji czołgu PT-91 Twardy – przede wszystkim koła bieżne i elementy zawieszenia. Podwozie także wydłużono o jedną parę kół dla zwiększenia nośności (do siedmiu par). Zastosowano mocniejszy silnik stosowany w czołgach PT-91: S-12U o mocy 625 kW (805 KM) zakładów PZL-Wola.
Wstępne próby podwozia miały miejsce w 1999 roku. Prototypowe podwozie zostało dostarczone do Huty Stalowa Wola w kwietniu 2001 roku, gdzie w czerwcu posłużyło do skompletowania prototypu haubicy Krab. W 2002 roku ukończono drugi prototyp Kraba. Dopiero w 2008 roku wojsko zamówiło sześć dalszych dział, dla których wyprodukowano podwozia UPG-NG. Moduł dywizjonowy w składzie ośmiu dział na podwoziu UPG-NG, łącznie z dwoma prototypami, został dostarczony armii do badań w listopadzie 2012 roku.
Opis.
Kadłub.
Kadłub zbudowany jest ze spawanych blach wykonanych ze stali pancernej. Grubość blachy w podwoziu wynosi 13 mm. Grubość ścian bocznych, przednich i tylnych to 20 mm.
Zbiorniki paliwa o pojemności 800 litrów znajdują się w podwójnym dnie.
W przedniej części, po lewej stronie, znajduje się stanowisko kierowcy pojazdu. Obok, po prawej zabudowany jest przedział silnikowy.
W środkowej i tylnej części znajduje się przedział bojowy, a w dachu wykonany jest otwór umożliwiający montaż łożyska systemu wieżowego.
W przypadku wersji dla AHS Krab średnica łożyska wynosi 2400 mm.
Z tyłu kadłuba znajduje się właz umożliwiający dostęp do wnętrza UPG-NG. Właz wyposażony jest w jednoskrzydłowe drzwi.
Napęd.
Wiele rozwiązań napędowych zostało zaadaptowanych z czołgu PT-91, jednak największą różnicą jest silnik umiejscowiony z przodu kadłuba po prawej stronie. Wymusza to kilka innych zmian konstrukcyjnych, głównie w dziedzinie przeniesienia napędu.
Pojazd napędzany jest silnikiem spalinowym produkcji PZL-Wola S-12U. Jest to chłodzona cieczą, 12-cylindrowa jednostka czterosuwowa o zapłonie samoczynnym, zbudowana w układzie V.
Moc silnika wynosi 850 KM i jest dostępna przy 2000 obr./min. Maksymalny moment obrotowy jest osiągalny w zakresie 1300 do 1400 obr./min i wynosi 3100 Nm.
Podwozie wyposażone jest w mechaniczny układ przeniesienia mocy z przekładnią pośrednią, dwiema skrzyniami biegów i współosiowymi przekładniami bocznymi. Planetarne skrzynie biegów posiadają siedem przełożeń do jazdy naprzód oraz jedno do jazdy wstecz.
Do sterowania pojazdem wykorzystywany jest wolant z hydraulicznym układem wykonawczym.
Zawieszenie jest niezależne na wałkach skrętnych. Jako że kadłub został w stosunku do PT-91 wydłużony, dodano dodatkową parę kół. Każde z 14 kół jezdnych jest połączone za pomocą wahacza z wałkiem skrętnym.
W przeciwieństwie do PT-91 silnik znajduje się w przedniej części kadłuba, napęd przekazywany jest na znajdujące się w przedniej części pojazdu koła napędowe. Z tyłu zaś znajdują się koła napinające.
Zastosowanie.
UPG-NG zostało wybrane jako nośnik wieży dla systemu artyleryjskiego Krab. Po wykryciu problemów z tzw. mikropęknięciami podwozia zrezygnowano z UPG-NG i zakupiono licencję na podwozie K9 firmy Samsung Techwin.
Problemy.
Materiały.
W 2010 roku ujawniono informację na temat problemów z UPG-NG przeznaczonych dla AHS Krab.
Wykryto mikropęknięcia blach pancernych, z których wykonany był kadłub. Mikropęknięcia nie zostały wykryte we wszystkich wyprodukowanych podwoziach.
Wady nie stwierdzono w prototypowym, pierwszym wyprodukowanym egzemplarzu, pomimo wyjątkowo intensywnej eksploatacji, co wykluczyło błędy konstrukcyjne.
Raport przygotowany w 2011 roku przez Politechnikę Wrocławską jako przyczynę usterki stwierdza wady materiałowe pancernej stali użytej do produkcji, tzw. kruchość wodorową. Blachy te zakupione były w 2000 roku w Hucie Ostrowiec, lecz pochodziły jeszcze w 1989 roku i nie miały niezbędnych atestów.
W wyniku ustaleń pomiędzy wykonawcą podwozia (OBRUM) a zamawiającym (Huta Stalowa Wola) zdecydowano się na wymianę wadliwych podwozi na koszt producenta. Ostatecznie mikropęknięcia nie zostały uznane za wadę istotną dla bezpieczeństwa, lecz pojawiły się usterki innego typu, opisane dalej, co doprowadziło do decyzji o zmianie podwozia.
Silnik.
W związku z zamknięciem linii produkcyjnych dla silników marki PZL Wola (zakład w likwidacji) BUMAR utracił możliwości dostarczania jednostek S-12U. Z tego powodu przekonstruowano przedział silnikowy oraz układów chłodzenia i przeniesienia napędu UPG-NG w ten sposób, by móc stosować silniki marki MTU typu MTU-881 Ka500. Jednostka ta, mocniejsza, ale cięższa i większa, była rozważana jako napęd UPG-NG jeszcze przed wyborem silnika S-12U.
Próby partii wdrożeniowej ośmiu dział Krab przeprowadzone w 2013 roku wykazały jednak szereg wad związanych z układem napędowym i przeniesienia mocy. Między innymi, mało wydolny był układ chłodzenia, powodując przegrzewania się silników. Miały miejsce wycieki płynów eksploatacyjnych z silnika i przekładni bocznych oraz nieszczelności układu paliwowego, a także wydechowego, jak również problemy z instalacją elektryczną. Doszło wreszcie do zatarcia silnika w jednym pojeździe. Wobec trudności w usunięciu wad, podjęto analizy dotyczące zmiany podwozia systemu i ostatecznie w grudniu 2014 roku wybrano dla seryjnego Kraba podwozie południowokoreańskiej armatohaubicy K9 Thunder firmy Samsung Techwin.

</doc>
<doc id="3175207" url="https://pl.wikipedia.org/wiki?curid=3175207" title="Medary (Wisconsin)">
Medary (Wisconsin)

Medary – miasto w Stanach Zjednoczonych, w stanie Wisconsin, w hrabstwie La Crosse.

</doc>
<doc id="3175210" url="https://pl.wikipedia.org/wiki?curid=3175210" title="Powiat piński (I Rzeczpospolita)">
Powiat piński (I Rzeczpospolita)

Powiat piński – jednostka terytorialna województwa brzeskolitewskiego Wielkiego Księstwa Litewskiego i Rzeczypospolitej Obojga Narodów z centrum w Pińsku.
Od 1793 roku w składzie Imperium Rosyjskiego.
W obrębie powiatu pińskiego istniało starostwo grodowe pińskie oraz królewszczyzny. 

</doc>
<doc id="3175212" url="https://pl.wikipedia.org/wiki?curid=3175212" title="Powiat piński">
Powiat piński



</doc>
<doc id="3175213" url="https://pl.wikipedia.org/wiki?curid=3175213" title="Medaryville">
Medaryville

Medaryville – miasto w Stanach Zjednoczonych, w stanie Indiana, w hrabstwie Pulaski.

</doc>
<doc id="3175216" url="https://pl.wikipedia.org/wiki?curid=3175216" title="Citrus Bowl">
Citrus Bowl



</doc>
<doc id="3175217" url="https://pl.wikipedia.org/wiki?curid=3175217" title="Aspidogyne">
Aspidogyne

Aspidogyne – rodzaj rośliny z rodziny storczykowatych ("Orchidaceae" Juss.). Obejmuje 46 gatunków występujących naturalnie w strefie tropikalnej obu Ameryk.
Etymologia.
Nazwa rodzajowa pochodzi z języka greckiego – słowo ""aspis" oznacza tarczę, natomiast "gyne"" kobietę. Słowa te odnoszą się do dużego rostellum (tworu powstającego z jednej z łatek znamienia) zaokrąglonego na bokach, które przypomina tarczę.
Rozmieszczenie geograficzne.
Przedstawiciele rodzaju "Aspidogyne" rosną naturalnie na obszarze od Gwatemali i południowego Hondurasu aż do Boliwii, Paragwaju i północnej Argentyny.
Biologia i ekologia.
Rośliny z rodzaju "Aspidogyne" rosną w cieniu na dnie lasu (przy brzegach rzek, na bagnach) na piaszczystej, próchnicznej lub granitowej glebie. Występują na wysokościach do 2000 m n.p.m.
Systematyka.
Jeden z rodzajów plemienia "Cranichidinae" w obrębie podrodziny storczykowych ("Orchideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
"Aspidogyne" jest blisko spokrewnione z rodzajem "Microchilus" C. Presl, od którego różni się budową kwiatów.
Zastosowanie.
Rośliny z tego rodzaju zasadniczo nie są uprawiane.

</doc>
<doc id="3175218" url="https://pl.wikipedia.org/wiki?curid=3175218" title="Trzej tenorzy">
Trzej tenorzy



</doc>
<doc id="3175220" url="https://pl.wikipedia.org/wiki?curid=3175220" title="Huta Szkła Okiennego „Ząbkowice”">
Huta Szkła Okiennego „Ząbkowice”

Huta Szkła Okiennego „Ząbkowice” (HSO „Ząbkowice”) – huta szkła budowlanego działająca w latach 1925–2004 w Ząbkowicach (od 1977 dzielnicy Dąbrowy Górniczej).
Huta powstała w 1925 roku, a jej założycielem była belgijska spółka Verraries du Midi de la Russie - Towarzystwo Południowo Polskich Hut Szkła, należąca do Edwarda Guillonne'a. Jej budowa była formą rekompensaty w zamian za zakłady położone na terenie Ukrainy, utracone w wyniku rewolucji październikowej w 1917 roku. 
W 1928 roku zakład, działając jako Belgijska Spółka Akcyjna Towarzystwo Południowe Polskich Hut Lustrzanych, Huta Mechaniczna w Ząbkowicach przystąpił do warszawskiej spółki "Verpol". W dziesięć lat później huta produkowała 1500 ton szkła rocznie przy zatrudnieniu 350 pracowników.
Po wybuchu II wojny światowej zakład przejęli Niemcy. Początkowo działał on jako "Feindliches Vermogen", a od 1942 roku został przejęty przez firmę Nenglas G.m.b.H. Po zakończeniu działań wojennych huta uruchomiła produkcję w 1946 roku.
W latach 1951-1980 Zakład należał do Zjednoczonych Hut Szkła Gospodarczego "Vitropol" z siedzibą w Sandomierzu. Produkował szkło płaskie, ciągnione metodą Fourcaulta, szyby termoizolacyjne, refleksyjne, meblowe oraz hartowane szyby samochodowe.
Huta Szkła Okiennego "Ząbkowice" S.A. została postawiona w stan upadłości na mocy postanowienia Sądu Rejonowego w Katowicach z dnia 9 stycznia 1997 roku. Postępowanie upadłościowe zakładu zostało zakończone 27 marca 2002 roku, zaś wykreślenie spółki z Krajowego Rejestru Sądowego nastąpiło w dniu 2 grudnia 2004 roku.
Aktualnie na terenie dawnej huty znajduje się zakład produkcyjny firmy URSA Polska Sp. z o.o., wytwarzający wełnę mineralną.

</doc>
<doc id="3175223" url="https://pl.wikipedia.org/wiki?curid=3175223" title="Wybory do Parlamentu Europejskiego na Łotwie w 2014 roku">
Wybory do Parlamentu Europejskiego na Łotwie w 2014 roku

Wybory do Parlamentu Europejskiego na Łotwie w 2014 roku odbyły się w sobotę 24 maja. Były to trzecie wybory do Parlamentu Europejskiego w tym kraju. W ich wyniku Łotysze wyłonili 8 eurodeputowanych VIII kadencji.
Frekwencja w wyborach wyniosła 30,24%.
Spośród ugrupowań największe poparcie uzyskała rządząca Jedność – 46,19%, co przełożyło się na cztery z ośmiu mandatów. Na kolejnych miejscach znalazły się Zjednoczenie Narodowe „Wszystko dla Łotwy!”–TB/LNNK – 14,25%, Socjaldemokratyczna Partia „Zgoda” – 13,04%, Związek Zielonych i Rolników – 8,25%, Rosyjski Związek Łotwy – 6,38%. Ugrupowania te uzyskały po 1 miejscu w PE VIII kadencji.
Dziewięć pozostałych komitetów nie uzyskało przedstawicieli w Parlamencie Europejskim. Najwięcej z małych partii zdobyła Alternatywa Aleksandra Mirskiego – 3,73%.
W skład delegacji łotewskiej do Parlamentu Europejskiego weszli: Valdis Dombrovskis, Sandra Kalniete, Artis Pabriks, Arturs Krišjānis Kariņš (Jedność), Roberts Zīle (VL!-TB/LNNK), Andrejs Mamikins (Zgoda), Iveta Grigule (ZZS) oraz Tatjana Ždanoka (LKS).

</doc>
<doc id="3175224" url="https://pl.wikipedia.org/wiki?curid=3175224" title="Powiat witebski (I Rzeczpospolita)">
Powiat witebski (I Rzeczpospolita)

Powiat witebski – jednostka terytorialna województwa witebskiego Wielkiego Księstwa Litewskiego od 1508 roku i Rzeczypospolitej Obojga Narodów z centrum w Witebsku.
Utworzony w końcu XIV wieku.

</doc>
<doc id="3175226" url="https://pl.wikipedia.org/wiki?curid=3175226" title="Powiat witebski">
Powiat witebski



</doc>
<doc id="3175229" url="https://pl.wikipedia.org/wiki?curid=3175229" title="Cyjanuramid">
Cyjanuramid



</doc>
<doc id="3175230" url="https://pl.wikipedia.org/wiki?curid=3175230" title="Martín Palmeri">
Martín Palmeri

Martín Palmeri (ur. 19 lipca 1965 w Buenos Aires) – argentyński kompozytor, dyrygent, pianista.
Życie i twórczość.
Jego rodzina pochodzi z Włoch i Danii. Studiował w Argentynie i Włoszech: kompozycję u Daniela Montesa, Marcela Chevaliera, Rodolfa Mederosa, Virtu Maragna i Edgara Grany (Nowy Jork); dyrygenturę chóralną u Antonia Russo i Nestora Zadoffa; dyrygenturę symfoniczną u Maria Benecry'ego; śpiew u Amalii i Jose Estevera; fortepian u Eduarda Paeza i Orlanda Tripodiego.
Jest kompozytorem utworów wokalnych i instrumentalnych, w tym oper, oratoriów, utworów na chór i orkiestrę. Wiele z nich inspirowanych jest formą i harmonią tanga argentyńskiego. 
Jako dyrygent chóralny pracował m.in. z Chórem Wydziału Prawa Uniwersytetu Buenos Aires (UBA), Polifonicznym Chórem Miejskim Vicente López, „Vocal Sospir”, Colegio Esclavas del Sagrado Corazón de Jesús de Belgrano, Escuela Argentino Modelo, Akademią Muzyczną w Buenos Aires, „Vocal del Quartier”. Występował jako pianista grając swój najbardziej znany utwór, „Misatango – Misa a Buenos Aires”, w Niemczech, Argentynie, Austrii, Belgii, Brazylii, Chile, Ekwadorze, Hiszpanii, Holandii, Izraelu, Łotwie, Rosji, Polsce, Słowacji, Szwajcarii i USA. W październiku 2013 roku wykonał „Misatango” przed samym papieżem Franciszkiem podczas Międzynarodowego Festiwalu Muzyki Sakralnej w Rzymie.

</doc>
<doc id="3175233" url="https://pl.wikipedia.org/wiki?curid=3175233" title="Hanna Haćko">
Hanna Haćko



</doc>
<doc id="3175235" url="https://pl.wikipedia.org/wiki?curid=3175235" title="Saturnino Gatti">
Saturnino Gatti

Saturnino Gatti (ur. 1463 w Pizzoli, zm. około 1518 w L’Aquili) – włoski malarz i rzeźbiarz tworzący głównie na terytorium Abruzji.
W młodości był uczniem Silvestro Aquila, a następnie pracował prawdopodobnie w warsztacie Verrocchia. Po powrocie z Florencji zrealizował cykl fresków w kościele San Panfilo Villagrande w Tornimparte. Jego dziełem z tego okresu jest również Ołtarz Matki Bożej Różańcowej (1511), obecnie eksponowany w Museo Nazionale d'Abruzzo. Atrybucja fresków w Tione degli Abruzzi, jest niepewna, pomimo tego zwyczajowo przypisywane są Gattiemu. Zmarł prawdopodobnie w 1518 roku.

</doc>
<doc id="3175238" url="https://pl.wikipedia.org/wiki?curid=3175238" title="Muzeum Sopotu">
Muzeum Sopotu

Muzeum Sopotu – muzeum historyczne w Sopocie, samorządowa instytucja kultury miasta, założone w 2001. Placówka dokumentuje historię miasta i regionu w ekspozycji stałej i wystawach czasowych.
Historia.
Założone z okazji 100-lecia miasta muzeum mieści się w zabytkowej willi Claaszena z 1903, ul. Poniatowskiego 8, róg al. Wojska Polskiego, (nazywanej też przez mieszkańców al. Prominentów), wybudowanej przez gdańskiego kupca Ernsta Claaszena. Pierwszy właściciel był z zamiłowania kolekcjonerem antyków i dzieł sztuki, rodzinną pasją Claaszenów była gdańska sztuka i kultura.
W ramach adaptacji i prac konserwatorskich (2001-2006) przywrócono pierwotny stan budynku oraz wzbogacono go o nowe funkcje związane z działalnością muzeum. Reprezentacyjne pomieszczenia na parterze, odrestaurowane na podstawie dokumentacji fotograficznej, podarowanej w 2001-2003 przez córkę pierwszego właściciela willi Ruth Koch ("de domo" Claaszen) mieszczą stałą ekspozycję zabytkowych wnętrz mieszczańskiej rezydencji z epoki. Na piętrze w dawnych sypialniach mieszczą się wystawy zmienne, na poddaszu ulokowano pracownie i biura. W piwnicy znajdują się pomieszczenia restauracyjne, w budynku zainstalowano windę dla osób niepełnosprawnych. Rewitalizacji poddano również rozległy ogród, zrekonstruowano także ogrodzenie posesji. Muzeum jest położone kilkanaście metrów od plaży, w ciągu popularnego wśród turystów pasa nadmorskiego.
Muzeum gromadzi zbiory malarstwa, grafiki, rzeźby, ceramiki, rzemiosła artystycznego oraz archiwalia związane z miastem i regionem: fotografie, dokumenty, mapy, pocztówki i publikacje. Muzeum zorganizowało kilkadziesiąt wystaw czasowych, odbywają się tu odczyty, wykłady, projekcje filmów, koncerty (również plenerowe w ogrodzie), wieczory literackie i spotkania autorskie. Muzeum redaguje i wydaje Kronikę Muzeum Sopotu, opisującą dzieje miasta i sopocian.
Za wystawę "Sopocianie 1945-1948", dokumentującą życie mieszkańców kurortu w pierwszych powojennych latach, Muzeum Sopotu otrzymało prestiżową nagrodę Sybilla w konkursie na muzealne wydarzenie 2013, organizowanym przez Narodowy Instytut Muzealnictwa i Ochrony Zabytków.
W 2016 muzem zwiedziło 5627 osób, a w 2017 - 11412 osób.

</doc>
<doc id="3175239" url="https://pl.wikipedia.org/wiki?curid=3175239" title="Huta Szkła Gospodarczego „Ząbkowice”">
Huta Szkła Gospodarczego „Ząbkowice”

Huta Szkła Gospodarczego „Ząbkowice” (HSG „Ząbkowice”) – huta szkła użytkowego działająca w latach 1884–2002 w Ząbkowicach (od 1977 dzielnicy Dąbrowy Górniczej).
Huta powstała w 1884 roku jako Ząbkowicka Fabryka Szkła. Jej założycielem był Józef Schreiber. W 1896 przedsiębiorstwo przekształcono w spółkę akcyjną pod nazwą Towarzystwo Akcyjne Ząbkowickiej Fabryki Szkła w Ząbkowicach, do której przystąpili: Paul Star, Arnold Feigl, Max Gurewicz i Wacław Hajek. Do 1902 roku huta wytwarzała wyłącznie szkło dmuchane, później rozpoczęła produkcję wyrobów ze szkła prasowanego. Produktami huty była galanteria szklana oraz szkło do lamp naftowych i gazowych. Od 1928 roku Towarzystwo Akcyjne Ząbkowickiej Fabryki Szkła w Ząbkowicach przystąpiło do warszawskiej spółki "Verpol" Sp. z o.o.
Z powodu kryzysu w 1935 huta wstrzymała produkcję. Ponowne jej uruchomienie miało miejsce podczas II wojny światowej, a jej wyroby przeznaczone były wyłącznie na cele wojskowe. Po wyzwoleniu tych terenów produkcja w zakładzie ruszyła w marcu 1945 roku. Do 1949 roku zakład pozostawał pod Tymczasowym Zarządem Państwowym, wówczas to został przekształcony w przedsiębiorstwo państwowe. Od 1959 roku zakład funkcjonował jako Ząbkowicka Huta Szkła Gospodarczego - Przedsiębiorstwo Państwowe Wyodrębnione, podległe Centralnemu Zarządowi Przemysłu Szklarskiego i Ceramicznego. W rok później nazwa ta została zmieniona na Hutę Szkła Gospodarczego Ząbkowice. Głównym asortymentem zakładu były produkty ze szkła ołowiowego, zwane potoczne "kryształami". W 1995 roku zatrudniała 300 osób.
W 2002 w oparciu o majątek Huty Szkła Gospodarczego powstała Huta Szkła Artystycznego "Ząbkowice" S.A. W dwa lata później spółka została postawiono w stan likwidacji. Kolejnym podmiotem, działającym w tym miejscu oraz branży jest spółka Crystallite Huta Szkła Sp. z o.o., zarejestrowana w 2004 roku. 
W dobie Polskiej Rzeczypospolitej Ludowej projektantami wyrobów Ząbkowickiej Huty Szkła Gospodarczego byli m.in. Jan Sylwester Drost (od 1960) i Eryka Trzewik-Drost (od 1966).
Aktualnie na terenie dawnej huty mają również swoje siedziby firmy, działające w branżach: przemysłowej i spożywczej. Wiele z zabudowań zakładu popadło w ruinę.

</doc>
<doc id="3175241" url="https://pl.wikipedia.org/wiki?curid=3175241" title="Josafat Moszczycz">
Josafat Moszczycz

Josafat Moszczycz CSSAA (ur. 16 września 1976 w Starym Rozdole) – ukraiński biskup katolicki Ukraińskiego Kościoła Greckokatolickiego, eparcha czerniowiecki od 2017.
Życiorys.
Chirotonię otrzymał 26 września 1999. Po święceniach studiował w Rzymie. W 2002 złożył profesję wieczystą w Zgromadzeniu Misyjnym św. Andrzeja Apostoła, a rok później został jego przełożonym generalnym.
Został wybrany biskupem pomocniczym archieparchii iwano-frankiwskiej. 27 maja 2014 papież Franciszek zatwierdził ten wybór i nadał mu stolicę tytularną "Pulcheriopolis". Chirotonii udzielił mu 3 sierpnia 2014 arcybiskup Światosław Szewczuk.
Sobór Ukraińskiego Kościoła Greckokatolickiego wybrał go pierwszym biskupem nowo powstałej eparchii czerniowickiej. 12 września 2017 papież Franciszek zatwierdził ten wybór. Intronizacja odbyła się 18 listopada 2017.

</doc>
<doc id="3175242" url="https://pl.wikipedia.org/wiki?curid=3175242" title="Kanzan Egen">
Kanzan Egen

Kanzan Egen (7 stycznia 1277–1360; ) – japoński mistrz zen szkoły rinzai, znany także jako Musō Daishi (無相大師). Wszystkie dzisiejsze linie przekazu w szkole rinzai pochodzą od jego nauczyciela i od niego.
Życiorys.
Urodził się w ówczesnej prowincji Shinano (obecnie prefektura Nagano), w rodzinie Takanashi. Był utalentowanym chłopcem. Jego ojciec oddał go w celu dalszego kształcenia do wujka Gekkoku Sōchū, ucznia Nampo Jōmyō. w 1308 roku Gekkoku zabrał go do Kenchō-ji w Kamakurze prowadzonego przez Nampo, który zaakceptował go jako swojego ucznia i nadał mu imię Egen. Jednak jeszcze w tym samym roku mistrz zen Nampo zmarł. Kanzan powrócił do Shimano, gdzie prowadził rygorystyczne życie jako pustelnik.
Po około 20 latach w czasie pobytu w Kamakurze, dowiedział się, że w Kioto działa znany mistrz zen, uczeń mistrza Nampo - Shūhō Myōchō. Natychmiast się tam udał i mimo iż był starszy od Shūhō został jego uczniem w klasztorze Daitoku.
Otrzymał od Shūhō kōan znany jako "bariera Yunmena". Po dwóch latach pracy nad nim osiągnął oświecenie, miał wtedy ponad 50 lat. Mistrz poradził mu aby udał się na odosobnienie, co Kanzan zrealizował w górach Ibuka w prowincji Gifu. Przebywał tam przez osiem lat wśród wieśniaków, którym pomagał w pracy w polu i przy hodowli trzody. Noce spędzał na medytacji siedząc na skale. Mistrz Shūhō polecił go swojemu dobroczyńcy i przyjacielowi, byłemu cesarzowi Hanazono (pan. 1308–1318), który zamierzał przekształcić swoją wiejską posiadłość na zachodnim krańcu Kioto w świątynię buddyjską, w której mógłby studiować buddyzm i praktykować medytację. Egen zrealizował ten zamiar cesarza i został opatem klasztoru Myōshin w 1342 roku.
Styl praktyki w tym maleńkim wówczas klasztorze był bardzo rygorystyczny. Dachy przeciekały i budynki nie chroniły kilku praktykujących w nim mnichów zbytnio przez kaprysami pogody. Mnisi żyli w biedzie. Odwiedził ich tam Musō Soseki (1275–1351), który był pod wielkim wrażeniem ducha ubóstwa panującego w klasztorze. Po powrocie do swojego klasztoru powiedział uczniom, że przyszłość japońskiego zenu kształtuje się w Myōshin-ji. Ten duch praktyki w ubóstwie został przekazany następnym pokoleniom szkoły rinzai. Wielu mnichów nie wytrzymywało surowości praktyki u Kanzana i odchodziło. Myōshin-ji nosił wśród świeckich ludzi nazwę "korony wśród krajowych jaskiń Dharmy".
Gdy Kanzan poczuł nadchodzącą śmierć udzielił przekazu Dharmy swojemu jedynemu spadkobiercy Juō Sōhitsu (1296–1390). Sam mistrz Kanzan udał się w podróż, po minięciu bramy klasztoru stanął nad stawem przed klasztorem i zmarł.
Uwagi.
Linia przekazu związana z klasztorem Myōshin (w ramach linii przekazu ōtōkan-ha wytyczonej przez Nampo, Shūhō i Kanzana) okazała się najważniejszą w całej szkole rinzai. Pod koniec XV wieku linia Myōshin-ji przewyższyła linię Daitoku-ji.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="3175244" url="https://pl.wikipedia.org/wiki?curid=3175244" title="Enni Ben'en">
Enni Ben'en



</doc>
<doc id="3175245" url="https://pl.wikipedia.org/wiki?curid=3175245" title="Pontiac Silverdome">
Pontiac Silverdome



</doc>
<doc id="3175248" url="https://pl.wikipedia.org/wiki?curid=3175248" title="Wawrzyniec Gnutek">
Wawrzyniec Gnutek

Wawrzyniec Gnutek (ur. 1 sierpnia 1901 w Okulicach, zm. 29 sierpnia 1982 w Bochni) – polski duchowny katolicki, tłumacz Pisma Świętego, wykładowca w Wyższym Seminarium Duchownym w Tarnowie.
Życiorys.
Uczęszczał do szkoły podstawowej w Okulicach. Gimnazjum ukończył w Bochni zdaną maturą w 1921 roku. W tym samym roku wstąpił do seminarium duchownego w Tarnowie. Święcenia kapłańskie przyjął 29 czerwca 1925 w Tarnowie z rąk bpa Leona Wałęgi. W latach 1925-1928 studiował w Papieskim Instytucie Biblijnym (studia uwieńczył licencjatem z nauk biblijnych). W latach 1928-1932 pracował jako wikariusz w Dębicy. We wrześniu 1932 roku został ojcem duchownym Wyższego Seminarium Duchownego w Tarnowie, a od 1934 r. wykładowcą Nowego Testamentu tamże i równocześnie rektorem kościoła w Mościcach. W 1938 r. został pierwszym proboszczem nowo powstałej parafii św. Teresy od Dzieciątka Jezus i św. Andrzeja Boboli w Mościcach (obecnie parafia NMP Królowej Polski), ale w tym samym roku mianowano go ojcem duchownym Papieskiego Kolegium Polskiego w Rzymie. W chwili wybuchu II wojny światowej przebywał w Polsce - do 1941 roku mieszkał w Okulicach, a od 1941 do 1946 roku był administratorem parafii Dobra.
W latach 1946-1975 ponownie był wykładowcą Wyższego Seminarium Duchownego w Tarnowie. Pełnił też funkcję diecezjalnego dyrektora Papieskich Dzieł Misyjnych. Dla Biblii Tysiąclecia przetłumaczył 1 i 2 List do Tymoteusza. Był jednym z autorów "Wstępu do Nowego Testamentu" wydanego przez Pallotinum w 1969 roku.

</doc>
<doc id="3175249" url="https://pl.wikipedia.org/wiki?curid=3175249" title="Qwest Field">
Qwest Field



</doc>
<doc id="3175250" url="https://pl.wikipedia.org/wiki?curid=3175250" title="Lista stadionów piłkarskich w Stanach Zjednoczonych">
Lista stadionów piłkarskich w Stanach Zjednoczonych

Lista stadionów piłkarskich w Stanach Zjednoczonych składa się z obiektów drużyn znajdujących się w Major League Soccer (I poziomie ligowym USA) podzielonych na 2 konferencje. Na najwyższym poziomie rozgrywkowym znajduje się 19 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 20 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Na 9 stadionach z listy: Rose Bowl w Pasadenie, Pontiac Silverdome w Pontiac, Stanford Stadium w Stanfordzie, Giants Stadium w East Rutherford, Citrus Bowl w Orlando, Soldier Field w Chicago, Cotton Bowl w Dallas, Foxboro Stadium w Bostonie oraz RFK Stadium w Waszyngtonie zostały rozegrane Mistrzostwa Świata w Piłce Nożnej 1994, które organizowały Stany Zjednoczone. Na Rose Bowl w Pasadenie został rozegrany finał tych mistrzostw.
Legenda:
 – stadiony w budowie lub przebudowie
 – stadiony zamknięte lub zburzone

</doc>
<doc id="3175252" url="https://pl.wikipedia.org/wiki?curid=3175252" title="Jean-Baptiste Édouard Bornet">
Jean-Baptiste Édouard Bornet

Jean-Baptiste Édouard Bornet (ur. w 2 września 1828 w Guérigny, zm. 18 grudnia 1911 w Paryżu) – francuski botanik.
Zajmował się tematyką porostów. Opisywał reprodukcję krasnorostów. Bornet w 1886 roku został członkiem Francuskiej Akademii Nauk. W 1891 otrzymał Medal Linneusza. W 1910 roku stał się członkiem zagranicznym Royal Society w Londynie.

</doc>
<doc id="3175254" url="https://pl.wikipedia.org/wiki?curid=3175254" title="Powrót (film 2013)">
Powrót (film 2013)



</doc>
<doc id="3175258" url="https://pl.wikipedia.org/wiki?curid=3175258" title="Elvira’s Haunted Hills">
Elvira’s Haunted Hills

Elvira’s Haunted Hills – amerykański film fabularny z 2001 roku, hybryda horroru i komedii. Obraz wyreżyserował Sam Irvin, w rolach głównych wystąpili Cassandra Peterson, Richard O’Brien i Mary Scheer. Światowa premiera filmu odbyła się w czerwcu 2001 podczas konwentu fanów musicalu "The Rocky Horror Picture Show". W maju 2003 projekt został zaprezentowany widzom Międzynarodowego Festiwalu Filmowego w Cannes.

</doc>
<doc id="3175259" url="https://pl.wikipedia.org/wiki?curid=3175259" title="Gilzanu">
Gilzanu

Gilzanu – starożytna kraina leżąca na zachód lub południowy zachód od jeziora Urmia (obecnie w północno-zachodniej części Iranu) wzmiankowana w źródłach asyryjskich z pierwszej połowy I tys. p.n.e. 
Jej ludność stanowiła mieszanka różnych plemion prowadzących półnomadyczny tryb życia. Gilzanu płaciło trybut asyryjskiemu królowi Tukulti-Ninurcie II (890–884 p.n.e.), który wymienia je pośród podbitych przez siebie krain. Aszurnasirpal II (883–859 p.n.e.), syn i następca Tukulti-Ninurty II, również otrzymał trybut z Gilzanu w trakcie swej północno-wschodniej wyprawy wojennej, przeprowadzonej zaraz po objęciu tronu asyryjskiego. Wysłannicy z Gilzanu byli wśród gości zaproszonych do uczestniczenia w wielkim bankiecie wydanym przez Aszurnasirpala II po ukończeniu jego prac budowlanych w Kalhu – nowej asyryjskiej stolicy. Po przejęciu tronu asyryjskiego przez Salmanasara III (858–824 p.n.e.), syna Aszurnasirpala II, Sua, król Gilzanu, złożył mu trybut w trakcie prowadzonej przez niego zaraz po objęciu rządów kampanii wojennej przeciw krainom Hubuszkia, Urartu i Nairi. W trakcie swej kolejnej wyprawy przeciw krainie Nairi, w trzecim roku swego panowania, Salmanasar III otrzymał trybut od Asau (= Sua?), króla Gilzanu. Kolejna wzmianka o trybucie z Gilzanu pochodzi z trzydziestego pierwszego roku panowania Salmanasara III, kiedy to w imieniu króla asyryjskiego trybut od Upu, króla Gilzanu, przyjął Dajan-Aszur, królewski turtannu.

</doc>
<doc id="3175261" url="https://pl.wikipedia.org/wiki?curid=3175261" title="Barwy spektralne">
Barwy spektralne



</doc>
<doc id="3175266" url="https://pl.wikipedia.org/wiki?curid=3175266" title="Wyprawa na białe niedźwiedzie z Ewanem McGregorem">
Wyprawa na białe niedźwiedzie z Ewanem McGregorem

Wyprawa na białe niedźwiedzie z Ewanem McGregorem (tytuł oryg. "The Polar Bears of Churchill, with Ewan McGregor") − brytyjski film przyrodniczy z 2001 roku w reżyserii Polly Steele, wyprodukowany przez telewizję PBS. Prezenterem filmu jest szkocki aktor Ewan McGregor.
Fabuła.
McGregor, w towarzystwie małżonki, przybywa do miasteczka Churchill w Kanadzie, gdzie obserwować będzie niedźwiedzie polarne. Niedźwiedzie zbierają się w tej okolicy, gdy zamarza pobliska zatoka, a następnie wędrują po lodzie na dalszy ląd.

</doc>
<doc id="3175269" url="https://pl.wikipedia.org/wiki?curid=3175269" title="Metodyka zuchowa">
Metodyka zuchowa

Metodyka zuchowa – zestaw instrumentów metodycznych dostosowanych do wieku zuchów służących do realizowania harcerskiego systemu wychowawczego. Poniższy opis metodyki odnosi się do członków Związku Harcerstwa Polskiego.
Zuchy to członkowie ZHP w wieku od 6 do 10 lat. Podstawową formą pracy z zuchami jest zabawa w coś lub w kogoś, animowana przez drużynowego.
Elementy metodyki zuchowej.
Prawo Zucha.
"Prawo zucha" wyznacza kierunek wychowania najmłodszej grupy wiekowej w ZHP. Prawo wskazuje zuchom prawidłowe wzorce postępowania mające na celu ukształtowanie świadomego obywatela, pobudza zuchy do rozwoju intelektualnego, duchowego i fizycznego.
Obietnica zucha.
"Obiecuję być dobrym zuchem i zawsze przestrzegać Prawa zucha"
Zuch po zapoznaniu się z Prawem zucha zostaje przez drużynowego dopuszczony do złożenia Obietnicy. Jest to moment szczególny w życiu gromady i każdego zucha. Składając uroczystą Obietnicę zuch zobowiązuje się do przestrzegania Prawa zucha. Oznaką złożenia Obietnicy jest znaczek zucha noszony nad lewą kieszenią munduru.
Uczenie w działaniu.
Najważniejszą formą pracy wykorzystywaną w gromadzie zuchowej jest zabawa w coś lub w kogoś. Zabawa ma na celu stymulowanie do rozwoju poprzez wcielanie się dzieci w konkretne role (np. opiekuna zwierząt, strażaka, lekarza).
System małych grup.
Gromada zuchowa jest jednostką koedukacyjną, podzieloną na około sześcioosobowe grupy chłopców lub dziewczynek, nazywane szóstkami. Szóstki mają swoją nazwę, symbol, okrzyk, które odróżniają poszczególne grupy. Każda grupa ma swojego lidera – szóstkowego, który kieruje grupą podczas zadań na zbiórce gromady.
Stale doskonalony i pobudzający do rozwoju program.
Program działania gromady zuchowej powinien odpowiadać wymaganiom gwiazdek i sprawności zuchowych. Powinien realizować potrzeby i zainteresowania zuchów oraz być dynamiczny, ze względu na wiek dzieci i ich krótką koncentrację na temacie. Program jest układany i realizowany przez drużynowego i przybocznych.
Instrumenty metodyczne.
Gwiazdki zuchowe.
Gwiazdki zdobywane są przez zuchy indywidualnie, na zbiórkach, w domu, szkole. Zadania wyznaczane są przez zucha przy pomocy drużynowego lub przybocznego. Zdobywanie gwiazdek wspiera rozwój samodzielności i zaradności dziecka. W metodyce zuchowej są trzy gwiazdki zdobywane po kolei:
I gwiazdka – zuch ochoczy
II gwiazdka – zuch sprawny
III gwiazdka – zuch gospodarny
Przyznanie kolejnych gwiazdek powinno być dla zucha momentem wyjątkowym – decyzję o przyznaniu podejmuje cała gromada zuchów po zaprezentowaniu wykonanych zadań. Nadanie gwiazdki powinno mieć charakter obrzędowy, przy przyznaniu gwiazdki zuch odnawia Obietnicę Zuchową – do treści Obietnicy dodaje się nazwę zdobytej gwiazdki: np. "Obiecuję być dobrym zuchem ochoczym i zawsze przestrzegać Prawa Zucha".
Sprawności zuchowe.
Zdobywanie zespołowo – realizowane przez całą gromadę w postaci cykli sprawnościowych. Cykle mogą obejmować 4-6 zbiórek lub stanowić program kilku dni podczas biwaku czy kolonii. Sprawności zespołowe pozwalają na poznanie np. dawnych cywilizacji (Egipcjanin), zawodów (Strażak), przyrody (Przyjaciel Zwierząt).
Zdobywanie indywidualnie – wybierane przez zucha (przy pomocy drużynowego). Sprawności te odpowiadają zainteresowaniom poszczególnych zuchów. Zuchy realizują je podczas zbiórek, jak i w domu, szkole, wśród kolegów. Sprawności indywidualne mogą również stanowić uzupełnienie sprawności zespołowych realizowanych w danym czasie na zbiórkach.
Działanie gromady.
Rola drużynowego.
Drużynowy jest wodzem zuchowym. Jego zadaniem jest animowanie zabawy zuchów, kontrolowanie jej przebiegu i uczestnictwo w niej. Drużynowy zobowiązany jest do wychowania swojego następcy, m.in. poprzez pracę z przybocznymi.
Zorganizowanie do działania.
Gromada zuchowa spotyka się na regularnych zbiórkach – zwykle raz w tygodniu przez ok. 1-2 godziny. W zbiórkach uczestniczy cała gromada, realizująca poszczególne zadania w podziale na szóstki (szóstki nie organizują własnych zbiórek).
Formy pracy.
Charakterystyczne formy pracy zuchów wykorzystywane podczas zbiórek to m.in.:
Formą spędzenia wakacji jest kolonia zuchowa, organizowana przez drużynowego i przybocznych. W trakcie roku szkolnego atrakcyjną formą są również rajdy i biwaki – jedno lub dwudniowe wyjazdy gromady.

</doc>
<doc id="3175272" url="https://pl.wikipedia.org/wiki?curid=3175272" title="Kot Feliks (serial animowany)">
Kot Feliks (serial animowany)

Kot Feliks (ang. "Felix the Cat", 1958-1962) – amerykański serial animowany opowiadający o przygodach czarno-białego kota Feliksa. Stworzony przez Pata Sullivana oraz wyprodukowany przez Felix the Cat Productions, Paramount Cartoon Studio i LBS Communications. Głosu wszystkim postaciom użyczył amerykański aktor Jack Mercer.
Premiera serialu miała miejsce w 1958 roku w Stanach Zjednoczonych. Po raz ostatni serial został wyemitowany w maju 1961 roku. W Polsce premiera serialu zadebiutowała 1 czerwca 2014 roku na antenie ATM Rozrywka.
Opis fabuły.
Serial opisuje perypetie czarno-białego kota Feliksa, który za pomocą magicznej torby przeżywa niesamowite przygody. Razem ze swoimi przyjaciółmi – małym geniuszem Poindexterem, Vavoomem, Marsjaninem Martinem i wielu innymi stawiają czoła przeciwnościom losu oraz krzyżują plany złego Profesora, który za wszelką cenę chce zdobyć magiczną torbę, a także zdobyć fortunę i przejąć władzę nad światem.

</doc>
<doc id="3175273" url="https://pl.wikipedia.org/wiki?curid=3175273" title="Walerian Szubzda">
Walerian Szubzda

Walerian Szubzda (ur. 21 listopada 1908 w Roslyn w USA, zm. 15 maja 1978 w Wieleniu) – polski ksiądz katolicki, biblista, tłumacz Pisma Świętego.
Życiorys.
W dzieciństwie powrócił z rodzicami do Polski, po ukończeniu szkoły średniej wstąpił do seminarium duchownego w Łomży. Święcenia kapłańskie przyjął 1 kwietnia 1933, następnie pracował krótko jako wikariusz w Grajewie. Od października 1933 studiował na Wydziale Teologii Katolickiej Uniwersytetu Warszawskiego, w 1936 obronił pracę magisterską. Od 1938 do 1947 był wikariuszem w łomżyńskiej parafii katedralnej, w latach 1946-1947 równocześnie notariuszem kurii diecezjalnej. Od 1947 do 1971 był profesorem Wyższego Seminarium Duchownego w Łomży, w 1950 obronił pracę doktorską "Upadek Niniwy i Asyrii" na Uniwersytecie Warszawskim. Pełnił funkcje sędziego prosynodalnego (1956-1971), egzaminatora prosynodalnego (1945-1971), w latach 1945-1971 był członkiem Rady Diecezjalnej.
Dla Biblii Tysiąclecia przetłumaczył Księgę Nahuma i Księgę Sofoniasza. Opracował także kilkadziesiąt haseł do Podręcznej Encyklopedii Biblijnej.

</doc>
<doc id="3175274" url="https://pl.wikipedia.org/wiki?curid=3175274" title="Jozafat Moszczycz">
Jozafat Moszczycz



</doc>
<doc id="3175286" url="https://pl.wikipedia.org/wiki?curid=3175286" title="Daniel Di Tomasso">
Daniel Di Tomasso

Daniel di Tomasso (ur. 30 stycznia 1983 w Montrealu, w Kanadzie) – kanadyjski model i aktor telewizyjny pochodzenia włoskiego.
Życiorys.
Urodził się i wychował w Montrealu. Pracował jako model dla Ford Agency. Brał udział w kampaniach reklamowych dla Giorgio Armaniego i L’Oréal.

</doc>
<doc id="3175294" url="https://pl.wikipedia.org/wiki?curid=3175294" title="Dlaczego psy się śmieją, a szympansy płaczą">
Dlaczego psy się śmieją, a szympansy płaczą

Dlaczego psy się śmieją, a szympansy płaczą (ang. "Why Dogs Smile &amp; Chimpanzees Cry") – amerykański film przyrodniczy z 1999 roku wyreżyserowany przez Carola L. Fleishera. Wyprodukowany przez DeVillier Donegan Enterprizes i Fleisherfilm Inc. Narratorką filmu jest amerykańska aktorka Sigourney Weaver.
Opis fabuły.
Eksperci postanawiają zbadać zachowanie zwierząt, a także dowiadują się, że emocje wywoływane przez zwierzęta nie są wyłącznie zarezerwowane dla rodzaju ludzkiego. Realizatorzy oraz naukowcy, wykorzystując nowoczesne technologie oraz długoletnie obserwacje pokazują, jak inne stworzenia okazują troskę, wdzięczność, cierpienie oraz radość.

</doc>
<doc id="3175295" url="https://pl.wikipedia.org/wiki?curid=3175295" title="Retorius">
Retorius

Retorius – pochodzący z Egiptu bizantyński astrolog, działający w I połowie VI wieku.
Był autorem częściowo tylko zachowanego kompendium astrologicznego. Dzieło to ma przede wszystkim charakter kompilacji dokonanej na podstawie wcześniejszych prac, głównie Klaudiusza Ptolemeusza, Pawła z Aleksandrii czy Wettiusza Walensa, zawiera jednak znaczne partie tekstu oryginalnego. Traktat Retoriusa stanowi rozwiniętą syntezę antycznych teorii astrologicznych, autor m.in. utożsamił cztery trygony zodiakalne z czterema żywiołami, podzielił domy na męskie i żeńskie, a także wyznaczył 18 miejsc dziennych i 17 nocnych. Retorius zamieścił w swoim dziele także obszerny wybór horoskopów na lata 401–516.

</doc>
<doc id="3175297" url="https://pl.wikipedia.org/wiki?curid=3175297" title="Stadion Halchowk">
Stadion Halchowk

Stadion Halchowk – wielofunkcyjny stadion w Katmandu, stolicy Nepalu. Może pomieścić 3500 widzów. Obiekt był jedną z aren piłkarskiego AFC Challenge Cup 2012 oraz Mistrzostw SAFF 2013.

</doc>
<doc id="3175298" url="https://pl.wikipedia.org/wiki?curid=3175298" title="Halchowk Stadium">
Halchowk Stadium



</doc>
<doc id="3175299" url="https://pl.wikipedia.org/wiki?curid=3175299" title="Formacja Jebel Qatari">
Formacja Jebel Qatari



</doc>
<doc id="3175300" url="https://pl.wikipedia.org/wiki?curid=3175300" title="CR &amp; FC Grounds">
CR &amp; FC Grounds



</doc>
<doc id="3175303" url="https://pl.wikipedia.org/wiki?curid=3175303" title="Lecanora">
Lecanora

Lecanora Ach. (misecznica) – rodzaj grzybów z rodziny misecznicowatych ("Lecanoraceae"). Jest to rodzaj bardzo liczny w gatunki. Ze względu na symbiozę z glonami zaliczany jest do grupy porostów.
Systematyka i nazewnictwo.
Pozycja w klasyfikacji według Index Fungorum: "Lecanoraceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Synonimy nazwy naukowej: "Byssiplaca" A. Massal., 
"Circinaria" M. Choisy, 
"Dirinella" M. Choisy, 
"Glaucomaria" M. Choisy, 
"Lecanoromyces" E.A. Thomas ex Cif. &amp; Tomas. 
"Lecanoropsis" M. Choisy, 
"Lecidora" Motyka, 
"Lecidorina" Motyka, 
"Magninia" M. Choisy, 
"Myriolecis" Clem., 
"Parmularia" Nilson, 
"Placodiomyces" E.A. Thomas ex Cif. &amp; Tomas., 
"Placolecanora" Räsänen, 
"Protoparmeliopsis" M. Choisy, 
"Schistoplaca" Brusse, 
"Semilecanora" Motyka, 
"Squamariomyces" E.A. Thomas, 
"Straminella" M. Choisy, 
"Verrucaria" Weber ex F.H. Wigg., 
"Zeora" Fr..
Nazwa polska według "Krytycznej listy porostów i grzybów naporostowych Polski".

</doc>
<doc id="3175305" url="https://pl.wikipedia.org/wiki?curid=3175305" title="Misecznica">
Misecznica



</doc>
<doc id="3175310" url="https://pl.wikipedia.org/wiki?curid=3175310" title="Sprowadzenie do absurdu">
Sprowadzenie do absurdu



</doc>
<doc id="3175311" url="https://pl.wikipedia.org/wiki?curid=3175311" title="Kalendarium Małego Jodła">
Kalendarium Małego Jodła

Małe Jodło - wieś położona 10,5 km na W od Ostrowca Świętokrzyskiego, nad rzeką Węgierką; ok. 16 km na NE od klasztoru, graniczy na NE z → Prawęcinem.
Nazwy miejscowe wsi w dokumentach źródłowych - 1658 „Molendinum Instrumentalis alias Międzygorski”, 1662, 1673 „Międzygorze”, 1683 „Międzygorze”, 1705 „Międzygorskie”, ob. „Parumedes”, vulgo „Małoiadło”, 1787, 1827 „Małeiadło”, 1790 Międzygórze, teraz zaś „Małoiadło”, 1885 „Małejodło”; zwane też „Małojędliny”, „Niemsta”, „Niemsciny”.
Podległość administracyjna świecka i kościelna.
W roku 1658 (1667) początkowo młyn, w roku 1683 sołectwo, 1787 wójtostwo w powiecie radomskim, 1827 powiat opatowski (Tabela II 6); 1787 parafia Kunów.
Opis granic.
Opis przebiegu granic zaczerpnięty z opisu granic Prawęcina wsi w posiadaniu klasztoru od lat 1438-79.
Kalendarium - przywileje i obciążenia ekonomiczne.
Własność klasztoru świętokrzyskiego
Powinności dziesięcinne.
Dziesięcina należała do plebana Kunowa przez cały czas trwania własności klasztoru. Wymiar bliżej nieznany.
Uwagi.
Nowe Jodło – było to wójtostwo klasztoru powstałe zapewne w drugiej połowie XVII w., które wraz z całym kluczem boleszyńskim należało do stołu opata. Według ks. Bastrzykowskiego w jego skład wchodziły zabudowania, ogrody, sadzawki, staw z młynkiem, łąki i grunty rozrzucone w trzech polach między rolami włościan dworskich, prawo wyrębu w przyległych lasach oraz wyrobu piwa i wódki na własne potrzeby. Wójt zobowiązany był płacić czynsz, tak zwany kanon, który wedle ks. Gackiego "(obecnego przy supresji)" wynosił 3 zł rocznie (jednak w 1780 r. tylko 1,5 zł) i był składany w zakrystii kościoła klasztoru na ś. Marcina, a także musiał stawać zbrojnie osobiście lub przez swego zastępcą do obrony granic klucza. Wójtostwo nadawane było przez opata osobom zasłużonym lub też mu poleconym, na czas określony, a najczęściej w dożywocie, niekiedy aż do wygaśnięcia całej rodziny. Przy zmianie wójta klasztor delegował zakonnika, który na miejscu przeglądał przywileje wójtostwa, opisywał jego granice, prawa i powinności oraz inwentarz.

</doc>
<doc id="3175312" url="https://pl.wikipedia.org/wiki?curid=3175312" title="Charles Mesure">
Charles Mesure

Charles William David Mesure (ur. 12 sierpnia 1970 r. w Somerset) – brytyjsko-australijski aktor filmowy.
Kiedy miał pięć lat, jego rodzina przeniosła się do Australii i dorastał w Sydney. W latach 1982-87 uczęszczał do Newington College w Stanmore (Sydney). Studiował prawo w Sydney University. W 1995 r. ukończył National Institute of Dramatic Art w Australii. W 1995 r. przeniósł się do Nowej Zelandii, gdzie zagrał kilka ról aktorskich.

</doc>
<doc id="3175313" url="https://pl.wikipedia.org/wiki?curid=3175313" title="Śmigłowiec szturmowy">
Śmigłowiec szturmowy

Śmigłowiec szturmowy – rodzaj śmigłowca wojskowego, którego głównym zadaniem, podobnie jak samolotu szturmowego, jest niszczenie celów naziemnych. Mają one dwie główne role: dawać bliskie wsparcie powietrzne znajdującym się na ziemi żołnierzom oraz niszczyć zgrupowania sił pancernych wroga. Oprócz tego śmigłowce te są wykorzystywane do strategicznych, precyzyjnych uderzeń w wysokiej rangi cele oraz do zastąpienia lekkich śmigłowców w działaniach zwiadowczych. 
Rozwój.
We wczesnych latach 50 XX w. na całym świecie zaczęto doceniać użycie śmigłowców do celów transportowych. Aby wykorzystać śmigłowiec na polu walki, zaczęto uzbrajać wcześniej nieuzbrojone maszyny, by nadać im wartość bojową. Uzbrojone zostały H-34 w służbie United States Army i Mi-4 w Wojskowych Siłach Powietrznych ZSRR. Utrzymanie się tej tendencji do lat 60 XX w. zaowocowało wdrażaniem do służby w Wietnamie takich śmigłowców jak Bell UH-1 Iroquois czy Mi-8, które po uprzednim przygotowaniu były wyposażane w różnorakie zestawy uzbrojenia i stały się prekursorami obecnych śmigłowców szturmowych. Od lat 70 XX w. z powodu niskiej wytrzymałości poprzednich konstrukcji, których skuteczność nie była wysoka, biura konstruktorskie na całym świecie zaczęły projektować i rozwijać różnego typu śmigłowce w celu zapewnienia silnego uzbrojenia i opancerzenia, które stałyby się wszechstronną platformą do wykonywania całej palety zadań bojowych, od rozpoznania do misji szturmowych.
Śmigłowce szturmowe, używane obecnie, wykorzystywane są jako podstawowa broń przeciwpancerna. Mogą szybko przemieszczać się po polu bitwy i zaskakiwać przeciwnika. Stanowią poważne zagrożenie, nawet jeśli przeciwko nim wystawione są środki obrony przeciwlotniczej, z powodu możliwości ataku z dużego dystansu (nawet do 10 km), systemów zapobiegającym trafieniu (flary, obniżenie sygnatury cieplnej), jak i używanego uzbrojenia.
Uzbrojenie.
Do uzbrojenia przenoszonego przez śmigłowce należą:

</doc>
<doc id="3175314" url="https://pl.wikipedia.org/wiki?curid=3175314" title="Dermatofitoza">
Dermatofitoza



</doc>
<doc id="3175315" url="https://pl.wikipedia.org/wiki?curid=3175315" title="Shigelloza">
Shigelloza



</doc>
<doc id="3175316" url="https://pl.wikipedia.org/wiki?curid=3175316" title="Kościół św. Jakuba Apostoła w Sztabinie">
Kościół św. Jakuba Apostoła w Sztabinie

Kościół świętego Jakuba Apostoła w Sztabinie – rzymskokatolicki kościół parafialny znajdujący się w dawnym mieście, obecnie wsi Sztabin, w województwie podlaskim. Należy do dekanatu Lipsk diecezji ełckiej.
Historia.
Budowa kościoła rozpoczęła się w 1905 roku dzięki staraniom księdza Jakuba Rółkowskiego. Budowla została konsekrowana w dniu 1 września 1910 roku przez biskupa Antoniego Karasia. Podczas I wojny światowej świątynia została zniszczona przez bombardowanie. Wkrótce rozpoczęła się odbudowa kościoła dzięki parafianom i wsparciu finansowym udzielonym przez Ministerstwo Wyznań Religijnych i Oświecenia Publicznego. W dniu 27 września 1929 roku oddano do użytku wyremontowaną budowlę. W czasie II wojny światowej kościół został ponownie uszkodzony. Po wojnie prace remontowe prowadził proboszcz Czesław Wilkowski.
Wyposażenie.
Jest to świątynia murowana, pokryta blachą ocynkowaną. W prezbiterium można zobaczyć polichromię, postacie czterech ewangelistów, obraz Chrystusa klęczącego w Ogrójcu, Pana Jezusa dźwigającego krzyż i neogotyckie ornamenty. Do wyposażenia kościoła należą: neogotycka ambona, ozdobiona sześcioma wyrzeźbionymi figurami, ołtarz główny, na którym jest umieszczony duży krucyfiks, natomiast z lewej i prawej strony znajdują się dwie figury świętych. W budowli są umieszczone dwa ołtarze boczne: jeden z obrazem Matki Bożej Częstochowskiej, drugi z obrazem Najświętszego Serca Jezusowego. kościół posiada organy o 21 głosach, chrzcielnicę i ławki.

</doc>
<doc id="3175320" url="https://pl.wikipedia.org/wiki?curid=3175320" title="Kazimierz Jan Zaranek Horbowski">
Kazimierz Jan Zaranek Horbowski

Kazimierz Jan Zaranek Horbowski herbu Korczak (zm. 18 stycznia 1730 roku) – marszałek Trybunału Głównego Wielkiego Księstwa Litewskiego w 1725 roku, starosta generalny żmudzki w latach 1710–1730, strażnik wielki Wielkiego Księstwa Litewskiego w 1703 roku, ciwun ejragolski w latach 1694–1705, ciwun Dyrwian Małych w 1692 roku, chorąży żmudzki w latach 1690–1712, ciwun birżyniański od 1690 roku, stolnik brzeskolitewski w 1683 roku, konsyliarz Księstwa Żmudzkiego w konfederacji sandomierskiej 1704 roku.
Poseł sejmiku żmudzkiego na sejm 1695 roku.
Był elektorem Augusta II Mocnego z Księstwa Żmudzkiego w 1697 roku. Poseł żmudzki na sejm koronacyjny 1697 roku. Był członkiem konfederacji olkienickiej w 1700 roku. Poseł na sejm 1701 roku i sejm z limity 1701-1702 roku z Księstwa Żmudzkiego. W styczniu 1702 roku podpisał akt pacyfikacji Wielkiego Księstwa Litewskiego.

</doc>
<doc id="3175324" url="https://pl.wikipedia.org/wiki?curid=3175324" title="Aarne Tarkas">
Aarne Tarkas

Aarne Tarkas, do 1947 Saastamoinen (ur. 19 grudnia 1923 w Porin maalaiskunta, zm. 7 października 1976 w Denii) – fiński reżyser, scenarzysta, producent i aktor. Karierę rozpoczął tworząc scenariusz do filmu "Radio tekee murron" z 1951 roku w reżyserii Mattiego Kassili, za którego wspólnie zdobyli Nagrodę Jussi. W 1952 roku założył przedsiębiorstwo produkcyjne Junior-Filmi, które wyprodukowało znany także poza Finlandią film "Biały ren" w reżyserii Erika Blomberga.
Tarkas znany był z szybkości tworzenia swoich dzieł. Podczas najbardziej produkcyjnych lat kończył do 5 produkcji. W swojej karierze napisał 35 scenariuszy i wyreżyserował 33 pełnometrażowe filmy. W ostatnich latach działalności pracował głównie dla telewizji. Zmarł na niewydolność serca w wieku 52 lat.

</doc>
<doc id="3175326" url="https://pl.wikipedia.org/wiki?curid=3175326" title="Francesco Granacci">
Francesco Granacci

Francesco Granacci (ur. 1469 r. w Villamagna di Volterra, zm. 1543) – włoski malarz okresu renesansu.
Urodził się w Villamagna di Volterra, szkolił się w florenckiej pracowni Domenico Ghirlandaio. Na zlecenie Wawrzyńca Wspaniałego udekorował freskami kościół San Marco. Jego żywot opisał Giorgio Vasari. Jego wczesne dzieła (Madonna tronująca ze świętymi Michałem Archaniołem i Janem Chrzcicielem, obecnie w berlińskim Staatliche Museen) wykazują wpływ Filippino Lippiego.
W 1508 roku przybył do Rzymu, gdzie uczestniczył w dekorowaniu Kaplicy Sykstyńskiej jako pomocnik Michała Anioła. Po powrocie do Florencji namalował Madonnę ze świętymi Franciszkiem z Asyżu i Hieronimem dla klasztoru San Gallo (obecnie we florenckiej Akademii Sztuk Pięknych).
Jego prace z lat dwudziestych XVI wieku zaczynają ukazywać wpływ Fra Bartolomeo (Rozmowa świętych – obecnie w Montemurlo.)
W 1527 roku Granacci namalował Wjazd Karola VIII do Florencji.
Pochowany został w miejscowym kościele Sant'Ambrogio.

</doc>
<doc id="3175330" url="https://pl.wikipedia.org/wiki?curid=3175330" title="Zofia Anna Starck">
Zofia Anna Starck

 Zofia Anna Starck (ur. 5 stycznia 1929 w Warszawie) – polska profesor nauk biologicznych w zakresie fizjologii roślin, autorka licznych podręczników, żona Jana Romana Starcka.
Życiorys naukowy.
Studia wyższe na Wydziale Ogrodniczym SGGW w Warszawie (1951). Stopnie naukowe na tej samej Uczelni: doktor (1960), doktor habilitowany (1968). Tytuł profesora nadzwyczajnego (1974), profesora zwyczajnego (1988). Pracowała w Katedrze Fizjologii Roślin SGGW kolejno na stanowiskach: asystenta (1951-1953), starszego asystenta (1953-1958), adiunkta (1958-1967), docenta (1967-1974), profesora (1974-1999). Po przejściu na emeryturę w jesieni 1999 r. nadal aktywnie uczestniczy w życiu naukowym, pisząc artykuły przeglądowe, rozdziały w podręcznikach akademickich i monografiach oraz prowadząc wykłady z fizjologii roślin dla studentów Międzywydziałowego Studium Biotechnologii. Wypromowała 7 doktorów i ponad 20 magistrów.
Badania naukowe.
Tematyka badawcza dotyczy transportu i dystrybucji substancji pokarmowych, głównie fotoasymilatów, mineralnego odżywiania oraz fizjologii roślin poddanych niekorzystnym warunkom środowiska – stresom. Badała zmiany stosunku syntezy do hydrolizy sacharozy w liściach owsa oraz rolę boru i fosforu w transporcie cukrowców. Za pomocą izotopu 14C wykazała, że bor uczestniczy w mechanizmie transportu asymilatów tylko pośrednio i nie jest to wynikiem zmian w przepuszczalności błon plazmatycznych, zaś deficyt boru powoduje drastyczne hamowanie transportu floemowego. W studiach nad współzależnością między fotosyntezą i transportem floemowym oraz dynamiką wzrostu poszczególnych akceptorów fotoasymilatów w zróżnicowanych warunkach środowiska wykazała, że fitohormony biorą udział w aklimatyzacji roślin do niekorzystnych warunków środowiska, m.in. w wyniku regulacji transportu i dystrybucji asymilatów. Plastyczność wzorców dystrybucji polega na preferencji zaopatrzenie w substancje pokarmowe korzeni lub liści w celu zminimalizowania negatywnych skutków czynników stresowych: deficytu składników mineralnych, chłodu, zasolenia, niedostatecznego napromieniowania. Udowodniła, że zróżnicowanie wrażliwości na chłód u różnych odmian pomidorów w fazie owocowania uzależnione jest w dużym stopniu od aktywności systemu korzeniowego m.in. od poziomu odżywienia roślin fosforem i potasem. Opracowała i opatentowała sposób traktowania kwiatów pomidorów regulatorami wzrostu (kwasem α-naftoksyoctowym łącznie z gibreskolem (NOA + GA3)) w celu przyspieszenia zarówno zawiązywania jak i wzrostu owoców nawet w warunkach niedostatecznego oświetlenia roślin. Zwiększony plon był spowodowany zwiększonym transportem fotoasymilatów do owoców kosztem zaopatrzenia organów wegetatywnych. Wykazała znaczącą stymulację syntetycznej auksyny NOA i GA3 w tworzeniu tkanek przewodzących (głównie ksylemu i w mniejszym stopniu floemu) w osi kwiatostanowej i w szypułkach gron pomidora. W warunkach okresowego przegrzania lub chłodu intensywność fotosyntezy pomidorów drastycznie, lecz odwracalnie maleje; okres regeneracji po chłodzie jest uzależniony m.in. od odżywienia roślin głównie fosforem, azotem i potasem; przegrzanie powoduje zmiany w zawartości i rozmieszczeniu wapnia w miękiszu owoców. Zróżnicowana odporność odmian pomidora na chłód jest uzależniona od stopnia wzrostu biosyntezy ABA (kwas abscysynowy) w systemie korzeniowym po /lub w trakcie okresowego stresu termicznego i transportu tego hormonu do liści.
Wybrane publikacje.
Autorka i współautorka ok. 180 publikacji oryginalnych, przeglądowych, popularnonaukowych (łącznie ze streszczeniami publikowanych prezentacji na konferencjach i kongresach naukowych), podręczników, skryptów i monografii, a także 1 patentu.
Wybrane artykuły oryginalne
Wybrane artykuły przeglądowe
Ważniejsze podręczniki i monografie naukowe

</doc>
<doc id="3175331" url="https://pl.wikipedia.org/wiki?curid=3175331" title="Naihi shinsho">
Naihi shinsho

 – debiutancki singel zespołu ONE OK ROCK, wydany 25 kwietnia 2007 roku przez wytwórnię Aer-born. Singel osiągnął 48 pozycję w rankingu Oricon i pozostał na liście przez 9 tygodni.

</doc>
<doc id="3175334" url="https://pl.wikipedia.org/wiki?curid=3175334" title="Hemitetartemorion">
Hemitetartemorion



</doc>
<doc id="3175339" url="https://pl.wikipedia.org/wiki?curid=3175339" title="Oleg Bożjew">
Oleg Bożjew

Oleg Fielewicz Bożjew (ros. Олег Фелевич Божьев; ur. 25 sierpnia 1961 w Moskwie) – rosyjski łyżwiarz szybki reprezentujący ZSRR, brązowy medalista olimpijski i czterokrotny medalista mistrzostw świata.
Kariera.
Największy sukces w karierze Oleg Bożjew osiągnął w 1984 roku, kiedy zwyciężył podczas mistrzostw świata w wieloboju w Göteborgu. W tym samym roku wystąpił także na igrzyskach olimpijskich w Sarajewie, gdzie był trzeci w biegu na 1500 m. W zawodach tych wyprzedzili go jedynie Kanadyjczyk Gaétan Boucher oraz inny reprezentant ZSRR, Siergiej Chlebnikow. Na tych samych igrzyskach był ponadto piąty w biegu na 5000 m. Na rozgrywanych rok później wielobojowych mistrzostwach świata w Hamar zajął drugie miejsce, ulegając tylko Holendrowi Heinowi Vergeerowi, a podczas mistrzostw Europy w Eskilstunie zajął trzecie miejsce. Wynik z Hamar Bożjew powtórzył także podczas mistrzostw świata w Inzell w 1986 roku oraz mistrzostw świata w Heerenveen w 1987 roku. W pierwszym przypadku pokonał go tylko Hein Vergeer, a w drugim lepszy był Nikołaj Gulajew. Tylko raz stanął na podium zawodów Pucharu Świata: 17 stycznia 1987 roku w Davos był trzeci w biegu na 1500 m. W 1984 roku był mistrzem ZSRR w biegu na 1500 m oraz w wieloboju.
W 1984 roku w Ałma-Acie ustanowił rekord świata na dystansie 1500 m.

</doc>
<doc id="3175343" url="https://pl.wikipedia.org/wiki?curid=3175343" title="Współczesne wymieranie płazów">
Współczesne wymieranie płazów

Współczesne wymieranie płazów – obserwowane od lat 80. XX wieku na całym świecie zjawisko przyspieszonego spadku liczebności populacji płazów i wymierania gatunków płazów. Za przyczynę zjawiska uważa się utratę siedlisk, w których występują płazy, nasilone promieniowanie ultrafioletowe, zanieczyszczenie środowiska, ocieplanie klimatu, nadmierną eksploatację populacji przez człowieka oraz epizoocje, zwłaszcza powodowane przez grzyby skoczkowce. Tempo wymierania płazów jest większe niż jakiejkolwiek innej dużej grupy taksonomicznej. Płazy są uznawane przez IUCN za najbardziej zagrożoną dużą grupę taksonomiczną zwierząt.
Rozpoznanie zjawiska.
Już w latach 80. ubiegłego wieku naukowcy zaobserwowali nagłe zanikanie dobrze do tamtej pory prosperujących populacji płazów w wielu rejonach świata. Największym echem odbiło się nagłe wyginięcie ropuchy złocistej ("Bufo periglenes"), zamieszkującej lasy Kostaryki, która była stosunkowo liczna do 1989 roku, ale od tego czasu nie znaleziono żadnego osobnika, czy żab gęborodnych (Rheobatrachidae), występujących w lasach deszczowych w Australii do końca lat 80. XX wieku. Początkowo doniesienia te, jako jednostkowe, wobec braku rozpoznania skali zjawiska, tempa procesu w skali globalnej i możliwości rozróżnienia od tzw. wymierania tła (naturalnego procesu wymierania gatunków) nie pozwalały na wyciągnięcie ogólnych wniosków. Spowodowały jednak, wraz ze spektakularnymi doniesieniami o dramatycznym zwiększeniu częstości występowania zaburzeń rozwojowych w populacjach płazów w rejonach klimatu umiarkowanego, duże zainteresowanie problemem i przyczyniły się do zainicjowania dokładniejszych badań populacji płazów w skali ekosystemowej i globalnej.
Ilościowy opis zjawiska.
W roku 2004 ponad 650 ekspertów badających płazy z ponad 60 krajów pod egidą IUCN opublikowało globalny raport o stanie i zagrożeniach dla wszystkich gatunków płazów ("IUCN: Global Amphibian Assessment"). Raport ten był uaktualniany w latach 2006 i 2008. Wnioski w nim zawarte były alarmujące.
W skali globalnej.
Z ustaleń wynika, że płazy są najbardziej zagrożoną dużą grupą taksonomiczną wśród zwierząt, bardziej zagrożoną niż ssaki czy ptaki – wartość wskaźnika zagrożenia RLI (Red List Index), określająca udział gatunków, którym IUCN przypisało status najmniejszej troski (LC) lub niezagrożony (NT), w danej grupie taksonomicznej, dla płazów przyjmuje najniższe wartości (0,74, podczas gdy np. dla ptaków – 0,92). Pod względem dynamiki zmian w tak określanym statusie zagrożenia gorsze statystyki (szybszy względny wzrost liczby gatunków wymarłych i zagrożonych) charakteryzują jedynie koralowce. Podkreślić trzeba, że płazy są jedną z najmniej zbadanych grup – aż 1294 gatunków (22,5%) jest zbyt mało poznanych, by można im było nadać status zagrożenia (DD – "Data Deficient", brak danych), w porównaniu z 78 gatunkami ptaków (0,8%) i 256 ssaków (5,3%).
Spośród około 7044 znanych gatunków płazów w 2008 roku 32% miało status gatunku zagrożonego wyginięciem lub już wymarłego, dla 25% status zagrożenia nie był określony z powodu braku danych, a 43% gatunków nie było zagrożonych. W roku 2013 oszacowano, że 41% gatunków płazów, w związku z malejącą liczebnością populacji, jest krytycznie zagrożonych (CR), zagrożonych (EN) lub narażonych na wyginięcie (VU) (w bardziej pesymistycznym scenariuszu nawet 56% gatunków płazów można przypisać status CR, EN lub VU), podczas gdy dla gatunków ptaków i ssaków odsetek ten wynosił, odpowiednio 21 i 13%. W czasach historycznych (po 1500 roku) stwierdzono oficjalnie wymarcie 34 gatunków płazów (w porównaniu z 129 gatunkami ptaków i 74 ssaków), przy czym 9 z nich wymarło po roku 1980. Ponadto 122 gatunki są uznawane za prawdopodobnie wymarłe (CR(PE) – nie udało się znaleźć żadnego przedstawiciela gatunku w dotychczas rozpoznanych rejonach występowania, ale też brak jest wyczerpujących badań, w związku z czym istnieje możliwość, że przedstawiciele takiego gatunku bytować mogą w niezbadanych do tej pory okolicach) – z tych 113 zanikło po 1980 roku (według danych z 2014 roku 111 gatunków płazów ma status prawdopodobnie wymarłych, przy czym 63 gatunki spośród zanikło począwszy od lat 80.). 435 gatunków płazów miało w 2004 roku wyższy status zagrożenia, niż na początku lat 80.
W skali regionalnej.
Najbardziej zagrożone są płazy w krainie neotropikalnej – aż u 63% gatunków tam występujących w ostatnich latach zaobserwowano gwałtowny spadek liczebności – a także w krainach orientalnej, etiopskiej i australijskiej. Bardziej narażone są gatunki zamieszkujące lasy tropikalne, cieki, zwłaszcza górskie, mniej narażone są gatunki zamieszkujące nizinne wody stojące.
W Palearktyce na 198 znanych gatunków płazów, 6 jest wymarłych lub krytycznie zagrożonych, a 33 mają status zagrożonych lub narażonych na wyginięcie.
Spośród 18 gatunków płazów występujących w Polsce, dwa gatunki (żaba dalmatyńska i traszka grzebieniasta) mają status bliski zagrożenia (NT), status jednego gatunku (kumak nizinny) jest nieokreślony (DD), pozostałe mają status gatunków mniejszej troski (LC). W 2011 roku 13 spośród nich przejawiało (w skali globalnej) trend spadkowy, jeśli chodzi o liczebność populacji, a tylko u 5 nie stwierdzono zmian bądź stwierdzono zwiększenie liczebności populacji. Brakuje jednak kompleksowego oszacowania stanu i trendów liczebności tych gatunków płazów w skali kraju. Ze wstępnych analiz Głównego Inspektoratu Ochrony Środowiska (GIOŚ) wynika, że w roku 2011 stan populacji tylko dwóch krajowych gatunków płazów można było uznać za właściwy, stan populacji 10 gatunków uznano za niezadowalający, w przypadku pozostałych gatunków ze względu na brak wystarczających danych stanu populacji nie udało się określić. Z dokładniejszych badań w południowej części Polski centralnej wynika, że na tym obszarze nastąpił spadek liczby taksonów płazów – średnio o dwa gatunki na danym stanowisku w ciągu ćwierćwiecza – oraz znaczące zmniejszenie liczebności 14 gatunków płazów. Przyczyny spadku liczebności płazów w Polsce (podobnie jak w innych krajach Europy) to głównie zanieczyszczenie środowiska, utrata siedlisk (m.in. wskutek zaburzania stosunków wodnych i urbanizacji) i ich fragmentacja oraz zwiększony ruch kołowy.
W odniesieniu do taksonów niższej rangi.
Największe spadki liczebności oraz największy udział gatunków wykazujących szybkie spadki liczebności, oprócz wspominanej wcześniej wymarłej rodziny Rheobatrachidae, odnotowano w rodzinach ropuchowatych (Bufonidae), Leptodactylidae, rzekotkowatych (Hylidae), u żab właściwych (Ranidae), żab Darwina (Rhinodermatidae) oraz u salamander bezpłucnych (Plethodontidae) i olbrzymich salamander skrytoskrzelnych (Cryptobranchidae).
Tempo ekstynkcji.
Porównanie współczesnego tempa wymierania gatunków płazów z szacunkami tempa wymierania gatunków płazów w przeszłości, określonymi na podstawie zaniku skamieniałości (tzw. wymieranie tła, "background extinction rate"), wykazało, że jest ono obecnie 211 razy wyższe, zaś jeżeli w obliczeniach uwzględnić nie tylko gatunki wymarłe współcześnie, ale i krytycznie zagrożone, to jest ono wyższe ponad 25 tysięcy razy.
Przyczyny współczesnego wymierania płazów.
Płazy wykazują wiele cech, które mogą czynić je podatnymi na wymieranie. Cykl życiowy płazów odbywa się zarówno w siedliskach wodnych, jak i lądowych, co może ograniczać ich występowanie tylko do obszarów, gdzie obydwa typy siedlisk sąsiadują ze sobą, ponadto naraża je na szerszy zakres potencjalnie szkodliwych czynników środowiskowych niż gatunków związanych z jednym tylko typem siedliska. W początkowych stadiach ontogenezy ich rozwój jest silnie zależny od dostępu do słodkowodnych zbiorników i odpowiedniej wilgotności środowiska, a ekosystemy wodno-błotne są najbardziej narażone na antropopresję. W początkowych stadiach ontogenezy są roślinożerne, jako dorosłe – są drapieżne, różne typy przyjmowanego pokarmu zwiększają spektrum pasożytów, z którymi mogą się zetknąć. Posiadając wilgotną, nagą skórę, która zapewnić musi wymianę gazową, są narażone na szkodliwe promieniowanie, zanieczyszczenie środowiska i przedostawanie się toksyn. Są ektotermiczne, z ograniczoną zdolnością do termoregulacji, co może ograniczać ich zdolność adaptacji do zmian reżymu termicznego w siedliskach. Ponadto w większości zasięgi geograficzne gatunków płazów są niewielkie, co powoduje, że są bardziej narażone na szkodliwe efekty populacyjne związane z niszczeniem i przekształceniem siedlisk. Wreszcie płazy są gatunkami o niewielkich lub małych wymiarach ciała, przez co m.in. ich zdolności dyspersji są ograniczone. Należy jednak podkreślić, że płazy są pierwszymi kręgowcami, które skolonizowały ląd ponad 370 mln lat temu i najwyraźniej te ograniczenia nie przeszkodziły w przetrwaniu wielu różnych linii ewolucyjnych tej gromady aż do czasów współczesnych.
Warto też zauważyć, że nie wszystkie gatunki płazów są w równym stopniu zagrożone. Niektóre gatunki płazów, w związku z cechami je charakteryzującymi (np. agresywnością, twardą skórą, specyficzną historią życia, przydatnością dla człowieka), dokonują ekspansji terytorialnej i ich populacje ulegają powiększeniu, w rezultacie czego często stają się uciążliwymi szkodnikami (jak np. aga "Rhinella marina" i żaba rycząca "Lithobates catesbeianus"). Najbardziej zagrożone są gatunki o małych, izolowanych populacjach, zasiedlające siedliska, które są narażone na antropopresję.
Zidentyfikowano wiele czynników, które są lub mogą być odpowiedzialne za obserwowane obecnie przyspieszone wymieranie gatunków płazów i spadek liczebności ich populacji:
Niszczenie, przekształcanie i fragmentacja siedlisk.
Utrata i degradacja siedlisk są jednymi z głównych przyczyn ustępowania i wymierania płazów. Wycinanie lasów, przekształcanie terenów podmokłych na pola uprawne, regulacja i przekształcanie cieków oraz urbanizacja powodują, że płazy tracą miejsca, w których mogłyby żyć i rozmnażać się.
Ponad 4699 gatunków płazów (81%) występuje w lasach, przy czym ponad 49% w lasach deszczowych krainy neotropikalnej. Lasy deszczowe są intensywnie eksploatowane w celu pozyskiwania drewna, miejsca dla monokultur (soi, palmy olejowej), pastwisk dla bydła, kopalin. W pierwszej dekadzie XXI w. na świecie wycinano rocznie 12-15 mln hektarów lasów, nasadzenia i naturalne odnowienia lasów nie były w stanie tych ubytków zrównoważyć, tak więc ubytek netto powierzchni lasów wynosił ok. 5 mln ha rocznie. Deforestacja w największym stopniu dotyczyła tych obszarów, w których bogactwo gatunkowe płazów jest największe: Ameryki Łacińskiej (zmniejszenie udziału lasów w całkowitej powierzchni 51 do 47%), Afryki Środkowej (z 50 do 48%), Azji Południowo-Wschodniej (z 56 do 49%), przy czym jednocześnie następowała na tych obszarach zmiana charakteru lasów: z naturalnych lasów pierwotnych w lasy przekształcone antropogenicznie, o zubożonym składzie. W efekcie, liczba zagrożonych gatunków płazów i tempo spadku ich liczebności są w tych rejonach większe niż przeciętnie. Podobnie niszczone są tereny podmokłe w strefie klimatu umiarkowanego, co wiąże się z pozyskiwaniem miejsc pod uprawy i osadnictwo. Wycinka lasów, osuszanie terenów podmokłych, likwidacja małych zbiorników okresowych, stawów i oczek wodnych powoduje, że płazy tracą miejsce dla życia i rozrodu, zmuszane są do dalekich migracji, podczas których narażone są na śmierć. W Kalifornii, w zlewniach, w których więcej niż 8% powierzchni zostało zajęte przez osadnictwo ludzkie, bogactwo gatunkowe płazów znacząco zmalało, a niektóre gatunki, jak np. "Rana draytonii", znajdują się na krawędzi wymarcia. Około 85% płazów w rejonach tropikalnych jest zagrożone przez urbanizację, w rejonach klimatu umiarkowanego – 15%. Równie groźna jest fragmentacja siedlisk (np. związana z rozbudową infrastruktury komunikacyjnej), powodująca, że populacje je zamieszkujące są dzielone na mniejsze, izolowane od siebie subpopulacje. Prowadzi to do zwiększenia ryzyka ujawnienia się niekorzystnych efektów genetycznych (chów wsobny, dryf genetyczny) i zwiększonego ryzyka ekstynkcji takich małych populacji z przyczyn czysto losowych. Już wynosząca 10% śmiertelność spowodowana przez ruch drogowy może zagrozić egzystencji populacji płazów, szacuje się, że ten poziom śmiertelności jest przekroczony u 22-73% populacji płazów w niektórych rejonach Stanów Zjednoczonych. Wiele prac wykazało istnienie negatywnej korelacji pomiędzy gęstością sieci drogowej a bogactwem gatunkowym i liczebnością płazów.
Według IUCN degradacja i utrata siedlisk płazów jest największym zagrożeniem dla ich egzystencji, dotyczy ponad 4 tys. gatunków płazów.
Eksploatacja populacji.
Wiele gatunków płazów, zwłaszcza z rodziny żab właściwych, poławianych jest w celach konsumpcyjnych oraz przemysłowych (dla pozyskiwania substancji leczniczych) w wielu regionach świata. Mięso żab w niektórych rejonach świata uchodzi za przysmak. W końcu lat 90. XX w. do Europy importowano ponad 9700 ton żabich udek rocznie, a do Stanów Zjednoczonych ok. 2000 ton, brak kompleksowych danych o konsumpcji w krajach Azji Południowo-Wschodniej (według szacunków w samej Indonezji roczne spożycie mięsa płazów w latach 90. XX w. wynosiło co najmniej 11 tys. ton rocznie; z Tajlandii do Hongkongu rocznie wysyła się 6 mln osobników żab z gatunku "Hoplobatrachus rugulosus", chwytanych w naturze i przeznaczonych do zjedzenia). Światowy obrót mięsem płazów zmienia charakter, z sezonowego handlu na użytek lokalny na handel globalny, na masową skalę. Popyt w Europie i Stanach Zjednoczonych na płazy nie jest równoważony przez podaż ze źródeł miejscowych (płazów pozyskiwanych z natury i z komercyjnych hodowli). Głównymi eksporterami są państwa Azji Południowo-Wschodniej oraz Ameryki Środkowej i Południowej – te, w których kryzys populacji płazów najmocniej się zaznacza. Do roku 1987 jednym z największych eksporterów mięsa żab były Indie, wtedy jednak handel nim został w tym kraju zakazany, ze względu na spadek liczebności populacji płazów, zagrażający nieograniczonym rozwojem szkodników upraw, tępionych przez płazy. Do spadku liczebności populacji płazów przyczynia się także pozyskiwanie żywych zwierząt z natury i handel nimi jako zwierzętami domowymi.
Gatunki introdukowane i inwazyjne.
Introdukowane i inwazyjne gatunki mogą powodować wypieranie lub ginięcie autochtonicznych gatunków płazów wskutek konkurencji międzygatunkowej lub na skutek modyfikacji lokalnych łańcuchów pokarmowych. Np. wprowadzone przez człowieka do rzek gór Sierra Nevada w Kalifornii łososie pacyficzne ("Oncorhynchus mykiss") żerując na kijankach i osobnikach młodocianych, doprowadziły do ekstynkcji lokalnej populacji żaby "Rana muscosa". Negatywne efekty w autochtonicznych populacjach płazów stwierdzono także po introdukcjach bassów ("Lepomis sp.", "Micropterus dolomieui"), gambuzji ("Gambusia affinis") oraz płazów, takich jak aga i żaba rycząca – gatunków agresywnych i zjadających inne płazy. Introdukowane gatunki mogą także pośrednio przyczyniać się do zwiększenia śmiertelności w populacjach płazów, np. poprzez zawlekane z sobą choroby (podejrzewa się, że "Batrachochytrium dendrobatidis" został rozwleczony po całym świecie wraz z żabą szponiastą, powszechnie wykorzystywaną jako zwierzę laboratoryjne), lub ułatwiając inwazję gatunków obcych poprzez zmianę struktury troficznej ekosystemu (np. bass introdukowany do zbiorników wodnych w Oregonie wytępił drapieżne larwy ważek, które żerując na larwach "Lithobates catesbeianus", uniemożliwiały rozrost populacji tej żaby – gdy zabrakło larw ważek, dramatycznie wzrosła liczebność "L. catesbeianus" i spadła liczebność autochtonicznych płazów).
Zwiększone promieniowanie UV.
Zmniejszanie warstwy ozonowej powoduje wzrost natężenia promieniowania UV-B docierającego do powierzchni Ziemi, które może przyczyniać się do uszkodzeń materiału genetycznego płazów. Naga skóra płazów oraz ich delikatny skrzek są szczególnie wrażliwe na UV – stwierdzono, że nasilone promieniowanie UV powodowało wzrost częstości występowania zaburzeń rozwojowych u zarodków płazów i masowe obumieranie jaj płazów na niektórych obszarach (m.in. w Oregonie) oraz wzrost częstości występowania uszkodzeń wzroku płazów i raka skóry. Jednak negatywny wpływ UV na skrzek i embriony płazów obserwowano tylko w najpłytszej wodzie, w zbiornikach wodnych o dużej przezroczystości, jaja złożone na większej głębokości i kijanki przebywające głębiej nie były narażone, jako że promieniowanie to nie penetruje do głębszych warstw wody. Ponadto na niektórych obszarach i w przypadku niektórych gatunków płazów, zwłaszcza tych posiadających efektywne mechanizmy naprawy uszkodzeń DNA powodowanych przez UV-B (np. cechujących się większą aktywność fotoliazy), nie stwierdzono, by nasilone promieniowanie UV powodowało zwiększoną śmiertelność w populacjach.
Zanieczyszczenie środowiska.
Zanieczyszczenie środowiska (eutrofizacja, zakwaszanie wód, metale ciężkie, pestycydy, PCB) przyczynia się do pogorszenia kondycji płazów. Otoczki jaj i skóra płazów są delikatne i łatwo przepuszczalne dla wody i rozpuszczonych w niej substancji. Płazy, będąc związane zarówno ze środowiskiem wodnym (m.in. ze względu na konieczność rozrodu w wodzie i larwy wodne), jak i lądowym (m.in. ze względu na zdobywanie pożywienia) są szczególnie narażone na zanieczyszczenia i substancje toksyczne pojawiające się w środowisku. Będąc drapieżnikami, są w większym stopniu narażone na negatywne efekty związane z bioakumulacją substancji toksycznych niż przedstawiciele niższych pięter troficznych. Ekspozycja na metale ciężkie powoduje zwiększoną śmiertelność kijanek i osobników dorosłych, zmniejsza przeżywalność osobników hibernujących, powoduje zwiększenie częstości występowania deformacji rozwojowych. Powszechnie stosowane herbicydy (np. glifosat) i insektycydy (np. karbaryl czy malation), zwiększają śmiertelność u kijanek. Nawet jeśli substancje toksyczne nie powodują bezpośrednio śmiertelności wśród płazów, mogą przyczyniać się do wzrostu częstości występowania deformacji rozwojowych (dodatkowe kończyny, zniekształcone narządy zmysłów, np. oczy), zaburzeń rozmnażania lub zwiększenia wrażliwości na patogeny. Niektóre farmaceutyki obecne w ściekach i pestycydy zaburzają proporcje płci w populacjach płazów, powodując przekształcanie samców w samice bądź powstawanie osobników hermafrodytycznych – takie skutki powoduje m.in. atrazyna, indukując aromatazę przekształcającą hormony płciowe męskie w żeńskie. Eutrofizacja siedlisk (zwłaszcza towarzyszące jej zwiększone stężenia jonów amonowych, azotynów i azotanów) również jest wymieniana wśród przyczyn zwiększonej śmiertelności w populacjach płazów. Wrażliwość na zmiany warunków siedliskowych i obecność substancji toksycznych powoduje, że płazy są szczególnie przydatne jako gatunki wskaźnikowe, świadczące o stanie ekosystemu.
Ocieplanie klimatu.
Ocieplanie klimatu i związane z nim zmiany reżymu wodnego mogą wpływać na liczebność populacji płazów. Liczebność ropuchy złocistej, występującej w górskich lasach mglistych Kostaryki, spadała gwałtownie, gdy fluktuacje pogody związane ze zjawiskiem El Niño odepchnęły przynoszące wilgoć mgły. Wykazano, że wzrost średnich temperatur przekłada się na pogorszenie kondycji samic płazów i obniżenie ich przeżywalności.
Patogeny.
Płazy są zarażane przez pasożytnicze przywry ("Ribeiroia sp.", "Echinostoma trivolvis"), pasożytnicze grzyby (skoczkowce "Chytridiomycetes", roztoczkowce "Saprolegniales"), irydowirusy ("Ranavirus sp."), bakterie ("Aeromonas hydrophila"), które mogą powodować dużą śmiertelność w populacjach płazów i uważane są za jedną z przyczyn ich ustępowania. Największe obawy budzi gwałtownie rozprzestrzeniająca się choroba grzybowa – chytridiomykoza, powodowana przez grzyby z rodzaju "Batrachochytrium" ("Batrachochytrium dendrobatidis" pasożytujące na płazach bezogonowych oraz "Batrachochytrium salamandrivorans" pasożytujące na salamandrach). Powoduje ona nagłe załamanie liczebności całych wielogatunkowych zespołów płazów, zwłaszcza w Ameryce Północnej i Środkowej oraz Australii. Niedawno stwierdzono jej występowanie także w europejskich populacjach płazów. Na zarażenie wrażliwe są zarówno osobniki dorosłe, jak i kijanki płazów. Grzyby rozwijające się w skórze płazów powodują twardnienie skóry, utratę przepuszczalności, zaburzenia w gospodarce wodnej i elektrolitowej, zaburzenia w oddychaniu i w rezultacie, zwykle po kilkunastu dniach, śmierć zarażonego osobnika. Rozprzestrzenianie choroby jest ułatwiane przez działalność człowieka, w wyniku handlu płazami i ich przypadkowych zawleczeń, np. w transportach owoców tropikalnych.
Efekty synergistyczne.
W warunkach naturalnych zazwyczaj wpływ wymienionych czynników nakłada się. O ile osobniki danego gatunku płaza mogą znosić bez większych szkód negatywne wpływy jednego czynnika, to kumulatywne działanie kilku czynników (synergizm) powoduje zwiększoną śmiertelność w populacji. Stres związany z ocieplaniem klimatu spowodował zwiększenie częstości anomalii rozwojowych i wrażliwości na infekcje grzybowe w populacjach płazów z rodzaju "Litoria" występujących w stanie Queensland w Australii, większe zachmurzenie z kolei (również będące konsekwencją zmian klimatycznych) poprawiło warunki rozwoju grzybów zarażających te płazy, co przełożyło się na gwałtowne zwiększenie śmiertelności. Embriony "Rana pipiens", które nie wykazywały wrażliwości na podwyższony poziom UV-B ani na malejące pH środowiska, jednak wystawione na działanie obydwu tych czynników jednocześnie wykazywały zwiększoną śmiertelność. Negatywne efekty zanieczyszczenia środowiska metalami ciężkimi są natomiast dodatkowo potęgowane przez zakwaszenie wód. Podobne synergistyczne efekty wywołują pasożytnicze przywry i substancje toksyczne oraz związana z eutrofizacją wyższa koncentracja biogenów, które nie muszą być śmiertelne same przez się, ale powodują zaburzenia rozwojowe (np. brak kończyn lub powstawanie dodatkowych kończyn), zmniejszające dostosowanie osobników płazów w warunkach naturalnych (np. ograniczając ich ruchliwość i zdolność ucieczki przed drapieżnikami). W siedliskach narażonych na eutrofizację przywry zarażające płazy mają lepsze warunki do rozwoju, m.in. w związku z większą dostępnością żywicieli pośrednich, co przekłada się na zwiększoną infestację płazów. Uważa się, że częstość występowania zaburzeń w zdrowych populacjach płazów nie przekracza 3%, ale w Europie i Ameryce na niektórych obszarach stwierdzono, że ponad 15-30% osobników w populacji wykazuje deformacje rozwojowe.
Symptomy poprzedzające kryzys populacji.
Jak stwierdzono, zanim dojdzie do spadku liczebności danej populacji płazów, osobniki w tej populacji wykazują rozmaite symptomy stresu, m.in. zwiększoną częstość występowania drobnych zaburzeń rozwojowych, takich jak asymetrie w budowie kończyn. Symptomy te poprzedziły o kilkanaście lat wzrost śmiertelności w populacjach dwóch australijskich gatunków z rodziny rzekotkowatych (Hylidae).
Duże zaniepokojenie naukowców wynika z tego, że w przypadku wielu gatunków i wielu rejonów świata nie udało się jednoznacznie stwierdzić przyczyn tak nagłego wymierania płazów. Dla ponad 207 gatunków zagrożonych wyginięciem nie są znane przyczyny gwałtownego spadku liczebności ich populacji. Gwałtowne spadki liczebności płazów odnotowano także na obszarach chronionych, gdzie siedliska nie są zaburzone ani zniszczone, jak np. w Parku Narodowym Yosemite w Stanach Zjednoczonych, Monteverde Cloud Forest Preserve, Kostaryce czy Eungella National Park w Australii. Powoduje to duże trudności w opracowywaniu planów i działań ochronnych, mających zapobiegać ginięciu gatunków płazów i redukcji ich liczebności.
Ochrona płazów.
W odpowiedzi na opublikowaną w raporcie "Global Amphibian Assessment" ocenę tempa wymierania i skali zagrożeń, jakie dotyczą płazów na całym świecie, podjęto starania w kierunku opracowania i koordynacji planów działań, mających na celu wdrożenie globalnej strategii ochrony płazów. W ramach IUCN powstała specjalna komórka ("Declining Amphibian Populations Task Force" – DAPFT), w której celach statutowych była m.in. „promocja środków i działań, dzięki którym spadki liczebności płazów mogłyby zostać zahamowane lub odwrócone”. W roku 2005 pod egidą IUCN oraz Conservation International odbył się szczyt "Amphibian Coservation Summit", w trakcie którego rozpoczęto prace nad opracowaniem i wdrożeniem takiego projektu, czego wynikiem był opublikowany w 2007 roku plan pt. "Amphibian Conservation Action Plan" (Plan działań w celu ochrony płazów, ACAP). Zawarto w nim są zalecenia i wskazówki dla rządów państw, samorządów lokalnych, organizacji pozarządowych i naukowców dla opracowywania i implementacji strategii systemowych i konkretnych działań mających chronić płazy.
Podstawą działań ochronnych jest rozpoznanie i inwentaryzacja istniejących gatunków płazów, trendów liczebności ich populacji oraz zagrożeń, a także wyznaczenie celów priorytetowych (gatunków szczególnie zagrożonych, obszarów o kluczowym znaczeniu dla zachowania bioróżnorodności płazów etc., wyznaczenie wskaźników opisujących stan i ciągły monitoring ich zmian). Wiedza w tym zakresie jest w dalszym ciągu niepełna, ciągle odkrywane są nowe gatunki płazów: w ostatnim dwudziestoleciu XX wieku liczba znanych gatunków płazów zwiększyła się o 40%, w latach 2004-2007 odkryto kolejnych 140 gatunków. Autorzy ACAP postulują położenie szczególnego nacisku na uzupełnienie wiedzy w tym zakresie, a także na ciągły monitoring stanu środowiska i kondycji populacji płazów w naturze.
W skali globalnej IUCN oszacowała, że 91% spośród znanych gatunków płazów jest poznanych na tyle dobrze, że było możliwe określenie statusu ich zagrożenia.
Najważniejsze obszary w ochronie globalnej płazów zdefiniowano w zależności od zagrożeń, na jakie narażone są płazy. W planie ACAP najwięcej uwagi poświęcono ochronie siedlisk i tworzeniu sieci ochrony obszarów o znaczeniu kluczowym dla różnorodności biologicznej, gromadzeniu próbek materiału biologicznego płazów, zapobieganiu globalnym zmianom klimatu, ograniczeniu eksploatacji populacji płazów przez człowieka oraz zapobieganiu chorobom trapiącym populacje płazów.
Formy ochrony.
Niezależnie od zabiegów bezpośrednio dedykowanych ochronie płazów równie ważna jest akcja edukacyjno-informacyjna, mająca na celu przybliżenie lokalnym społecznościom biologii płazów, ich znaczenia, niebezpieczeństw im zagrażających oraz włączenie tychże społeczności w akcje mające chronić płazy.

</doc>
<doc id="3175344" url="https://pl.wikipedia.org/wiki?curid=3175344" title="Kacper Przybyłko">
Kacper Przybyłko

Kacper Przybyłko (ur. 25 marca 1993 w Bielefeld) – polski piłkarz występujący na pozycji napastnika w amerykańskim klubie Chicago Fire.
Życiorys.
Pochodzi ze sportowej rodziny: ojciec Mariusz był piłkarzem, a mama Wioletta lekkoatletką. Jego starszy brat Mateusz jest reprezentantem Niemiec w skoku wzwyż, zaś brat bliźniak Jakub jest piłkarzem.

</doc>
<doc id="3175347" url="https://pl.wikipedia.org/wiki?curid=3175347" title="Lista odcinków serialu Shameless – Niepokorni">
Lista odcinków serialu Shameless – Niepokorni

Poniżej znajduje się lista odcinków serialu telewizyjnego Shameless – Niepokorni – emitowanego przez amerykańską stację telewizyjną Showtime od 9 stycznia 2011 roku. W Polsce serial jest dostępny w usłudze nSeriale od 1 czerwca 2011 roku.
Przegląd sezonów.
&lt;onlyinclude&gt;&lt;/onlyinclude&gt;
Sezon 7 (2016).
13 stycznia 2016 roku, stacja Showtime zamówiła 7 sezon.
Sezon 8 (2017-2018).
20 grudnia 2016 roku, stacja Showtime zamówiła 8 sezon, którego premiera jest przewidziana na 5 listopada 2017 roku.
Sezon 9 (2018-2019).
8 listopada 2017 roku, stacja Showtime zamówiła 9 sezon, który będzie miał premierę 9 września 2018 roku.

</doc>
<doc id="3175350" url="https://pl.wikipedia.org/wiki?curid=3175350" title="Polscy posłowie do Parlamentu Europejskiego 2014-">
Polscy posłowie do Parlamentu Europejskiego 2014-



</doc>
<doc id="3175352" url="https://pl.wikipedia.org/wiki?curid=3175352" title="Jurij Kondakow">
Jurij Kondakow

Jurij Gieorgijewicz Kondakow (ros. Юрий Георгиевич Кондаков; ur. 24 listopada 1951 w Lesnoju) – rosyjski łyżwiarz szybki reprezentujący ZSRR, srebrny medalista olimpijski i brązowy medalista mistrzostw świata.
Kariera.
Pierwszy sukces w karierze Jurij Kondakow osiągnął w 1972 roku, kiedy zwyciężył podczas mistrzostw świata juniorów w Lisleby. Na rozgrywanych trzy lata później mistrzostwach świata w wieloboju w Oslo zajął trzecie miejsce. W zawodach tych wyprzedzili go jedynie Harm Kuipers z Holandii oraz inny reprezentant ZSRR, Władimir Iwanow. Rok później, podczas igrzysk olimpijskich w Innsbrucku zdobył srebrny medal w biegu na 1500 m. Uległ tam jedynie Norwegowi Janowi Egilowi Storholtowi, a trzecie miejsce zajął Holender Hans van Helden. Kondakow brał także udział w igrzyskach olimpijskich w Lake Placid w 1980 roku, gdzie na dystansie 1500 m był piąty. W latach 1973, 1975 i 1980 zwyciężał w biegu na 1500 m podczas mistrzostw ZSRR, wygrywając także na dystansie 10 000 m w 1974 roku oraz w wieloboju i biegu na 5000 m w 1975 roku.
Ustanowił trzy rekordy świata.

</doc>
<doc id="3175353" url="https://pl.wikipedia.org/wiki?curid=3175353" title="Walter Georg Kühne">
Walter Georg Kühne

Walter Georg Kühne (ur. 26 lutego 1911 w Berlinie, zm. 16 marca 1991 tamże) – niemiecki paleontolog.
Życiorys.
Początkowo studiował paleontologię na Friedrich-Wilhelms-Universität w Berlinie, skąd w 1930 roku przeniósł się na Uniwersytet w Halle. Oskarżony w 1933 roku o sympatie prokomunistyczne, został relegowany z uczelni i aresztowany na dziewięć miesięcy. Po zwolnieniu z więzienia zarabiał na życie poszukując i sprzedając skamieniałości. W 1938 roku uciekł do Wielkiej Brytanii, gdzie prowadził wykopaliska na stanowiskach położonych nad Kanałem Bristolskim. W sierpniu 1938 roku wraz z żoną odkrył w kamieniołomie Windsor niedaleko Mendip Hills szkielet niewielkiego (ok. 45 cm długości) cynodonta z rodzaju "Oligokifus". Zatrzymany po napaści Niemiec na Polskę na początku września 1939 roku, był internowany w obozie na Wyspie Man do 1944 roku. Dzięki wstawiennictwu kolegów z londyńskich uczelni internowanie było dosyć łagodne i Kühne mógł czasowo opuszczać obóz celem kontynuowania pracy naukowej.
Zwolniony w 1944 roku, otrzymał stanowisko młodszego wykładowcy na University College London. Po powrocie do Niemiec w 1952 roku obronił pracę doktorską napisaną na podstawie zgromadzonego materiału kostnego "Oligokifusa" i został wykładowcą na Freie Universität Berlin.
W trakcie swojej pracy Kühne odnalazł wiele skamieniałości wczesnych ssaków mezozoicznych, które przyczyniły się później do rekonstrukcji ich drzewa rodowego. W 1949 roku odnalazł zęby nieznanego dotąd zwierzęcia jurajskiego, dla którego wyodrębnił nowy rodzaj "Morganucodon". W 1959 roku odkrył bogate stanowisko fauny jurajskiej w kopalni węgla Guimarota pod Lizboną.
Upamiętnienie.
Jego nazwiskiem został nazwany gatunek późnotriasowego gada "Kuehneosaurus".

</doc>
<doc id="3175354" url="https://pl.wikipedia.org/wiki?curid=3175354" title="Hrabstwo Lyon (Minnesota)">
Hrabstwo Lyon (Minnesota)

Hrabstwo Lyon (ang. "Lyon County") – hrabstwo w stanie Minnesota w Stanach Zjednoczonych. Obszar całkowity hrabstwa obejmuje powierzchnię 721,67 mil2 (1 869,12 km2). Według danych z 2010 r. hrabstwo miało 25 857 mieszkańców. Hrabstwo powstało 6 marca 1868 roku i nosi imię Nathaniela Lyona – amerykańskiego generała, uczestnika Wojny amerykańsko-meksykańskiej oraz Wojny secesyjnej.

</doc>
<doc id="3175357" url="https://pl.wikipedia.org/wiki?curid=3175357" title="Yume Yume">
Yume Yume

 – drugi singel zespołu ONE OK ROCK, wydany 25 kwietnia 2007 roku przez wytwórnię Aer-born. Singel osiągnął 43 pozycję w rankingu Oricon i pozostał na liście przez 6 tygodni.

</doc>
<doc id="3175358" url="https://pl.wikipedia.org/wiki?curid=3175358" title="Gargas (jaskinia)">
Gargas (jaskinia)

Gargas – jaskinia w południowej Francji, leżąca u podnóża środkowych Pirenejów, w departamencie Pireneje Wysokie. Stanowisko archeologiczne. Odkryto malowidła naskalne z okresu kultury oryniackiej, magdaleńskiej i graweckiej (późny paleolit). Prócz tego odnaleziono kości zwierząt, m.in. niedźwiedzi jaskiniowych i hien. Od 1910 roku posiada status monument historique, w kategorii "classé" (zabytek o znaczeniu krajowym).
Historia.
Jaskinia Gargas była zamieszkana już w późnym paleolicie. Wiek fragmentu kości znalezionego w szczelinie skały oszacowano na 26 860 lat dzięki datowaniu radiowęglowemu; w podobnym czasie powstały malowidła. W 1870 Félix Garrigou odnalazł w części jaskini na prawo od obecnego wejścia kości niedźwiedzi jaskiniowych, hien i wilków oraz palenisko. Po raz pierwszy zwróciło to uwagę na walory archeologiczne Gargas. O późniejszym przebywaniu ludzi w jaskini świadczą napisy na ścianach z okresu romanizacji Galii oraz średniowiecza. Turyści przybywali do Gargas pod koniec XIX wieku. W roku 1905 Félix Régnault odkrył w jaskini malowidła przedstawiające ludzkie dłonie oraz obrazy stworzone przez przesuwanie palców po miękkiej powierzchni („finger flutings”), a w 1969 ukazała się praca A. Sahly mają na celu interpretację braku palców u dłoni z rysunków naskalnych.
Jaskinię Gargas podzielono na dwie strefy: niższą i wyższą. Strefa niższa ma łukowaty, lecz stosunkowo prosty kształt i ciągnie się na długość około 140 m; liczy 25 m szerokości. Zawiera w sobie formacje skalne tworzące nisze oraz formacje stalagmitów. Umożliwia to podział na trzy obszary: Chamber I, II i III. W obrębie Chamber I mieści się m.in. „Great Wall of Hands”, zaś w Chamber II „Alcove of Hands” (nazwa używana zamiast „Sanctuary of Hands”, celem uniknięcia nacechowania religijnego).
Malowidła.
Malowidła naskalne w jaskini Gargas przedstawiają ludzkie dłonie (w tym ślady palców, zwane „macaroni”) - obwiedzione czarną lub czerwoną farbą, oraz wizerunki zwierząt. Przedstawiono m.in. konie, jelenie, tury, gatunki z rodzaju "Bison". Hendri Breuil stwierdził, że rysunki gatunków rodzaju "Bison" "sprowadzono do podstawowych linii". Prócz tego rysunki obejmują mamuty i ptaka. W sztuce prehistorycznej ptaki nieczęsto uwieczniano; ptak z Gargas ma długi dziób i szyję, owalny, zaokrąglony tułów i długie nogi - ogona nie uwzględniono. Z możliwych gatunków, przypomina nieco ibisy.
Na niższym poziomie jaskini, w „Chamber/Zone of Crevices” znajdują się rysunki wykonane w miękkiej glinie z pomocą palców. Henri Breuil pisze o nich następująco:
Przedstawienie dłoni.
Kształty ludzkich dłoni na skale uzyskano poprzez dociśnięcie ręki do powierzchni i rozprowadzenie barwnika dookoła, pozostawiając niezamalowany obszar. Interesującą cechą owych malowideł jest brak palców u dłoni, najczęściej kciuków, lub (również często) brak odcinka palca z dwoma ostatnimi stawami. Spośród 231 przedstawień dłoni, na 114 ukazane są one okaleczone; pozostałe 107 nie zachowało się dobrze, więc zbadanie ewentualnego braku palców nie jest możliwe. Często ta sama dłoń widnieje na różnych malowidłach. Przyczyna braku palców lub ich fragmentów nie jest znana, do możliwych należy forma kodu, gdzie palce były zagięte, rytuały związane z okaleczaniem dłoni lub odmrożenia. Mało prawdopodobne jest, by tak mocne odmrożenia wystąpiły u wielu osób. Gdyby były częstym zjawiskiem, wtedy takie przedstawienia dłoni widniałyby na ścianach większej ilości jaskiń, podczas gdy z około 12 znanych jaskiń, zamieszkanych w paleolicie, jedynie dwie (nie licząc Gargas) takowe zawierają. Są to Tibiran (w tej samej górze, co Gargas) i Maltravieso (Hiszpania). Do innych teorii na temat braku palców jest dziedziczenie jakiejś choroby, co mogłoby świadczyć o tym, że zamieszkujący jaskinię ludzie byli blisko spokrewnieni. Powstało również kilka innych wytłumaczeń, jednak zostały odrzucone; należy do nich m.in. ainhum, jednak ta słabo poznana choroba (dziedziczna) prowadzi do utraty piątego palca, nie zaś pozostałych lub ich części.
Argumentem przemawiającym za nieprzypadkowością braku palców jest to, że na wszystkich dobrze zachowanych rysunkach brakuje kciuka. Pozamedyczne wyjaśnienia są więc nadal możliwe. W skamieniałym błocie jaskini odnaleziono odciski kończyn, które zamiast całych palców miały jedynie kikuty - nieco podważa to teorię o odginaniu palców w trakcie malowania. Jeden z odcisków przedstawia dłoń niemowlęcia, sądząc po rozmytym barwniku wokół, trzymaną przez rodzica.
Pozostałe odkrycia.
W jaskini znaleziono żuchwę dziecka. W jej bliskim otoczeniu znajdowały się szczątki zwierząt, w tym spalone lub noszące ślady obróbki (jako pożywienie), kawałki skały pozostałe po wyrobie narzędzi oraz narzędzia z krzemienia i kwarcytu. 30 cm od żuchwy leżał fragment obojczyka; poza tym w jej okolicy szczątków ludzkich nie znaleziono. Ze względu na ich brak, miejsca nie można uznać za służące chowaniu zmarłych. Jedynym wcześniejszym doniesieniem o ludzkich szczątkach jest informacja z 1925 roku, mówiąca o fragmencie kości udowej, jednak nie wspomniano ani miejsca znalezienia, ani dalszego postępowania z tym okazem. 
Odnaleziono fragment kości długiej przedstawiciela rodzaju "Bos" lub "Bison". Z pomocą datowania radiowęglowego wiek kości ustalono na 31 540 ± 720 lat. Inny okaz, fragment poroża renifera, oszacowano na 25 050 ± 170 lat. Bogata w szczątki niedźwiedzi jaskiniowych jest najniższa jak na razie odkryta warstwa, składająca się z gliny wymieszanej z blokami skalnymi. Odnaleziono w niej 7 pozostałości tego gatunku w postaci kości lub zębów, które zostały zmodyfikowane przez człowieka. Pokrywają je różne rysy i wgłębienia. W 2005 roku przed jaskinią znaleziono czaszki "Ursus spelaeus". Zawierały zniszczenia świadczące o możliwym oddzieleniu części z zębami, w szczególności kłami.
F. Régnault w 1873 roku zbadał część jaskini nazwaną przez niego Bear Hall. Strumień wody transportował kości przez jaskinię, z czego część zatrzymywała się po bokach strumienia. Régnault odnotował, że kości należały do niedźwiedzi jaskiniowych, koni, nosorożców, wołów, jeleni i nieokreślonych, dużych kotowatych. W innej części jaskini odnalazł pionowe przejście, które nazwał Gargas Oubilettes (nazwy nie pokrywają się z obecnie używanymi). Miało mieć średnicę otworu wejściowego równą 38-61 cm, a głębokość około 20 m. W odkrytym obszarze część kości spoczywała w pokładach gliny, co ułatwiało Régnaultowi ich pozyskanie. Po odkryciu kanału i zbadaniu jego odgałęzień do zbiorów dołączyły kości hieny jaskiniowej ("C. crocuta spelaea").

</doc>
<doc id="3175373" url="https://pl.wikipedia.org/wiki?curid=3175373" title="Hrabstwo Mahnomen">
Hrabstwo Mahnomen

Hrabstwo Mahnomen (ang. "Mahnomen County") – hrabstwo w stanie Minnesota w Stanach Zjednoczonych. Obszar całkowity hrabstwa obejmuje powierzchnię 582,92 mil2 (1 509,74 km2). Według danych z 2010 r. hrabstwo miało 5 413 mieszkańców. Hrabstwo powstało 27 grudnia 1906 roku, a jego nazwa wywodzi się z języka Czipewejów.

</doc>
<doc id="3175377" url="https://pl.wikipedia.org/wiki?curid=3175377" title="Kwas akonitowy">
Kwas akonitowy

Kwas akonitowy – organiczny związek chemiczny z grupy kwasów karboksylowych. Zawiera 3 grupy karboksylowe i jedno wiązanie podwójne .
Może występować w formie dwóch izomerów geometrycznych, "cis" i "trans". Anion "cis"-akonitanowy jest metabolitem pośrednim podczas izomeryzacji cytrynianu do izocytrynianu w trakcie cyklu kwasu cytrynowego.
Kwas akonitowy można otrzymać przez dehydratację kwasu cytrynowego za pomocą kwasu siarkowego:
Po raz pierwszy został natomiast otrzymany drogą dehydratacji termicznej (przez B. Pawollecka w 1875 roku).

</doc>
<doc id="3175379" url="https://pl.wikipedia.org/wiki?curid=3175379" title="Boris Stienin">
Boris Stienin

Boris Andrianowicz Stienin (ros. Борис Андрианович Стенин; ur. 17 stycznia 1935 w Swierdłowsku – zm. 18 stycznia 2001 w Moskwie) – rosyjski łyżwiarz szybki reprezentujący ZSRR, brązowy medalista olimpijski i złoty medalista mistrzostw świata.
Kariera.
Największe sukcesy w karierze Boris Stienin osiągnął w 1960 roku, kiedy zdobył trzy medale na międzynarodowych imprezach. Najpierw zajął drugie miejsce podczas mistrzostw Europy w Oslo, ulegając tylko Knutowi Johannesenowi z Norwegii. Dwa tygodnie później zwyciężył na mistrzostwach świata w wieloboju w Davos, a następnie zdobył brązowy medal w biegu na 1500 m podczas igrzysk olimpijskich w Squaw Valley. W zawodach tych wyprzedzili go jedynie jego rodak Jewgienij Griszyn oraz Norweg Roald Aas, który ex aequo zajęli pierwsze miejsce. Był to jedyny występ olimpijski Stienina. Ostatni medal wywalczył w 1962 roku, kiedy podczas mistrzostw Europy w Oslo zajął trzecie miejsce za swym rodakiem Robiertem Mierkułowem i Francuzem André Kouprianoffem. W tym samym roku był też czwarty na wielobojowych mistrzostwach świata w Moskwie, przegrywając walkę o medal z Ivarem Nilssonem ze Szwecji. W latach 1960, 1962 i 1963 zwyciężał w wieloboju podczas mistrzostw ZSRR, wygrywając także na dystansie 1500 m w latach 1960, 1962 i 1963 oraz w biegu na 500 m w 1962 roku.
W 1960 roku otrzymał Nagrodę Oscara Mathisena.
Po zakończeniu pracował jako trener w Swierdłowsku. W latach 1966–1970 prowadził reprezentację ZSRR mężczyzn, a w latach 1973–1984 reprezentację kobiet. Od 1984 roku pracował jako wykładowca w Centralnym Instytucie Wykształcenia Fizycznego. Był też członkiem Międzynarodowej Unii Łyżwiarskiej.
Jego żona, Walentina Stienina również uprawiała łyżwiarstwo szybkie.

</doc>
<doc id="3175381" url="https://pl.wikipedia.org/wiki?curid=3175381" title="Elena Leeve">
Elena Leeve

Elena Maire Karin Leeve (ur. 1 lutego 1983 w Helsinkach) – fińska aktorka filmowa, telewizyjna i teatralna. W 1999 roku za rolę w filmie "Tulennielijä" w reżyserii Pirjo Honkasalo zdobyła Nagrodę Jussi za najlepszą żeńską rolę pierwszoplanową. Drugą Nagrodę Jussi w tej samej kategorii wygrała w 2009 roku za film "Putoavia enkeleitä".

</doc>
<doc id="3175383" url="https://pl.wikipedia.org/wiki?curid=3175383" title="Desi Lydic">
Desi Lydic

Lani Desmonet "Desi" Lydic (urodzona 30 czerwca 1981 roku w Summit w stanie New Jersey) jest amerykańską aktorką. Dorastała w Louisville w stanie Kentucky, jako dziecko występowała w reklamach sieci supermarketów Kroger. Sławę przyniosła jej rola Valerie Marks w serialu Inna emitowanym na antenie MTV, gdzie gra szkolną panią psycholog. Swoją karierę zaczęła grając w filmie To nie jest kolejna komedia dla kretynów. Zagrała również w filmach takich jak Legalna blondynka 2 oraz Stan Helsing.

</doc>
<doc id="3175385" url="https://pl.wikipedia.org/wiki?curid=3175385" title="Herbert Cook">
Herbert Cook

Herbert Cook – irlandzki rugbysta, reprezentant kraju, sędzia sportowy.
W Home Nations Championship 1884 rozegrał jedno spotkanie dla irlandzkiej reprezentacji, dwa lata później sędziował zaś jeden z meczów.

</doc>
<doc id="3175386" url="https://pl.wikipedia.org/wiki?curid=3175386" title="Beniamin (Costachi)">
Beniamin (Costachi)

Beniamin, imię świeckie Vasile Costachi lub Costache (ur. 20 grudnia 1768 w Rosiesti-Falciu, zm. 18 grudnia 1846 w Jassach) – rumuński (mołdawski) biskup prawosławny, metropolita Mołdawii w latach 1803–1842.
Życiorys.
Syn Grigorie'a Costachi i Marii Cantacuzino. Był jednym z pięciorga dzieci. Miał czterech braci, z czego trzech zostało mnichami, i jedną siostrę, schimniszkę i wieloletnią przełożoną monasteru Agapia. Wykształcenie uzyskał w szkole przy monasterze Trzech Świętych Hierarchów w Jassach, następnie przez rok uczył się w szkole przy eparchii Huşi. W wieku szesnastu lat złożył wieczyste śluby mnisze i przyjął imię zakonne Beniamin.
W 1788 został wyświęcony na hierodiakona, a rok później – na hieromnicha. Służył w soborze metropolitalnym w Jassach, po czym w 1789 został mianowany przełożonym monasteru św. Spirydiona w Jassach. Cztery lata później przyjął chirotonię biskupią i objął katedrę Huşi. Głównym konsekratorem w czasie ceremonii był metropolita Mołdawii Jakub, który opiekował się nim od czasów nauki i udzielał mu kolejnych święceń. Wyjątkowo wczesna chirotonia biskupia Beniamina, który w momencie konsekracji miał 25 lat, była możliwa dzięki jego znakomitemu pochodzeniu. W 1796 biskup Beniamin został przeniesiony na katedrę Roman. W nowej eparchii otworzył szpital, aptekę, dbał również o poziom duchowy i moralny duchowieństwa.
W 1803, po śmierci metropolity Jakuba, został mianowany metropolitą Mołdawii. W tym samym roku utworzył pierwsze w eparchii seminarium duchowne, przy monasterze Sokola, a następnie wysłał dwóch jego słuchaczy, braci Gheorghe'a i Petru Asachis, na studia zagraniczne. W 1805 otworzył szkołę dla mniszek przy monasterze Agapia oraz szkołę psalmistów cerkiewnych w Jassach. Doprowadził do wzniesienia kilkudziesięciu nowych cerkwi, zarówno miejskich, jak i wiejskich, wspierał rozwój klasztorów i budował nowe wspólnoty mnisze. W 1833 rozpoczął budowę monumentalnego soboru katedralnego w Jassach. Pięć lat wcześniej otworzył przy soborze Trzech Świętych Hierarchów szkołę podstawową oraz gimnazjum.
Zajmował się przekładami tekstów Ojców Kościoła i świętych pierwszych wieków chrześcijaństwa na język rumuński, tłumaczył również prace historyczne i żywoty świętych. Założył dwie drukarnie: przy monasterze Trzech Świętych Hierarchów w Jassach oraz przy monasterze Neamţ, w których za jego życia wydrukowano ok. 150 ksiąg przetłumaczonych z greki lub języka cerkiewnosłowiańskiego. Sam był autorem siedmiu prac teologicznych. W latach 1808–1812 wycofał się z kierowania eparchią, by skupić się wyłącznie na pracy pisarskiej i tłumaczeniowej.
Przyczynił się do otwarcia Akademii w Jassach, której głównym twórcą był hospodar mołdawski Michał Sturdza. Wspierał również rozwój szkolnictwa rumuńskojęzycznego; do 1834 we wszystkich miastach Mołdawii przy jego udziale powstały szkoły podstawowe. Sprzeciwiał się skierowaniu do Mołdawii biskupa rzymskokatolickiego; zgodził się na utworzenie biskupstwa łacińskiego w Jassach tylko pod warunkiem, że jego administrator nie będzie odbywał wizyt duszpasterskich dłuższych niż 40 dni ani nie będzie nosił tytułu biskupiego. 
W 1842 Michał Sturdza zmusił go do ustąpienia z urzędu po konflikcie na tle sposobu zarządzania majątkami kościelnymi. Wprowadzone przez Sturdzę rozwiązania w tym zakresie (wdrożone w 1844) stanowi wstęp do sekularyzacji mienia kościelnego w Mołdawii. Hierarcha został fałszywie oskarżony o zdefraudowanie majątku Kościoła. Ustąpił z urzędu, być może licząc na to, że w jego obronie wystąpi patriarcha Konstantynopola lub rosyjski Świątobliwy Synod Rządzący. Nic takiego jednak nie nastąpiło. Bezpodstawne były również obawy Michała Sturdzy, który bał się, że zmuszenie popularnego metropolity do odejścia wywoła bunt społeczny.
Metropolita Beniamin osiadł w monasterze Slatina, gdzie kontynuował swoje prace przekładowe i służył w miejscowej cerkwi. Został pochowany na terenie klasztoru według rytu przeznaczonego dla pochówków zwykłych mnichów. W 1886 metropolita mołdawski Józef, który ukończył zainicjowaną przez Beniamina budowę soboru katedralnego w Jassach, polecił przeniesienie jego szczątków do poświęconej katedry.

</doc>
<doc id="3175387" url="https://pl.wikipedia.org/wiki?curid=3175387" title="Piko (przedsiębiorstwo)">
Piko (przedsiębiorstwo)



</doc>
<doc id="3175388" url="https://pl.wikipedia.org/wiki?curid=3175388" title="Subaru Trezia">
Subaru Trezia

Subaru Trezia – samochód osobowy typu minivan produkowany przez japońską markę Subaru od 2011 roku. Pojazd zastąpił w Europie produkowany we współpracy z koncernem Suzuki model Justy. Modelem bliźniaczym jest Toyota Verso-S.
Pojazd od swojego bliźniaka różni się m.in. atrapą chłodnicy z logo Subaru, zmodyfikowanym zderzakiem oraz zaokrąglonymi reflektorami.
Wyposażenie.
Standardowo pojazd wyposażony jest m.in. w ABS, asystenta hamowania, system kontroli trakcji, elektryczne sterowanie szyb z przodu, centralny zamek, siedem poduszek powietrznych, elektryczne sterowanie lusterek oraz podgrzewanie, klimatyzację, system audio z MP3.

</doc>
<doc id="3175392" url="https://pl.wikipedia.org/wiki?curid=3175392" title="Frank Moore">
Frank Moore

Frank Moore – irlandzki rugbysta, reprezentant kraju, sędzia sportowy.
W latach 1883–1884 rozegrał cztery spotkania dla irlandzkiej reprezentacji, w Home Nations Championship 1886 sędziował zaś dwa mecze.

</doc>
<doc id="3175394" url="https://pl.wikipedia.org/wiki?curid=3175394" title="Gajówka Michałów">
Gajówka Michałów



</doc>
<doc id="3175395" url="https://pl.wikipedia.org/wiki?curid=3175395" title="Terje Andersen (łyżwiarz)">
Terje Andersen (łyżwiarz)

Terje Andersen (ur. 4 marca 1952 w Tønsbergu) – norweski łyżwiarz szybki, brązowy medalista olimpijski.
Kariera.
Największy sukces w karierze Terje Andersen osiągnął w 1980 roku, kiedy zdobył brązowy medal na igrzyskach olimpijskich w Lake Placid. W zawodach tych wyprzedzili go jedynie Amerykanin Eric Heiden oraz inny Norweg, Kay Stenshjemmet. Na tych samych igrzyskach był też dwunasty w biegu na 1000 m. Na rozgrywanych cztery lata wcześniej igrzyskach olimpijskich w Innsbrucku zajął odpowiednio piętnaste i szesnaste miejsce. Nigdy nie zdobył medalu na mistrzostwach świata, ale w 1972 roku zdobył brązowy medal podczas mistrzostw świata juniorów w Lisleby. W 1981 roku był czwarty na mistrzostwach świata w wieloboju sprinterskim w Grenoble, przegrywając walkę o medal z Anatolijem Miediennikowem z ZSRR. W 1975 roku zdobył brązowy medal w wieloboju podczas mistrzostw Norwegii, a w latach 1976 i 1978 był trzeci w wieloboju sprinterskim.
W latach 1997-1999 i 2003-2007 Andersen był prezydentem Norweskiej Federacji Łyżwiarskiej.

</doc>
<doc id="3175397" url="https://pl.wikipedia.org/wiki?curid=3175397" title="Willem van der Voort">
Willem van der Voort



</doc>
<doc id="3175400" url="https://pl.wikipedia.org/wiki?curid=3175400" title="Mięso oddzielone mechanicznie">
Mięso oddzielone mechanicznie



</doc>
<doc id="3175402" url="https://pl.wikipedia.org/wiki?curid=3175402" title="Htin Aung">
Htin Aung

Htin Aung ( //; znany też jako Maung Htin Aung; 18 maja 1909 – 10 maja 1978) – birmański uczony i autor ważnych prac z dziedziny kultury i historii Birmy (Mjanmy).
Wykształcony na uniwersytetach w Oxfordzie i Cambridge, Htin Aung napisał wiele książek na temat birmańskiej historii i kultury zarówno w języku angielskim jak i birmańskim. Jego angielskojęzyczne prace wprowadziły bardzo potrzebną birmańską perspektywę do międzynarodowych badań nad historią Birmy, w których jak dotąd dominowali brytyjscy historycy ery kolonialnej. Do jego najważniejszych prac należą "A History of Burma" (), "Folk Elements in Burmese Buddhism" () i "Burmese Drama" ().
Htin Aung, jako rektor Uniwersytetu Rangun w latach 1946-1958, był najwyższej rangi akademikiem w birmańskim systemie edukacyjnym swoich czasów.
Wczesne lata życia i wykształcenie.
Htin Aung przyszedł na świat 18 maja 1909 roku w birmańskiej rodzinie arystokratycznej. Jego ojcem był U Hpein, a matką Daw Mi Mi. Był on praprawnukiem Maha Minhla Mindin Raza, oficera wojskowego dworu Konbaung, który brał udział w pierwszej wojnie brytyjsko-birmańskiej. Htin Aung miał sześcioro rodzeństwa. Był najmłodszym spośród czterech braci, w tym Tin Tuta, Myint Theina i Kyaw Myinta.
Htin Aung był absolwentem elitarnej ranguńskiej szkoły średniej . Po jej ukończeniu udał się na studia do Wielkiej Brytanii, gdzie uzyskał tytuły "Bachelor of Laws" na Uniwersytecie Cambridge, "Bachelor in Civil Law" na Uniwersytecie Oksfordzkim, "Master of Laws" na Uniwersytecie Londyńskim oraz doktora antropologii i literatury w Trinity College w Dublinie.
Praca zawodowa.
Htin Aung był rektorem Uniwersytetu Rangun w latach 1946-1958 oraz jego wicekanclerzem w roku 1959. W latach 1959-1962 pełnił funkcję ambasadora Birmy w Sri Lance. Później został profesorem wizytującym na Uniwersytecie Columbia, a następnie na Uniwersytecie Wake Forest.
Lista prac.
Htin Aung jest autorem wielu ważnych książek na temat Mjanmy napisanych pod pseudonimem literackim "Maung Htin Aung". Jego prace są szeroko wykorzystywane w badaniach nad względnie słabo udokumentowaną historią i kulturą Mjanmy.
W języku polskim opublikowano:

</doc>
<doc id="3175404" url="https://pl.wikipedia.org/wiki?curid=3175404" title="Doris Kermack">
Doris Kermack

Doris Mary Kermack, z domu Carr (ur. 1923, zm. 2003) – brytyjska zoolog morska oraz paleontolog specjalizująca się we wczesnych ssakach.
Życiorys.
Ukończyła studia na University of London, od 1950 roku wykładała na Imperial College London. Doktoryzowała się w 1953 roku na University College London pod kierunkiem prof. George’a Wellsa (syna H.G. Wellsa) na podstawie pracy „The anatomy and physiology of the gut of "Arenicola marina" L.” Początkowo zajmowała się badaniami nad fauną morską, w późniejszym okresie jej zainteresowania naukowe skupiły się na ssakach mezozoicznych. Współpracowała ze swoim mężem Kennethem Kermackiem, publikując wraz z nim kilka prac (m.in. "The Evolution of Mammalian Characters", 1984). 
Od 1950 roku była członkiem Towarzystwa Linneuszowskiego w Londynie. Jako pierwszy jego członek została w 1988 roku uhonorowana Złotym Medalem za całokształt pracy na rzecz instytucji.

</doc>
<doc id="3175405" url="https://pl.wikipedia.org/wiki?curid=3175405" title="Pajan">
Pajan



</doc>
<doc id="3175406" url="https://pl.wikipedia.org/wiki?curid=3175406" title="Triathlon na Letnich Igrzyskach Olimpijskich 2000 - kobiety">
Triathlon na Letnich Igrzyskach Olimpijskich 2000 - kobiety

Zawody kobiet w triathlonie – jedna z konkurencji rozgrywanych podczas XXVII Letnich Igrzysk Olimpijskich. Rywalizacja rozgrywana była 16 września. W tej konkurencji wzięło udział 48 zawodniczek z 24 państw.
Złoty medal zdobyła Brigitte McMahon reprezentująca Szwajcarię. Drugie miejsce zajęła Australijka Michellie Jones, a brązowy medal przypadł Magali Messmer ze Szwajcarii.

</doc>
<doc id="3175411" url="https://pl.wikipedia.org/wiki?curid=3175411" title="Maung Htin Aung">
Maung Htin Aung



</doc>
<doc id="3175414" url="https://pl.wikipedia.org/wiki?curid=3175414" title="William Logan">
William Logan

William Frederick „Willy” Logan (ur. 15 marca 1907 w Saint John – zm. 6 listopada 1955 w Sackville) – kanadyjski łyżwiarz szybki, dwukrotny medalista olimpijski.
Kariera.
Największe sukcesy w karierze William Logan osiągnął w 1932 roku, kiedy podczas igrzysk olimpijskich w Lake Placid zdobył dwa brązowe medale. W biegu na 1500 m wyprzedzili go tylko Jack Shea z USA oraz inny Kanadyjczyk, Alexander Hurd. Na dystansie 5000 m także zajął trzecie miejsce, lepsi byli jedynie dwaj Amerykanie: Irving Jaffee oraz Eddie Murphy. Na tych samych igrzyskach był też piąty w biegach na 500 i 10 000 m. Na rozgrywanych cztery lata wcześniej igrzyskach olimpijskich w Sankt Moritz jego najlepszym wynikiem było jedenaste miejsce w biegu na 500 m.

</doc>
<doc id="3175416" url="https://pl.wikipedia.org/wiki?curid=3175416" title="Panini (firma)">
Panini (firma)



</doc>
<doc id="3175418" url="https://pl.wikipedia.org/wiki?curid=3175418" title="Albert C. L. G. Günther">
Albert C. L. G. Günther



</doc>
<doc id="3175428" url="https://pl.wikipedia.org/wiki?curid=3175428" title="Pentekostalizm w Peru">
Pentekostalizm w Peru

Pentekostalizm w Peru – ruch zielonoświątkowy w Peru, będący drugim nurtem religijnym i stanowiący około 10% populacji. Zielonoświątkowcy są najszybciej wzrastającym protestanckim ugrupowaniem. Ruch zielonoświątkowy pojawił się w Peru w roku 1911.
Historia.
Z krajów latynoskich ruch zielonoświątkowy najpierw dotarł do Chile (w 1909), następnie do Argentyny i Brazylii (1910), a następnie do Peru (1911). W roku 1915 peruwiańska konstytucja gwarantuje wolność wyznania. Zielonoświątkowcy długo stanowili niewielki procent peruwiańskiego społeczeństwa, dynamiczny rozwój nastąpił w latach 60. i 70. W latach 70. ruch charyzmatyczny zaczął się rozwijać w kościołach protestanckich oraz kościele katolickim.
Zielonoświątkowcy docierają do najuboższych warstw społeczeństwa.
Statystyki.
W roku 2007 katolicy stanowili 81,3%, a protestanci 12,5% społeczeństwa. W roku 2004 zielonoświątkowcy stanowili 69%, a neozielonoświątkowcy – 7% protestantów.
Zielonoświątkowe denominacje:

</doc>
<doc id="3175429" url="https://pl.wikipedia.org/wiki?curid=3175429" title="Komora iskrowa">
Komora iskrowa

Komora iskrowa - detektor promieniowania stosowany w fizyce cząstek elementarnych do badania cząstek subatomowych o wysokiej energii. 
Składa się z cienkich płytek metalowych zamocowanych równolegle do siebie i przedzielonych małymi szczelinami. Zestaw zamknięty jest w pojemniku wypełnionym neonem lub innym gazem szlachetnym. Do dwóch układów naprzemiennych płytek przykłada się silny spadek potencjału lub napięcie w postaci krótkiego impulsu. Wzdłuż drogi pokonywanej przez naładowaną cząstkę, która wpada do komory lub w niej powstaje, przeskakują iskry między płytkami. Przyczyną tego są wytworzone przez jonizowane cząsteczki gazu, będące nośnikami prądu. Ścieżka jonizacji pozostaje widoczna w komorze przez milionową część sekundy. Jest to wystarczająco długi czas na to aby układy logiczne rozpoznały, czy cząstki pojawiające się w komorze należy poddać analizie i w konsekwencji, czy powinien zostać wysłany do płytek impuls wysokiego napięcia a powstający w ten sposób ślad iskrowy sfotografowany w celu dalszej analizy.

</doc>
<doc id="3175430" url="https://pl.wikipedia.org/wiki?curid=3175430" title="Popatrz, lato!">
Popatrz, lato!

Popatrz, lato! – debiutancki album zespołu Kolor wydany przez wytwórnię Blue Star latem 1994 na kasecie magnetofonowej. Latem 1995 album został wydany również na kasecie magnetofonowej przez wytwórnię Green Star.
Lista utworów.
Strona A:
Strona B:

</doc>
<doc id="3175431" url="https://pl.wikipedia.org/wiki?curid=3175431" title="Sigurd Moen">
Sigurd Moen

Sigurd Olsen Moen (ur. 31 października 1897 w Krødsherad, zm. 6 października 1967 w Drammen) – norweski łyżwiarz szybki, brązowy medalista olimpijski.
Kariera.
Największy sukces w karierze Sigurd Moen osiągnął w 1924 roku, kiedy podczas igrzysk olimpijskich w Chamonix zdobył brązowy medal w biegu na 1500 m. W zawodach tych wyprzedzili go tylko Clas Thunberg z Finlandii oraz inny Norweg, Roald Larsen. Był to jedyny medal wywalczony przez Moena na międzynarodowej imprezie tej rangi. Dzień wcześniej był czwarty na dystansie 5000 m, przegrywając walkę o podium z Larsenem. Na tych samych igrzyskach był też piąty w wieloboju oraz szósty na dystansie 10 000 m. Nigdy nie zdobył medalu na mistrzostwach świata, chociaż podczas mistrzostw świata w wieloboju w Oslo w 1925 roku i rozgrywanych rok później mistrzostw świata w Trondheim zajmował czwarte miejsca. Czwarty w tej konkurencji był też na mistrzostwach Europy w Oslo w 1924 roku i mistrzostwach Europy w Sztokholmie trzy lata później. W 1925 roku był mistrzem Norwegii na czterech dystansach: 500, 1500, 5000 i 10 000 m.

</doc>
<doc id="3175432" url="https://pl.wikipedia.org/wiki?curid=3175432" title="Fujiwara no Toshinari no musume">
Fujiwara no Toshinari no musume

 – japońska poetka, tworząca w okresie Kamakura. Zaliczana do Trzydziestu Sześciu Mistrzyń Poezji. Znana także jako „Koshibe no zenni”, „Saga no zenni”, „Nakanoin no Ni”, „Shunzei no musume”.
Córka Hachijō-in no Sanjo i Fujiwary no Moriyori. Prawdopodobnie po 1177 adoptowana przez dziadka ze strony matki, znanego poetę Fujiwarę no Toshinari. Około 1190 wyszła za mąż za Fujiwarę no Michimoto, z którym miała dwoje dzieci. Około 1200 faktycznie rozstała się z mężem, i została damą dworu oraz konkubiną eks-cesarza Go-Toby. W 1213 została mniszką buddyjską. 
Fujiwara no Toshinari no musume należała do kręgu poetów związanych z cesarzem Go-Toba i brała aktywny udział w dworskim życiu poetyckim. Pomimo że około 1230 opuściła dwór, nie zaniechała działalności literackiej, i tworzyła przynajmniej do 1248. Przez Kamo no Chōmei uważana za jedną z dwóch (obok Kunaikyō) najlepszych poetek swych czasów.
Siedemset dwadzieścia cztery utwory jej autorstwa zamieszczonych zostało w cesarskich antologiach poezji. Przypisuje się jej autorstwo "Mumyō Sōshi", zbioru opowieści dworskich oraz tekstów krytycznoliterackich powstałego około 1200 r.

</doc>
<doc id="3175434" url="https://pl.wikipedia.org/wiki?curid=3175434" title="Niech żyje życie">
Niech żyje życie

Niech żyje życie – drugi album zespołu Kolor wydany przez wytwórnię Green Star jesienią 1995 na kasecie magnetofonowej. Nagrania dokonano w Studiu Ramzes w Białymstoku.
Był to pierwszy album tego zespołu, na którym wszystkie utwory były skomponowane przez Marzannę i Marka Zrajkowskich. Do piosenki „Niech żyje życie” został nakręcony teledysk. Był on wyemitowany jako pierwszy w programie Disco Polo Live na antenie telewizji Polsat 3 lutego 1996 roku. Zespół otrzymał za to nagrodę na festiwalu w Ostródzie latem 2001 za debiut telewizyjny. 
Lista utworów.
Strona A:
Strona B:

</doc>
<doc id="3175436" url="https://pl.wikipedia.org/wiki?curid=3175436" title="Justin Gaston">
Justin Gaston

Justin Michael Gaston (ur. 12 sierpnia 1988 w Pineville w stanie Luizjana) – amerykański aktor, model i piosenkarz.
Życiorys.
Urodził się i wychował w Luizjanie. Uczęszczał do Pineville High School. W 2005 r. brał udział w zawodach lekkoatletycznych, organizowanych przez Louisiana High School Athletic Association (LHSAA), gdzie pokonał wysokość 12,6 metrów w skoku o tyczce i w rywalizacji zajął ostatecznie czwarte miejsce
Mając 17 lat przeniósł się do Los Angeles i rozpoczął karierę jako model. Wkrótce podpisał kontrakt z Premier Model Management i zaangażował się w kampanie reklamowe projektantów mody takich jak Christian Audigier, fotografa Bruce'a Webera czy firm Hollister Co., 2Xist, Adidas, International Jock i Hugo Boss.
Był finalistą w szóstym sezonie programu "Nashville Star" (2008). Wystąpił jako Romeo w teledysku do piosenki Taylor Swift „Love Story” (2008). Pojawił się jako futbolista w pilotowym odcinku serialu telewizyjnego "Glee", którego premiera odbyła się na kanale Fox 19 maja 2009.
W lutym 2010 zaczęły pojawiać się w interaktywnym reality show "If I Can Dream" Simona Fullera. 14 kwietnia 2010, w siódmym sezonie programu "American Idol" w duecie z Brooke White wykonał balladę Elvisa Presleya „If I Can Dream”, zajmując piąte miejsce w finale.
Przez dziewięć miesięcy do 2009 był związany z Miley Cyrus. 22 września 2012 roku poślubił aktorkę Melissę Ordway. W 2016, Gaston i Ordway adoptowali córkę Olivię. 9 grudnia 2017 Ordway urodziła córkę, Sophie.

</doc>
<doc id="3175438" url="https://pl.wikipedia.org/wiki?curid=3175438" title="Archiwum Państwowe w Bydgoszczy">
Archiwum Państwowe w Bydgoszczy

Archiwum Państwowe w Bydgoszczy – jedno z kilkudziesięciu polskich archiwów państwowych, właściwe terytorialnie dla powiatów województwa kujawsko-pomorskiego należących wcześniej do województwa bydgoskiego, z siedzibą przy ulicy Dworcowej 65 w Bydgoszczy.
Historia archiwum.
Na początku 1906 roku, w związku z likwidacją pruskiej Komisji Generalnej dla Prowincji Poznańskiej i Prus Zachodnich w Bydgoszczy (instytucji powołanej do przeprowadzenia reformy rolnej w pruskich prowincjach Prusy Wschodnie, Prusy Zachodnie i Prowincji Poznańskiej), utworzono archiwum przechowujące akta tej instytucji. W latach 1920–1923 podlegało ono Urzędowi Ziemskiemu w Poznaniu, a od 1924 roku stało się oddziałem Archiwum Państwowego w Poznaniu. W 1938 roku w związku z włączeniem Bydgoszczy do województwa pomorskiego, bydgoskie archiwum objęło swoją jurysdykcją całe województwo.
W 1939 roku okupacyjne władze niemieckie przekształciły placówkę w oddział Archiwum Rzeszy w Gdańsku, właściwy terytorialnie dla obszaru rejencji bydgoskiej. W tym czasie do zasobu archiwalnego trafiły akta z przedwojennych polskich urzędów: Urzędu Wojewódzkiego Pomorskiego, Kuratorium Okręgu Szkolnego Pomorskiego oraz Komendy Wojewódzkiej Policji Państwowej.
W latach 1945–1947 archiwum ponownie podporządkowano archiwum w Poznaniu, a od 1947 roku stało się samodzielnym Archiwum Państwowym właściwym dla województwa pomorskiego, a od 1950 roku dla województwa bydgoskiego. 
Zasoby archiwum.
Aktualnie zasób archiwalny bydgoskiego archiwum liczy sobie ponad 10 km akt i obejmuje m.in. akta:
Najstarszy z przechowywanych dokumentów datowany jest na 18 czerwca 1179 roku i dotyczy przejęcia przez papieża Aleksandra III opieki nad klasztorem benedyktynów w Mogilnie. Spośród zbiorów kartograficznych (blisko 11 tysięcy jednostek) najstarszy jest plan Bydgoszczy z 1774 r. autorstwa Juliusa Gretha.
Siedziba archiwum.
Archiwum Państwowe mieści się w eklektycznym budynku wzniesionym jako budynek administracyjno-mieszkalny stoczni Theodora i Adolfa Wulffów. Po upadku tej firmy był on siedzibą Komisji Generalnej dla Prowincji Poznańskiej i Prus Zachodnich w Bydgoszczy, a po jej likwidacji, od 1906 był użytkowany jako archiwum akt. Na fasadzie tablica pamiątkowa ku czci archiwisty Zygmunta Malewskiego (1875–1937). 
Część zbiorów znajduje się w budynku przy ul. Wiślanej 27 (akta zajmują część budynku szkolnego).

</doc>
<doc id="3175439" url="https://pl.wikipedia.org/wiki?curid=3175439" title="Złota plaża">
Złota plaża

Złota plaża – trzeci album zespołu Kolor wydany przez wytwórnię Green Star latem 1997 na kasecie magnetofonowej i po raz pierwszy na płycie kompaktowej. Nagrania dokonano w Studiu Cezar w Białymstoku.
Do piosenek „Złota plaża”, „Miłość jak wiatr” oraz „Ballada o Nadziei” zostały nakręcone teledyski. Teledysk „Złota plaża” był najczęściej emitowanym teledyskiem w programie Disco Polo Live.
Lista utworów.
Wersja kasetowa.
Strona A:
Strona B:

</doc>
<doc id="3175446" url="https://pl.wikipedia.org/wiki?curid=3175446" title="Jadą wozy kolorowe">
Jadą wozy kolorowe

Jadą wozy kolorowe – czwarty album zespołu Kolor wydany przez wytwórnię Green Star jesienią 1999 na kasecie magnetofonowej. Nagrania dokonano w Studiu Cezar w Białymstoku.
Do piosenek „W wakacyjny dzień” i „Jadą wozy kolorowe” zostały nakręcone teledyski.
Utwór „W wakacyjny dzień' zapisywany też bez W na początku jest coverem i zarazem polską wersją wydanego w 1997 roku utworu „Veter s morya dul (Ветер с моря дул)" z repertuaru rosyjskiej piosenkarki Natali.
Lista utworów.
Wersja kasetowa.
Strona A:
Strona B:

</doc>
<doc id="3175447" url="https://pl.wikipedia.org/wiki?curid=3175447" title="Triathlon na Letnich Igrzyskach Olimpijskich 2000 - mężczyźni">
Triathlon na Letnich Igrzyskach Olimpijskich 2000 - mężczyźni

Zawody mężczyzn w triathlonie – jedna z konkurencji rozgrywanych podczas XXVII Letnich Igrzysk Olimpijskich. Rywalizacja rozgrywana była 17 września. W tej konkurencji wzięło udział 52 zawodników z 27 państw.
Złoty medal zdobył Simon Whitfield reprezentujący Kanadę. Drugie miejsce zajął Niemiec Stephan Vuckovic, a brązowy medal przypadł Janowi Řehuli z Czech.

</doc>
<doc id="3175454" url="https://pl.wikipedia.org/wiki?curid=3175454" title="Artur Chrzonowski">
Artur Chrzonowski

Artur Chrzonowski (ur. 20 listopada 1976 w Gdańsku) – polski futsalista, piłkarz, trener.
Życiorys.
W futsalu był zawodnikiem Unisoft Gdynia, Holiday Chojnice i Red Devils Chojnice. Z Holidayem zdobył Puchar Polski i wicemistrzostwo Polski. W Red Devils pełnił funkcję grającego trenera. W 2011 roku został zwolniony z Red Devils i zakończył karierę w futsalu.
Jako piłkarz był zawodnikiem Lechii Gdańsk, Unii Tczew, Sparty Brodnica, Olimpii Elbląg, Wierzycy Pelplin, a obecnie jest grającym trenerem Czarnych Ostrowite. W Lechii Gdańsk rozegrał w sumie 68. spotkań, w których strzelił trzy bramki.

</doc>
<doc id="3175455" url="https://pl.wikipedia.org/wiki?curid=3175455" title="Golec (Góry Sowie)">
Golec (Góry Sowie)

 
 Golec (niem. " Eisen Koppe "), 741 m n.p.m. – wzniesienie w południowo-zachodniej Polsce, w Sudetach Środkowych, w południowo-wschodniej części Gór Sowich.
Położenie i opis.
Wzniesienie położone na obszarze Chronionionego Obszaru Krajobrazu Gór Sowich i Bardzkich w południowo-wschodniej części Gór Sowich, na południowo-wschodniej ich krawędzi, około 1,2 km na północny wschód od centrum Przygórza.
Kopulaste wzniesienie o zróżnicowanej rzeźbie i ukształtowaniu oraz dość stromych zboczach: zachodnich i wschodnich oraz łagodniejszych południowych, z wyrazistą stożkowato zakończona częścią szczytową. Wznosi się w końcowym odcinku bocznego grzbietu, który odchodzi od Szerokiej położonej w grzbietu głównym w kierunku południowo-zachodnim przez wzniesienia: Garncarz, Garbiec . Od wzniesienia Garbiec, położonego po północnej stronie oddzielone jest płytko wciętym siodłem.
Wzniesienie wyraźnie wydzielają wykształcone doliny górskich potoków. Wschodnie zbocze wzniesienia stromo opada do potoku Woliborka. Wzniesienie zbudowane z prekambryjskich gnejsów i migmatytów. Zbocza wzniesienia pokrywa niewielka warstwa młodszych osadów z okresu zlodowaceń plejstoceńskich. Cała powierzchnia wzniesienia łącznie z partią szczytową porośnięta jest lasem świerkowo bukowym regla dolnego. Na południowo-wschodnim stoku góry Golec, w strefie dyslokacyjnej na kontakcie gnejsów sowiogórskich z karbonem produktywnym zagłębia noworudzkiego występuje mineralizacja barytowa. Żyła barytowa o zmiennej miąższości zalega na kontakcie soczewy serpentynitu i dolomitów ankerytonośnych. Baryt jest żółtawy, często zabarwiony wodorotlenkami żelaza i manganu. Zboczami wzniesienie poniżej szczytu prowadzą drogi leśne. U podnóża wzniesienia, po północno - zachodniej stronie położona jest miejscowość Przygórze. Położenie wzniesienia, kształt oraz stożkowy szczyt czynią wzniesienie rozpoznawalnym w terenie.

</doc>
<doc id="3175456" url="https://pl.wikipedia.org/wiki?curid=3175456" title="Graniczna Placówka Kontrolna Kudowa">
Graniczna Placówka Kontrolna Kudowa

Graniczna Placówka Kontrolna Kudowa-Słone – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy z Czechosłowacją.
Graniczna Placówka Kontrolna Straży Granicznej w Kudowie-Zdroju – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu w przejściach granicznych na granicy z Czechosłowacją/Republiką Czeską.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy państwowej 51 przejściowych punktów kontrolnych.
Graniczna Placówka Kontrolna Kudowa powstała w 1945 roku jako kolejowy przejściowy punkt kontrolny II kategorii o etacie nr "8/11". Obsada PPK składała się z 17 żołnierzy i 2 pracowników cywilnych.
W 1946 roku przejściowy punkt kontrolny został przeformowany do kategorii "C" według etatu nr "7/12". W 1947 roku powtórnie przeorganizowany na kategorię "D" według etatu "7/33". Przyjął też nową nazwę granicznej placówki kontrolnej WOP. W 1948 roku nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady ochrony pogranicza, a GPK WOP Kudowa przemianowano na Graniczną Placówkę Ochrony Pogranicza Kudowa i przeformowano według etatu nr "7/54". 
W 1948 roku Graniczna Placówka Kontrolna nr 55 „Kudowa” (drogowa) podlegała 23 Brygadzie Ochrony Pogranicza.
W 1948 roku pododdział przekazany został do Ministerstwa Bezpieczeństwa Publicznego. W roku 1950 przeformowana na GPK WOP o etacie nr "096/27". W 1952 roku włączona w skład 4 Brygady WOP w etat nr "352/3".
1 lipca 1965 roku WOP podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Tym samym naruszono jednolity system ochrony granicy państwowej. GPK Kudowa-Słone weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej, kontrolę graniczną wykonywali funkcjonariusze Milicji Obywatelskiej podlegli MSW.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami granicznymi. Przywrócono jednolity system ochrony granicy państwowej. GPK Kudowa-Słone podlegała bezpośrednio pod sztab Sudeckiej Brygady WOP w Kłodzku do 1989, a następnie Sudeckiego Batalionu WOP w Kłodzku i tak funkcjonowała do 15 maja 1991 roku.
Po rozwiązaniu 15 maja 1991 roku Wojsk Ochrony Pogranicza, 16 maja 1991 roku ochronę granicy państwa przejęła nowo sformowana Straż Graniczna. Graniczna Placówka Kontrolna w Kudowie-Słonem weszła w podporządkowanie Sudeckiego Oddziału Straży Granicznej i przyjęła nazwę Graniczna Placówka Kontrolna Straży Granicznej w Kudowie-Zdroju.
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku nastąpiło zniesienie strażnic SG w Radkowie i Kotle, a ochraniany odcinek przejęła Graniczna Placówka Kontrolna SG w Kudowie-Zdroju.
Jako Graniczna Placówka Kontrolna Straży Granicznej w Kudowie-Zdroju funkcjonowała do 23 sierpnia 2005 roku i 24 sierpnia 2005 roku została przekształcona na Placówkę Straży Granicznej w Kudowie-Zdroju (PSG w Kudowie-Zdroju).
Ochrona granicy.
2 stycznia 2003 roku GPK SG w Kudowie-Zdroju przejęła pod ochronę odcinek granicy państwowej, po rozformowanych strażnicach SG w Radkowie i Kotle.

</doc>
<doc id="3175459" url="https://pl.wikipedia.org/wiki?curid=3175459" title="Bodice">
Bodice

Bodice (węg. "Bodafalu") – dawniej wieś na Liptowie na Słowacji w powiecie Liptowski Mikułasz, od 1971 r. dzielnica Liptowskiego Mikułasza. Liczy ok. 450 mieszkańców.
Położenie.
Bodice leżą na lewym brzegu Wagu, ok. 4 km na południowy zachód od centrum Liptowskiego Mikułasza, na wysokości ok. 640 m n.p.m. Zabudowania rozłożone są wzdłuż lewego brzegu rzeczki Demianówki, oddzielone nią od innej dawnej wsi, a obecnie dzielnicy Liptowskiego Mikułasza – Demianowej. Cała dzielnica znajduje się w strefie ochronnej Parku Narodowego Niżne Tatry.
Historia.
W 1283 r. król Węgier, Władysław IV Kumańczyk, nadał niejakiemu Bodzie, synowi Władysława, majątek składający się z pól i lasu, należących do tego czasu do wsi Palúdzka. Nazwa „Bodice”, powstała od imienia owego Body, pojawia się po raz pierwszy w dokumencie z 1299 r. dotyczącym wyznaczenia granic Palúdzki. Należy sądzić, że pomiędzy tymi dwoma datami Boda osadził w nowej wsi swych poddanych, a wkrótce osiadł tu i jego ród, noszący później nazwisko Bodických. W dokumentach z XIV i XV w. wieś pojawia się pod węgierskimi nazwami Bodafalu albo Boda. Po Bodických, na skutek podziałów i koligacji małżeńskich, władało wsią jeszcze kilka innych liptowskich rodzin ziemiańskich.
Mieszkańcy zajmowali się rolnictwem, pracą w lesie oraz wiejskimi rzemiosłami: płóciennictwem, tkaniem kilimów i barwnych chodników oraz wikliniarstwem. Rzemiosła te zanikły prawie zupełnie po II wojnie światowej, kiedy większość mieszkańców wsi znalazła zatrudnienie w państwowych gospodarstwach rolnych i w Lasach Państwowych.
Obecnie Bodice pełnią rolę peryferyjnego osiedla mieszkalnego Liptowskiego Mikułasza. Z centrum miasta kursują do Bodic autobusy komunikacji miejskiej ("MAD Liptovský Mikuláš") - linia nr 5.

</doc>
<doc id="3175464" url="https://pl.wikipedia.org/wiki?curid=3175464" title="Jakub Kazimierz Grużewski">
Jakub Kazimierz Grużewski

Jakub (Jan Jakub) Kazimierz Grużewski herbu Lubicz – kuchmistrz litewski w 1702 roku, stolnik żmudzki w 1693 roku, konsyliarz Księstwa Żmudzkiego w konfederacji sandomierskiej 1704 roku.
Syn Jana Grużewskiego (zm. 1689) chorążego żmudzkiego i Teodory z Ogińskich (zm.1709). Rodzina Grużewskich była wyznania kalwińskiego i Jakub patronował zborom kalwińskim w Kielmach, Dziewałtowie i Montwidowie. Według rodzinnej tradycji zginął zamordowany przez katolickich sąsiadów z powodów wyznaniowych 
Był elektorem Augusta II Mocnego z Księstwa Żmudzkiego w 1697 roku. Poseł żmudzki na sejm koronacyjny 1697 roku. Poseł żmudzki na sejm pacyfikacyjny 1698 roku. Poseł na sejm 1701 roku i sejm z limity 1701-1702 roku z Księstwa Żmudzkiego. W styczniu 1702 roku podpisał akt pacyfikacji Wielkiego Księstwa Litewskiego.
Ożeniony z Anną z Potockich (zm.ok.1726) mieli dwóch synów i pięć córek. Jego prawnukiem był Juliusz Grużewski.

</doc>
<doc id="3175470" url="https://pl.wikipedia.org/wiki?curid=3175470" title="Hanna Hatsko-Fedusova">
Hanna Hatsko-Fedusova



</doc>
<doc id="3175471" url="https://pl.wikipedia.org/wiki?curid=3175471" title="Dwór w Parcicach">
Dwór w Parcicach

Dwór w Parcicach – zabytkowy, zrujnowany dwór oraz park znajdujący się w Parcicach w województwie łódzkim.
Historia.
Dwór został wybudowany w końcu XVIII wieku w stylu klasycystycznym, z czterokolumnowym portykiem i owalnym salonem na osi. Wcześniej mieściła się tutaj prawdopodobnie siedziba szlachecka Elżbiety Czartoryskiej, o czym miała świadczyć tablica nagrobkowa z 1623 roku, którą odnaleziono po II wojnie światowej i przewieziono na cmentarz w Czastarach. Późniejszym budowniczym był hrabia Leopold Trepka, gorący zwolennik kalwinizmu. Należały do niego również majątki w Młynisku, Łyskorni i w Mokrsku. Pod koniec życia, przeszedł na katolicyzm i wybudował własnym kosztem kościół w Czastarach, który wyświęcono w 1847 roku. Od niego majątek nabył Ferdynand Magnuski, który pochodził z okolic Sieradza. Miał dwóch synów: Władysława i Bolesława. Majątek w Parcicach odziedziczył Bolesław. Znany był z zarozumiałości i rozrzutności. Jeszcze za życia swojego ojca sprowadził z Francji inżynierów, którzy wytyczyli w parku klomby i aleje według francuskich wzorów. Prowadził w Parcicach hodowle koni półkrwi angielskiej. Na wystawie koni w Kaliszu w 1900 roku klacz "Kokietka" została nagrodzona srebrnym medalem.
Po rodzinie Magnuskich przez krótki czas właścicielami dworu była trójka Żydów z Wielunia, którzy kupili dwór na początku XX wieku. W 1925 roku majątek został kupiony przez Witolda Nowickiego – wtedy jeszcze dwór znajdował się w dobrym stanie technicznym. Nowicki był odpowiedzialny za rozbudowę budynku – zachodnia dobudówka powstała specjalnie dla jego schorowanej żony Anieli, której lekarz zalecił zmianę klimatu. Witold Nowicki był dobrym gospodarzem, na terenie parku urządzał polowania na bażanty, które sam wyhodował. Jeszcze przed wojną podjął się również budowy szkoły w Parcicach. W dworze zgromadził imponujących rozmiarów bibliotekę, została jednak zniszczona w trakcie okupacji hitlerowskiej. Przed wojną w parku urządzano tak zwane majówki dla mieszkańców całej wsi. W 1940 majątek przejęli Niemcy. Zarządcą dworu został Paul Tingenthal, który zamieszkał w nim wraz ze swoją córką Dorotą. Z zastanych 29 hektarów „powiększył” ziemie do ponad 100 hektarów, wywłaszczając okolicznych rolników. Tingenthal zginął podczas walk nad Wartą w styczniu 1945 roku, natomiast jego córka została zastrzelona podczas próby ucieczki. Po wojnie do dworu wróciła rodzina Nowickich. W latach 1945–1947 w budynku działała szkoła podstawowa. Po śmierci Witolda Nowickiego w 1955 majątek stał się własnością jego córki Zofii, która próbowała przez kilka lat samodzielnie gospodarować majątkiem, jednak było to ponad jej siły. Dworek wynajął i tworzył w nim pisarz Zbigniew Nienacki. W 1977 roku majątek został zakupiony przez ZSM Polmo. Już wtedy dwór znajdował się w złym stanie technicznym i Polmo mimo obietnic nie zrobiło nic, aby zapobiec dalszej dewastacji budynku. Planów było wiele, m.in. budowa ośrodka wypoczynkowego, jednak żaden z nich nie został zrealizowany. Pojedyncze pomieszczenia w dworze wynajęto rodzinom z Parcic. Stylowe piece kaflowe zostały rozebrane i w częściach sprzedane (część została odzyskana przez Muzeum w Wieluniu, obecnie 5 pieców znajduje się w Muzeum Wnętrz Dworskich w Ożarowie, lecz ich wygląd odbiega nieco od oryginałów), cały majątek, który znajdował się w dworze był stopniowo rozkradany. W 1989 roku majątek od Gminy Czastary (która stała się pełnoprawnym właścicielem dworu po nieodpłatnym przekazaniu go Skarbowi Państwa przez Polmo), kupiła Krystyna Gancarczyk-Hjorth. Jednym z warunków kupna było podjęcie się odbudowy dworu, niestety właścicielka w 1991 rozpoczęła „budowę”, która doprowadziła do ostatecznej ruiny całego majątku. Ekipa budowlana weszła do dworu, rozebrała dach i zaczęła wykopy w środku budynku, które poważnie naruszyły fundamenty. Wyglądało to jak poszukiwanie skarbów i wielu mieszkańców było przekonanych, że właśnie o to chodziło w tej „przebudowie”. W 1992 roku ekipa budowlana zniknęła, podobnie jak właścicielka majątku. Mimo wielu wezwań sądowych nigdy więcej nie pojawiła się już w Parcicach. W latach 90. XX w. zamieszkała w Szwecji. Oprócz dworu w Parcicach w 1988 r. zakupiła dwór w Bartodziejach, który również uległ zdewastowaniu. 
W 2008 roku dwór został sprzedany na licytacji lokalnemu przedsiębiorcy Józefowi Sutowi. Od tego roku na początku lipca w uporządkowanym parku dworskim odbywa się wystawa koni powiatu wieruszowskiego. W 2009 roku rozpadł się fronton dworu. Obecnie bardzo zaniedbany budynek prawie całkowicie uległ ruinie.
We dworze podziwiać można było stylową stolarkę drzwiową, posadzki, kominki i sztukaterie. Obok dworu znajdował się murowany spichlerz.
W obrębie parku znajdują się unikalne w skali Europy dwa platany kalifornijskie (Platanus racemosa) oraz bardzo stary dąb, którego obwód wynosi 6,25 m.

</doc>
<doc id="3175474" url="https://pl.wikipedia.org/wiki?curid=3175474" title="Duńscy posłowie do Parlamentu Europejskiego 2014–2019">
Duńscy posłowie do Parlamentu Europejskiego 2014–2019

Duńscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3175475" url="https://pl.wikipedia.org/wiki?curid=3175475" title="Mycobacterium leprae">
Mycobacterium leprae

Mycobacterium leprae (prątek trądu) – kwasooporna, słabo Gram-dodatnia bakteria, która jest czynnikiem etiologicznym trądu – choroby zakaźnej występującej głównie w krajach tropikalnych. Podobnie jak w przypadku prątków gruźlicy, bakterie rozmnażają się powoli, okres inkubacji jest długi, nawet do 20 lat. Objawy kliniczne zależą głównie od odpowiedzi immunologicznej gospodarza. Została odkryta w 1873 roku przez norweskiego lekarza Gerharda Armauera Hansena.
Właściwości.
"Mycobacterium leprae" to Gram dodatnia, silnie kwasooporna tlenowa bakteria. Nieruchoma, nie tworzy zarodników. Kształt pałeczkowaty, z równoległymi bokami i zaokrąglonymi końcami. Wielkością i kształtem zbliżona do prątka gruźliczego. Występuje głównie w zmianach spowodowanych przez trąd. Bakterie często są ułożone w tzw. palisady, nie tworząc łańcuchów. Tworzą zewnątrz- lub wewnątrzkomórkowe otorbione masy. "Mycobacterium leprae" jest bezwzględnie wewnątrzkomórkowym pasożytem, jego przeżycie poza komórkami gospodarza jest niemożliwe. W związku z tym nie rośnie na podłożach sztucznych. Bakteria może być hodowana na niektórych podłożach komórkowych, do niedawna do celów diagnostycznych korzystano z zakażania pancerników, które w związku z niższym, w porównaniu do innych ssaków, tempem metabolizmu, mają niższą temperaturę ciała (28-33 °C). Optymalną temperaturą wzrostu jest 27-30 °C, co tłumaczy, dlaczego infekcje lokalizują się głównie na kończynach, a nie w cieplejszych bardziej wewnętrznych częściach organizmu.
Epidemiologia.
W 2011 roku na świecie zarejestrowano około 220 000 nowych przypadków osób zarażonych prątkami trądu.
Zakaźność.
Bakterie są przenoszone pomiędzy ludźmi poprzez kontakt bezpośredni lub poprzez wdychanie zakażonych aerozoli. Postać lepromatyczna jest bardzo zakaźna w przeciwieństwie do tuberkuloidowej.
Chorobotwórczość.
"Mycobacterium leprae" powoduje trąd, który przebiega w dwóch postaciach: tuberkuloidowej i lepromatycznej. Różne postacie choroby wynikają z różnej odpowiedzi na patogen. U pacjentów, u których rozwija się odpowiedź typu komórkowego (odpowiedź limfocytów Th1), występuje postać tuberkuloidowa, która cechuje się łagodniejszym przebiegiem. W tej postaci występują plamki oraz plackowate przebarwienia na skórze. Zmiany są skąpoprątkowe, mają wyniosłe, rumieniowate brzegi i suche centrum. Bakterie, wnikając do nerwów czuciowych, prowadzą do ich zniszczenia i pozbawienia czucia w unerwianym obszarze. Prowadzi to do wtórnych uszkodzeń, a następnie zakażeń innymi bakteriami. W przypadku dominacji odpowiedzi limfocytów Th2 rozwija się postać lepromatyczna, w której odpowiedź typu komórkowego jest słaba. W jej przebiegu prawdopodobnie dochodzi do rozsiewu drogą krwionośną. Zmiany są bogatoprątkowe. Postać charakteryzuje się obecnością rozlanych ziarninowatych zmian z ogromną liczbą prątków w skórze, błonach śluzowych, nerwach obwodowych, kościach i narządach wewnętrznych. W wyniku bliznowacenia dochodzi do pogrubienia luźnej skóry na czole, wargach oraz uszach i wytworzenia tzw. lwiej twarzy.
Diagnostyka.
Rozpoznanie zakażenia "Mycobacterium leprae" ustala się na podstawie dolegliwości i objawów. Typowe zmiany patologiczne w zeskrobinach lub bioptatach ze zmienionych miejsc wskazują na zakażenie. W postaci lepromatycznej w zmianach występuje duża liczba kwasoopornych prątków. Wykonywany jest również test z leprominą, który daje dodatni wynik tylko w postaci tuberkuloidowej (reakcja nadwrażliwości).
Leczenie.
Postać tuberkuloidową leczy się rifampicyną i dapsonem przez 6 miesięcy. Postać lepromatyczną leczy się rifampicyną, dapsonem i klofazyminą przez minimum 12 miesięcy. Leczenie skojarzone ma zapobiegać lekoopornym nawrotom.
Zapobieganie.
Obecnie nie ma szczepionki przeciw "Mycobacterium leprae".

</doc>
<doc id="3175477" url="https://pl.wikipedia.org/wiki?curid=3175477" title="Stanisław Czaplic Szpanowski">
Stanisław Czaplic Szpanowski

Stanisław Czaplic Szpanowski herbu Kierdeja – stolnik owrucki w latach 1707-1721, konsyliarz województwa kijowskiego w konfederacji sandomierskiej 1704 roku.

</doc>
<doc id="3175479" url="https://pl.wikipedia.org/wiki?curid=3175479" title="Dokument fundacyjny klasztoru cystersów w Łeknie">
Dokument fundacyjny klasztoru cystersów w Łeknie

Dokument fundacyjny klasztoru cysterskiego w Łeknie – dokument, na mocy którego Zbylut z rodu Pałuków ufundował klasztor dla cysterskich zakonników w Łeknie w roku 1153. Jest to najstarszy dokument erygujący klasztor na ziemiach polskich, który się zachował do dnia dzisiejszego. Występuje w trzech egzemplarzach. W 2016 został wpisany na Polską Listę Krajową Programu UNESCO "Pamięć Świata".
Charakterystyka zewnętrzna dokumentu.
Pierwszy z nich nazywany jest egzemplarzem „poznańskim”. Obecnie przechowywany jest w Archiwum Państwowym w Poznaniu. Został wystawiony na pergaminie o wymiarach 395 x 580 mm oraz jest potwierdzony pieczęcią arcybiskupa Jana. Egzemplarz poznański dokumentu łekneńskiego uznaje się bezsprzecznie za oryginał. Ponadto pozostały jeszcze dwa egzemplarze, a od miejsca przechowywania w Archiwum Archidiecezjalnym w Gnieźnie – w literaturze przyjęto je określać mianem „gnieźnieńskich” – I oraz II. Egzemplarz „gnieźnieński I”, który także jest oryginałem, to pergaminowy dokument o wymiarach 342 x 238 mm. Opatrzony był pieczęcią, która nie zachowała się. Drugi z dokumentów „gnieźnieńskich” jest egzemplarzem o większych wymiarach niż dwa wyżej wymienione (495 x 638 mm) i nie został opieczętowany. Historycy starali się określić wzajemny stosunek poszczególnych egzemplarzy względem siebie. Po wieloletnich dyskusjach stwierdzono, że egzemplarz „poznański” oraz „gnieźnieński I” są równorzędnymi oryginałami, spisanymi prawdopodobnie w momencie fundacji klasztoru cysterskiego w Łeknie. Dokument „gnieźnieński II” jest kopią poznańskiego, a powstał pod koniec XII wieku podczas sprawowania funkcji arcybiskupa gnieźnieńskiego przez Piotra, którego lata pontyfikatu należy umiejscowić między 1190 a 1198.
Data dzienna wystawienia dokumentu „poznańskiego”.
Wiele niejasności budzi kwestia dokładnego sprecyzowania daty wystawienia aktu „poznańskiego”. Brygida Kürbis zgodnie z wykładnią swych poprzedników (m.in. Z. Kozłowskiej-Budkowskiej, czy T. Przybysza) próbowała odtworzyć datę dzienną wystawienia dokumentu. Powołując się na wezwanie kościoła, który wcześniej już w Łeknie istniał – mianowicie kościoła pod wezwaniem św. Piotra, wysunęła hipotezę, że mogło to mieć miejsce w dniu święta patrona, tj. 29 czerwca. W opozycji stoi Andrzej Marek Wyrwa, który uważa to wręcz za niemożliwe, jeśli uzna się przekaz z nekrologu wągrowieckiego za prawdziwy. Według niego bardziej odpowiednim byłoby powiązanie tego wydarzenia z dniem św. Wojciecha (23 kwietnia), z czym mogła się łączyć tradycja o pochodzeniu fundatora Zbyluta z rodu Sławnikowiców.
Pieczęć.
Z dwóch oryginałów tylko dokument „poznański” posiada pieczęć. Dokument ten jest najstarszym na ziemiach polskich zachowanym dokumentem zatwierdzonym pieczęcią bezpośrednio na pergaminie. Znajduje się ona na środku aktu. 
Wyobrażenie pieczętne przedstawia wizerunek arcybiskupa gnieźnieńskiego Jana, siedzącego na tronie zakończonym zwierzęcymi łapami i głowami. Arcybiskup ma na sobie infułę oraz paliusz. W lewej ręce trzyma księgę, w prawej zaś pastorał. Napis napieczętny biegnie od lewej ku prawej stronie i określa właściciela pieczęci: + SIGILLUM IOHANNIS ARCHEPISCOPI POLONIE.
Pieczęć w akcie „gnieźnieńskim I” nie dotrwała do naszych czasów. Obecnie pozostał po niej jedynie niewielki otwór po lewej stronie w dolnej części dokumentu.
Pismo (dukt).
Zauważa się brak wpływu gotyku na pismo z dyplomu „poznańskiego” i „gnieźnieńskiego I”. O cechach romańskich świadczą zaś zaokrąglone laseczki przy literach i, u, m, n, brzuszki przy b i h, oraz dolne zakończenia liter l i t. W obydwóch dokumentach dostrzeżono także podobieństwa w piśmie liter: h, M, B, P. Drobne różnice, aczkolwiek prawie niezauważalne, zaobserwowano w literach A i g. Ponadto pismo w egzemplarzu poznańskim „jest grubsze i większe”. Natomiast w dokumencie „gnieźnieńskim II” oraz w dopisku, jak zaznaczono, występują gotyckie załamania liter, bowiem załamania laseczek przy i, t, m, n są ostre. Cechą wspólną wszystkich trzech egzemplarzy, która wyróżnia je spośród innych dokumentów dwunastowiecznych, jest zaczynanie górnych laseczek w literach s, l, h, oraz często w d i b od szeregu pionowych pętelek równoległych do linii pisma. Karol Maleczyński wysunął tezę o wpływie leodyjskiej szkoły pisarskiej na zapis w dokumencie. Na poparcie swojej tezy wskazał na związki Polski z Leodium w wieku dwunastym oraz podkreśla charakterystyczny kształt A, a także „wężowate formy dolnych laseczek przy p i r”, bardzo typowe dla dokumentów biskupów leodyjskich. Dokument najprawdopodobniej został spisany przez cudzoziemca.
Formularz i styl.
Dyplom łekneński składa się z elementów typowych dla dokumentów średniowiecznych. Rozpoczyna się inwokacją, następnie występują kolejno: promulgacja, arenga, narracja, dyspozycja z formułą perpetuacyjną "(zwykle brzmiącą: Ad perpetuam rei memoriam)", wiadomość o konwokacji zgromadzenia i dokonaniu akcji prawnej, sankcja negatywna, datacja, korroboracja. Dokument zakończony jest listą świadków.
Inwokacja, dość tradycyjna w dyplomach z XII wieku, rozpoczyna się od słów: "In nomine sancte et indiuidue Trinitatis", co nawiązuje zapewne do ówczesnych sporów na temat Trójcy Świętej. Pojawiająca się tutaj promulgacja jest według B. Kürbis „jakby urwana”. Arenga informuje o szczytnej idei fundatora Zbyluta. W narracji ukazany on został jako persona bardzo pobożna, wręcz osiągająca rangę duchowną. W dyspozycji zostały wymienione nadania dla nowego klasztoru, a także zamieszczona jest laudacja wystawcy oraz odbiorcy. Dokument łekneński w przeciwieństwie do jędrzejowskiego nie nazywa „po imieniu” cystersów, a określa ich jako „zakonników o wzniosłej duchowości, umarłych światu, a żyjących Chrystusowi”. Dyspozycję kończy formuła perpetuacyjna, wyrażająca życzenie, by postanowienia dokumentu były wiecznotrwałe. Korroboracja, mówiąca o zmieszczeniu na dokumencie pieczęci arcybiskupa, wiąże się z informacją o powołaniu zgromadzenia, gdzie pierwszą osobą jest arcybiskup Jan, następnie biskup poznański Stefan oraz książę Mieszko. Sankcja negatywna ostrzega przed wiecznym potępieniem każdego, kto złamie orzeczenia występujące w dokumencie. Dyplom zakończony jest wykazem świadków. Styl dokumentu jest bardzo podniosły i wyszukany. Jednakże zdarzają się błędy w pisowni, na przykład zamiast słowa "spirituales" użyto "spiritales". Ogromne wrażenie robi forma estetyczna tego dyplomu, gdyż napisany on został w formie 41 rymujących się wierszy upiększonych dodatkowo "cursusem". Znajdziemy w nim rymy środkowe jedno i trzyzgłoskowe, a także jeden rym krzyżujący się.

</doc>
<doc id="3175480" url="https://pl.wikipedia.org/wiki?curid=3175480" title="Anders Primdahl Vistisen">
Anders Primdahl Vistisen

Anders Primdahl Vistisen (ur. 12 listopada 1987 w miejscowości Vridsted) – duński polityk, samorządowiec i działacz partyjny, deputowany do Parlamentu Europejskiego VIII i IX kadencji.
Życiorys.
Ukończył studia prawnicze pierwszego stopnia w 2010 na Uniwersytecie Aarhus, w 2013 na tej samej uczelni uzyskał magisterium. Od 2001 zaangażowany w działalność organizacji młodzieżowej Duńskiej Partii Ludowej (Dansk Folkepartis Ungdom). W latach 2010–2011 pełnił funkcję wiceprzewodniczącego, a w 2012 został przewodniczącym tej organizacji (zajmował to stanowisko do 2015). W 2010 objął mandat radnego regionu administracyjnego Jutlandia Środkowa. W 2012 został zatrudniony jako konsultant prawny w grupie poselskiej Europa Wolności i Demokracji.
W 2014 uzyskał mandat posła do Europarlamentu VIII kadencji, który wykonywał do 2019. Powrócił do PE w trakcie IX kadencji w listopadzie 2022 (zastępując Petera Kofoda).

</doc>
<doc id="3175482" url="https://pl.wikipedia.org/wiki?curid=3175482" title="Armauer Hansen">
Armauer Hansen



</doc>
<doc id="3175484" url="https://pl.wikipedia.org/wiki?curid=3175484" title="Andrzej Kornella">
Andrzej Kornella

Andrzej Kornella (ur. 1867 w Borszczowie, zm. 23 lutego 1934 we Lwowie) – ukraiński i polski inżynier hydrotechnika, torfoznawca, meliorator. Starszy radca lwowskiego Tymczasowego Wydziału Samorządowego.
Życiorys.
Po ukończeniu C. K. Gimnazjum w Stanisławowie studiował na Politechnice Lwowskiej, a następnie kontynuował naukę w Berlinie, Bonn, Danii i Szwecji oraz w Warszawie. Po powrocie do Lwowa podjął pracę naukową na Politechnice, był prezesem Bratniej Pomocy Studenckiej. Należał do Polskiego Towarzystwa Politechnicznego we Lwowie, od 1899 przez rok był jego skarbnikiem. Po odzyskaniu przez Polskę niepodległości został powołany na naczelnika wydziału w Ministerstwie Robót Publicznych, a następnie prezesa Generalnej Dyrekcji Odbudowy. Następnie pełnił funkcję asystenta w Katedrze Fizyki Politechniki Lwowskiej, wykładał na organizowanych we Lwowie kursach ziemiańskich oraz w Centralnym Technikum Rolnym w Warszawie. Był światowej sławy ekspertem w dziedzinie torfoznawstwa, jego dorobek naukowy stanowiło dziewiętnaście prac naukowych, liczne felietony i artykuły w prasie fachowej. Stworzył plan osuszenia mokradeł na Polesiu i przeznaczenia tych terenów na potrzeby rolnictwa. Po wybuchu I wojny światowej w 1914 został członkiem Miejskiej Straży Obywatelskiej we Lwowie (sekcja I w dzielnicy I). Został pochowany na Cmentarzu Łyczakowskim. 

</doc>
<doc id="3175485" url="https://pl.wikipedia.org/wiki?curid=3175485" title="Kiszkowie">
Kiszkowie



</doc>
<doc id="3175486" url="https://pl.wikipedia.org/wiki?curid=3175486" title="Gromada Lipniak">
Gromada Lipniak



</doc>
<doc id="3175488" url="https://pl.wikipedia.org/wiki?curid=3175488" title="Aspergillus terreus">
Aspergillus terreus

Aspergillus terreus ("Aspergillus terreus" Thorn) – gatunek grzybów z rodziny kropidlakowatych ("Aspergillaceae"). Gatunek kosmopolityczny, występujący na całym świecie, głównie w rejonach tropikalnych. Wykazuje oporność na amfoterycynę B.
Systematyka i nazewnictwo.
Pozycja w klasyfikacji według Index Fungorum: "Aspergillus, Aspergillaceae, Eurotiales, Eurotiomycetidae, Eurotiomycetes, Pezizomycotina, Ascomycota, Fungi".
Takson ten po raz pierwszy zdiagnozowany został w 1918 r. przez Grega Thorna i według Index Fungorum nazwa podana przez tego autora jest prawidłowa. Później przez różnych autorów opisywany był pod różnymi nazwami i zaliczany do różnych rodzajów, wyróżniono też w jego obrębie różne podgatunki, odmiany i formy. Według Index Fungorum obecnie wszystkie one są synonimami "Aspergillus terreus":
Morfologia.
Na podłożu Czapeka (CzA) stosunkowo szybko, wzrastają kolonie o zwartej aksamitnej czasem kosmatej strukturze płaskie lub o płytkim radialnym pobrużdżeniu koloru od cynamonopłowego do brązowego, rzadko od pomarańczowego do oranżu cynkowego;
spód kolonii jest żółty do brązowego. Główki konidioforów z łańcuszkami zarodników w zwartych długich kolumnach. Metule mają 5–7 × 2,0-2,5 μm długości, fialidy 5,5–7,5 × 1,0–2 μm. Zarodniki są przejrzyste, okrągłe do elipsoidalnych, gładkie o średnicy 1,5 × 2,5 μm.
Występowanie.
Występuje w glebach na całym świecie, szczególnie w klimacie równikowym i podzwrotnikowym, najczęściej w Indiach. Został stwierdzony na gnijących roślinach, kompoście oraz kiszonce z traw i siana. 

</doc>
<doc id="3175492" url="https://pl.wikipedia.org/wiki?curid=3175492" title="Brytyjscy posłowie do Parlamentu Europejskiego 2014–2019">
Brytyjscy posłowie do Parlamentu Europejskiego 2014–2019

Brytyjscy posłowie VIII kadencji do Parlamentu Europejskiego zostali wybrani w wyborach przeprowadzonych 22 maja 2014.

</doc>
<doc id="3175493" url="https://pl.wikipedia.org/wiki?curid=3175493" title="Estadio Carlos González">
Estadio Carlos González



</doc>
<doc id="3175495" url="https://pl.wikipedia.org/wiki?curid=3175495" title="Eric Lomax">
Eric Lomax

Eric Sutherland Lomax (ur. 30 maja 1919 w Edynburgu – zm. 8 października 2012 w Berwick-upon-Tweed) – oficer Armii Brytyjskiej, jeniec wojenny, pisarz.
Wczesne życie.
Lomax urodził się 30 maja 1919 r. w Edynburgu. W wieku 16 lat opuścił szkołę i rozpoczął pracę na poczcie.
Służba wojskowa.
Lomax w roku 1939 dołączył do Królewskiego Korpusu Łączności. Następnie odbył szkolenie w 152. Jednostce Szkoleniowej Podchorążych, po którym uzyskał stopień podporucznika dnia 28 grudnia 1940. Jako oficer korpusu łączności został dołączony do 5. Pułku Królewskiej Artylerii. Jako porucznik został pojmany przez Japończyków po kapitulacji Singapuru w lutym 1942 roku. Wraz z innymi jeńcami trafił do obozu jenieckiego w Changi. Następnie został przeniesiony do Kanchanaburi w Tajlandii, gdzie był zmuszony do budowy Kolei Birmańskiej, zwanej – ze względu na liczbę ofiar pochłoniętych w czasie jej budowy – Koleją Śmierci. W 1949 przyznano mu Efficiency Medal oraz otrzymał honorowy stopień kapitana. Opuścił armię w 1955.
Późniejsze lata.
Studiował zarządzanie, pracował w Scottish Gas Board i na University of Strathclyde. Przeszedł na emeryturę w 1982.
Późniejsze lata życia Lomaxa obejmowały pojednanie z Takashim Nagase, oprawcą z czasów, gdy Lomax był jeńcem w japońskiej niewoli. Nagase opisał swoje doświadczenia wojenne i powojenne w książce "Crosses and Tigers", a także sfinansował budowę buddyjskiej świątyni, by odpokutować za popełnione w czasie wojny czyny. Spotkanie między dwoma mężczyznami zostało zarejestrowane w ramach prac nad filmem dokumentalnym "Enemy, my friend?" (1995) Mike’a Finlasona.
Życie osobiste.
Lomax poślubił swoją pierwszą żonę Agnes (Nan) 20 listopada 1945. Mieli troje dzieci: Lindę May (14 grudnia 1946 – 13 grudnia 1993), Erica (ur. 18 czerwca 1948, zmarł po urodzeniu) i Charmaine Carole (ur. 17 czerwca 1957).
W 1980 poznał kanadyjską pielęgniarkę Patricię Wallace (Patti), młodszą od niego o siedemnaście lat. Patti przeprowadziła się z Kanady do Wielkiej Brytanii w 1982. Lomax rozwiódł się z Nan kilka miesięcy później i ożenił się z Patti w 1983.
Autobiografia i jej adaptacje.
Lomax napisał swoją autobiografię, która ukazała się w 1995 pod tytułem "The Railway Man".
Książka została sfilmowana pod tym samym tytułem. Reżyserii podjął się Jonathan Teplitzky, a w rolę Erica Lomaxa wcielili się Colin Firth (jako starszy Lomax) oraz Jeremy Irvine (jako młody Lomax), natomiast Nicole Kidman zagrała jego drugą żonę – Patti.
Książka Lomaxa została nagrodzona w 1996 NCR Book Award oraz PEN/Ackerley Prize.

</doc>
<doc id="3175496" url="https://pl.wikipedia.org/wiki?curid=3175496" title="AIL Storm">
AIL Storm

AIL Storm lub Sufa (hebr. סופה)− terenowy samochód osobowy produkowany przez izraelską firmę AIL od roku 2002 do chwili obecnej. Wyposażony był on w otwarte nadwozie, kryte brezentem (tzw. soft-top). Samochód jest napędzany przez jeden z kilku dostępnych silników R4 różnych producentów, np. 2,5 l (107 KM przy 4000 obr./min, 130 km/h), 4,0 l (182 KM). Moc przenoszona była na oś przednią bądź na obie osie poprzez 5-biegową manualną skrzynię biegów.
Samochód ten w zamierzeniu miał być podobny do Jeepa Wranglera.

</doc>
<doc id="3175498" url="https://pl.wikipedia.org/wiki?curid=3175498" title="Poizdów (gromada)">
Poizdów (gromada)

Poizdów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Poizdów z siedzibą GRN w Poizdowie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Poizdów, Skarbicierz, Zakalew i Poizdów kol. ze zniesionej gminy Białobrzegi w tymże powiecie. Dla gromady ustalono 12 członków gromadzkiej rady narodowej.
1 stycznia 1958 gromadę włączono do powiatu radzyńskiego w tymże województwie.
1 stycznia 1959 do gromady Poizdów włączono obszar zniesionej gromady Stoczek Kocki w tymże powiecie.
1 stycznia 1969 gromadę zniesiono, włączając jej obszar do gromad Jeziorzany (wsie Krępa, Kolonia Krępa, Kolonia Pieńki, Skarbicierz, Stoczek Kocki i Kolonia Stoczek) i Kock (wsie Poizdów, Kolonia Poizdów i Zakalew) w tymże powiecie.

</doc>
<doc id="3175500" url="https://pl.wikipedia.org/wiki?curid=3175500" title="Lipniak (gromada w powiecie radzyńskim)">
Lipniak (gromada w powiecie radzyńskim)

Lipniak – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lipniak z siedzibą GRN w Lipniaku utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Lipniak, Tchórzew kol., Tchórzew wieś i Górka ze zniesionej gminy Białobrzegi w tymże powiecie. Dla gromady ustalono 22 członków gromadzkiej rady narodowej.
1 stycznia 1958 gromadę włączono do powiatu radzyńskiego w tymże województwie.
1 stycznia 1960 gromadę zniesiono, włączając jej obszar do nowo utworzonej gromady Kock w tymże powiecie.

</doc>
<doc id="3175501" url="https://pl.wikipedia.org/wiki?curid=3175501" title="Talczyn (gromada)">
Talczyn (gromada)

Talczyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Talczyn z siedzibą GRN w Talczynie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Annopol, Ruda Nowa, Talczyn i Wola Bukowska ze zniesionej gminy Białobrzegi w tymże powiecie. Dla gromady ustalono 14 członków gromadzkiej rady narodowej.
1 stycznia 1958 gromadę włączono do powiatu radzyńskiego w tymże województwie.
1 stycznia 1960 gromadę zniesiono, włączając jej obszar do nowo utworzonej gromady Kock w tymże powiecie.

</doc>
<doc id="3175502" url="https://pl.wikipedia.org/wiki?curid=3175502" title="Stoczek (gromada w powiecie łukowskim/radzyńskim)">
Stoczek (gromada w powiecie łukowskim/radzyńskim)

Stoczek (21 XI–31 XII 1958 "Stoczek Kocki") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stoczek z siedzibą GRN w Stoczku (od 21 XI 1958 "Stoczek Kocki") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Stoczek i Pieńki ze zniesionej gminy Białobrzegi oraz miejscowości Kawęczyn PGR, Krępa kol., Krępa wieś, Mościska kol., Nowiny Kawęczyn kol. i Zalesie z dotychczasowej gromady Krępa ze zniesionej gminy Łysobyki w tymże powiecie. Dla gromady ustalono 14 członków gromadzkiej rady narodowej.
1 stycznia 1958 gromadę włączono do powiatu radzyńskiego w tymże województwie.
1 stycznia 1959 gromadę Stoczek Kocki zniesiono, włączając jej obszar do gromady Poizdów w tymże powiecie.

</doc>
<doc id="3175503" url="https://pl.wikipedia.org/wiki?curid=3175503" title="Gromada Stoczek (powiat radzyński)">
Gromada Stoczek (powiat radzyński)



</doc>
<doc id="3175504" url="https://pl.wikipedia.org/wiki?curid=3175504" title="Gromada Stoczek (powiat łukowski)">
Gromada Stoczek (powiat łukowski)



</doc>
<doc id="3175505" url="https://pl.wikipedia.org/wiki?curid=3175505" title="Cmentarz wojenny nr 286 – Olszyny">
Cmentarz wojenny nr 286 – Olszyny

Cmentarz wojenny nr 286 – Olszyny – cmentarz z I wojny światowej znajdujący się we wsi Olszyny w województwie małopolskim, w powiecie tarnowskim, w gminie Wojnicz. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Znajduje się na cmentarzu komunalnym i stanowi odrębną kwaterę. Kwatera ta ma plan kwadratu i otoczona jest oryginalnym betonowym ogrodzeniem w postaci muru nakrytego dwuspadowym daszkiem. W murze znajdują się liczne okienka z kutymi kratami z grubych stalowych prętów. Wejście przez oryginalną furtkę kowalskiej roboty. Naprzeciwko furtki wejściowej w mur ogrodzeniowy wkomponowano murowaną ścianę dekoracyjną z dużą tablicą inskrypcyjną. Jest na niej napis w języku niemieckim: ZUM HEIL DES VATERLANDS VOM TOD BERÜHRT, ERGLÜHT/ DES ÄRMSTEN LEBENS ENGE SCHALE VERZAUBERT AUF/ GLEICH DEM ERHABNEN GRAAL. Przed tablicą na betonowym postumencie stoi duży betonowy krzyż. Na cmentarzu pochowano 23 żołnierzy armii austro-węgierskiej i jednego żołnierza armii rosyjskiej. Jest 12 nagrobków w postaci betonowych postumentów zwieńczonym żeliwnymi krzyżami; na 11 nagrobkach są to jednoramienne krzyże maltańskie, na jednym krzyż dwuramienny (rosyjski). Jest też jeden większy nagrobek innego kształtu, a na środku cmentarza nagrobek por. Józefa Cieśli – żołnierza Legionów Polskich (jest to mogiła symboliczna, J. Cieśla zamordowany bowiem został w Katyniu w 1940).

</doc>
<doc id="3175506" url="https://pl.wikipedia.org/wiki?curid=3175506" title="Gromada Stoczek">
Gromada Stoczek



</doc>
<doc id="3175510" url="https://pl.wikipedia.org/wiki?curid=3175510" title="Cmentarz prawosławny w Białymstoku">
Cmentarz prawosławny w Białymstoku



</doc>
<doc id="3175512" url="https://pl.wikipedia.org/wiki?curid=3175512" title="La cucaracha">
La cucaracha

La cucaracha – gatunek motyli z rodziny wachlarzykowatych (Crambidae).

</doc>
<doc id="3175514" url="https://pl.wikipedia.org/wiki?curid=3175514" title="Białobrzegi (gromada w powiecie radzyńskim)">
Białobrzegi (gromada w powiecie radzyńskim)

Białobrzegi – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Białobrzegi z siedzibą GRN w Białobrzegach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Białobrzegi wieś, Bożniewice, Ruskawieś, Wygnanka i Białobrzegi folwark ze zniesionej gminy Białobrzegi w tymże powiecie. Dla gromady ustalono 14 członków gromadzkiej rady narodowej.
1 stycznia 1958 gromadę włączono do powiatu radzyńskiego w tymże województwie.
1 stycznia 1960 gromadę zniesiono, włączając jej obszar do nowo utworzonej gromady Kock w tymże powiecie.

</doc>
<doc id="3175516" url="https://pl.wikipedia.org/wiki?curid=3175516" title="Łysobyki (gromada)">
Łysobyki (gromada)

Łysobyki (od 18 XII 1965 "Jeziorzany") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łysobyki z siedzibą GRN w Łysobykach (1965 zmiana nazwy na "Jeziorzany") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Łysobyki, Przytoczno i Wola Blizocka ze zniesionej gminy Łysobyki w tymże powiecie. Dla gromady ustalono 26 członków gromadzkiej rady narodowej.
29 lutego 1956 do gromady Łysobyki włączono wieś Blizocin z gromady Sobieszyn w powiecie garwolińskim w woj. warszawskim.
1 stycznia 1958 gromadę włączono do powiatu radzyńskiego w województwie lubelskim.
31 grudnia 1960 do gromady Łysobyki włączono wieś Walentynów z gromady Nowodwór w powiecie ryckim województwa warszawskiego.
18 grudnia 1965 nazwę siedziby i gromady zmieniono z "Łysobyki" na "Jeziorzany".
1 stycznia 1969 do gromady Jeziorzany włączono wsie Krępa, Kolonia Krępa, Kolonia Pieńki, Skarbicierz, Stoczek Kocki i Kolonia Stoczek ze zniesionej gromady Poizdów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie radzyńskim – reaktywowano gminę Jeziorzany (od 1999 gmina Jeziorzany znajduje się w powiecie lubartowskim w woj. lubelskim).

</doc>
<doc id="3175517" url="https://pl.wikipedia.org/wiki?curid=3175517" title="Jeziorzany (gromada)">
Jeziorzany (gromada)



</doc>
<doc id="3175518" url="https://pl.wikipedia.org/wiki?curid=3175518" title="Stoczek Kocki (gromada)">
Stoczek Kocki (gromada)



</doc>
<doc id="3175519" url="https://pl.wikipedia.org/wiki?curid=3175519" title="Cmentarz wojenny nr 352 – Marcinkowice">
Cmentarz wojenny nr 352 – Marcinkowice

Cmentarz wojenny nr 352 – Marcinkowice – cmentarz z I wojny światowej znajdujący się we wsi Marcinkowice w województwie małopolskim, w powiecie nowosądeckim, w gminie Chełmiec.
Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W X okręgu limanowskim cmentarzy tych jest 36. Mieszkańcy Marcinkowic własnym kosztem wystawili poległym legionistom pomnik "wysoki, biały w kształcie obeliska", który został poświęcony 30 maja 1915 roku przez ks. Wcisło z Chomranic. Na wzgórzach marcinkowickich 6 grudnia 1914 roku zginęło 7 legionistów: kapitan Władysław Milko, redaktor ze Lwowa i legioniści: Stefan Wyszkowski – kierownik kopalń naftowych z Borysławia, Stanisław Trojanowski ze Lwowa, Władysław Szymanowicz – słuchacz akademii górniczej w Loeben, Władysław Kołodziej – uczeń ze Stryja, Józef Wnęk – masarz z Zakopanego i Jan Kapka – uczeń gimnazjum z Podgórza. Zwłoki Szymanowicza i Kapki ekshumowano i przewieziono do rodzinnych miejscowości.
Pochowano na nim 25 żołnierzy austro-węgierskich, 9 żołnierzy Legionów oraz 5 żołnierzy rosyjskich. Cmentarz projektował Gustaw Ludwig.

</doc>
<doc id="3175523" url="https://pl.wikipedia.org/wiki?curid=3175523" title="Myōshin-ji">
Myōshin-ji

 – kompleks świątynny szkoły zen rinzai w Kioto, tworzący największą sieć powiązań w ramach tej tradycji zen. W Japonii należy do niej ponad trzy tysiące pięćset świątyń i dziewiętnaście klasztorów, a na świecie ponad sześć tysięcy świątyń, czterdzieści klasztorów i jeden konwent żeński.
Historia.
Świątynia powstała z prywatnej posiadłości byłego cesarza Hanazono (1308–1318), który pragnął zamienić ją na świątynię, w której mógłby studiować buddyzm i praktykować medytację. W 1335 roku został mnichem buddyjskim. Do prowadzenia świątyni wyznaczony został Kanzan Egen, który w 1342 roku objął obowiązki opata.
Początkowo była to bardzo mała świątynia, w której praktykowało w trudnych warunkach kilku mnichów, prowadzonych przez Kanzana rygorystycznie w duchu ubóstwa. Gdy odwiedził go mistrz zen Soseki Musō (1275–1351), był pod dużym wrażeniem ich ducha ubóstwa. Swoim uczniom powiedział potem, że wielka przyszłość japońskiego zen właśnie kształtuje się w Myōshin-ji.
Rygorystyczny system Kanzana został przekazany następnym pokoleniom szkoły rinzai. Kanzan przekazał swoją Dharmę dla Juō Sōhitsu (1296–1390), który został drugim opatem świątyni. Trzecim opatem został Muin Sōin (1326–1410).
Jeden z kolejnych opatów Setsudō Sōboku zaangażował się w politykę – był bliskim przyjacielem buntowniczego Yoshihiro Ōuchi (1356–1399), który wywołał gniew Yoshimitsu Ashikagi. Gdy rebelia potężnej rodziny Ōuchi została zgnieciona w 1399 roku, restrykcjom została poddana także Myōshin-ji. Setsudō Sōboku został uwięziony w Seiren-in. Skonfiskowano grunty świątyni, a ona sama stała się filią Daitoku-ji. Musiał także zmienić nazwę na Ryōun-ji i następnie została filią Nanzen-ji.
Ostatecznie w 1431 roku świątynia ta całkowicie usunęła się z systemu gozan i od tej pory była zaliczana do grupy "rinka" („spod lasu”). Stało się to na skutek wykorzystania politycznych, społecznych i ekonomicznych zmian, które przekształciły system religijnych instytucji po wojnie domowej Ōnin (1467–1477). Linia Myōshin-ji (jak i linia Daitoku-ji) nie brała udziału w pompatycznym systemie "gozan" i po odejściu z niego była zdolna odwrócić sytuację – ze statusu outsidera do autorytetu
Jednak powrót świątyni z tej zapaści był bardzo powolny. Rok 1432 był momentem przełomowym. Zezwolono wtedy na powrót niektórym mnichom. Opat Myōko Sōei, który miał rodzinne powiązania z rodziną cesarską, rozpoczął restaurację Myōshin-ji. Została ona ukończona przez jego następcę – Nippō Sōshuna (1368–1448) z linii przekazu Sosekiego Musō. Następny opat Giten Genshō (1393–1462) wywarł już wpływ na cały system "rinka".
W 1456 roku prowadził świątynię i częściowo odbudował Ikkyū Sōjun (1394–1481). Specjalnie dla niego uczniowie wybudowali pustelnię Shūon-an, która stała się wówczas nazwą całego kompleksu.
W 1467 roku świątynia została spalona w czasie wojny Ōnin.
W 1477 roku dziewiąty opat Sekkō Sōshin przywrócił świątyni podstawy ekonomiczne i porządek w sprawach wewnętrznych, odzyskał wszystkie jej własności. Wśród jego uczniów znajdowała się grupa, nazywana „Czwórką Mędrców”, byli to: Tokuhō Zenketsu (1419–1506), Keisen Sōryū, Gokei Sōton i Tōjō Eichō (1429–1504). Między innymi dzięki nim wkrótce linia przekazu Myōshin-ji przewyższyła linię przekazu Daitoku-ji i stał się ona pierwszą świątynią szkoły rinzai.
W 1509 roku tereny świątyni znacznie powiększono, poprzez nabycie ziemi pobliskiej Ninna-ji.
W roku 1615 Myōshin-ji została na mocy nowego prawa siogunatu Tokugawa, nazwanego „Jiin-hatto”, poddana jego kontroli. W 1629 roku mnisi rozpoczęli akcję protestacyjną, w wyniku której ukarano czterech z nich. Był to tzw. „incydent purpurowy” ("shie") od koloru szat wybitnych mnichów.
W 1654 roku do Japonii przybył chiński mistrz chan szkoły linji Yinyuan Longqi (1592–1673). Miał być zaproszony do Myōshin-ji, jednak opozycja mnichów z otoczenia opata Gudō Tōshoku (1579–1661) sprzeciwiła się temu, co doprowadziło do powstania szkoły zen ōbaku, założonej przez Yinyuana.
W XVII wieku pojawiły się trzy mocne osobowości mistrzów zen z linii Myōshin-ji: Bankei Yōtaku (1622–1693), Shidō Munan (1603–1676) i Dōkyō Etan (1642–1721). Przygotowali oni drogę dla najwybitniejszego mistrza rinzai – Hakuina Ekaku (1685–1768).
W 1808 roku opatem klasztoru został mistrz Inzan Ien.
Kolejne ciężkie czasy nadeszły w okresie Meiji. W 1868 roku władze wydały ustawę o oddzieleniu shintō od buddyzmu (likwidacja synkretyzmu shintō-buddyjskiego). Powstał także ruch antybuddyjski "haibutsu-kishaku". Zniszczono wtedy wiele świątyń, posągów itd. Ucierpiała również Myōshin-ji. Jednak na przekór trudnościom udało się wtedy stworzyć obowiązujący do dziś system administracyjny oraz założyć „Szkołę Lasu Pradźni” ("Hannya-rin"), która stała się zalążkiem dzisiejszego Uniwersytetu Hanazono i szkoły średniej.
W 1978 roku opatem klasztoru został Mumon Yamada (1900–1988). Jego spadkobierca Taitsu Kono (ur. 1930) został wybrany w grudniu 2009 roku na opata.
Architektura.
Architektura świątyni wzorowana jest na typowym układzie chińskim wzdłuż osi północ-południe.
Ponieważ zasadniczo wszystkie budynki zostały spalone w 1467 roku, były sukcesywnie odbudowywane począwszy od 1477 roku. Obecnie w kompleksie znajduje się 47 świątyń.

</doc>
<doc id="3175524" url="https://pl.wikipedia.org/wiki?curid=3175524" title="Ulan-Majorat (gromada)">
Ulan-Majorat (gromada)

Ulan-Majorat (alt. "Ulan") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ulan-Majorat z siedzibą GRN w Ulanie-Majoracie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Ulan-Majorat, Stok, Kłębów, Rozwadów, Zarzecz, Wierzchowiny i Skrzyszew ze zniesionej gminy Ulan w tymże powiecie. Dla gromady ustalono 26 członków gromadzkiej rady narodowej.
1 stycznia 1960 do gromady Ulan włączono obszar zniesionej gromady Sobole oraz wieś Dminin ze zniesionej gromady Gołąbki w tymże powiecie.
1 kwietnia 1960 z gromady Ulan wyłączono wieś Dminin, włączając ją do gromady Aleksandrów w tymże powiecie.
1 stycznia 1969 do gromady Ulan włączono wsie Kępki, Paskudy i Żyłki-Kozy ze zniesionej gromady Gąsiory w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim reaktywowano gminę Ulan-Majorat (od 1999 gmina Ulan-Majorat znajduje się w powiecie radzyńskim w woj. lubelskim).

</doc>
<doc id="3175525" url="https://pl.wikipedia.org/wiki?curid=3175525" title="Krzywda (gromada)">
Krzywda (gromada)

Krzywda – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzywda z siedzibą GRN w Krzywdzie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Krzywda, Kożuchówka, Drozdak i Radoryż Kościelny ze zniesionej gminy Radoryż oraz miejscowość Jasnosz z dotychczasowej gromady Burzec ze zniesionej gminy Wojcieszków w tymże powiecie. Dla gromady ustalono 22 członków gromadzkiej rady narodowej.
1 stycznia 1960 do gromady Krzywda włączono obszar zniesionej gromady Radoryż-Smolany w tymże powiecie.
1 stycznia 1962 do gromady Krzywda włączono wsie Patok Nowy, Patok Stary i Wielgolas ze zniesionej gromady Fiukówka oraz wieś Ruda ze zniesionej gromady Gąska w tymże powiecie.
1 stycznia 1963 do gromady Krzywda włączono wieś Laski z gromady Podosie w tymże powiecie.
1 stycznia 1965 do gromady Krzywda włączono wieś Fiukówka z gromady Wandów w tymże powiecie.
1 stycznia 1969 do gromady Krzywda włączono wsie Szczałb i Zimna Woda z gromady Wojcieszków w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim utworzono gminę Krzywda.

</doc>
<doc id="3175526" url="https://pl.wikipedia.org/wiki?curid=3175526" title="Adamów (gromada w powiecie łukowskim)">
Adamów (gromada w powiecie łukowskim)

Adamów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Adamów z siedzibą GRN w Adamowie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Adamów, Gułów i Hordzieżka ze zniesionej gminy Gułów oraz obszar dotychczasowej gromady Zakępie ze zniesionej gminy Serokomla w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim utworzono gminę Adamów.

</doc>
<doc id="3175528" url="https://pl.wikipedia.org/wiki?curid=3175528" title="Serokomla (gromada)">
Serokomla (gromada)

Serokomla – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Serokomla z siedzibą GRN w Serokomli utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Serokomla, Ruda, Wólka, Hordzież, Bronisławów, Poznań, Bielany i Józefów ze zniesionej gminy Serokomla oraz miejscowość Sąsiadka z dotychczasowej gromady Krępa ze zniesionej gminy Łysobyki w tymże powiecie. Dla gromady ustalono 27 członków gromadzkiej rady narodowej.
1 stycznia 1958 do gromady Serokomla włączono wieś Czarna z gromady Wola Gułowska w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim reaktywowano gminę Serokomla.

</doc>
<doc id="3175529" url="https://pl.wikipedia.org/wiki?curid=3175529" title="Benjamin Cheruiyot Kipkurui">
Benjamin Cheruiyot Kipkurui



</doc>
<doc id="3175530" url="https://pl.wikipedia.org/wiki?curid=3175530" title="Kwasy porostowe">
Kwasy porostowe

Kwasy porostowe – wytwarzane przez porosty związki organiczne będące metabolitami wtórnymi. Są pochodnymi kwasów tłuszczowych i fenoli. Znajdują się na zewnętrznej stronie strzępek porostów w postaci kryształków o różnej barwie.
Kwasy porostowe pełnią dla porostów rolę obronną, m.in. hamują rozwój mikroorganizmów i pasożytniczych grzybów, niektóre mają własności bakteriobójcze (np. kwas usninowy), niektóre są trujące (np. kwas wulpinowy). Są one specyficzne tylko dla porostów, a niektóre ich rodzaje tylko dla niektórych gatunków porostów, dzięki temu wykorzystuje się je przy identyfikacji tych gatunków. Są to tzw. reakcje barwne porostów. Kwasy porostowe nadają własności lecznicze niektórym gatunkom porostów. Gatunki te wykorzystywane są w ziołolecznictwie i medycynie ludowej oraz w farmakologii do produkcji niektórych lekarstw – np. mieszanek przeciwkaszlowych (pectosol) i galaretek wzmacniających przemianę materii.
Opisano ponad 350 różnych kwasów porostowych, m.in. są to: kwas usninowy, kwas wulpinowy, kwas gyroforowy, kwas lekanorowy, kwas tamnoliowy, kwas fumaroprotocetrariowy.

</doc>
<doc id="3175531" url="https://pl.wikipedia.org/wiki?curid=3175531" title="Trzebieszów (gromada)">
Trzebieszów (gromada)

Trzebieszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trzebieszów z siedzibą GRN w Trzebieszowie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Trzebieszów I, Trzebieszów II, Trzebieszów III, Trzebieszów IV, Leszczanka i Wylany ze zniesionej gminy Trzebieszów oraz obszar dotychczasowej gromady Popławy ze zniesionej gminy Celiny w powiecie łukowskim, a także obszar dotychczasowej gromady Dębowierzchy ze zniesionej gminy Kąkolewnica w powiecie radzyńskim w tymże województwie. Dla gromady ustalono 26 członków gromadzkiej rady narodowej.
1 stycznia 1960 do gromady Trzebieszów włączono obszar zniesionej gromady Jakusze (wsie Jakusze, Kurów i Wierzejki) oraz wieś Szaniawy Poniaty ze zniesionej gromady Szaniawa-Matysy w tymże powiecie.
1 stycznia 1969 do gromady Trzebieszów włączono wsie Mikłusy, Płudy, Zaolszynie, Zembry i Maciejowice ze zniesionej gromady Zembry w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim reaktywowano gminę Trzebieszów.

</doc>
<doc id="3175532" url="https://pl.wikipedia.org/wiki?curid=3175532" title="Wojcieszków (gromada)">
Wojcieszków (gromada)

Wojcieszków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wojcieszków z siedzibą GRN w Wojcieszkowie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Wojcieszków, Bystrzyca, Helenów, Otylin, Wola Bobrowa i Wola Burzecka ze zniesionej gminy Wojcieszków w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Wojcieszków włączono wsie Oszczepalin A i Oszczepalin B z gromady Wola Osowińska w powiecie radzyńskim.
1 stycznia 1960 z gromady Wojcieszków wyłączono wsie Oszczepalin A i Oszczepalin B, włączając ich obszar do gromady Wola Bystrzycka w tymże powiecie.
1 stycznia 1962 do gromady Wojcieszków włączono obszar zniesionej gromady Burzec w tymże powiecie.
1 stycznia 1969 do gromady Wojcieszków włączono obszar zniesionej gromady Wola Bystrzycka w tymże powiecie; z gromady Wojcieszków wyłączono natomiast wsie Szczałb i Zimna Woda, włączając je do gromady Krzywda w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim reaktywowano gminę Wojcieszków.

</doc>
<doc id="3175533" url="https://pl.wikipedia.org/wiki?curid=3175533" title="Stanin (gromada)">
Stanin (gromada)

Stanin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stanin z siedzibą GRN w Staninie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Stanin, Wesołówka, Jarczówek, Jeleniec i Nowy Stanin ze zniesionej gminy Stanin w tymże powiecie. Dla gromady ustalono 21 członków gromadzkiej rady narodowej.
1 stycznia 1960 do gromady Stanin włączono obszar zniesionej gromady Kosuty w tymże powiecie.
1 stycznia 1962 do gromady Stanin włączono Gąska, Wróblina Nowa, Wróblina Stara i Jonnik oraz kolonie Borowina i Gąsówka ze zniesionej gromady Gąska w tymże powiecie.
1 stycznia 1969 do gromady Stanin włączono wieś Sarnów ze zniesionej gromady Wólka Domaszewska w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim reaktywowano gminę Stanin.

</doc>
<doc id="3175534" url="https://pl.wikipedia.org/wiki?curid=3175534" title="Cato Institute">
Cato Institute

Cato Institute (ang. "Instytut Katona") – amerykański think tank założony w 1974 roku, mający swoją główną siedzibę w Waszyngtonie. Celem instytutu jest promocja zasad wolności jednostki, ograniczonej władzy rządu, wolnego rynku oraz pokoju.
Organizacja została założona przez Eda Crane'a, Murraya Rothbarda oraz Charlesa Kocha w 1974 roku jako The Charles Koch Foundation. Dopiero w 1976 roku zmieniono nazwę na obecną, nawiązującą do "Cato's Letters".
Działalność.
Publicystyka.
Instytut publikuje wiele tekstów naukowych, materiałów szkoleniowych, periodyków czy książek. Głównymi czasopismami naukowymi wydawanymi przez instytut są "Cato Journal" oraz "Regulation". Wydaje także periodyki, do których należą "Cato's Letter"", Cato Supreme Court Review" a także "Cato Policy Report". Wcześniej zajmował się także wydawaniem "Inquiry Magazine" oraz "Literature of Liberty".
Książki wydawane przez think tank dotykają wielu tematów z zakresu ekonomii, ochrony środowiska, filozofii polityki czy prawa. Niektóre książki w formie ebooków są udostępniane za darmo, do pobrania.
Działalność internetowa.
Instytut prowadzi strony internetowe oraz oficjalne konta na takich portalach społecznościowych jak Facebook, YouTube, Twitter lub Instagram. Do stron stanowiących projekty instytutu należą między innymi:
Nagroda im. Miltona Friedmana.
Cato Institute od 2002 roku wręcza co dwa lata nagrodę im. Miltona Friedmana „osobom, które dokonały znaczącego wkładu w rozwój ludzkiej wolności”. Razem z nagrodą wypłacane jest 250 000 dolarów. Dotychczas, laureatami nagrody zostali:
Władze.
Pierwszymi osobami zasiadającymi w zarządzie byli założyciele Murray Rothbard oraz Charles Koch. Do zarządu należeli również profesor Georgetown University School of Foreign Service Earl Ravenal i dwaj biznesmeni Sam H. Husbands Jr. oraz David H. Padden.

</doc>
<doc id="3175535" url="https://pl.wikipedia.org/wiki?curid=3175535" title="Wola Mysłowska (gromada)">
Wola Mysłowska (gromada)

Wola Mysłowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Mysłowska z siedzibą GRN w Woli Mysłowskiej utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Wola Mysłowska, Mysłów, Ksawerynów, Wilczyska i Wólka Ciechomska ze zniesionej gminy Mysłów w tymże powiecie. Dla gromady ustalono 20 członków gromadzkiej rady narodowej.
1 stycznia 1958 do gromady Wola Mysłowska włączono wsie Dwornie i Zawaliny z gromady Jarczew w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łukowskim utworzono gminę Wola Mysłowska.

</doc>
<doc id="3175536" url="https://pl.wikipedia.org/wiki?curid=3175536" title="Tuchowicz (gromada)">
Tuchowicz (gromada)

Tuchowicz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tuchowicz z siedzibą GRN w Tuchowiczu utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Tuchowicz, Józefów, Celiny i Annonin oraz miejscowość Kij z dotychczasowej gromady Gózd ze zniesionej gminy Tuchowicz w tymże powiecie. Dla gromady ustalono 23 członków gromadzkiej rady narodowej.
29 lutego 1956 do gromady Tuchowicz włączono wsie Gózd, Gózd Włościański i Gózd Szlachecki z gromady Jedlanka w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175539" url="https://pl.wikipedia.org/wiki?curid=3175539" title="Nuri Bilge Ceylan">
Nuri Bilge Ceylan

Nuri Bilge Ceylan (ur. 26 stycznia 1959 w Stambule) – turecki reżyser, scenarzysta, montażysta, producent filmowy i fotografik. Zdobywca Złotej Palmy na 67. MFF w Cannes za film "Zimowy sen" (2014).
Życiorys.
Zadebiutował późno – pierwszy film nakręcił mając 36 lat. Wyreżyserował wówczas krótkometrażowy "Kokon" (1995), którego koszty produkcji pokrył z własnych funduszy.
Zasiadał w jury sekcji "Cinéfondation" na 57. MFF w Cannes (2004), a także w jury konkursu głównego na 62. MFF w Cannes (2009) oraz na 72. MFF w Wenecji (2015).
Jego żoną jest fotografik i aktorka Ebru Ceylan (ur. 1976), z którą wystąpił w filmie "Klimaty" (2006).

</doc>
<doc id="3175542" url="https://pl.wikipedia.org/wiki?curid=3175542" title="Uniwersytet Śląski">
Uniwersytet Śląski



</doc>
<doc id="3175547" url="https://pl.wikipedia.org/wiki?curid=3175547" title="Perły i dukaty">
Perły i dukaty

Perły i dukaty – cykl polskich, czarno-białych, krótkometrażowych filmów telewizyjnych, zrealizowanych w roku 1965. Filmy swoje premiery miały w 1966 roku. Reżyserem i scenarzystą był pisarz Józef Hen.
Cykl filmów.
W skład cyklu wchodzą:
Markiza de Pompadour.
Córka kierownika wytwórni mebli stylowych "Markiza de Pompadour", namawia swoich kolejnych narzeczonych do zakupu przed ślubem drogich mebli u jej ojca, rzekomo do ich wspólnego domu. Po takim zakupie doprowadza do zerwania zaręczyn - i historia się powtarza.
Ping-pong.
Młoda mężatka, podczas urlopu nad morzem, ulega fascynacji wysportowanym młodzieńcem. Kiedy przybywa jej mąż, postanawia w celu skompromitowania go doprowadzić do pojedynku męża z młodzieńcem w ping-ponga. Mecz wygrywa jednak mąż.
Perły i dukaty.
Pewien polski dyrygent w czasie pobytu w Czechosłowacji flirtuje z polską turystką-studentką, która bierze go za Czecha. Jednak czar pryska kiedy prawda wychodzi na jaw i kiedy dziewczyna dowiaduje się, że dyrygent jest z Warszawy.

</doc>
<doc id="3175552" url="https://pl.wikipedia.org/wiki?curid=3175552" title="Ping-pong (film)">
Ping-pong (film)

Ping-pong – polski krótkometrażowy film obyczajowy, należący do cyklu "Perły i dukaty". Adaptacja opowiadania Józefa Hena.
Treść.
Młoda mężatka, podczas urlopu nad morzem, ulega fascynacji wysportowanym młodzieńcem. Kiedy przybywa jej mąż, postanawia w celu skompromitowania go doprowadzić do pojedynku męża z młodzieńcem w ping-ponga. Mecz wygrywa jednak mąż.

</doc>
<doc id="3175553" url="https://pl.wikipedia.org/wiki?curid=3175553" title="Perły i dukaty (film)">
Perły i dukaty (film)

Perły i dukaty – polski krótkometrażowy film obyczajowy, należący do cyklu "Perły i dukaty".
Treść.
Pewien polski dyrygent w czasie pobytu w Czechosłowacji flirtuje z polską turystką-studentką, która bierze go za Czecha. Jednak czar pryska kiedy prawda wychodzi na jaw i kiedy dziewczyna dowiaduje się, że dyrygent jest z Warszawy.

</doc>
<doc id="3175590" url="https://pl.wikipedia.org/wiki?curid=3175590" title="Niemcewiczowie">
Niemcewiczowie



</doc>
<doc id="3175591" url="https://pl.wikipedia.org/wiki?curid=3175591" title="EURIM">
EURIM

EURIM (z niem. "Europäische Innere Mission") jest nieformalną siecią zrzeszającą organizacje działające na rzecz misji wewnętrznej w krajach Europy w ramach protestanckich (zwłaszcza luterańskich) kościołów.
EURIM powstał w 1984 roku. Co trzy lata organizuje konferencje dla członkowskich organizacji. Polskim członkiem jest Centrum Misji i Ewangelizacji.

</doc>
<doc id="3175592" url="https://pl.wikipedia.org/wiki?curid=3175592" title="Łeonid Barteniew">
Łeonid Barteniew

Łeonid Wołodymyrowycz Barteniew (ukr. Леонід Володимирович Бартенєв; ros. Леонид Владимирович Бартенев, "Leonid Władimirowicz Bartieniew"; ur. 10 października 1933 w Połtawie, zm. 17 listopada 2021) – ukraiński lekkoatleta (sprinter) startujący w barwach Związku Radzieckiego, dwukrotny wicemistrz olimpijski.
Wcześnie został sierotą. Ojciec był ofiarą czystek stalinowskich, a matka zmarła w 1942. Sportem zajął się w szkole średniej w Połtawie. Później należał do klubu "Buriewiestnik Kijów".
Zdobył brązowy medal w sztafecie 4 × 100 metrów (w składzie: Boris Tokariew, Wiktor Riabow, Lewan Sanadze i Barteniew) na mistrzostwach Europy w 1954 w Bernie.
Na igrzyskach olimpijskich w 1956 w Melbourne zdobył srebrny medal w sztafecie 4 × 100 metrów (w składzie: Barteniew, Tokariew, Jurij Konowałow i Władimir Suchariew). Na tych samych igrzyskach odpadł w ćwierćfinałach biegu na 100 metrów i biegu na 200 metrów. Wywalczył brązowy medal w sztafecie 4 × 100 metrów (w składzie: Tokariew, Edwin Ozolin, Konowałow i Barteniew) na mistrzostwach Europy w 1958 w Sztokholmie, a w biegach na 100 metrów i na 200 metrów odpadł w półfinałach.
Ponownie zdobył srebrny medal w sztafecie 4 × 100 metrów (w składzie: Gusman Kosanow, Barteniew, Konowałow i Ozolin) na igrzyskach olimpijskich w 1960 w Rzymie. W biegu na 200 metrów odpadł w ćwierćfinale.
Odnosił również sukcesy w sporcie akademickim. Zwyciężył w biegu na 100 metrów i zdobył brązowy medal w biegu na 200 metrów na Akademickich Mistrzostwach Świata (UIE) w 1955 w Warszawie, a także zdobył srebrne medale na 100 metrów i na 200 metrów na Akademickich Mistrzostwach Świata (UIE) w 1957 w Moskwie. Zdobył srebrny medal na 200 metrów i brązowy medal na 100 metrów na Akademickich Mistrzostwach Świata (FISU) w 1957 w Paryżu. Został mistrzem uniwersjady w 1961 w Sofii w sztafecie 4 × 100 metrów.
Był mistrzem ZSRR w biegu na 100 metrów w 1958 i w biegu na 200 metrów w 1959.
Był dwukrotnym rekordzistą ZSRR w sztafecie 4 × 100 metrów do wyniku 39,4 s. (15 lipca 1961 w Moskwie). Dwukrotnie wyrównał również rekord ZSRR w biegu na 100 metrów czasem 10,3 s. (27 maja 1956 w Kijowie i 20 czerwca 1959 w Budapeszcie).
Ukończył Narodowy Instytut Kultury Fizycznej i Sportu Ukrainy w Kijowie. Od 1961 był trenerem biegów krótkich. Prowadził reprezentację ZSRR w sprintach w latach 1964–1984.
W 2007 w Moskwie uległ ciężkiemu wypadkowi; został potrącony na zielonym świetle przez samochód. Dzięki intensywnej rehabilitacji ruchowej udało mu się odzyskać zdolność samodzielnego poruszania się.
Jest autorem książki "Бег на короткие дистанции" ("Bieg na krótkich dystansach"). Został odznaczony orderem „Znak Honoru”.

</doc>
<doc id="3175594" url="https://pl.wikipedia.org/wiki?curid=3175594" title="Reakcje barwne porostów">
Reakcje barwne porostów

Reakcje barwne porostów – związane ze zmianą barwy reakcje chemiczne niektórych związków chemicznych z kwasami porostowymi. Wykorzystywane są przy oznaczaniu gatunków porostów. Najczęściej w reakcjach tych stosuje się następujące związki chemiczne :
Związki te wkrapla się na korę plechy, rdzeń czy owocniki badanego porostu. Zmiana jego barwy świadczy o obecności w poroście określonych kwasów porostowych. Zmianę barwy opisuje się znakiem „+” i podaje kolor, brak reakcji oznacza się znakiem „–”. Przykłady:
Do oznaczania porostów używane jest również promieniowanie ultrafioletowe (oznaczenie "UV"). Pod jego wpływem plechy niektórych porostów wykazują fluorescencję.

</doc>
<doc id="3175596" url="https://pl.wikipedia.org/wiki?curid=3175596" title="Marie Eline">
Marie Eline

Marie Eline (ur. 27 lutego 1902 w Milwaukee, zm. 3 stycznia 1981 w Longview) – amerykańska aktorka dziecięca epoki kina niemego. Od ósmego roku życia zagrała w blisko stu filmach fabularnych kręconych w latach 1910-1914. Nosiła przydomek "The Thanhouser Kid".
Linki zewnętrzne.
 

</doc>
<doc id="3175598" url="https://pl.wikipedia.org/wiki?curid=3175598" title="Leonid Bartieniew">
Leonid Bartieniew



</doc>
<doc id="3175599" url="https://pl.wikipedia.org/wiki?curid=3175599" title="Leonid Barteniew">
Leonid Barteniew



</doc>
<doc id="3175602" url="https://pl.wikipedia.org/wiki?curid=3175602" title="Karat (zespół)">
Karat (zespół)

Karat – niemiecki zespół rockowy, powstały w 1975 roku we Wschodnim Berlinie. Zyskał uznanie także w Berlinie Zachodnim, kiedy w 1982 ich album "Der blaue Planet" zyskał miano najlepiej sprzedającego się albumu w obu częściach Niemiec, sprawiając, że Karat stał się jednym z najwybitniejszych zespołów w niemieckojęzycznego rocka.
Historia.
Karat wyewoluował we Wschodnim Berlinie z jazz-rockowej grupy Panta Rhei. Początkowo składał się z wokalisty Hansa-Jochima „Nuemi” Neumanna, klawiszowca i komposytora Ulricha „Eda” Swillmsa, basisty Henninga Protzmana, perkusisty Konrada „Conniego” Burkerta, gitarzysty akustycznego Herberta Dreilicha i gitarzysty elektronicznego Ulricha Pexa.
W 1976 Burkert został zastąpiony przez Michaela Schwandta, a Pexa przez Berna Römera. Neumann opuścił zespół w 1977 roku z powodu służby wojskowej.
Do roku 1978, Karat wydał kilka singli, które ukazały się z kilkoma innymi utworami na debiutanckim albumie o nazwie „Karat”. Zawierał on utwór o tytule „König der Welt”, piosenkę która ustanowiła styl zespołu jako psychodeliczny rock.
Wydany w 1979 drugi album zatytułowany "Über sieben Brücken" ("Poprzez siedem mostów") przyniósł zespołowi rozgłos. Zawierał siedmiominutowy utwór „Albatros”, którego tekst („...der Albatros kennt keine Grenzen.”/... albatros nie zna żadnych granic), którego autor w sposób merytoryczny krytykuje NRD oraz nałożone przez Mur Berliński ograniczenia. Tytułowa piosenka „Über sieben Brücken mußt Du geh’n” nadal jest najbardziej znanym utworem grupy.
Trzeci album "Schwanenkönig" wydany w 1980, przyniósł zespołowi rozgłos zarówno we Wschodnich, jak i Zachodnich Niemczech.
W przeciwieństwie do poprzednika, płyta "Der blaue Planet" ("Niebieska Planeta") z 1982 roku, została sprzedana w ponad 1,3 milionach egzemplarzy. Jej promocja była napędzana radiowym utworem tytułowym, odnoszącym się do zagrożeń nuklearnego i ekologicznego kataklizmu. Ta piosenka, nadal puszczana w niemieckim radiu, spowodowała, że „Der Blaue Planet” stał się nie tylko najlepiej sprzedającym się album Karata, ale najlepiej sprzedającym się albumem spośród płyt wszystkich artystów Wschodnich Niemiec, wewnątrz i na zewnątrz kraju.
Kolejny nadchodzący album "Die sieben Wunder der Welt" z 1983, został ogłoszony największym sukcesem zespołu, znajdując odbiorców zarówno w całych Niemczech, jak i innych krajów wschodniej i zachodniej Europy, a nawet w ZSRR. W 1984 roku, Karat i kompozytor Norbert Kaiser zostali uhonorowani Państwową Nagrodą NRD w dziedzinie Sztuki i Literatury. Po wystąpieniu w znanym programie telewizyjnym „Wetten dass...?” Karat otrzymał „Złotą Europę”, najstarszą nagrodę telewizyjną w Zachodnich Niemczech.
Punkt zwrotny nadszedł w 1987, kiedy Ulrich „Ed” Swillms, opuścił zespół ze względów zdrowotnych. Drugi klawiszowiec, Thomas Kurzhals, został przyjęty w 1984 i pozostał w stałym składzie grupy. Pierwszy album zespołu po odejściu Swillmsa, "... im nächsten Frieden" został wydany w 1990, krótko po upadku Muru Berlińskiego. Odzwierciedla on zmianę muzycznych zainteresowań muzyków formacji, która odtąd sterowała w stronę radiowego Pop rocka. Kiedy zachodnie zespoły weszły na rynek niemiecki, Karat stracił popularność.
Po wydaniu kolejnego albumu w 1991, którego tytuł "Karat" miał oznaczać nowy początek, zespół nie wydał ani jednej płyty przez cztery lata.
W 1993-1994 albumy Karata zostały ponownie wydane w wersji płyt kompaktowych przez DSB, prywatną wytwórnię AMIGA.
W 2000 roku zespół wydał płytę "Ich liebe jede Stunde" złożoną z kilku remake’ów i kilku nowych piosenek.
Album z 2003 roku "Licht und Schatten" zawierał pierwszą i jedyną piosenkę zespołu w języku angielskim, "Someone got hurt". W tym samym roku zmarł Dreilich, w wieku 62 lat. 
Z powodu pozwu sądowego ze strony żony Dreilicha, która postawiła się w roli właścicielki nazwy „Karat”, ze względu na to, że jej mąż zarejestrował go jako znak towarowy w 1998 roku, zespół zmienił w 2006 r. nazwę na K...!. Po wygraniu procesu przez zespół, sędzia przyznał wcześniejszą nazwę członkom, którzy powrócili do nazwy Karat.
W kwietniu 2010 zespół obchodził trzydziestopięciolecie. Z tej okazji dał dwa koncerty w „Alte Oper Erfurt”. W tym też roku została wydana książka „Weitergeh’n”, opowiadająca historię Karata.
Zespół nadal koncertuje oraz okazjonalnie nagrywa i publikuje pojedyncze utwory.

</doc>
<doc id="3175608" url="https://pl.wikipedia.org/wiki?curid=3175608" title="Opowieść dla przyjaciela">
Opowieść dla przyjaciela

Opowieść dla przyjaciela – autobiograficzna powieść Haliny Poświatowskiej wydana w 1967 w Krakowie przez Wydawnictwo Literackie; Poświatowska pisała książkę pięć lat (1962–1967). 
Główną bohaterką i narratorką powieści jest sama Poświatowska. Utwór jest utrzymany w konwencji pamiętnika. Autorka opisuje fakty ze swojej biografii: chorobę (ciężka wada serca), pobyty w szpitalach i sanatoriach, wyjazd do Stanów Zjednoczonych, operację, studia podjęte na Smith College w Northampton i związane z tym trudności. Pisarka nie znała m.in. dobrze języka angielskiego, przepisywała odręcznie książki i tłumaczyła każde słowo.
Tytułowym przyjacielem jest Ireneusz Morawski, którego Poświatowska poznała 1956 roku na swoim wieczorze autorskim. Utrzymywali przez długi czas kontakt, który urwał się po wyjeździe Poświatowskiej do Stanów Zjednoczonych. Z jednej strony książka ma być listem skierowanym do Ireneusza (autorka wielokrotnie zwraca się do niego bezpośrednio w tekście), opowieścią o latach, których Morawski nie poznał, z drugiej – listem przeznaczonym dla odbiorców jej poezji. 
Książka jest utrzymana w podobnej konwencji co poezja Poświatowskiej. Pisarka posługuje się prozą poetycką. Książka to świadectwo osobistych przeżyć pisarki.

</doc>
<doc id="3175612" url="https://pl.wikipedia.org/wiki?curid=3175612" title="Rok 1794">
Rok 1794

Rok 1794 – trylogia powieściowa Władysława Reymonta. Cykl składa się z trzech części:
Opisuje sytuację w Rzeczypospolitej w ostatnich latach jej istnienia. W pozytywnym świetle przedstawiona została drobna i średnia szlachta oraz chłopi i mieszczaństwo, a skrytykowana magnateria. W dziele Reymonta bohaterem insurekcji kościuszkowskiej jest zbiorowość – lud, a powstanie stanowi wspólny wysiłek wszystkich klas społecznych. 
Historia.
Prace nad pierwszą częścią tego dzieła autor rozpoczął w czerwcu 1911, a ukończył w 1912. Pierwotnie powieść składać się miała z dwóch tomów, ale w trakcie tworzenia rozrosła się do trzech. Część drugą Reymont zaczął pisać w 1912, a w 1913 ukazała się w formie książkowej. Tom trzeci ukończony został w 1916.
Treść.
Głównym bohaterem trylogii jest Sewer Zaremba – żołnierz, który złożył dymisję w 1792, gdy władzę przejęła Targowica. Przygotowuje powstanie, przynależąc do tajnej organizacji. Pierwsza część trylogii opisuje Sejm w Grodnie, którego skutkiem było ratyfikowanie postanowienia II rozbioru Polski, w części drugiej jest mowa o przygotowaniu do wybuchu powstania, a część trzecia jest obrazem samej insurekcji.

</doc>
<doc id="3175614" url="https://pl.wikipedia.org/wiki?curid=3175614" title="Martynas Mažvydas">
Martynas Mažvydas

Martynas Mažvydas, Marcin Mażwidas (ur. ok. 1510-1520, zm. 21 maja 1563 na Małej Litwie) – litewski pisarz, autor pierwszej litewskiej książki wydanej drukiem – "Katechizmu". 
Życiorys.
Urodził się w zachodniej Żmudzi. Od dzieciństwa był współpracownikiem reformacji. W latach 1539–1542 nauczał w wileńskiej kolegii protestanckiej założonej przez Abrahama Kulwiecia w centrum starego miasta. Po jej zamknięciu Marcin Mażwidas był prześladowany przez władzę wyższą kościoła katolickiego i prawdopodobnie więziony. 8 czerwca 1546 roku pojechał do Królewca, przyjmując zaproszenie księcia Prus Albrechta Hohenzollerna. W tym samym roku wstąpił na uniwersytet w Królewcu. Tam, wspierany przez księcia Prus, studiował teologię. Na początku studiów, w 1547 roku, Marcin Mażwidas oddał do druku "Katechizm", dzięki któremu wszedł do historii. Do dnia dzisiejszego ocalały jedynie dwie kopie, które znajdują się w Bibliotece Uniwersytetu Wileńskiego oraz Bibliotece Uniwersytetu Mikołaja Kopernika w Toruniu. Studia ukończył w 1548 roku. Od 1549 roku do śmierci 21 maja 1563 roku był kapłanem ewangelickim w luterańskim kościele w miejscowości Ragainė, w późniejszych latach uzyskując godność arcykapłana.
Upamiętnienie.
W Kłajpedzie przy ulicy Daukantas został założony park rzeźb, który później nazwano imieniem Marcina Mażwidasa. Także w Kłajpedzie na placu Lietuvininikai znajduje się pomnik Mažvydasa wzniesiony w 1997 roku, którego autorem jest R. Midvikis. Koło portu morskiego jest przejście dla pieszych nazwane jego imieniem.
Imię Marcina Mażwidasa nosi Litewska Biblioteka Narodowa w Wilnie.

</doc>
<doc id="3175615" url="https://pl.wikipedia.org/wiki?curid=3175615" title="René Arnold Valero">
René Arnold Valero



</doc>
<doc id="3175616" url="https://pl.wikipedia.org/wiki?curid=3175616" title="Paweł Rojek">
Paweł Rojek

Paweł Rojek (ur. 1981 w Brzegu) – filozof i socjolog, wykładowca Uniwersytetu Jagiellońskiego, szef kolegium redakcyjnego kwartalnika „Pressje”, członek Klubu Jagiellońskiego.
Życiorys.
Ukończył studia filozoficzne (2004) i socjologiczne (2008) na Uniwersytecie Jagiellońskim. W 2013 na Uniwersytecie Jagiellońskim obronił pracę doktorską z metafizyki analitycznej. Obecnie pracuje na Uniwersytecie Jagiellońskim w Krakowie. Zajmuje się metafizyką, epistemologią, filozofią religii, filozofią rosyjską i antropologią kulturową.
Laureat nagrody I stopnia im. Floriana Znanieckiego przyznawanej przez Polskie Towarzystwo Socjologiczne (2008). Stypendysta programu START Fundacji na rzecz Nauki Polskiej (2007–2008).
Od 2010 roku redaktor kwartalnika „Pressje”, od 2011 redaktor naczelny. Od 2010 roku członek Klubu Jagiellońskiego, w latach 2010–2012 członek Zarządu Klubu, od 2012 roku członek Rady Klubu.
Mieszka w Krakowie.

</doc>
<doc id="3175617" url="https://pl.wikipedia.org/wiki?curid=3175617" title="Ignatius Anthony Catanello">
Ignatius Anthony Catanello



</doc>
<doc id="3175620" url="https://pl.wikipedia.org/wiki?curid=3175620" title="Żer dla skner">
Żer dla skner



</doc>
<doc id="3175621" url="https://pl.wikipedia.org/wiki?curid=3175621" title="Anton Linhart">
Anton Linhart



</doc>
<doc id="3175623" url="https://pl.wikipedia.org/wiki?curid=3175623" title="4-metylopirazol">
4-metylopirazol



</doc>
<doc id="3175626" url="https://pl.wikipedia.org/wiki?curid=3175626" title="Kenneth Kermack">
Kenneth Kermack

Kenneth A. Kermack (ur. 1919, zm. 2000) – brytyjski paleontolog specjalizujący się w ssakach mezozoicznych. Wykładowca University College London.
Życiorys.
Po powrocie Waltera Kühne do Niemiec na początku lat 50. XX wieku kontynuował rozpoczęte przez niego badania na stanowiskach walijskich, odnajdując liczny materiał kostny należący do wczesnych ssaków, głównie rodzajów "Morganucodon" i "Kuehneotherium". Współautor monografii poświęconych żuchwie (1973) i czaszce (1981) morganucodona. Do jego uczniów należeli m.in. Colin Patterson, Brian Gardiner, Susan E. Evans, Tony Thulborn, Jerry Hooker. Przez wiele lat współpracował ze swoją żoną, Doris Kermack.
W 1998 roku wraz z Doris Kermack, Patricią M. Lees i Johnem R.E. Millsem wyodrębnił na podstawie znalezisk z okresu środkowej jury w hrabstwie Oxfordshire nowy gatunek "Eleutherodon oxfordensis", zaliczony do nowego podrzędu "Eleutherodontida" w podgromadzie "Allotheria".

</doc>
<doc id="3175628" url="https://pl.wikipedia.org/wiki?curid=3175628" title="WiMP">
WiMP

WiMP (Wireless Music Player) – duński serwis muzyczny, działający od 19 lutego 2010 do marca 2015.
WiMP oferował swoim użytkownikom dostęp do muzyki w strumieniu za pomocą oprogramowania dostosowanego do systemów operacyjnych Microsoft Windows i OS X oraz na urządzeniach mobilnych Android, iOS, Windows Phone, Symbian, MeeGo, Apple TV, Sonos, Bluesound i innych. Pozwalał na słuchanie na żądanie muzyki z wielu wytwórni płytowych, zarówno tych wielkich, jak i tych bardziej niezależnych.
Serwis umożliwiał tworzenie własnych playlist spośród ponad 23 milionów tytułów i dostępny był w krajach takich jak Norwegia, Szwecja, Dania, Niemcy i Polska.
Aplikacja umożliwiała scrobblowanie odsłuchanych utworów do serwisu last.fm.
W styczniu 2015 serwis WiMP został zakupiony od firmy Aspiro przez Jaya Z, a w marcu 2015 zintegrowany z serwisem Tidal i tym samym przestał istnieć niezależnie.

</doc>
<doc id="3175632" url="https://pl.wikipedia.org/wiki?curid=3175632" title="Mikołaj Giedziński">
Mikołaj Giedziński

Mikołaj Gidziński (Giedziński) herbu Prawdzic – łowczy nadworny koronny w 1699 roku, cześnik lwowski w latach 1697-1699, cześnik sanocki w latach 1696-1697, konsyliarz ziemi sanockiej w konfederacji sandomierskiej 1704 roku.
Był elektorem Augusta II Mocnego z ziemi lwowskiej i przemyskiej w 1697 roku, jako deputat z ziemi lwowskiej podpisał jego "pacta conventa". Poseł na sejm 1703 roku z ziemi przemyskiej. 

</doc>
<doc id="3175635" url="https://pl.wikipedia.org/wiki?curid=3175635" title="Środowisko antropogeniczne">
Środowisko antropogeniczne

Środowisko antropogeniczne – środowisko przekształcone wskutek działalności człowieka (antropopresja). Jest to system krajobrazów gospodarczych. Wytworzony przez świadomą, globalną działalność człowieka w wyniku coraz nowocześniejszych technologii przetwarzających elementy środowiska przyrodniczego dla własnych potrzeb. Zasięg środowiska antropogenicznego zależy od liczby ludności na Ziemi, a także od zaawansowania myśli technicznej (np. rewolucja przemysłowa).

</doc>
<doc id="3175636" url="https://pl.wikipedia.org/wiki?curid=3175636" title="Krzysztof Szeremeta">
Krzysztof Szeremeta

Krzysztof Szeremeta (ur. 1990 w Prudniku) – polski poeta. 
Życiorys.
Ukończył edytorstwo na Wydziale Polonistyki UJ. Wybrany przez Karola Maliszewskiego do projektu Biura Literackiego Połów 2010, autor arkusza poetyckiego "Długi dystans" (Biuro Literackie, Wrocław 2009). W grudniu 2011 r. wydał debiutancką książkę "Nowy dokument tekstowy" (Zeszyty Poetyckie, Gniezno 2011). Zwycięzca Turnieju Jednego Wiersza o Czekan Jacka Bierezina w 2012 r., finalista konkursów poetyckich im. Tymoteusza Karpowicza i im. Kazimierza Ratonia. 
W 2019 roku nakładem Domu Literatury w Łodzi ukazał się jego drugi tom poetycki "Czarne poszetki" (Łódź 2019)"." 
Mieszka w Krakowie.
W latach 2013–2017 członek redakcji „Pressji”. 
Publikował teksty krytyczne i literackie w m.in. „Odrze”, „Portrecie”, „Ricie Baum”. Jego wiersze przetłumaczone zostały na język angielski w "Anthologia 2. New polish poets series" wydawnictwa OFF Press w Londynie. 
Animator imprez literackich w Krakowie (m.in. Poetyckie Derby Krakowa). 
Twórczość.
POEZJA:
ANTOLOGIE:

</doc>
<doc id="3175637" url="https://pl.wikipedia.org/wiki?curid=3175637" title="Jozef Repcìk">
Jozef Repcìk



</doc>
<doc id="3175639" url="https://pl.wikipedia.org/wiki?curid=3175639" title="Espignola">
Espignola

Espignola (Espingolen) – odprzodowe działo duńskie skonstruowane w I połowie XIX wieku. Prekursor karabinu maszynowego. Stosowane w wojnach prusko-duńskich w latach 1848-1850 oraz 1863-1864. Ładowano na przemian prochem i kulami z otworem. Kolejne ładunki połączone były wolnopalnym lontem przechodzącym przez cały przewód lufy, który zapalając ładunki prochu, powodowały miotanie kolejnych kul. Broń ta nadawała się do jednorazowego użytku. Po wystrzeleniu wszystkich kul działo odwożono do Kopenhagi celem ponownego naładowania.

</doc>
<doc id="3175642" url="https://pl.wikipedia.org/wiki?curid=3175642" title="Mikołaj Rosnowski">
Mikołaj Rosnowski

Mikołaj Rosnowski herbu Ogończyk – łowczy lwowski w 1708 roku, podwojewodzi lwowski w latach 1699- 1712, konsyliarz ziemi sanockiej w konfederacji sandomierskiej 1704 roku.

</doc>
<doc id="3175644" url="https://pl.wikipedia.org/wiki?curid=3175644" title="Oakwood (Georgia)">
Oakwood (Georgia)

Oakwood – miasto w Stanach Zjednoczonych, w stanie Georgia, w hrabstwie Hall.

</doc>
<doc id="3175645" url="https://pl.wikipedia.org/wiki?curid=3175645" title="Tatjana Lofamakanda Pinto">
Tatjana Lofamakanda Pinto



</doc>
<doc id="3175649" url="https://pl.wikipedia.org/wiki?curid=3175649" title="Oakwood (Oklahoma)">
Oakwood (Oklahoma)

Oakwood – miasto w Stanach Zjednoczonych, w stanie Oklahoma, w hrabstwie Dewey.

</doc>
<doc id="3175651" url="https://pl.wikipedia.org/wiki?curid=3175651" title="Jan Cvitkovič">
Jan Cvitkovič

Jan Cvitkovič (ur. 1966) – słoweński reżyser telewizyjny oraz filmowy, scenarzysta, archeolog.
Życiorys.
Studiował na Wydziale Matematyki i Fizyki w Lublanie przez okres jednego roku. Po przerwaniu studiów odbył liczne podróże (Izrael, Egipt, Wschodnia Afryka). Następnie studiował archeologię. Studia ukończył w 1999 roku. W 2009 roku był przewodniczącym jury 7 Międzynarodowego Festiwalu Filmowego Tofifest w Toruniu.
Nagrody.
Rop stoletja (film krótkometrażowy, 1998)
Chleb i miłość (Kruh in mleko) (film pełnometrażowy, 2001)
Srce je kos mesa (film krótkometrażowy, 2003)
Od groba do groba (film pełnometrażowy, 2005)

</doc>
<doc id="3175660" url="https://pl.wikipedia.org/wiki?curid=3175660" title="Martin (Georgia)">
Martin (Georgia)

Martin – miasto w Stanach Zjednoczonych, w stanie Georgia, w hrabstwie Stephens.

</doc>
<doc id="3175663" url="https://pl.wikipedia.org/wiki?curid=3175663" title="Yana Toom">
Yana Toom

Yana Toom z domu Tšernogorova, ros. Яна Игоревна Тоом, trb. Jana Igoriewna Toom (ur. 15 października 1966 w Tallinnie) – estońska dziennikarka i polityk narodowości rosyjskiej, posłanka do Riigikogu, deputowana do Parlamentu Europejskiego VIII i IX kadencji.
Życiorys.
Jest córką polityk Margarity Tšernogorovej. W 1983 ukończyła szkołę średnią nr 26 w Tallinnie, następnie studiowała język i literaturę rosyjską na Uniwersytecie w Tartu (1983–1987). Pracowała jako dziennikarka, m.in. jako korespondentka gazety „Mołodioż Estonii” w latach 1994–1997, a także redaktor naczelna czasopism „Dień za dniom” (1999–2004), „Wiesti niedieli” (2004–2006), „Stolica” (2008–2010).
Od 2008 do 2010 zatrudniona w urzędzie miejskim Tallinna, była także zastępczynią burmistrza stolicy Edgara Savisaara. W wyborach w 2011 uzyskała mandat posłanki do Riigikogu XII kadencji z listy Partii Centrum (do której wstąpiła w 2008). W wyniku wyborów w 2014 została posłanką do Parlamentu Europejskiego VIII kadencji (stała się pierwszą w historii Rosjanką reprezentującą Estonię w Strasburgu). W 2019 z powodzeniem ubiegała się o ponowny wybór do Europarlamentu.
W 2019 i 2023 ponownie uzyskiwała mandat poselski do estońskiego parlamentu (jednak rezygnowała z jego objęcia).

</doc>
<doc id="3175666" url="https://pl.wikipedia.org/wiki?curid=3175666" title="Instytut Metalurgii Żelaza im. Stanisława Staszica">
Instytut Metalurgii Żelaza im. Stanisława Staszica

Instytut Metalurgii Żelaza im. Stanisława Staszica (IMŻ) – polski instytut badawczy z siedzibą w Gliwicach prowadzący prace związane z hutnictwem żelaza i stali. Instytut jest państwową jednostką organizacyjną, posiadającą osobowość prawną. Organem nadzorującym działalność instytutu jest minister właściwy do spraw Przedsiębiorczości i Technologii.
Historia.
Instytut Metalurgii Żelaza im. Stanisława Staszica wywodzi się z Hutniczego Instytutu Naukowo-Badawczego (HIB) im. Stanisława Staszica, który został powołany uchwałą Rady Ministrów Tymczasowego Rządu Rzeczypospolitej Polskiej z dnia 29.04.1945 r.
W 1946 r. Instytutowi przydzielono siedzibę w Gliwicach przy ulicy Karola Miarki 12-14, gdzie w latach 50. i 60. zbudowano zaplecze laboratoryjne i technologiczne. W latach 1952–1953 nastąpiło wydzielenie z Instytutu części zakładów badawczych, na bazie których powstały dwa niezależne instytuty: Instytut Metali Nieżelaznych i Instytut Materiałów Ogniotrwałych, natomiast pozostająca część otrzymała nazwę Instytutu Metalurgii Żelaza.
Pierwszy etap działalności Instytutu obejmuje udział w odbudowie polskiego hutnictwa po zniszczeniach drugiej wojny światowej i rozbudowie jego potencjału wytwórczego. W okresie tym prace Instytutu wynikały z doraźnych potrzeb poszczególnych hut i w związku z tym charakteryzowały się dużym rozproszeniem tematycznym i ograniczonym udziałem badań rozwojowych.
W latach 70. i 80. instytut m.in. wdrożył i upowszechnił stosowanie nowoczesnych grup stali: spawalnych i trudnordzewiejących o podwyższonej wytrzymałości, stali przeznaczonych do bardzo głębokiego tłoczenia, odpornych na ścieranie oraz stali dla energetyki.
W latach 90. w ramach restrukturyzacji polskiego hutnictwa w instytucie wykonano wiele opracowań analitycznych, studialnych, planistycznych i doradczych.
Dyrektorzy
Przewodniczący Rady Naukowej

</doc>
<doc id="3175667" url="https://pl.wikipedia.org/wiki?curid=3175667" title="Parafia bł. Władysława Findysza w Rzeszowie">
Parafia bł. Władysława Findysza w Rzeszowie

Parafia błogosławionego Władysława Findysza w Rzeszowie - parafia znajdująca się w diecezji rzeszowskiej w dekanacie Rzeszów Wschód. Erygowana 1 stycznia 2012 roku. Kościołem parafialnym jest kaplica tymczasowa.

</doc>
<doc id="3175668" url="https://pl.wikipedia.org/wiki?curid=3175668" title="Yale (Michigan)">
Yale (Michigan)

Yale – miasto w Stanach Zjednoczonych, w stanie Michigan, w hrabstwie St. Clair.

</doc>
<doc id="3175671" url="https://pl.wikipedia.org/wiki?curid=3175671" title="Yale (Oklahoma)">
Yale (Oklahoma)

Yale – miasto w Stanach Zjednoczonych, w stanie Oklahoma, w hrabstwie Payne.

</doc>
<doc id="3175672" url="https://pl.wikipedia.org/wiki?curid=3175672" title="Triathlon na Letnich Igrzyskach Olimpijskich 2004 - kobiety">
Triathlon na Letnich Igrzyskach Olimpijskich 2004 - kobiety

Zawody kobiet w triathlonie – jedna z konkurencji rozgrywanych podczas XXVIII Letnich Igrzysk Olimpijskich. Rywalizacja rozgrywana była 25 sierpnia. W tej konkurencji wzięło udział 50 zawodniczek z 26 państw.
Złoty medal zdobyła Kate Allen reprezentująca Austrię. Drugie miejsce zajęła Australijka Loretta Harrop, a brązowy medal przypadł Susan Williams ze Stanów Zjednoczonych.

</doc>
<doc id="3175677" url="https://pl.wikipedia.org/wiki?curid=3175677" title="Yale (Dakota Południowa)">
Yale (Dakota Południowa)

Yale – wieś w Stanach Zjednoczonych, w stanie Dakota Południowa, w hrabstwie Beadle.

</doc>
<doc id="3175679" url="https://pl.wikipedia.org/wiki?curid=3175679" title="Melchior Szczubełek">
Melchior Szczubełek



</doc>
<doc id="3175680" url="https://pl.wikipedia.org/wiki?curid=3175680" title="Wolsey (Dakota Południowa)">
Wolsey (Dakota Południowa)

Wolsey – miasto w Stanach Zjednoczonych, w stanie Dakota Południowa, w hrabstwie Beadle.

</doc>
<doc id="3175681" url="https://pl.wikipedia.org/wiki?curid=3175681" title="Dale Allison">
Dale Allison

Dale C. Allison (ur. 25 listopada 1955) – amerykański badacz Nowego Testamentu, znawca Jezusa historycznego i pierwotnego chrześcijaństwa. Doktoryzował się na Duke University, od 1997 profesor Nowego Testamentu na Pittsburgh Theological Seminary, a od 2013 w Princeton Theological Seminary. Redaktor New Testament Studies i Journal for the Study of the Historical Jesus.
Wpływowy zwolennik teorii teorii Jezusa-apokaliptyka, wyłożonej m.in. w książce "Jesus of Nazareth: Millenarian Prophet", według której Jezus miał spodziewać się rychłego nadejścia końca czasów.

</doc>
<doc id="3175682" url="https://pl.wikipedia.org/wiki?curid=3175682" title="Tawanna Meadows">
Tawanna Meadows

Tawanna Meadows (ur. 4 sierpnia 1986) – amerykańska lekkoatletka, sprinterka.
W 2008 sięgnęła po złoto oraz srebro młodzieżowych mistrzostw NACAC. Złota medalistka IAAF World Relays 2014 w sztafecie 4 × 200 metrów.

</doc>
<doc id="3175683" url="https://pl.wikipedia.org/wiki?curid=3175683" title="Virgil (Nowy Jork)">
Virgil (Nowy Jork)

Virgil – miasto w Stanach Zjednoczonych, w stanie Nowy Jork, w hrabstwie Cortland.

</doc>
<doc id="3175684" url="https://pl.wikipedia.org/wiki?curid=3175684" title="Triathlon na Letnich Igrzyskach Olimpijskich 2004 - mężczyźni">
Triathlon na Letnich Igrzyskach Olimpijskich 2004 - mężczyźni

Zawody mężczyzn w triathlonie – jedna z konkurencji rozgrywanych podczas XXVIII Letnich Igrzysk Olimpijskich. Rywalizacja rozgrywana była 26 sierpnia. W tej konkurencji wzięło udział 49 zawodników (50 zgłoszonych) z 26 państw.
Złoty medal zdobył Hamish Carter reprezentujący Nową Zelandię. Drugie miejsce zajął jego rodak Bevan Docherty, a brązowy medal przypadł Svenowi Riederer ze Szwajcarii.

</doc>
<doc id="3175688" url="https://pl.wikipedia.org/wiki?curid=3175688" title="Virgil (Kansas)">
Virgil (Kansas)

Virgil – miasto w Stanach Zjednoczonych, w stanie Kansas, w hrabstwie Greenwood.

</doc>
<doc id="3175689" url="https://pl.wikipedia.org/wiki?curid=3175689" title="Muzeum Mineralogiczne w Szklarskiej Porębie">
Muzeum Mineralogiczne w Szklarskiej Porębie

Muzeum Mineralogiczne w Szklarskiej Porębie – prywatne muzeum z siedzibą w Szklarskiej Porębie (jedno z dwóch tego typu muzeów w Szklarskiej Porębie, obok Muzeum Ziemi „Juna”). Placówka jest przedsięwzięciem rodziny Sokołowskich, do których należy również Muzeum Kamieni w Kamieniu Pomorskim. 
Muzeum powstało w 1993 roku. W swej ekspozycji posiada skamieniałości dinozaurów i innych zwierząt kopalnych (m.in. trylobitów), a także „Las Karboński” – skamieniałe pnie drzewa Dadoxylon i stromatolity. Na bogatą kolekcję minerałów i skał składają się m.in. kalcyty i stalaktyty z Wojcieszowa, rudy metali z Trepczy i Cavnik oraz okazy z terenów Karkonoszy i Gór Izerskich, a także meteoryt Gibeon. 
Muzeum jest obiektem całorocznym, czynnym codziennie. Wstęp jest płatny

</doc>
<doc id="3175690" url="https://pl.wikipedia.org/wiki?curid=3175690" title="Sammy Kirongo">
Sammy Kirongo

Sammy Kibet Kirongo (ur. 4 lutego 1994) – kenijski lekkoatleta specjalizujący się w biegach średnich.
W 2014 wszedł w skład kenijskiej sztafety 4 × 800 metrów, która zdobyła złoto IAAF World Relays 2014.
Rekordy życiowe: bieg na 800 metrów – 1:45,3h (26 kwietnia 2014, Nairobi); bieg na 1000 metrów – 2:20,67 (26 sierpnia 2013, Linz).

</doc>
<doc id="3175692" url="https://pl.wikipedia.org/wiki?curid=3175692" title="Sammy Kibet Kirongo">
Sammy Kibet Kirongo



</doc>
<doc id="3175693" url="https://pl.wikipedia.org/wiki?curid=3175693" title="Syndrom widzenia komputerowego">
Syndrom widzenia komputerowego

Syndrom Widzenia Komputerowego (z ang. "Computer Vision Syndrome" – "CVS") – zespół zmęczenia oka spowodowany nadmierną pracą przy monitorze jakiegoś urządzenia (zazwyczaj komputera) objawiający się uczuciem suchości oczu. Jest spowodowany zaburzeniami filmu łzowego (warstwy łez okrywającej gałkę oczną). Zespół ten przejawia się zazwyczaj odczuwalnym dyskomfortem związanym z ciągłym wpatrywaniem się w ekran.
Historia odkrycia CVS.
W 1994 roku American Academy of Ophthalmology zdefiniowała syndrom widzenia komputerowego, uznając, że jest to "złożony zespół problemów dotyczący oczu i widzenia, powiązany z pracą do bliży, którą odczuwa się w trakcie korzystania z komputera lub powiązanych czynności". Składa się na nią zespół objawów, które zwykle doznają użytkownicy komputerów, a mogące mieć swe źródło przez działania w obszarze punktu bliży. 
Przyczyny występowania CVS.
Przyczyn potencjalnego wystąpienia syndromu widzenia komputerowego może być wiele. CVS może być spowodowany m.in.:
Objawy wystąpienia CVS.
Aby mieć pewność przy zdiagnozowaniu syndromu należy udać się do specjalisty. Okulista może rozpoznać zespół widzenia komputerowego podczas badania wzroku. Zdiagnozowanie CVS wymaga dokładnego badania podczas którego należy wspomnieć lekarzowi o wszystkich ewentualnych problemach ze wzrokiem. Należy jednak zwrócić szczególną uwagę na ewentualne wystąpienie poniższych objawów które mogą jednoznacznie wskazywać na CVS:
Sposoby przeciwdziałania CVS.
Można całkowicie wyeliminować lub przynajmniej zminimalizować szanse wystąpienia syndromu przestrzegając kilku prostych zasad pracy przed komputerem oraz innymi urządzeniami z monitorem (np. telewizorem):

</doc>
<doc id="3175694" url="https://pl.wikipedia.org/wiki?curid=3175694" title="Huron (Nowy Jork)">
Huron (Nowy Jork)

Huron – miasto w Stanach Zjednoczonych, w stanie Nowy Jork, w hrabstwie Wayne.

</doc>
<doc id="3175695" url="https://pl.wikipedia.org/wiki?curid=3175695" title="Estadio Irapuato">
Estadio Irapuato



</doc>
<doc id="3175696" url="https://pl.wikipedia.org/wiki?curid=3175696" title="Huron (Dakota Południowa)">
Huron (Dakota Południowa)

Huron – miasto w Stanach Zjednoczonych, w stanie Dakota Południowa, siedziba administracyjna hrabstwie Beadle. W 2019 roku miejscowość liczyła prawie 13,4 tys. mieszkańców.

</doc>
<doc id="3175698" url="https://pl.wikipedia.org/wiki?curid=3175698" title="Hitchcock (Dakota Południowa)">
Hitchcock (Dakota Południowa)

Hitchcock – miasto w Stanach Zjednoczonych, w stanie Dakota Południowa, w hrabstwie Beadle.

</doc>
<doc id="3175700" url="https://pl.wikipedia.org/wiki?curid=3175700" title="Lista stadionów piłkarskich w Meksyku">
Lista stadionów piłkarskich w Meksyku

Lista stadionów piłkarskich w Meksyku składa się z obiektów drużyn znajdujących się w Liga MX (I poziomie ligowym Meksyku) oraz Liga de Ascenso (II poziomie ligowym Meksyku). Na najwyższym poziomie rozgrywkowym znajduje się 18 drużyn oraz na drugim poziomie 15 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 20 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Na 5 stadionach z listy: Estadio Azteca w Meksyku, Estadio Cuauhtemoc w Puebla, Estadio Luis Dosal w Toluca, Estadio Jalisco w Guadalajarze oraz Estadio Guanajuato w León zostały rozegrane Mistrzostwa Świata w Piłce Nożnej 1970, które organizował Meksyk. Na Estadio Azteca w Meksyku został rozegrany finał tych mistrzostw.
Na 12 stadionach z listy: Estadio Jalisco i Estadio Tres de Marzo w Guadalajarze, Estadio Irapuato w Irapuato, Estadio Nou Camp w León, Estadio Azteca i Estadio Olímpico Universitario w Meksyku, Estadio Universitario i Estadio Tecnológico w Monterrey, Estadio Neza 86 w Nezahualcóyotl, Estadio Cuauhtémoc w Puebla, Estadio Corregidora w Queretaro oraz La Bombonera w Toluca zostały rozegrane Mistrzostwa Świata w Piłce Nożnej 1986, które organizował Meksyk. Na Estadio Azteca w Meksyku został rozegrany finał tych mistrzostw.
Legenda:
 – stadiony w budowie lub przebudowie
 – stadiony zamknięte lub zburzone

</doc>
<doc id="3175701" url="https://pl.wikipedia.org/wiki?curid=3175701" title="Cavour (Dakota Południowa)">
Cavour (Dakota Południowa)

Cavour – miasto w Stanach Zjednoczonych, w stanie Dakota Południowa, w hrabstwie Beadle.

</doc>
<doc id="3175702" url="https://pl.wikipedia.org/wiki?curid=3175702" title="Pimen (Zainea)">
Pimen (Zainea)

Pimen, imię świeckie Vasile Zainea (ur. 25 sierpnia 1929 w Greabănu, zm. 20 maja 2020 w Bukareszcie) – rumuński biskup prawosławny.
Życiorys.
Ukończył liceum w Rymniku i seminarium duchowne dla mnichów przy monasterze Neamţ, w którym uczył się w latach 1948–1951. 10 marca 1951 złożył wieczyste śluby mnisze w tymże klasztorze. W tym samym roku został wyświęcony na hierodiakona. Od 1951 do 1952 wykładał w szkołach teologicznych dla mnichów przy monasterach Neamţ i Putna, a następnie w latach 1952–1953 wykładowcą w seminarium, które sam ukończył.
Naukę teologii kontynuował w Instytucie Teologicznym Uniwersytetu w Bukareszcie, gdzie uzyskał dyplom końcowy w 1957. W tym samym roku mianowano go przełożonym monasteru Putna z godnością ihumena, którą sprawował przez cztery lata. W latach 1961–1962 służył jako kapłan w Văratec, a następnie przez dwa lata w Durău, po czym wrócił do monasteru Putna i żył tam przez kolejne dziesięć lat. W 1966 otrzymał godność protosyngla, a w 1975 – archimandryty. Od 1974 do 1978 był przełożonym monasteru św. Jana Nowego w Suczawie. W latach 1976–1977 przebywał na specjalistycznym stypendium w Kolonii.
Po powrocie do Rumunii, w 1979, został egzarchą (dziekanem) monasterów w archieparchii Jass, którym pozostawał przez trzy lata. 10 stycznia 1982 został nominowany na biskupa suczawskiego, wikariusza archieparchii Jass. Jego chirotonia biskupia odbyła się 24 stycznia tego samego roku.
W 1991 został ordynariuszem nowo erygowanej eparchii Suczawy i Radowców. Został intronizowany na urząd 3 marca 1991 w katedralnej cerkwi w Suczawie w kompleksie monasteru św. Jana Nowego.
Autor szeregu publikacji z dziedziny ikonologii.
W 2007 Narodowa Rada Badań Archiwów Securitate podała, iż biskup Pimen był współpracownikiem Securitate. Duchowny zaprzeczał stawianym mu zarzutom. W 2011 Najwyższy Sąd Apelacyjny w Bukareszcie ogłosił, iż Pimen (Zainea), będąc przełożonym monasteru w Suczawie, w 1975 podjął współpracę z Securitate jako informator o pseudonimach Sidorovic i Petru. Dwa lata później został informatorem wewnętrznym o pseudonimie Petru. Duchowny oznajmił, że nie będzie odwoływał się od orzeczenia, zakwestionował jednak zarówno treść wyroku, jak i wiarygodność dokumentów, które uznano za obciążające go dowody w sprawie. Ostatecznie złożył jednak skargę kasacyjną, która została oddalona.
Zmarł w 2020 r. na atak serca w szpitalu w Bukareszcie, gdzie był leczony na Covid-19.

</doc>
<doc id="3175709" url="https://pl.wikipedia.org/wiki?curid=3175709" title="Kościół Trójcy Przenajświętszej w Rudce">
Kościół Trójcy Przenajświętszej w Rudce

Kościół Trójcy Przenajświętszej w Rudce – rzymskokatolicki kościół parafialny znajdujący się w dawnym mieście, obecnie wsi Rudka, w województwie podlaskim. Należy do dekanatu Brańsk diecezji drohiczyńskiej.
Historia.
Obecna świątynia murowana została ufundowana przez Franciszka Maksymiliana Ossolińskiego, chorążego i starostę drohickiego, który zamieszkał na stałe we Francji i podzielił majątek. Budowa została zrealizowana w latach 1753-1759 przez jego syna Józefa Jana Kantego Ossolińskiego, chorążego nadwornego koronnego, wojewodę wołyńskiego Budowa była prowadzona przez majstrów sztuki murarskiej z Warszawy, pod kierownictwem ówczesnego proboszcza księdza Michała Kokoszki. Budowla została poświęcona podczas wizytacji biskupiej w 1761 roku. W latach 1928-1930, dzięki pieniężnemu wsparciu Franciszka Salezego hrabiego Potockiego, został przeprowadzony gruntowny remont ścian świątyni, pod kierownictwem księdza Franciszka Ksawerego Bobrowskiego, ówczesnego proboszcza oraz konserwatora doktora Z. Rokowskiego. W 1993 roku została wymieniona drewniana konstrukcja mniejszej wieży świątyni i została ona pokryta blachą miedzianą, pod kierownictwem księdza Zygmunta Niewiarowskiego, ówczesnego proboszcza.

</doc>
<doc id="3175711" url="https://pl.wikipedia.org/wiki?curid=3175711" title="Truro (Massachusetts)">
Truro (Massachusetts)

Truro – miasto w Stanach Zjednoczonych, w stanie Massachusetts, w hrabstwie Barnstable.

</doc>
<doc id="3175726" url="https://pl.wikipedia.org/wiki?curid=3175726" title="Wacław Wielhorski">
Wacław Wielhorski

Wacław Wielhorski herbu Kierdeja (zm. przed 27 października 1709 roku) – kasztelan wołyński w latach 1704-1706, podkomorzy włodzimierski w latach 1700-1704, klucznik łucki w latach 1676-1680.
Konsyliarz województwa wołyńskiego w konfederacji sandomierskiej 1704 roku. Małżonka - Joanna z Potockich herbu Pilawa, córka podkomorzego halickiego, starosty chmielnickiego Dominika Potockiego (†1683).

</doc>
<doc id="3175729" url="https://pl.wikipedia.org/wiki?curid=3175729" title="Neutralina">
Neutralina



</doc>
<doc id="3175730" url="https://pl.wikipedia.org/wiki?curid=3175730" title="Graniczna Placówka Kontrolna Pilszcz">
Graniczna Placówka Kontrolna Pilszcz



</doc>
<doc id="3175731" url="https://pl.wikipedia.org/wiki?curid=3175731" title="Jerzy Andrzej Czaplic">
Jerzy Andrzej Czaplic

Jerzy Andrzej Czaplic herbu Kierdeja – marszałek Trybunału Głównego Koronnego w 1705 roku, podwojewodzi kijowski, stolnik wołyński w latach 1703-1707, rzekomy stolnik kijowski w latach 1698-1701, stolnik owrucki w latach 1688-1703, pułkownik królewski, starosta krzemieńczucki.
Poseł sejmiku kijowskiego na sejm nadzwyczajny 1693 roku. Poseł na sejm pacyfikacyjny 1699 roku z województwa kijowskiego. Poseł na sejm 1703 roku z województwa wołyńskiego. Konsyliarz województwa wołyńskiego w konfederacji sandomierskiej 1704 roku.

</doc>
<doc id="3175735" url="https://pl.wikipedia.org/wiki?curid=3175735" title="Parafia Jezusa Chrystusa Króla Wszechświata w Rawie Mazowieckiej">
Parafia Jezusa Chrystusa Króla Wszechświata w Rawie Mazowieckiej

Parafia Jezusa Chrystusa Króla Wszechświata w Rawie Mazowieckiej – parafia należąca do dekanatu Rawa Mazowiecka diecezji łowickiej. Jest obsługiwana przez księży diecezjalnych. Obecny kościół parafialny to kaplica tymczasowa. Parafia została erygowana w dniu 21 listopada 2010 roku przez biskupa łowickiego Andrzeja Dziubę

</doc>
<doc id="3175742" url="https://pl.wikipedia.org/wiki?curid=3175742" title="Graniczna Placówka Kontrolna Zwardoń (kolejowa)">
Graniczna Placówka Kontrolna Zwardoń (kolejowa)



</doc>
<doc id="3175743" url="https://pl.wikipedia.org/wiki?curid=3175743" title="Visio Tnugdali">
Visio Tnugdali

Visio Tnugdali ("Widzenie Tundala") – popularny w średniowieczu utwór wizyjny, opowiadający o wizji zaświatów, której dostąpić miał irlandzki rycerz Tundal (łac. "Tnugdalus", irl. "Tnúthgal"). Został napisany w XII wieku przez mnicha z iroszkockiego konwentu w Ratyzbonie.
Utwór powstał około 1149 roku, o jego autorze nie wiadomo nic bliższego poza tym, iż znany jest jako "brat Marek". Fabuła wpisuje się w popularny w wiekach średnich motyw wędrówki po zaświatach. Osią fabuły, rozpoczynającej się w Cork w Irlandii, jest wizja której dostąpił młody rycerz Tundal, gdy leżał nieprzytomny trzy dni i noce po upadku z konia. Podczas gdy jego ciało leży bez oznak życia, dusza jest oprowadzana przez anioła po kolejnych kręgach piekła, czyśćca i raju. Doświadczona wizja skłania Tundala do zmiany sposobu życia na bardziej świątobliwy. Z charakterystycznych cech utworu należy wymienić szatana jako samemu cierpiącego męki na dnie piekła oraz fakt, iż w raju spotyka Tundal samych Irlandczyków. Piekło dzieli się w "Widzeniu" na górne, przeznaczone dla dusz oczekujących dopiero na sąd, i dolne, gdzie przebywają potępieni. Niebo składa się z trzech kręgów – dla świeckich, dla tych którzy dobrowolnie wyrzekli się dóbr doczesnych oraz dla świętych.
Już w XII wieku "Widzenie" doczekało się wierszowanych tłumaczeń na dialekty dolnoreński i bawarski, na początku XIII wieku powstał prozatorski przekład islandzki. Do końca XV wieku utwór przełożony był już na większość języków zachodniej Europy, a także czeski, białoruski i chorwacki. Należał też do pierwszych dzieł wydanych drukiem. Obrazy zawarte w "Widzeniu Tundala" wywarły wpływ na "Boską komedię" Dantego i malarstwo Boscha.

</doc>
<doc id="3175745" url="https://pl.wikipedia.org/wiki?curid=3175745" title="Manchester (Georgia)">
Manchester (Georgia)

Manchester – miasto w Stanach Zjednoczonych, w stanie Georgia, w hrabstwie Talbot.

</doc>
<doc id="3175748" url="https://pl.wikipedia.org/wiki?curid=3175748" title="Manchester (Kentucky)">
Manchester (Kentucky)

Manchester – miasto w Stanach Zjednoczonych, w stanie Kentucky, siedziba administracyjna hrabstwa Clay.

</doc>
<doc id="3175750" url="https://pl.wikipedia.org/wiki?curid=3175750" title="Ericsson R380">
Ericsson R380



</doc>
<doc id="3175753" url="https://pl.wikipedia.org/wiki?curid=3175753" title="Manchester (Maryland)">
Manchester (Maryland)

Manchester – miasto w Stanach Zjednoczonych, w stanie Maryland, w hrabstwie Carroll.

</doc>
<doc id="3175758" url="https://pl.wikipedia.org/wiki?curid=3175758" title="Kalendarium Prawęcina">
Kalendarium Prawęcina

Prawęcin – wieś położona 9 km na W od Ostrowca Świętokrzyskiego, nad rzeką Węgierką; około 18 km na NE od klasztoru świętokrzyskiego.
Nazwy lokalne wsi w dokumentach źródłowych– 1340 „Praueczin”, „Praveczin”, 1362n. „Prawanczin”, 1411 „Pravanczin”, 1430 „Prawancino”, 1440 „Prawanczin”, „Prawiączim”, „Prawianczin”, 1470-80 „Prawaczyn”, „Prawyaczyn”, 1479 „Prawyaczin”, 1485 „Prawyenczin”, 1496 „Prawaczyn”, 1504 „Prawyeczyn”, 1506 „Pravaczin”, 1510 „prawÿaczÿn”, 1529 „Prawączin”, „Prawdoczin” [!], 1530 „Prawanczyn”, 1532 „Prawęczÿn”, 1564-5 „Prawaczyn”, 1569 „Prawaczin”, 1571, 1577 „Praweczin”, 1578 „Pravenczin”, 1629 „Praweczin”, 1686n. „Prawęcin”.
Podległość administracyjna świecka i kościelna.
1340 ziemia sandomierska , 1479 powiat opatowski . 1504 powiat sandomierski , 1787 powiat radomski, 1827 powiat opatowski (Tabela II 116); 1470-80 parafia Kunów (Długosz L.B. II 477).
Kalendarium - własność, obciążenia i powinności ekonomiczne.
Własność szlachecka, od lat 1438/79 klasztoru świętokrzyskiego
Powinności dziesięcinne.
Dziesięcina należy do plebana Kunowa, z folwarku do plebana Giełczewa-Piasków, a od 1512 r. do klasztoru świętokrzyskiego.

</doc>
<doc id="3175759" url="https://pl.wikipedia.org/wiki?curid=3175759" title="Manchester (Minnesota)">
Manchester (Minnesota)

Manchester – miasto w Stanach Zjednoczonych, w stanie Minnesota, w hrabstwie Freeborn.

</doc>
<doc id="3175761" url="https://pl.wikipedia.org/wiki?curid=3175761" title="Dominion (serial telewizyjny)">
Dominion (serial telewizyjny)

Dominion (serial telewizyjny) – amerykański dramatyczny serial telewizyjny z elementami sci-fi wyprodukowany przez Universal Cable Productions, FanFare Productions oraz Film Afrika.Pomysłodawcą serialu jest Vaun Wilmott. Serial jest kontynuacją filmu Legion, którego scenariusz napisali Peter Schink oraz Scott Stewart. Serial jest emitowany od 19 czerwca 2014 roku przez SyFy25 września 2014 roku, stacja SyFy zamówiła 2 sezon 14 października 2015 roku, stacja SyFy ogłosiła zakończenie produkcji serialu po 2 sezonie
Fabuła.
Akcja serialu dzieje się 25 lat po wydarzeniach w filmie Legion. Po katastroficznej wojnie między armią aniołów i ludźmi, wszystko się zmieniło. Alex Lannen, buntowniczy żołnierz, odkrywa, że jako jedyny może uratować świat.

</doc>
<doc id="3175763" url="https://pl.wikipedia.org/wiki?curid=3175763" title="Manchester (Missouri)">
Manchester (Missouri)

Manchester – miasto w Stanach Zjednoczonych, w stanie Missouri, w hrabstwie St. Louis.

</doc>
<doc id="3175764" url="https://pl.wikipedia.org/wiki?curid=3175764" title="Graniczna Placówka Kontrolna Szczecin-Gumieńce">
Graniczna Placówka Kontrolna Szczecin-Gumieńce

Graniczna Placówka Kontrolna Szczecin-Gumieńce:
Formowanie i zmiany organizacyjne.
Jesienią 1946 roku sformowany został kolejowy Przejściowy Punkt Kontrolny Szczecin-Gumieńce kategorii B o etacie nr 7/11. W 1948 roku nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady ochrony pogranicza, a GPK WOP Szczecin-Gumieńce przemianowano na Graniczną Placówkę Ochrony Pogranicza Szczecin-Gumieńce i przeformowano według etatu nr 7/52.
W 1948 Graniczna Placówka Kontrolna nr 13 „Gumieńce” (kolejowa) podlegała 8 Brygadzie Ochrony Pogranicza.
W 1950 roku przeformowana na etat nr 096/23. Rozformowana w 1952 roku (w marcu 1953)
Rozkazem organizacyjnym dowódcy WOP nr 0148 z 2.09.1963 odtworzono GPK Szczecin-Gumieńce.

</doc>
<doc id="3175765" url="https://pl.wikipedia.org/wiki?curid=3175765" title="Manchester (Oklahoma)">
Manchester (Oklahoma)

Manchester – miasto w Stanach Zjednoczonych, w stanie Oklahoma, w hrabstwie Grant.

</doc>
<doc id="3175768" url="https://pl.wikipedia.org/wiki?curid=3175768" title="Graniczna Placówka Kontrolna Rzepin">
Graniczna Placówka Kontrolna Rzepin

Graniczna Placówka Kontrolna Rzepin – pododdział Wojsk Ochrony Pogranicza pełniący służbę na przejściu granicznym z Niemcami Kunowice - Frankfurt.
Formowanie i zmiany organizacyjne.
Na początku 1946 PPK I kategorii stacjonujący dotychczas w Słubicach został przesunięty do Rzepina. Jesienią 1946, na bazie PPK I kategorii sformowany został kolejowy Przejściowy Punkt Kontrolny Rzepin kategorii A o etacie nr 7/10. W 1948 nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady ochrony pogranicza, a GPK WOP Rzepin przemianowano na Graniczną Placówkę Ochrony Pogranicza nr 7 Rzepin i przeformowano według etatu nr 7/51 kategorii A. Stacjonowała przy ulicy Sienkiewicza 20.
W 1948 Graniczna Placówka Kontrolna nr 7 „Rypin” (kolejowa) podlegała 10 Brygadzie Ochrony Pogranicza.
W 1950 przeformowana na etat nr 096/22, przeniesiona do Kunowic i włączona w etat 9 B WOP. Rozformowana w 1952. Potem sformowana jako GPK Kunowice.

</doc>
<doc id="3175769" url="https://pl.wikipedia.org/wiki?curid=3175769" title="Salwador na Letnich Igrzyskach Olimpijskich 1988">
Salwador na Letnich Igrzyskach Olimpijskich 1988

Salwador na Letnich Igrzyskach Olimpijskich 1988 reprezentowało 6 zawodników (5 mężczyzn i 1 kobieta). Był to 4. start reprezentacji Salwadoru na letnich igrzyskach olimpijskich.

</doc>
<doc id="3175773" url="https://pl.wikipedia.org/wiki?curid=3175773" title="Manchester (Maine)">
Manchester (Maine)

Manchester – miasto w Stanach Zjednoczonych, w stanie Maine, w hrabstwie Kennebec.

</doc>
<doc id="3175774" url="https://pl.wikipedia.org/wiki?curid=3175774" title="Reaktor Agata">
Reaktor Agata

Reaktor „Agata” – polski reaktor jądrowy o konstrukcji basenowej, chłodzony wodą, moderowany wodą i berylem, z reflektorem grafitowym. Został uruchomiony w 1973 r. w hali reaktora Anna w Instytucie Badań Jądrowych w Świerku. Miał niewielką moc cieplną 10 W (watów), wobec czego nazywany był reaktorem mocy zerowej lub zestawem krytycznym, gdyż nie potrzebował czynnego odprowadzania ciepła. Reaktor Agata był pilotem nowo budowanego reaktora Maria, miał podobną do niego budowę i służył początkowo do testowania paliwa Marii. W późniejszym okresie służył jako reaktor szkolno-treningowy dla przyszłych operatorów reaktora Maria. W reaktorze Agata testowano również makiety pętli wodnych przed ich zastosowaniem w reaktorze Maria. Reaktor Agata został wyłączony z eksploatacji w latach 80. XX w. Usunięto pozostałości paliwa i przeprowadzono dekontaminację, jednak nie zdemontowano korpusu reaktora.
Komputerowy symulator reaktora Agata służy do celów szkolno-treningowych w Narodowym Centrum Badań Jądrowych w Otwocku-Świerku pod Warszawą.

</doc>
<doc id="3175782" url="https://pl.wikipedia.org/wiki?curid=3175782" title="Jan Bogusław Horain">
Jan Bogusław Horain

Jan Bogusław Horain herbu Szreniawa (zm. przed 14 czerwca 1728) – podczaszy wołyński w latach 1704-1726, sędzia grodzki krzemieniecki w 1702 roku, podczaszy parnawski w latach 1690-1698, podstoli parnawski w latach 1660-1675.
Poseł sejmiku wołyńskiego na sejm 1678/1679 roku. Konsyliarz województwa wołyńskiego w konfederacji sandomierskiej 1704 roku.

</doc>
<doc id="3175785" url="https://pl.wikipedia.org/wiki?curid=3175785" title="Graniczna Placówka Kontrolna Pietrowice">
Graniczna Placówka Kontrolna Pietrowice

Graniczna Placówka Kontrolna Pietrowice – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy z Czechosłowacją.
Graniczna Placówka Kontrolna Straży Granicznej w Pietrowicach – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją/Republiką Czeską.
Placówka Straży Granicznej w Pietrowicach – zlikwidowana graniczna jednostka organizacyjna Straży Granicznej realizująca zadania w ochronie granicy państwowej na granicy z Republiką Czeską.
Formowanie i zmiany organizacyjne.
Jesienią 1946 roku sformowany został drogowy Przejściowy Punkt Kontrolny Pietrowice (PPK Pietrowice) kategorii "C" o etacie nr 7/12. W 1947 roku przeformowany na kategorię "D" według etatu nr 7/33W 1948 roku nastąpiła kolejna reorganizacja Wojsk Ochrony Pogranicza. Oddziały WOP przeformowano w brygady Ochrony Pogranicza, a GPK WOP Pietrowice przemianowano na Graniczną Placówkę Ochrony Pogranicza Pietrowice kategorii "D" i przeformowano według etatu nr 7/54. W 1950 roku przeformowana na etat nr 096/27 i przeniesiona do Głuchołaz. Na jej bazie sformowano Punkt Kontrolny Małego Ruchu Granicznego (PK MRG) w Pietrowicach podległy pod Strażnicę WOP Krase Pole. Włączona w etat nr 352/2 4 Brygady WOP.
Graniczna Placówka Kontrolna Pietrowice została sformowana w 1972 roku w strukturach 4.Górnośląskiej Brygady WOP. W 1976 roku zniesiona została numeracja brygad WOP. Wówczas to zarządzeniem DWOP z 17 lutego 1976 roku i 25 lipca 1976 roku przyjęto tylko nazwę „regionalną” Górnośląska Brygada WOP i GPK Pietrowice w jej strukturach funkcjonowała do 15 maja 1991 roku.
16 maja 1991 roku po rozwiązaniu Wojsk Ochrony Pogranicza, Graniczna Placówka Kontrolna Pietrowice weszła w podporządkowanie Śląskiego Oddziału Straży Granicznej w Raciborzu (ŚlOSG) i przyjęła nazwę Graniczna Placówka Kontrolna Straży Granicznej w Pietrowicach.
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku GPK SG w Pietrowicach przejęła wraz z obsadą etatową pod ochronę odcinek granicy państwowej, po zlikwidowanej strażnicy SG w Krasnym Polu.
Od 2 stycznia 2003 roku miejscem dyslokacji GPK SG w Pietrowicach był obiekt po byłej strażnicy SG w Krasnym Polu.
Jako Graniczna Placówka Kontrolna Straży Granicznej w Pietrowicach funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na placówkę Straży Granicznej w Pietrowicach (Placówka SG w Pietrowicach) z miejscem dyslokacji w Krasnym Polu.
Jako Placówka SG w Pietrowicach z miejscem dyslokacji w Krasnym Polu funkcjonowała do 15 stycznia 2008 roku, kiedy to została zlikwidowana. Ochraniany przez placówkę odcinek granicy państwowej, przejęła Placówka Straży Granicznej w Opolu (Placówka SG w Opolu) z tymczasową siedzibą w Krasnym Polu.
Ochrona granicy.
1 czerwca 2001 roku na odcinku strażnicy SG w Pomorzowicach zostało uruchomione drogowe przejście graniczne, w którym kontrolę graniczną osób, towarów i środków transportu wykonywała załoga GPK SG w Pietrowicach.
2 stycznia 2003 roku GPK SG w Pietrowicach przejęła pod ochronę odcinek granicy państwowej, po rozformowanej strażnicy SG w Krasnym Polu:

</doc>
<doc id="3175787" url="https://pl.wikipedia.org/wiki?curid=3175787" title="Manchester (Connecticut)">
Manchester (Connecticut)

Manchester – miasto w Stanach Zjednoczonych, w stanie Connecticut, w hrabstwie Hartford.

</doc>
<doc id="3175788" url="https://pl.wikipedia.org/wiki?curid=3175788" title="Mechanizm Grotthussa">
Mechanizm Grotthussa

Mechanizm Grotthussa – mechanizm działania jonów wodorowych (H+) w wodzie, zaproponowany w roku 1806 przez Theodora Grotthussa w celu wyjaśnienia wysokiego przewodnictwa jonowego wody. W koncepcji tej proton związany w jonie hydroniowym () przemieszcza się do sąsiedniej cząsteczki poprzez wiązanie wodorowe. Cząsteczka przyjmująca proton oddaje z kolei jeden ze swoich protonów kolejnej cząsteczce wody.
Proponowane modele mikroskopowe mechanizmu Grotthussa obejmowały m.in. chaotyczne przeskoki kolejnych protonów między cząsteczkami (Bernal i Fowler, 1933) lub mechanizm uzgodniony, w którym tworzenie i zrywanie wiązań O−H następowało jednocześnie w łańcuchu cząsteczek wody (Eigen, 1964). Koncepcja Manfreda Eigena była zgodna z eksperymentalnymi obserwacjami znacznie większej ruchliwości protonów (o 1–2 rządy wielkości) w lodzie niż ciekłej wodzie. W bardziej współczesnej koncepcji (Agmon, 1995) zaproponowano mechanizm, w którym kation Eigena () traci cząsteczkę w wyniku zerwania jednego wiązania wodorowego, przekształcając się w kation Zundela (). Kation ten natychmiast przyłącza cząsteczkę wody na swoim drugim końcu, odtwarzając strukturę typu , w którym ładunek dodani jest jednak przesunięty o jedną cząsteczkę. Mechanizm ten zgodny jest z obliczeniami komputerowymi dla modelu 32 cząsteczek.
Zastosowanie.
Mechanizm Grotthussa wykorzystywany jest w przypadku elektrolitów przewodzących protonowo w stałotlenkowych ogniwach paliwowych (SOFC) o strukturze perowskitu ABO3. Drogą modyfikacji właściwości elektrycznych i transportowych materiałów o strukturze perowskitu jest wprowadzanie różnych domieszek akceptorowych w podsieć B materiału ABO3. Właściwy dobór rodzaju i ilości domieszki (np. tytanu, cyny) powoduje otrzymanie materiału o wysokiej przewodności protonowej.

</doc>
<doc id="3175789" url="https://pl.wikipedia.org/wiki?curid=3175789" title="Podemos">
Podemos



</doc>
<doc id="3175791" url="https://pl.wikipedia.org/wiki?curid=3175791" title="Aleksander Kazimierz Wilczopolski">
Aleksander Kazimierz Wilczopolski

Aleksander Kazimierz Wilczopolski herbu Nieczuja – podczaszy owrucki w 1701 roku.
Konsyliarz województwa wołyńskiego w konfederacji sandomierskiej 1704 roku.

</doc>
<doc id="3175792" url="https://pl.wikipedia.org/wiki?curid=3175792" title="Jan Heřmánek">
Jan Heřmánek

Jan Heřmánek (ur. 28 maja 1907 w Dolnej Lhocie, zm. 13 maja 1978 w Pradze) – czechosłowacki bokser.
Kariera amatorska.
Heřmánek rozpoczął karierę w marcu 1925 w klubie Smíchov, który reprezentował do końca kariery. W latach 1926-1929 czterokrotnie został mistrzem Czechosłowacji, dwukrotnie mistrzem Czech i raz mistrzem Moraw. W 1928 wystartował na igrzyskach olimpijskich w wadze średniej. W pierwszej rundzie rywalizacji miał wolny los, w drugiej pokonał Luksemburczyka Georgesa Pixiusa, w ćwierćfinale wygrał z Amerykaninem Harrym Hendersonem, w półfinale zwyciężył Brytyjczyka Freda Mallina, a w finale przegrał z Włochem Piero Toscanim i zdobył srebrny medal.
Kariera zawodowa.
W latach 1930-1932 był zawodowym bokserem wagi średniej. W tym czasie odbył 5 walk, z których 2 wygrał, 2 przegrał i 1 zremisował.
Kariera trenerska.
Po zakończeniu kariery zawodowej został trenerem boksu. Aż do śmierci pracował w klubie Smíchov.

</doc>
<doc id="3175793" url="https://pl.wikipedia.org/wiki?curid=3175793" title="Southington (Connecticut)">
Southington (Connecticut)

Southington – miasto w Stanach Zjednoczonych, w stanie Connecticut, w hrabstwie Hartford.

</doc>
<doc id="3175798" url="https://pl.wikipedia.org/wiki?curid=3175798" title="Reaktor Maryla">
Reaktor Maryla

Reaktor Maryla (Mały Reaktor Laboratoryjny) – polski reaktor jądrowy o konstrukcji basenowej, chłodzony i moderowany wodą. Został uruchomiony 29 grudnia 1963 r. w Instytucie Badań Jądrowych w Świerku. Zaprojektowany był do pracy na mocy cieplnej 250 W (w praktyce pracował na ok. 100 W), wobec czego nazywany był reaktorem mocy zerowej lub zestawem krytycznym, gdyż nie potrzebował czynnego odprowadzania ciepła. Był zaprojektowany jako prototyp reaktora szkolno-treningowego. Po wielu znaczących modyfikacjach reaktor został wyłączony z eksploatacji w połowie lat 70. XX w.
Reaktor Maryla został wybudowany w narożniku hali reaktora EWA, w jej piwnicach. Służył m.in. do testowania paliwa reaktora EWA oraz badań nad technologią reaktorową. Dzięki reaktorowi Maryla dokonano znacznych modyfikacji reaktora EWA (m.in. zdecydowano o dodaniu berylu jako moderatora), np. przy podnoszeniu jego mocy. Używanym paliwem w Maryli były elementy paliwowe reaktora EWA, tzw. EK-10 o wzbogaceniu 10%. W rdzeniu znajdywały się bloki grafitowe oraz kanały eksperymentalne, a całość otoczona była reflektorem grafitowym. Maksymalna pojemność rdzenia to 20 elementów paliwowych.
Reaktor Maryla był kilkukrotnie modernizowany, dlatego używano kolejnych jego numerów, jak Maryla-0 (nieoficjalnie), Maryla-1 oraz Maryla-2. W szczególności reaktor Maryla-2, uruchomiony 12 lutego 1967 r., można uznać za osobny reaktor, gdyż mimo umieszczenia w tym samym basenie co Maryla-1, Maryla-2 posiadał inną geometrię rdzenia osadzoną na innej głębokości. Ostatnią fazą modyfikacji reaktora Maryla był reaktor UR-100.
Reaktor Maryla (w szczególności Maryla-2) przyczynił się do konieczności wprowadzenia modyfikacji do sowieckich reaktorów typu WWR-SM działających w innych krajach, w tym w ZSRR.
Pusty basen reaktora istnieje. Po usunięciu paliwa i przeprowadzeniu dekontaminacji zaprzestano dalszych prac z reaktorem Maryla.

</doc>
<doc id="3175801" url="https://pl.wikipedia.org/wiki?curid=3175801" title="Jan Ochotnicki">
Jan Ochotnicki

Jan Ochotnicki herbu Jasieńczyk (zm. przed 1705) – podstoli żytomierski w latach 1690–1702, pisarz grodzki krzemieniecki w 1701 roku, regent ziemski krzemieniecki w 1699 roku, pisarz grodzki kamieniecki w 1690 roku.
Konsyliarz województwa wołyńskiego w konfederacji sandomierskiej 1704 roku.

</doc>
<doc id="3175803" url="https://pl.wikipedia.org/wiki?curid=3175803" title="Ramon Azeez">
Ramon Azeez

Ramon Olamilekan Azeez (ur. 12 grudnia 1992 w Abudży) – nigeryjski piłkarz grający na pozycji środkowego pomocnika. Jest wychowankiem klubu CD Lugo.
Kariera klubowa.
Swoją karierę piłkarską Azeez rozpoczął w Hiszpanii, w klubie UD Almería. W 2011 roku stał się członkiem zespołu rezerw Almerii, występującego w rozgrywkach Segunda División B. W trakcie sezonu 2012/2013 awansował do pierwszego zespołu. 17 sierpnia 2012 zadebiutował w nim w Segunda División w zwycięskim 5:4 wyjazdowym meczu z Barceloną B. Na koniec sezonu 2012/2013 wywalczył z Almeríą awans z Segunda División do Primera División. W sezonie 2013/2014 stał się podstawowym zawodnikiem Almerii.
Kariera reprezentacyjna.
W 2009 roku Azeez wystąpił z reprezentacją Nigerii U-17 na Mistrzostwach Świata U-17 2009 i wywalczył z nią wicemistrzostwo świata. Z kolei w 2011 roku zagrał z reprezentacją Nigerii U-20 na Mistrzostwach Świata U-20 2011.
W dorosłej reprezentacji Nigerii Azeez zadebiutował 6 marca 2014 w zremisowanym 0:0 towarzyskim meczu z Meksykiem, rozegranym w Atlancie. W 46. minucie meczu zmienił Efego Ambrose’a.

</doc>
<doc id="3175807" url="https://pl.wikipedia.org/wiki?curid=3175807" title="Atletico San Luis">
Atletico San Luis



</doc>
<doc id="3175808" url="https://pl.wikipedia.org/wiki?curid=3175808" title="Merida FC">
Merida FC



</doc>
<doc id="3175809" url="https://pl.wikipedia.org/wiki?curid=3175809" title="Estudiantes de Altamira">
Estudiantes de Altamira



</doc>
<doc id="3175810" url="https://pl.wikipedia.org/wiki?curid=3175810" title="Club Zacatepec">
Club Zacatepec



</doc>
<doc id="3175811" url="https://pl.wikipedia.org/wiki?curid=3175811" title="New Haven (Indiana)">
New Haven (Indiana)

New Haven – miasto w Stanach Zjednoczonych, w stanie Indiana, w hrabstwie Allen.

</doc>
<doc id="3175812" url="https://pl.wikipedia.org/wiki?curid=3175812" title="Reaktor UR-100">
Reaktor UR-100

Reaktor UR-100 (Reaktor Uniwersytecki 100 kW) – projekt i prototyp polskiego, nigdy w pełni nie uruchomionego, reaktora jądrowego o konstrukcji basenowej, chłodzonego i moderowanego wodą, z reflektorem grafitowym. Powstał na bazie reaktora Maryla w Instytucie Badań Jądrowych w Świerku. Otrzymał nazwę własną Wanda (akronim od słów wodny, akademicki, naukowy, dydaktyczny, aplikacyjny), lecz nazwa robocza UR-100 była częściej używana.
Zamierzeniem konstruktorów reaktora UR-100 była możliwość jego seryjnej produkcji na potrzeby uczelni wyższych dla kierunków związanych z atomistyką. Po wstępnym uruchomieniu i pozytywnym przejściu testu krytyczności, prototyp reaktora UR-100 został rozmontowany i w 1985 r. przewieziony do Akademii Górniczo-Hutniczej w Krakowie, gdzie pozbawiony paliwa i nigdy więcej nie uruchomiony znajduje się w budynku D-10 (Wydział Fizyki i Informatyki Stosowanej). Poza prototypem nie powstały inne egzemplarze UR-100.

</doc>
<doc id="3175814" url="https://pl.wikipedia.org/wiki?curid=3175814" title="New Haven (Kentucky)">
New Haven (Kentucky)

New Haven – miasto w Stanach Zjednoczonych, w stanie Kentucky, w hrabstwie Nelson.

</doc>
<doc id="3175821" url="https://pl.wikipedia.org/wiki?curid=3175821" title="Wybory Samorządowe w Polsce w 2014">
Wybory Samorządowe w Polsce w 2014



</doc>
<doc id="3175822" url="https://pl.wikipedia.org/wiki?curid=3175822" title="New Haven (Missouri)">
New Haven (Missouri)

New Haven – miasto w Stanach Zjednoczonych, w stanie Missouri, w hrabstwie Franklin.

</doc>
<doc id="3175824" url="https://pl.wikipedia.org/wiki?curid=3175824" title="New Haven (Wirginia Zachodnia)">
New Haven (Wirginia Zachodnia)

New Haven – miasto w Stanach Zjednoczonych, w stanie Wirginia Zachodnia, w hrabstwie Mason.

</doc>
<doc id="3175825" url="https://pl.wikipedia.org/wiki?curid=3175825" title="Garbiec">
Garbiec

 
Grabiec (niem. " Rohmhübel " ), 731 m n.p.m. – wzniesienie w południowo-zachodniej Polsce, w Sudetach Środkowych, w południowo-wschodniej części Gór Sowich.
Położenie i opis.
Wzniesienie położone na obszarze Chronionionego Obszaru Krajobrazu Gór Sowich i Bardzkich w południowo-wschodniej części Gór Sowich, na południowo-wschodniej ich krawędzi około 1,0 km na północny wschód od centrum Przygórza. 
Kopulaste wzniesienie o zróżnicowanej rzeźbie i ukształtowaniu oraz dość stromych zboczach: zachodnich i wschodnich oraz łagodniejszych południowych, z wyrazistą stożkowato zakończona częścią szczytową. Wznosi się pomiędzy doliną Piekielnicy i Woliborki w końcowym odcinku bocznego grzbietu, który odchodzi od Szerokiej położonej w grzbietu głównym w kierunku południowo-zachodnim przez wzniesienia: Garncarz Golec, tworząc z nimi wspólny masyw . Od wzniesienia Golec, położonego po południowej stronie oddzielone jest płytko wciętym siodłem. Wzniesienie wyraźnie wydzielają wykształcone doliny górskich potoków. Wschodnie zbocze wzniesienia stromo opada do potoku Woliborka. Wzniesienie zbudowane z prekambryjskich gnejsów i migmatytów. Na ich kontakcie występuje żyła kwarcowa i paleozoiczne dolomity. Zbocza wzniesienia pokrywa niewielka warstwa młodszych osadów z okresu zlodowaceń plejstoceńskich. Cała powierzchnia wzniesienia łącznie z partią szczytową porośnięta jest lasem świerkowym regla dolnego miejscami z domieszką buka. Zboczami wzniesienie poniżej szczytu prowadzą drogi leśne. U podnóża wzniesienia, po zachodniej stronie położona jest miejscowość Przygórze. Położenie wzniesienia, kształt oraz stożkowy szczyt czynią wzniesienie rozpoznawalnym w terenie. 

</doc>
<doc id="3175826" url="https://pl.wikipedia.org/wiki?curid=3175826" title="New Haven (hrabstwo Adams)">
New Haven (hrabstwo Adams)

New Haven – miasto w Stanach Zjednoczonych, w stanie Wisconsin, w hrabstwie Adams.

</doc>
<doc id="3175827" url="https://pl.wikipedia.org/wiki?curid=3175827" title="New Haven (hrabstwo Dunn)">
New Haven (hrabstwo Dunn)

New Haven – miasto w Stanach Zjednoczonych, w stanie Wisconsin, w hrabstwie Dunn.

</doc>
<doc id="3175830" url="https://pl.wikipedia.org/wiki?curid=3175830" title="Cerkiew św. św. Piotra i Pawła w Gudovacu">
Cerkiew św. św. Piotra i Pawła w Gudovacu



</doc>
<doc id="3175832" url="https://pl.wikipedia.org/wiki?curid=3175832" title="New Haven (Nowy Jork)">
New Haven (Nowy Jork)

New Haven – miasto w Stanach Zjednoczonych, w stanie Nowy Jork, w hrabstwie Oswego.

</doc>
<doc id="3175833" url="https://pl.wikipedia.org/wiki?curid=3175833" title="Siskom">
Siskom



</doc>
<doc id="3175834" url="https://pl.wikipedia.org/wiki?curid=3175834" title="Pablo Iglesias">
Pablo Iglesias



</doc>
<doc id="3175835" url="https://pl.wikipedia.org/wiki?curid=3175835" title="Podemos (hiszpańska partia polityczna)">
Podemos (hiszpańska partia polityczna)

Podemos – lewicowa partia polityczna działająca w Hiszpanii, utworzona w marcu 2014 roku przez Pablo Iglesiasa na bazie protestów przeciwko cięciom budżetowym w Hiszpanii w latach 2011-2012.
Od 2016 roku partia jest częścią koalicji pod nazwą Unidas Podemos.
Historia.
Partia została zarejestrowana w marcu 2014. Jej nazwa znaczy po hiszpańsku "Możemy" lub "Damy radę"; wbrew pojawiającym się w mediach doniesieniom nie nawiązuje ona do sloganu wyborczego Baracka Obamy, lecz do hasła latynoamerykańskich związkowców z lat 70. "Podemos" początkowo dążyło do utworzenia jednolitej listy wyborczej ugrupowań lewicowych innych niż dominująca PSOE. Zjednoczona Lewica, która była największą z takich partii stanowczo jednak odrzuciła możliwość sojuszu.
Celem wyłonienia kandydatów do Parlamentu Europejskiego partia zorganizowała prawybory, w których mogły startować osoby wskazane przez „okręgi” lokalne lub tematyczne. Kandydaci zobowiązali się po ewentualnym wyborze pobierać pensję w wysokości trzykrotnej płacy minimalnej, a resztę wynagrodzenia przekazywać partii lub organizacjom społecznym o podobnym charakterze. W prawyborach otwartych dla każdego chętnego zagłosowało ok. 33 tys. ludzi. W wyborach do Parlamentu Europejskiego w maju tego samego roku partia zdobyła 1,2 miliona głosów (8%) i uzyskała 5 z 54 mandatów przypadających Hiszpanii w Parlamencie Europejskim. Jeden ze zdobytych mandatów przypadł przedstawicielce Lewicy Antykapitalistycznej. Zaraz po wyborach eurodeputowani zdecydowali o przekazywaniu większości swojego uposażenia na rzecz partii, a jeden z eurodeputowanych zrzekł się go w całości. Zjednoczona Lewica po wyborach zaczęła rozważać współpracę z "Podemos", gdyż nowe ugrupowanie nie odebrało jej elektoratu. Ugrupowania prawicowe zarzuciły natomiast partii antysystemowość i chęć obalenia podstaw ustrojowych państwa.
Ideologia.
Partia wywodzi się z ruchu Oburzonych, ale unika jednoznacznego powiązania z ruchem, nie chcąc go zawłaszczać. "Podemos" jest krytyczna w stosunku do partii głównego nurtu, które uważa za strażników "status quo". "Podemos" nawiązuje do tradycji przedwojennej Republiki Hiszpańskiej. W sferze gospodarczej sprzeciwia się rosnącym nierównościom społecznym, postuluje znalezienie nowego modelu redystrybucji bogactwa, wprowadzenia budżetów partycypacyjnych, zwiększenia roli demokracji bezpośredniej i konsultacji społecznych, skuteczniejszej walki z korupcją, zagwarantowania praw imigrantom, wprowadzenia pensji socjalnej dla każdego obywatela, ustanowienia płacy maksymalnej, obniżenia wieku emerytalnego do 60 roku życia, większej przejrzystości finansów dużych przedsiębiorstw i ostrzejszych kar za przestępstwa podatkowe. W zakresie polityki międzynarodowej jest proeuropejska, ale wyraża niezadowolenie z funkcjonowania Unii Europejskiej przez co klasyfikowana jest jako partia eurosceptyczna. Partia deklaruje przynależność w Parlamencie Europejskim do grupy Zjednoczona Lewica Europejska – Nordycka Zielona Lewica. Pod względem ideowym partia określana jest jako reprezentująca nurt socjalizmu demokratycznego, socjaldemokracji alterglobalizmu i na rzecz demokracji bezpośredniej.

</doc>
<doc id="3175836" url="https://pl.wikipedia.org/wiki?curid=3175836" title="Instalacje BIPV (Building Integrated Photovoltaics)">
Instalacje BIPV (Building Integrated Photovoltaics)

Building Integrated Photovoltaics (BIPV) to idea wprowadzenia rozwiązań z zakresu fotowoltaiki w budynkach przez zastępowanie tradycyjnych materiałów budowlanych (pokrycia dachowe, szyby fasadowe, okna) elementami fotowoltaicznymi. Dzięki takiemu zabiegowi obniża się końcowy koszt systemów fotowoltaicznych, a budynki mogą stać się samowystarczalne pod względem zasilania. Idea ma zastosowanie od etapu projektowania nowego budynku.
Istnieje również pokrewna idea - Building Applied Photovoltaics (BAPV), która dotyczy wyposażania budynków już istniejących w systemy fotowoltaiczne, które mają na celu poprawę bilansu energetycznego budynku.
Historia.
Początki instalacji modułów PV na budynkach sięgają lat 70. XX wieku. Moduły fotowoltaiczne oprawione w aluminiowe ramy były podłączane bądź montowane na budynkach znajdujących się w obszarze budowy, gdzie nie było dostępu do energii elektrycznej. W latach 80. XX wieku zaprezentowano pierwsze moduły montowane na dachach. Były one zwykle podłączane do zewnętrznej sieci elektroenergetycznej. Przyjmuje się, że w latach 90. powstało pojęcie BIPV, ponieważ w tym czasie rozpoczęła się komercjalizacja i stosowanie na większą skalę modułów PV w instalacjach budynków.
Formy instalacji.
Instalacje typu "Building Integrated Photovoltaics" istnieją w kilku formach :
Instalacje te oprócz wytwarzania energii elektrycznej pełnią rolę waloru estetycznego budynków, co jest dużym zadaniem dla architektów zajmujących się projektowaniem budynków znajdujących się w przestrzeni publicznej.
Wady i zalety instalacji BIPV.
Zalety:
Wady:
Dotacje i ulgi rządowe.
W niektórych krajach, głównie Europy Zachodniej i Stanach Zjednoczonych, wprowadzono dodatkowe zachęty i dotacje dla budynków z instalacjami BIPV oprócz standardowych dotacji związanych z wytwarzaniem zielonej energii elektrycznej. Od lipca 2006 roku Francja zaoferowała najwyższą dotację w wysokości 0,25 € za każdą wyprodukowaną kWh z instalacji BIPV stanowiących dodatek do standardowych 0,30 €/kWh wypłacanych za stosowanie systemów fotowoltaicznych.
Również w Niemczech w formie premii wypłacane jest 0,05 €/kWh, jedynie dla instalacji BIPV znajdujących się na fasadach budynków nie ma dodatkowych dotacji.
W Stanach Zjednoczonych rząd również dofinansowuje wszelkiego rodzaju instalacje z modułami fotowoltaicznymi, a wysokość tych dotacji uzależniona jest od stanu w jakim instalacja się znajduje.

</doc>
<doc id="3175837" url="https://pl.wikipedia.org/wiki?curid=3175837" title="Cerkiew św. św. Piotra i Pawła w Severinie">
Cerkiew św. św. Piotra i Pawła w Severinie



</doc>
<doc id="3175839" url="https://pl.wikipedia.org/wiki?curid=3175839" title="New Haven (Vermont)">
New Haven (Vermont)

New Haven – miasto w Stanach Zjednoczonych, w stanie Vermont, w hrabstwie Addison.

</doc>
<doc id="3175840" url="https://pl.wikipedia.org/wiki?curid=3175840" title="Cerkiew św. św. Piotra i Pawła w Sibeniku">
Cerkiew św. św. Piotra i Pawła w Sibeniku



</doc>
<doc id="3175841" url="https://pl.wikipedia.org/wiki?curid=3175841" title="Ursus 15014">
Ursus 15014

Ursus 15014/U-4150 – najsilniejszy ciągnik rolniczy z gamy ciągników produkowanych przez Ursus S.A. Ciągnik posiada m.in. 6-cylindrowy silnik SISU o mocy 150 koni mechanicznych, układ przeniesienia napędu firmy ZF, skrzynię biegów 40x40 oraz przestronną kabinę.

</doc>
<doc id="3175843" url="https://pl.wikipedia.org/wiki?curid=3175843" title="Przejściowy Punkt Kontrolny Kępna">
Przejściowy Punkt Kontrolny Kępna

Przejściowy Punkt Kontrolny Kępna – pododdział Wojsk Ochrony Pogranicza pełniący służbę na przejściu granicznym z Czechosłowacją.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Graniczna placówka kontrolna Kępna powstała w 1945 roku jako drogowy przejściowy punkt kontrolny III kategorii o etacie nr 8/12. Obsada PPK składała się z 10 żołnierzy i 1 pracownik cywilny.
Rozformowany jesienią 1946 roku.

</doc>
<doc id="3175845" url="https://pl.wikipedia.org/wiki?curid=3175845" title="Męty w ciele szklistym">
Męty w ciele szklistym



</doc>
<doc id="3175846" url="https://pl.wikipedia.org/wiki?curid=3175846" title="Ian Duncan">
Ian Duncan

Ian Duncan, baron Duncan of Springbank (ur. 13 lutego 1973 w Alyth) – brytyjski i szkocki polityk, poseł do Parlamentu Europejskiego VIII kadencji.
Życiorys.
Ukończył geologię na Uniwersytecie w St Andrews, uzyskał doktorat z paleontologii na Uniwersytecie w Bristolu. Pracował jako analityk w koncernie BP, przez cztery lata był zastępcą sekretarza generalnego szkockiej federacji rybaków, następnie urzędnikiem w szkockiej radzie ds. uchodźców. Przez kolejne siedem lat kierował biurem Parlamentu Szkockiego w Brukseli. W 2011 powrócił do kraju, gdzie pracował jako doradca ds. europejskich w parlamencie.
Zaangażował się również w działalność polityczną w ramach Partii Konserwatywnej, m.in. w 2003 bez powodzenia kandydował na posła do Parlamentu Szkockiego w okręgu wyborczym Aberdeen South. Gdy w 2013 europoseł Struan Stevenson ogłosił, że nie będzie ubiegał się o reelekcję, Ian Duncan został rekomendowany na pierwsze miejsce listy torysów w szkockim okręgu wyborczym w wyborach w 2014. W głosowaniu z 22 maja 2014 uzyskał mandat eurodeputowanego VIII kadencji.
W 2017 kandydował bez powodzenia do Izby Gmin, przegrywając o 21 głosów z deputowanym Szkockiej Partii Narodowej. Odszedł z PE w czerwcu tegoż roku w związku z nominacją na parlamentarnego podsekretarza stanu w departamentach do spraw Walii i Szkocji. Wraz z nominacją zapowiedziano również jego powołanie w skład Izby Lordów, do której doszło w lipcu 2017. W październiku 2017 z biura do spraw Walii przeszedł do departamentu do spraw Irlandii Północnej w tej samej randze. W lipcu 2019 zakończył pełnienie funkcji w departamencie do spraw Szkocji, obejmując jednocześnie funkcję parlamentarnego podsekretarza stanu w departamencie do spraw biznesu, energii i przemysłu. Z funkcji rządowych odszedł w lutym 2020.
Jest jawnym homoseksualistą i działaczem LGBTory, organizacji działającej przy Partii Konserwatywnej.

</doc>
<doc id="3175849" url="https://pl.wikipedia.org/wiki?curid=3175849" title="Jill Seymour">
Jill Seymour

Gillian Elizabeth (Jill) Seymour (ur. 8 maja 1958 w Cosford) – brytyjska polityk i działaczka samorządowa, posłanka do Parlamentu Europejskiego VIII kadencji.
Życiorys.
Pracowała w branży PR, a także jako przedstawiciel handlowy. Później zawodowo związana z rodzinnym przedsiębiorstwem. Działała w różnych komitetach dystryktu Telford and Wrekin. W 2002 dołączyła do Partii Niepodległości Zjednoczonego Królestwa. Wchodziła w skład NEC (krajowego komitetu wykonawczego) tego ugrupowania. Została wybrana na radną, a w 2013 na przewodniczącą rady wiejskiej w Kynnersley.
W wyborach europejskich w 2014 z ramienia UKIP uzyskała mandat eurodeputowanej VIII kadencji. W 2019 przeszła do nowego ugrupowania pod nazwą Brexit Party.

</doc>
<doc id="3175854" url="https://pl.wikipedia.org/wiki?curid=3175854" title="Louise Bours">
Louise Bours

Louise Bours (ur. 23 grudnia 1968 w Congleton) – brytyjska polityk i działaczka samorządowa, posłanka do Parlamentu Europejskiego VIII kadencji.
Życiorys.
W młodości zajmowała się aktorstwem i piosenkarstwem, ukończyła szkołę artystyczną Mountview Conservatoire for the Performing Arts. Występowała w teatrach na West Endzie, grała niewielkie role w różnych serialach telewizyjnych ("Band of Gold", "Peak Practice", "Brookside"). Podjęła później studia z zakresu nauk społecznych na Lancaster University. Wybierana na radną w Congleton, była także burmistrzem tej miejscowości. Była związana z Partią Konserwatywną, jednak w 1997 popierała Partię Pracy. Później zaangażowana w działalność Partii Niepodległości Zjednoczonego Królestwa, weszła w skład krajowych władz wykonawczych tego ugrupowania.
W wyborach europejskich w 2014 z ramienia UKIP uzyskała mandat eurodeputowanej VIII kadencji. W trakcie kadencji wystąpiła z UKIP.

</doc>
<doc id="3175856" url="https://pl.wikipedia.org/wiki?curid=3175856" title="Julia Reid">
Julia Reid

Julia Reid (ur. 16 lipca 1952 w Londynie) – brytyjska polityk, biochemik i działaczka samorządowa, posłanka do Parlamentu Europejskiego VIII kadencji.
Życiorys.
W 1970 przerwała naukę, zawarła pierwszy związek małżeński. Pracowała początkowo w Instytucie Marynarki Wojennej, Wojsk Lądowych i Lotnictwa, a także w jednostkach Royal Air Force. Powróciła do kształcenia się w latach 80., ukończyła wówczas szkołę średnią, a następnie biochemię na Uniwersytecie w Bath, uzyskując następnie w 1999 doktorat. Po studiach podjęła pracę w zawodzie biochemika w przemyśle, następnie pełniła funkcję dyrektora w laboratorium badawczym w Royal United Hospital w Bath.
W latach 80. działała w Partii Socjaldemokratycznej. W 1993 została członkinią Partii Niepodległości Zjednoczonego Królestwa. Kandydowała w różnych wyborach z ramienia UKIP, w tym lokalnych, europejskich i do Izby Gmin. W 2013 została wybrana na radną miasta Calne.
W wyborach europejskich w 2014 z ramienia UKIP uzyskała mandat eurodeputowanej VIII kadencji. W 2018 zrezygnowała z członkostwa w Partii Niepodległości Zjednoczonego Królestwa, a w 2019 dołączyła do Brexit Party.

</doc>
<doc id="3175857" url="https://pl.wikipedia.org/wiki?curid=3175857" title="Diane James">
Diane James

Diane James (ur. 20 listopada 1959 w Bedford) – brytyjska polityk, przedsiębiorca i działaczka samorządowa, posłanka do Parlamentu Europejskiego VIII kadencji, w 2016 lider Partii Niepodległości Zjednoczonego Królestwa (UKIP).
Życiorys.
Ukończyła studia z zakresu biznesu i turystyki na Thames Valley University. Pracowała w przedsiębiorstwach z branży farmaceutycznej i zajmujących się opieką zdrowotną, zakładając w latach 80. własną działalność gospodarczą. W 2006 została jako niezależna wybrana do rady w Waverley, utrzymując później mandat radnej w kolejnych wyborach. Przystąpiła następnie do Partii Niepodległości Zjednoczonego Królestwa. Kandydowała z jej ramienia w 2012 w wyborach uzupełniających do Izby Gmin w okręgu wyborczym Eastleigh.
W wyborach europejskich w 2014 z ramienia UKIP uzyskała mandat eurodeputowanej VIII kadencji. 16 września 2016, po wygraniu partyjnych wyborów, objęła funkcję lidera swojego ugrupowania, zastępując Nigela Farage'a. Zrezygnowała jednak 4 października 2016, motywując to brakiem wystarczającego autorytetu w partii, a także brakiem wsparcia ze strony części liderów UKIP. W listopadzie tego samego roku wystąpiła również z partii, a w 2019 dołączyła do Brexit Party.

</doc>
<doc id="3175859" url="https://pl.wikipedia.org/wiki?curid=3175859" title="Salwador na Letnich Igrzyskach Olimpijskich 1984">
Salwador na Letnich Igrzyskach Olimpijskich 1984

Salwador na Letnich Igrzyskach Olimpijskich 1984 reprezentowało 10 zawodników (9 mężczyzn i 1 kobieta). Był to 3. start reprezentacji Salwadoru na letnich igrzyskach olimpijskich.

</doc>
<doc id="3175861" url="https://pl.wikipedia.org/wiki?curid=3175861" title="Amjad Bashir">
Amjad Bashir

Amjad Bashir (ur. 17 września 1952 w Gujracie) – brytyjski polityk i przedsiębiorca pakistańskiego pochodzenia, poseł do Parlamentu Europejskiego VIII kadencji.
Życiorys.
Urodził się w Pakistanie w Pendżabie. W Wielkiej Brytanii (na terenie Yorkshire) osiedlił się w wieku 8 lat. Ukończył studia z zakresu inżynierii chemicznej na University of Bradford. Pracował w przedsiębiorstwie swojego ojca, później zajął się własną działalnością gospodarczą głównie w branży gastronomicznej, otwierając własne restauracje w Bradford i Manchesterze.
Przez piętnaście lat należał do Partii Konserwatywnej, z której przeszedł do Partii Niepodległości Zjednoczonego Królestwa. Został rzecznikiem UKIP do spraw małych i średnich przedsiębiorstw. W wyborach w 2014 z ramienia tego ugrupowania uzyskał mandat eurodeputowanego VIII kadencji. W 2015 powrócił do Partii Konserwatywnej.

</doc>
<doc id="3175864" url="https://pl.wikipedia.org/wiki?curid=3175864" title="Emilee Cherry">
Emilee Cherry

Emilee Cherry (ur. 2 listopada 1992 w Romie) – australijska rugbystka, reprezentantka kraju w rugby 7, złota medalistka olimpijska z LIO 2016 oraz zawodniczka touch rugby, mistrzyni świata z 2011 roku.
Uczęszczała do Fairholme College, a podejmując studia na University of Queensland otrzymała stypendium sportowe.
Touch rugby.
Z drużyną "Southern Storm" zwyciężyła w lokalnych rozgrywkach ligowych w Brisbane otrzymując wyróżnienia dla najlepszej zawodniczki finału oraz całych zawodów. Występowała następnie w tych rozgrywkach w barwach Toowoomba.
W 2011 roku z "South West Queensland Swans" dotarła do finału mistrzostw stanu. Rok później zdobyła to trofeum zostając jednocześnie najlepszą zawodniczką finałów, a następnie doprowadziła zespół do finału mistrzostw kraju.
Reprezentowała Queensland we wszystkich szkolnych kategoriach wiekowych, zdobywając mistrzostwo kraju U-12 i U-18, a następnie także w kategorii U-20. Z seniorskim zespołem występowała przeciwko Nowej Południowej Walii w meczach "State of Origin".
W australijskiej kadrze występowała w zespołach U-18 i U-20, od 2010 roku gra zaś z drużynie seniorskiej, z którą triumfowała w Pucharze Świata 2011. W 2012 roku została mianowana wicekapitanem zespołu na coroczną serię meczów z Nową Zelandią.
Została wybrana sportowcem roku 2011 regionu Darling Downs oraz najlepszą zawodniczką touch rugby w Queensland w 2013.
Rugby union.
W 2011 roku Australian Rugby Union zaproponował zawodniczce grę w rugby 7 i po raz pierwszy kontakt z tym sportem miała na zgrupowaniu Australian Institute of Sport we wrześniu 2011 roku. Miesiąc później wystąpiła w pierwszym turnieju, została też stypendystką AIS.
Została wybrana do "Aussie Pearls", zespołu pełniącego rolę reprezentacji kraju w turniejach towarzyskich, mającą również na celu rozwój zawodniczek. W debiutanckim sezonie, w którym zagrała we wszystkich turniejach, została wybrana najlepszą australijską zawodniczką.
Na poziomie klubowym związana była z Toowoomba Bears. Stan reprezentowała w National Women’s Rugby Sevens Championship 2014 i w tym samym roku została uznana najlepszą zawodniczką Queensland.
W australijskiej reprezentacji w IRB Women’s Sevens World Series zadebiutowała w Dubai Women’s Sevens 2012 zwyciężając w klasyfikacji punktowej i przyłożeń, a w sezonie 2012/2013 Australijki zajęły piąte miejsce. W 2013 roku znalazła się w kadrze na Puchar Świata, gdzie Australijki po niespodziewanej ćwierćfinałowej porażce z Hiszpankami zajęły ostatecznie piątą pozycję. Zwyciężyła następnie w Mistrzostwach Oceanii 2013, a wysoka forma dała jej wyróżnienie dla najlepszej zawodniczki według "Rugby Union Players' Association". W sezonie 2013/2014 Australijki dominowały wraz z Nowozelandkami, którym uległy nieznacznie w klasyfikacji generalnej, a Cherry zwyciężyła zarówno w klasyfikacji przyłożeń, jak i punktowej cyklu. Została następnie wybrana najlepszą zawodniczką rugby 7 na świecie, takie samo wyróżnienie drugi rok z rzędu otrzymała od australijskiego stowarzyszenia zawodników, zaś na gali krajowego związku otrzymała dwie nagrody – dla najlepszej rugbystki obu odmian oraz najlepszego zawodnika rugby 7 obojga płci. W kolejnym sezonie z powodu kontuzji nie zagrała we wszystkich turniejach, a Australijki ostatecznie uplasowały się na trzeciej pozycji w klasyfikacji generalnej zyskując tym samym awans na LIO 2016.

</doc>
<doc id="3175869" url="https://pl.wikipedia.org/wiki?curid=3175869" title="Więzienie przy ul. Sterlinga 16 w Łodzi">
Więzienie przy ul. Sterlinga 16 w Łodzi

Więzienie przy ul. Sterlinga 16 w Łodzi – pierwotnie kamienica czynszowa z ok. połowy XIX w., adaptowana najpierw doraźnie, a potem na już stałe na cele penitencjarne. Najpierw jako więzienie carskie, w dwudziestoleciu międzywojennym więzienia państwowe, podczas II wojny światowej więzienie hitlerowskie, po wojnie Wojewódzkiego Urzędu Bezpieczeństwa Publicznego w Łodzi i znowu państwowe do likwidacji.
Historia budynku.
Budynek został wzniesiony około połowy XIX wieku roku, przy ówczesnej ul. Nowo-Targowej 16, jako kamienica czynszowa dla ubogich robotników. Pomieszczenia w nim były bardzo małe, połączone wąskimi korytarzami, co dawało możliwość adaptowania budynku na cele izolacyjne. Adaptacji dokonano w połowie 1893 r. w ramach likwidacji przez władze carskie skutków tzw. „buntu łódzkiego”, kiedy zabrakło miejsc dla aresztowanych w tych rozruchach w ówczesnym więzieniu przy ul. Gdańskiej 13. W tym czasie miało to być doraźne miejsce odosobnienia.
Po wydarzeniach rewolucji 1905-1907 r. funkcja więzienno-aresztowa kamienicy została utrwalona, chociaż w dalszym ciągu traktowana była jako rozwiązanie doraźne. W związku z tym zaczęto w niej przeprowadzać niezbędne prace adaptacyjne, chociaż z zewnątrz budynek dalej zachował wiele cech kamienicy. Prowadzone one były do końca okresu międzywojennego (1918–1939), ale i tak do końca istnienia w tym miejscu aresztu-więzienia nie osiągnięto stanu pełnej adaptacji. Stąd było uważane za najgorsze łódzkie więzienie pod względem warunków bytowych.
W pierwszych miesiącach I wojny światowej funkcja więzienna budynku została na krótko zawieszona, ponieważ na kilka miesięcy ulokowano tu pacjentów zbombardowanego w listopadzie lub grudniu 1914 r. szpitala psychiatrycznego „Kochanówka” pod Łodzią.
W listopadzie 1918 r. więzienie udało się opanować bez większych problemów dzięki kpr Bederskiemu, Polakowi służącemu w Reichswehrze. W okresie międzywojennym było to jedno z dwóch głównych więzień w Łodzi (obok więźnia przy ul. M. Kopernika 36). W 1939 r., na bazie silnego trendu resocjalizacyjnego w polskim więziennictwie, władze policyjne w Łodzi wynajęły na 10 lat lewą oficynę sąsiedniego budynku przy ul. S. Sterlinga 18. Urządzono tu warsztaty, gdzie pracowali więźniowie.
W okresie II wojny światowej naziści utworzyli w nim więzienie policyjne, gdzie odbywały się przesłuchania oraz egzekucje. Po zakończeniu działań wojennych budynek pełnił dalej funkcję zakładu karnego. W latach 1939–1945 budynek oficjalnie wykorzystywany był jako więzienie policyjne, a nieoficjalnie jako placówka więzienna łódzkiego Gestapo (mającego swoją siedzibę przy Alei Karola Anstadta w Łodzi).
Z powodu rozwijającej się akcji represyjnej niemieckich władz okupacyjnych, skierowanej przeciwko Polakom, łódzka policja okupacyjna na przełomie lat 1942/1943 definitywnie przyłączyła sąsiednią kamienicę przy ul. S. Sterlinga (podówczas Robert-Koch-Str.) 18 do budynku więziennego. Do tego czasu, czyli do końca 1942 r., od frontu i w prawej oficynie, mieszkali Polacy, między innymi Feliks Filipczyński, który sprowadził się tam około września 1941 r., krótko po ślubie z Anną Lebiedzińską. W tym czasie oboje byli mocno zaangażowani w działalność konspiracyjną w Armii Krajowej, w ramach grupy konspiracyjnej „Legia Narodowa”. On pod pseudonimem „Kmicic” a ona „Elżunia”. Z grupą tą był też aktywnie związany uczestnik łódzkiej akcji „N” – Jan Libsz, ps. „Kruk”, „Anatol”. Po sprowadzeniu się na ul. S. Sterlinga 18 „Elżunia” niezwłocznie, według własnej powojennej relacji, zorganizowała pomoc dla więźniów, którzy pracowali w tym czasie przy gruntownym remoncie oficyny. Podkładała im żywność i odbierała grypsy. Ułatwieniem było to, że Filipczyńscy mieszkali na parterze prawej oficyny. Zdarzały się przypadki, że „dobry” wachman pozwalał nawet na krótki pobyt więźniów w ciepłej kuchni Filipczyńskich. Natomiast jej mąż wraz z Libszem wykonywali ze strychu tego domu zdjęcia maltretowania więźniów oraz dziedzińca więziennego, ukryci za załomem muru, przez otwór w ścianie. Niestety żadne z tych zdjęć nie zostało ujawnione.
Po połączeniu obu posesji więzienie składało się z dwóch trzypiętrowych budynków (Sterlinga 16 i 18) z 53 celami oraz 5 izbami chorych.
W pierwszych miesiącach po zakończeniu okupacji niemieckiej w Łodzi podczas II wojny światowej (19 stycznia 1945) więzienie zostało przejęte przez Wojewódzki Urząd Bezpieczeństwa Publicznego w Łodzi, spełniając dokładnie taką samą funkcję jak podczas okupacji niemieckiej. Teraz umieszczano tu więźniów politycznych oskarżonych o działalność wymierzaną przeciwko władzom komunistycznym. Około 1955 r. ówczesny minister spraw wewnętrznych – Władysław Wicha) nadał więzieniu przy ul. Sterlinga status „Więzienia Centralnego” (jako jednemu spośród 33 w Polsce).
Po wydarzeniach polskiego października 1956 r. więzienie uzyskało status zwykłego więzienia z przeważającą funkcją aresztową. Funkcję więzienną budynek przestał pełnić w 1964 r., po uruchomieniu w tym czasie nowego obiektu więziennego w Łodzi, przy ul. Stokowskiej. Po likwidacji funkcji więziennej budynek – po niezbędnych pracach adaptacyjnych – stał się siedzibą Sądu Rejonowego dla Łodzi-Śródmieście. Swoją siedzibę miał tam także Sąd dla Nieletnich w Łodzi, które funkcjonowały w tym miejscu do końca lat 80. XX wieku. Następnie budynek przejęła Politechnika Łódzka. Obecnie znajduje się tu Centrum Medyczne „Renoma” wraz z wieloma innymi gabinetami na zasadzie wynajmu pomieszczeń.
Praktycznie przez cały czas funkcjonowania tu więzienia był to więzienie męskie. W miejscu tym wykonywano wyroki śmierci przez powieszenie. Na pewno w okresie II wojny światowej (przede wszystkim mężczyźni). W pierwszych powojennych latach powieszono tu wielu Niemców oraz Polaków skazanych za współpracę z okupantem niemieckim (np. komendant więzienia radogoskiego – Walter Pelzhausen), a później ludzi skazanych za działalność antykomunistyczną oraz zwykłych przestępców. Ta funkcja utrzymała się najprawdopodobniej do końca funkcjonowania tego więzienia, choć nie była jedynym miejscem wykonywania wyroków śmierci w Łodzi.
O martyrologii więzionych tu ludzi w okresie II wojny światowej i latach polskiego „stalinizmu” informują dwie tablice znajdujące się na elewacji budynku.

</doc>
<doc id="3175872" url="https://pl.wikipedia.org/wiki?curid=3175872" title="Kamień runiczny ze Sparlösy">
Kamień runiczny ze Sparlösy

Kamień runiczny ze Sparlösy ("Vg 119") – kamień runiczny znajdujący się w szwedzkiej prowincji Västergötland. Mierzący 1,77 m wysokości zabytek pochodzi z około 800 roku.
Pierwsza wzmianka na temat istnienia kamienia pochodzi z 1669 roku, kiedy to został odnaleziony przez podróżujących przez Västergötland Eliasa Brennera, Johana Hadorpha i Petrusa Törnewalla, wbudowany w południową ścianę kościoła w Sparlösa. Po pożarze kościoła w 1684 roku rozłamano go na pół i użyto do naprawy budynku. Dopiero w 1937 roku kamień został wyjęty ze ściany, połączony i odczytany.
Kamień pokryty jest ze wszystkich czterech stron oraz na szczycie inskrypcjami runicznymi i obrazkami. 1, 3 i 4 strona zostały pokryte napisami w fuþarku młodszym, zarówno w formie krótko- jak i długogałązkowej. Tekst inskrypcji udało się odczytać jedynie połowicznie, zawiera ona wzmiankę o jakimś Æivislu Eirikssonie oraz wezwanie od osoby imieniem Alrik by czytelnik poradził się run, które mają boskie pochodzenie. Na uszkodzonej dolnej części strony 1 widnieje zarys głowy ludzkiej. Na stronie 4 znajduje się rysunek spadającej skrzydlatej istoty walczącej z długoszyim ptakiem, co prawdopodobnie symbolizuje walkę ładu z chaosem. Na stronie 2 znajduje się seria rysunków, przedstawiających od góry do dołu kolejno dom, dwa ptaki, okręt i konnego wojownika ze wzniesionym mieczem w towarzystwie dwóch zwierząt. Najprawdopodobniej jest to postać myśliwego poległego na polowaniu, który odpływa okrętem w towarzystwie dwóch kruków Odyna do Walhalli.

</doc>
<doc id="3175874" url="https://pl.wikipedia.org/wiki?curid=3175874" title="Wiking (film 1928)">
Wiking (film 1928)

Wiking (ang. "The Viking") – amerykański film przygodowy z 1928 roku w reżyserii Roya Williama Neilla. Jest to pierwszy pełnometrażowy obraz wytwórni MGM zrealizowany w Technicolorze (tzw. III proces) oraz ze ścieżką dźwiękową, ale bez dialogów. Jego fabuła oparta jest na powieści "The Thrall of Leif the Lucky" Ottilie A. Liljencrantz z 1902 roku.
Fabuła.
Podczas ataku wikingów zostaje uprowadzony angielski hrabia, Lord Alwin i przewieziony do Norwegii jako niewolnik. Tam kupuje go Helga Nillson i przekazuje pod opiekę Leifa Erikssona. Ponieważ hrabia okazuje się wyjątkowo nieznośnym niewolnikiem, jeden z marynarzy, Egil postanawia go zabić, ale zostaje powstrzymany przez Helgę. Wtedy Alwin wyzywa go na pojedynek i pokonuje. Ponieważ łaskawie daruje mu życie, Helga zgadza się żeby dołączył do wyprawy Leifa.
Eriksson z poparciem króla Olafa, pierwszego chrześcijańskiego władcy Norwegii, wyrusza na poszukiwania lądów znajdujących się na zachód od Grenlandii, którą odkrył jego ojciec Eryk Rudy. Kiedy Leif przypływa na wyspę, by uzupełnić zapasy Eryk błogosławi jego związek z Helgą. Jednakże kiedy dowiaduje się, że jest on chrześcijaninem wypiera się go i odmawia udzielenia pomocy. Dochodzi do walki, podczas której Leif nakazuje Alwinowi za wszelką cenę zabrać zapasy. Na pokład przypadkowo dostaje się również Helga.
Po opuszczeniu Grenlandii Alwin i Helga wyznają sobie miłość. Nieświadomy ich związku Leif oświadcza, że wkrótce ją poślubi. Tymczasem Egil staje na czele buntu załogi, która nie chce płynąć na nieznane wody. Postanawia zabić Erikssona podczas ceremonii zaślubin, jednakże w ostatniej chwili jego plan udaremnia Alwin, który osłania go własnym ciałem i sam zostaje zraniony nożem. Leif zabija buntownika i zamierza to samo zrobić z Alwinem, kiedy dowiaduje się o jego związku z Helgą. Ostatecznie okazuje mu łaskę z powodu swoich chrześcijańskich przekonań. W tym momencie na horyzoncie pojawia się ziemia, a bunt zostaje zażegnany.
Leif ustawia na lądzie prowizoryczny krzyż oraz wznosi kamienną wieżę, która ma do dziś stać w Newport na Rhode Island.
Produkcja.
"Wiking" był pierwszym pełnometrażowym filmem wytwórni MGM zrealizowanym w całości w Technicolorze. Obraz w dużej mierze został sfinansowany oraz wyprodukowany także przez przedsiębiorstwo Technicolor Motion Picture Corporation, które chciało w ten sposób zademonstrować możliwości swojej techniki barwienia filmu.
Sam obraz został uznany za najpiękniejszy jaki powstał w owym czasie, ale ponieważ skupiono się głównie na efektach, ucierpiał na tym scenariusz oraz reżyseria. Fabułę oparto na powieści Ottilie A. Liljencrantz, "The Thrall of Leif the Lucky" z 1902 roku, opowiadającej o przygodach Leifa Erikssona i jego towarzyszy.
W 1930 roku wytwórnia MGM ponownie wydała film jako musical pod tytułem "The Private Life of Leif Ericson".

</doc>
<doc id="3175875" url="https://pl.wikipedia.org/wiki?curid=3175875" title="Franciszek Makowiecki">
Franciszek Makowiecki

Franciszek Makowiecki herbu Pomian – podczaszy kamieniecki w latach 1696-1704.
Był elektorem Augusta II Mocnego z województwa podolskiego w 1697 roku.
Poseł na sejm 1703 roku z województwa podolskiego. Konsyliarz województwa podolskiego w konfederacji sandomierskiej 1704 roku.

</doc>
<doc id="3175876" url="https://pl.wikipedia.org/wiki?curid=3175876" title="Portugalscy posłowie do Parlamentu Europejskiego 2014–2019">
Portugalscy posłowie do Parlamentu Europejskiego 2014–2019

Portugalscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3175877" url="https://pl.wikipedia.org/wiki?curid=3175877" title="Pilsko (miejscowość)">
Pilsko (miejscowość)

Pilsko – schronisko turystyczne w Polsce, położone w województwie śląskim, w powiecie żywieckim, w gminie Jeleśnia.
Schronisko położona jest u podnóża kopuły szczytowej szczytu Pilsko (ok. 1270 m n.p.m.) na Hali Miziowej, znajduje się tu schronisko PTTK oraz węzeł szlaków turystycznych.

</doc>
<doc id="3175879" url="https://pl.wikipedia.org/wiki?curid=3175879" title="Romaniuk">
Romaniuk



</doc>
<doc id="3175880" url="https://pl.wikipedia.org/wiki?curid=3175880" title="Piotr Antoni Pepłowski">
Piotr Antoni Pepłowski

Piotr Antoni Pepłowski herbu Gozdawa – podkomorzy łucki w 1736 roku, podczaszy kijowski w latach 1712-1736, podstoli żytomierski w latach 1705-1712, łowczy latyczowski w 1705 roku.
Konsyliarz województwa podolskiego w konfederacji sandomierskiej 1704 roku. Jako poseł województwa kijowskiego był uczestnikiem Walnej Rady Warszawskiej 1710 roku.

</doc>
<doc id="3175892" url="https://pl.wikipedia.org/wiki?curid=3175892" title="Antycząstki">
Antycząstki



</doc>
<doc id="3175896" url="https://pl.wikipedia.org/wiki?curid=3175896" title="Eleanor Graham">
Eleanor Graham

Eleanor Graham (ur. 9 stycznia 1896 roku w Walthamstow, zm. 8 marca 1984 roku w Londynie) - brytyjska pisarka; autorka książek dla dzieci. 
Pracowała również jako redaktor książek dla wydawnictw "Heinemann", "Methuen Publishing" i "Penguin Books" oraz recenzent książek dla dzieci, między innymi dla "The Sunday Times". Wcześniej, pracowała na misjach humanitarnych Muriel Paget w Czechosłowacji. 
W roku 1961 otrzymała nagrodę Eleanor Farjeon Award.

</doc>
<doc id="3175897" url="https://pl.wikipedia.org/wiki?curid=3175897" title="Krzysztof Głowa">
Krzysztof Głowa

Krzysztof Głowa z Nowosielec (dzisiejsze Nowosiółki Dydyńskie) herbu Jelita (zm. 1582) – kasztelan połaniecki od 1578 roku, sekretarz królewski w 1569 roku, lustrator dóbr królewskich w województwie kijowskiem z sejmu 1569 roku. W roku 1570 założył miasteczko Głowów w ówczesnym powiecie pilźnieńskim (obecnie Głogów Małopolski w powiecie rzeszowskim). Krzysztof był właścicielem Rudny, Przybyszówka (dziś dzielnica Rzeszowa), Gumnisk, Kilianówki, Rogoźnic i Lippy, w ziemi przemyskiej.
Poseł ziemi przemyskiej na sejm 1553 roku, poseł ziemi sanockiej na Sejm piotrkowski 1562/1563 roku i sejm konwokacyjny 1573 roku.
Żonaty był z Krystyną z Paniowa.

</doc>
<doc id="3175898" url="https://pl.wikipedia.org/wiki?curid=3175898" title="Yasuhiko Ōta">
Yasuhiko Ōta

 – japoński skoczek narciarski, drużynowy złoty medalista Zimowej Uniwersjady 1999. Nigdy nie brał udziału w zawodach Pucharu Świata, jego najlepszym sezonem w Pucharze Kontynentalnym był sezon 1998/1999, w którym uplasował się na 13. miejscu w klasyfikacji generalnej.
Przebieg kariery.
Pierwszym sezonem w którym wystartował w Pucharze Kontynentalnym był 1995/1996, brał w nim udział wyłącznie w konkursach rozgrywanych na terenie ojczystego kraju. W tym sezonie zdobył również pierwsze punkty tej rangi w karierze, zajmując 28. i 22. miejsce na skoczni Yamagata w Zaō.
W 1998 zadebiutował w zawodach Letniego Grand Prix w Hakubie – w konkursie indywidualnym był 33., a w konkursie drużynowym zajął miejsce szóste startując w trzecim składzie Japonii.
W styczniu 1999 wygrał jedyne w swojej karierze zawody Pucharu Kontynentalnego w Sapporo. Skoki na 122,5 m i 127 m dały mu przewagę 2,4 punktu nad Yutaką Katayama. W tym samym miesiącu uczestniczył również w zawodach skoków narciarskich na uniwersjadzie, gdzie na skoczni MS 1970 B zdobył złoty medal w konkursie drużynowym.
W kolejnej uniwersjadzie odbywającej się w 2001 zajął kolejno 32. i 30. miejsce w konkursach indywidualnych, a w zawodach drużynowych zajął 9. miejsce.
Od 2005 nie skacze w zawodach międzynarodowych.

</doc>
<doc id="3175899" url="https://pl.wikipedia.org/wiki?curid=3175899" title="Kamień runiczny z Tullstorp">
Kamień runiczny z Tullstorp

Kamień runiczny z Tullstorp ("DR 271") – granitowy kamień runiczny o wysokości 1,70 m, znajdujący się w Tullstorp w prowincji Skania w Szwecji.
Kamień wykonany został około 1000 roku. Dokładne jego pochodzenie nie jest znane. W XIX wieku znajdował się, przełamany na dwie części, wmurowany w ścianę kościoła w Tullstorp. Dopiero po rozbiórce świątyni w 1846 roku został wydobyty i złączony w całość. Na kamieniu przedstawiony został okręt wyobrażający podróż do Walhalli, ponad którym znajduje się zwierzę (wilk? smok? lew?) o niejasnym znaczeniu symbolicznym. Inskrypcja runiczna ma postać wstęgi zakończonej wilczymi paszczami. Jej treść głosi:
co znaczy: "Kleppir/Glippir i Ása wznieśli ten pomnik ku pamięci Ulfra".

</doc>
<doc id="3175900" url="https://pl.wikipedia.org/wiki?curid=3175900" title="Hiszpańscy posłowie do Parlamentu Europejskiego 2014–2019">
Hiszpańscy posłowie do Parlamentu Europejskiego 2014–2019

Hiszpańscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3175901" url="https://pl.wikipedia.org/wiki?curid=3175901" title="Jan Skotarek">
Jan Skotarek

Jan Skotarek (ur. 1 czerwca 1883 w Wojnowicach, zm. 3 marca 1968 w Poznaniu) – podpułkownik saperów Wojska Polskiego, inżynier, architekt, powstaniec wielkopolski.
Życiorys.
Jan Skotarek pochodził z rodziny chłopskiej Tomasza i Józefy ze Śliwińskich. Jego braćmi byli Władysław (1894–1969) i Józef (1897–1968), lekarz medycyny, kapitan Wojska Polskiego, lekarz 1 paplot., odznaczony Krzyżem Niepodległości (9 listopada 1932), Krzyżem Walecznych za kampanię 1944–1945 i Wielkopolskim Krzyżem Powstańczym (9 stycznia 1960). 
W 1906 ukończył Gimnazjum Marii Magdaleny w Poznaniu. W Berlinie odbywał studia na politechnice uzyskując w 1911 dyplom inżyniera architekta. Pracował jako inżynier architekt w Brodnicy, Berlinie i Królewcu. W 1912 odbył służbę jednoroczną w armii niemieckiej (artyleria ciężka). Przed I wojną światową pracował we Wrocławiu, Opolu i Poznaniu.
W 1914 został powołany do armii niemieckiej, walcząc w niej na froncie zachodnim. W styczniu 1919 uczestniczył w powstaniu wielkopolskim będąc początkowo dowódcą baterii, a następnie na froncie południowym na stanowisku dowódcy batalionu. 13 kwietnia 1919 został oficjalnie przyjęty do Sił Zbrojnych Polskich w byłym zaborze pruskim z zatwierdzeniem posiadanego stopnia podporucznika byłej armii niemieckiej i jednoczesnym awansem na porucznika w artylerii. Tego samego dnia, kolejnym dekretem Komisariatu Naczelnej Rady Ludowej, został awansowany na kapitana ze starszeństwem z 1 lipca 1917 w artylerii. W listopadzie 1919 przeniesiono go do budownictwa wojskowego.
W latach 1920–1921 pełnił służbę w Dowództwie Okręgu Generalnego „Poznań” w Poznaniu. 15 lipca 1920 został zatwierdzony w stopniu majora z dniem 1 kwietnia 1920, w artylerii, w grupie oficerów byłej armii niemieckiej. 1 czerwca 1921 został przydzielony pod względem ewidencyjnym do 14 Dywizjonu Artylerii Ciężkiej. 3 maja 1922 został zweryfikowany w stopniu podpułkownika ze starszeństwem z 1 czerwca 1919 i 28. lokatą w korpusie oficerów inżynierii i saperów. W latach 1923–1924 był kierownikiem Rejonu Inżynierii i Saperów w Poznaniu. Był szefem służby budowlanej w Dowództwie Okręgu Korpusu Nr VIII w Toruniu, a następnie szefem 7 Okręgowego Szefostwa Budownictwa w Poznaniu, pozostając oficerem nadetatowym 7 Pułku Saperów. W marcu 1929 został zwolniony z zajmowanego stanowiska, pozostawiony bez przynależności służbowej i oddany do dyspozycji dowódcy Okręgu Korpusu Nr VII w Poznaniu, a z dniem 31 sierpnia tego roku przeniesiony w stan spoczynku.
W Poznaniu od 1929 do 1939 prowadził prywatne biuro inżynieryjno-architektoniczne. W latach 1930–1934 był radnym miejskim. Tamże został członkiem Zarządu Miejskiego w 1934 i pełnił obowiązki decernenta Ogrodów Miejskich do września 1939. Od 5 do 15 września 1939 pełnił funkcję komendanta Straży Obywatelskiej, która w mieście czuwała nad porządkiem i bezpieczeństwem. W marcu 1940 został wysiedlony do Mielca, gdzie pracował w przedsiębiorstwie drogowym. W kwietniu 1945 powrócił do Poznania i jako naczelnik nadzoru budowlanego pracował w Wydziale Budowlanym Zarządu Miejskiego. W 1948 został Kierownikiem technicznym odbudowy katedry poznańskiej. W 1956, po zakończeniu odbudowy, przeszedł na emeryturę.
Jan Skotarek 25 stycznia 1919 ożenił się z Zofią Koch (1883–1932). W 1927 małżonkowie adoptowali Helenę Tomczak (ur. 1925).
Zmarł 3 marca 1968 w Poznaniu. Został pochowany 6 marca 1968 na cmentarzu Junikowskim (pole 12-10-2).

</doc>
<doc id="3175909" url="https://pl.wikipedia.org/wiki?curid=3175909" title="Solenodon">
Solenodon



</doc>
<doc id="3175912" url="https://pl.wikipedia.org/wiki?curid=3175912" title="Narcystyczny rodzic">
Narcystyczny rodzic

Narcystyczny rodzic – osoba, która przejawia cechy narcyzmu lub u której zostało zdiagnozowane narcystyczne zaburzenie osobowości. Czasem taki rodzic tworzy chorobliwie bliską relację z dzieckiem, cechuje go zaborczość i często czuje się zazdrosny z powodu wzrastającego poczucia niezależności u syna lub córki, ale nie wszyscy narcystyczni rodzice działają w ten sposób. W obliczu rosnącej niezależności, rodzic doświadcza poczucia straty, ponieważ dziecko stanowi dla niego ważne źródło gratyfikacji podtrzymujących pozytywną samoocenę. W rezultacie rozwijane jest narcystyczne przywiązanie, w którym dziecko istnieje głównie po to, by przynosić korzyści rodzicowi.
Osoby narcystyczne cechuje bardzo niskie poczucie własnej wartości i potrzeba kontroli tego, co inni myślą na ich temat. Stale odczuwają one głęboki lęk przed odrzuceniem i byciem obwinianym, przeczuwając, że jest to możliwe w momencie ujawnienia jakichkolwiek rys na idealnym wizerunku, jaki starają się kreować. Narcyzmowi może towarzyszyć również poczucie własnej wyższości, stałe zaabsorbowanie sobą, sztywność w kontaktach społecznych oraz trudności w przyznaniu się do winy czy odczuwaniu empatii.
Charakterystyka.
Narcyzm wydaje się być przekazywany z pokolenia na pokolenie. Podczas gdy wystarczająco dobry rodzic jest pewny własnych możliwości na tyle, by pozwolić dziecku na rozwijanie autonomii, ten narcystyczny będzie wymuszał specyficzne zachowania mające na celu wzbudzenie w dziecku podziwu. Przykładem może być ojciec, który nie potrafi adekwatnie odpowiadać na potrzeby dziecka, bo jest zbyt zaabsorbowany sobą nalegając przy tym na to, by dziecko stało się podobne do niego i podziwiało go. Może to spowodować, że dziecko zacznie postrzegać siebie jako marionetkę w rękach ojca, bo od najwcześniejszego dzieciństwa jest nauczony, by przedkładać emocjonalne potrzeby innych nad swoje własne.
Według amerykańskiego psychologa, Alana Rappoporta, u podłoża narcyzmu leży bardzo niskie poczucie własnej wartości i lęk przed negatywną oceną ze strony otoczenia. By uchronić kruchą, niestabilną samoocenę, osoba narcystyczna próbuje kontrolować to, co inni myślą na jej temat. Rodzic często żąda konkretnych zachowań od swojego dziecka, bo traktuje je jako swoistą reprezentację w świecie zewnętrznym; oczekując, że dziecko będzie zachowywało się w sposób zaspokajający jego potrzeby emocjonalne.
Rodzic może wymagać od dziecka, że będzie ono świecić przykładem, by przynosić dumę rodzicom i podtrzymywać pozytywny wizerunek rodziny; jednocześnie może krytykować syna lub córkę za okazywanie słabości czy niedotrzymywanie narzuconych standardów. W efekcie dziecko uczy się odgrywać swoją rolę, od czasu do czasu chwaląc się swymi specjalnymi umiejętnościami przed rodziną czy znajomymi. W konsekwencji dziecko nie czuje się kochane czy doceniane wyłącznie za bycie sobą, we wspomnieniach będzie raczej wiązało uczucie miłości z byciem docenianym za zaspokajanie narcystycznych potrzeb rodzica. Jako przykład może służyć sytuacja, w której ojciec – prawnik wymaga od swojego syna, by ten również wybrał podobną ścieżkę zawodową, a każda inna decyzja zostanie przez niego odrzucona i wzbudzi niezadowolenie.
Wszystkie te cechy sprawiają, że narcystyczny rodzic w pewnych obszarach zachowuje się w stosunku do dziecka wręcz intruzywnie, podczas gdy w innych wyraźnie zaniedbuje je emocjonalne. Dziecko jest karane, jeśli nie reaguje odpowiednio na potrzeby rodzica. Kara może przybierać rozmaite formy – od kar cielesnych, poprzez wypowiedzi pełne złości, wywoływanie poczucia winy, emocjonalne zaniedbania aż do otwartej krytyki. Niezależnie jednak od formy, celem kary zawsze jest wymuszenie na dziecku zaspokojenia narcystycznych potrzeb rodzica.
Vankin zauważa, że narcystyczni rodzice często postrzegają swoje dziecko jako wielopłaszczyznowe źródło narcystycznych gratyfikacji oraz jako przedłużenie własnej osoby, reprezentujące ich w świecie zewnętrznym.
Kwestionariusz.
Nina W. Brown w swojej książce "Children of Self Absorbed" zamieściła kwestionariusz dla czytelników umożliwiający identyfikację destrukcyjnego narcystycznego wzorca. Sugeruje ona przyjrzenie się zachowaniom rodziców, pod kątem tego czy w przeszłości każdą rozmowę kierowali ku sobie, czy stale wymagali uwagi, domagali się komplementów, nie potrafili słuchać, korzystali z rzeczy dziecka bez pozwolenia, nie potrafili śmiać się z siebie, przesadzali lub robili umniejszające krytyczne uwagi w kierunku swoich dzieci.
Międzypokoleniowe wzorce.
Dziecko narcystycznego rodzica w dorosłym życiu zwykle również przejawia narcystyczne cechy osobowości, bywa też współuzależnione w tworzonych przez siebie relacjach. Dzieje się tak ze względu na niezdolność do emocjonalnej odpowiedzi rodzica na potrzeby dziecka. Najczęściej rodzic również doświadczył poważnych psychologicznych zaniedbań we własnym dzieciństwie i stąd mogą wynikać jego trudności w przedłożeniu potrzeb dziecka ponad własną chęć kontroli otoczenia.
Dzieci bardziej uparte z natury, które zwykle określane są mianem „trudnych”, mogą odmawiać wspierania członków rodziny, gdyż szybko orientują się w jaki sposób samolubni rodzice wymuszają zaspokajanie swoich potrzeb na innych. Dziecko uczy się, że poprzez manipulację można wywołać poczucie winy i uzyskać to czego się w danym momencie potrzebuje. W efekcie u dziecka rozwija się tzw. "fałszywe self". Dzięki agresywnym zachowaniom wymusza ono na innych, to czego potrzebuje, a w dorosłym życiu często również prezentuje cechy narcystyczne.
Natomiast dzieci bardziej wrażliwe, kierujące się poczuciem winy, dużo szybciej reagują na narcystyczne potrzeby rodziców, ponieważ orientują się, że tylko rezygnując z własnych potrzeb mogą uzyskać namiastkę miłości. Prawdziwe emocje są ignorowane i zaprzecza się im tak długo, aż w końcu dziecko samo zaczyna je tłumić, by podtrzymać iluzję, że jest kochane. Poczucie winy i wstydu hamuje naturalny rozwój, ponieważ gniew i wszelkie agresywne impulsy są rozszczepiane. Nie mogą one zostać zintegrowane, jak dzieje się to w przypadku prawidłowo kształtującej się osobowości. Mechanizmem obronnym staje się wytworzenie "fałszywego self" oraz współzależność w tworzonych relacjach. W sposób nieświadomy dziecko stale zaprzecza swojemu prawdziwemu "self", powtarzając emocjonalne cykle. Pojawia się uczucie nienawiści do siebie, wynikające z lęku przed ujawnieniem autentycznych potrzeb, które w przeszłości nigdy nie mogły zostać zaspokojone.
Przykład z literatury.
Powieść "Loverboy", autorstwa Victorii Redel, jest napisana z punktu widzenia matki, będącej osobą skrajnie narcystyczną. Bohaterka nawiązuje przypadkowe stosunki seksualne wyłącznie w celu poczęcia dziecka, które mogłoby zaspokoić jej potrzeby. Gdy rodzi się jej syn Paul, kobieta zabrania mu nawiązywania jakichkolwiek kontaktów ze światem zewnętrznym. W zamian nawiązuje z chłopcem skomplikowaną, niezdrową relację. Wkrótce Paul osiąga wiek szkolny i próbuje rozwijać własną autonomię. Ten naturalny etap w rozwoju dziecka jest przeżywany przez matkę jako głęboko raniące odrzucenie. Kobieta jest tak poważnie zaburzona, że jako osobisty atak na relację z synem postrzega nawet lokalne przepisy nakazujące zapisanie dziecka do szkoły. Z lęku przed utratą narcystycznych gratyfikacji czerpanych z patologicznej relacji, matka próbuje zatruć siebie i syna tlenkiem węgla, wierząc, że tylko śmierć może uchronić go przed rozczarowaniem, jakie nieuchronnie niesie rzeczywistość.

</doc>
<doc id="3175914" url="https://pl.wikipedia.org/wiki?curid=3175914" title="Ressha Sentai Tokkyuger">
Ressha Sentai Tokkyuger



</doc>
<doc id="3175915" url="https://pl.wikipedia.org/wiki?curid=3175915" title="Yasuhiko Ota">
Yasuhiko Ota



</doc>
<doc id="3175916" url="https://pl.wikipedia.org/wiki?curid=3175916" title="Kościół św. Władysława w Bodicach">
Kościół św. Władysława w Bodicach

Kościół św. Władysława w Bodicach (słow. "kostol sv. Ladislava") – kościół obrządku rzymskokatolickiego w dzielnicy Liptowskiego Mikułasza zwanej Bodice, na Słowacji. Jest kościołem filialnym kościoła parafialnego w innej dzielnicy Liptowskiego Mikułasza – Palúdzce i stale służy wiernym.
Murowany z kamienia, orientowany, jednonawowy. Zbudowany w stylu gotyckim, najprawdopodobniej w latach 1360-1380. Nawa dwuprzęsłowa, o sklepieniu krzyżowo-żebrowym, przechodzi w tak samo wysokie i szerokie, jednoprzęsłowe prezbiterium, zamknięte trójbocznie. Na zwornikach sklepienia nawy widoczne płaskorzeźby przedstawiające płonącą strzałę. Jak przypuszczają na tej podstawie niektórzy badacze, fundatorem kościoła mógł być ok. pół wieku wcześniej, niż to podano wyżej, potężny możnowładca górnowęgierski pierwszej połowy XIV w., żupan zwoleński, „magister” Doncz.
Zwraca uwagę brak łuku tęczowego, charakterystyczny raczej dla gotyckich świątyń klasztornych. Nawa wraz z prezbiterium nakryte wspólnym dachem dwuspadowym. Kościół jest opięty z zewnątrz wydatnymi przyporami. Okna wysokie i bardzo wąskie, charakterystyczne dla budowli ze znacznie wcześniejszych faz rozwojowych architektury gotyckiej. Wieża od zachodu, kwadratowa. Od północy dobudowana zakrystia.
W XVIII w. wybudowano w nawie chór. Większe przebudowy miały miejsce w XIX w. W 1854 r. dobudowano wieżę, która została przekształcona w roku 1890 w stylu neogotyckim. W tym samym roku wymianie uległa większość wyposażenia świątyni. Zachowało się gotyckie pastoforium.
Kościół stylowo nawiązuje do czołowej budowli sakralnej tego okresu na Liptowie – kościoła św. Mikołaja w Liptowskim Mikułaszu. Usytuowany na wzniesieniu w centrum wsi, w otoczeniu starych drzew, stanowi jeden z najcenniejszych obiektów gotyckiej architektury sakralnej Liptowa.

</doc>
<doc id="3175917" url="https://pl.wikipedia.org/wiki?curid=3175917" title="Kamień runiczny z Möjbro">
Kamień runiczny z Möjbro

Kamień runiczny z Möjbro ("U 877") – granitowy kamień runiczny o wysokości 2,45 m, znajdujący się obecnie w zbiorach Statens historiska museum w Sztokholmie.
Zabytek pochodzi z okresu między 400 a 700 rokiem. Pierwsze informacje na jego temat pochodzą już z początku XVII wieku, nie podano jednak dokładnej jego lokalizacji. W 1730 roku został przeniesiony do Hagby i ustawiony na tamtejszej parafii. W 1930 roku zabrano go ponownie do Möjbro, a w 1948 roku został umieszczony w sztokholmskim Statens historiska museum.
Na kamieniu umieszczona została inskrypcja w piśmie runicznym oraz wizerunek galopującego jeźdźca, któremu towarzyszą dwa zwierzęta. Napis, czytany od prawej do lewej i od dołu do góry, jest trudny w interpretacji. Postulowane były różne interpretacje:

</doc>
<doc id="3175918" url="https://pl.wikipedia.org/wiki?curid=3175918" title="The First of the Microbe Hunters">
The First of the Microbe Hunters

The First of the Microbe Hunters – EP brytyjskiej formacji Stereolab, wydane w 2000 roku. Dotarło ono do 24. miejsca amerykańskiej listy Top Heatseekers. Tytuł odnosi się do książki Paula de Kruifa pt, "Łowcy mikrobów" - jej pierwszy rozdział dedykowany był Antoniemu van Leeuwenhoekowi, którego autor nazwał "pierwszym łowcą mikrobów".

</doc>
<doc id="3175921" url="https://pl.wikipedia.org/wiki?curid=3175921" title="Paloma López Bermejo">
Paloma López Bermejo

Paloma López Bermejo (ur. 20 lutego 1962 w Madrycie) – hiszpańska działaczka związkowa i polityk, deputowana do Parlamentu Europejskiego VIII kadencji.
Życiorys.
Z wykształcenia nauczycielka nauczania początkowego. Początkowo pracowała w przedsiębiorstwach informatycznych, następnie od 1984 do 1998 jako pedagog w organizacji osób niepełnosprawnych. W 1996 została etatową działaczką związkową w ramach centrali związkowej Komisje Robotnicze (CC.OO.). Obejmowała różne stanowiska w regionalnych i krajowych strukturach konfederacji, w 2008 została powołana na sekretarza CC.OO. do spraw zatrudnienia i migracji.
W 2014 z ramienia Zjednoczonej Lewicy została wybrana na eurodeputowaną VIII kadencji.

</doc>
<doc id="3175922" url="https://pl.wikipedia.org/wiki?curid=3175922" title="Javier López Fernández">
Javier López Fernández

Javier (Javi) López Fernández (ur. 11 listopada 1985 w Madrycie) – hiszpański i kataloński polityk, działacz partyjny i młodzieżowy, deputowany do Parlamentu Europejskiego VIII i IX kadencji.
Życiorys.
Absolwent Uniwersytetu Pompeu Fabry oraz Uniwersytetu Autonomicznego w Barcelonie. Pracował na pierwszej z tych uczelni. Zaangażował się w działalność organizacji młodzieżowej działającej przy Partii Socjalistów Katalonii (ugrupowaniu stowarzyszonym z hiszpańską PSOE). Został radnym i rzecznikiem frakcji PSC w radzie barcelońskiej dzielnicy Les Corts, a także członkiem zarządu UPEC – letniego uniwersytetu postępowego Katalonii.
W 2014 z ramienia socjalistów został wybrany na eurodeputowanego VIII kadencji. W 2019 z powodzeniem ubiegał się o reelekcję.

</doc>
<doc id="3175923" url="https://pl.wikipedia.org/wiki?curid=3175923" title="JTE-907">
JTE-907

JTE-907 – wielofunkcyjny organiczny związek chemiczny, selektywny antagonista/odwrotny agonista receptora kannabinoidowego 2 CB2. W badaniach na zwierzętach wykazuje działanie przeciwzapalne. Jest to efektem hamowania przez niego wszystkich trzech faz trójfazowej reakcji skórnej zależnej od IgE, w której indukcji uczestniczy receptor CB2 (analogiczne działanie wykazuje związek o nazwie kodowej "SR144528", "N"-[(1"S")-"endo"-1,3,3-trimetylobicyclo[2,2,1]heptan-2-ylo]-5-(4-chloro-3-metylofenylo)-1-(4-metylobenzylo)pirazolo-3-karboksamid).

</doc>
<doc id="3175924" url="https://pl.wikipedia.org/wiki?curid=3175924" title="Ducula goliath">
Ducula goliath



</doc>
<doc id="3175925" url="https://pl.wikipedia.org/wiki?curid=3175925" title="Beatriz Becerra">
Beatriz Becerra

Beatriz Becerra Basterrechea (ur. 14 listopada 1966 w Madrycie) – hiszpańska marketingowiec i polityk, deputowana do Parlamentu Europejskiego VIII kadencji.
Życiorys.
Ukończyła studia licencjackie z zakresu psychologii przemysłu na Uniwersytecie Complutense w Madrycie. Uzyskała następnie m.in. dyplom MBA oraz magisterium z zakresu zarządzania zasobami ludzkimi. Pracowała na różnych stanowiskach w działach marketingu i komunikacji międzynarodowych koncernów (m.in. CBS, Paramount Pictures, Disney i Sony). Była również konsultantką hiszpańskiego oddziału organizacji pozarządowej Action Internationale Contre la Faim. W 2008 dołączyła do partii Związek, Postęp, Demokracja, wchodząc w skład jej władz krajowych. W 2014 z ramienia tego ugrupowania została wybrana na posłankę do PE VIII kadencji.

</doc>
<doc id="3175926" url="https://pl.wikipedia.org/wiki?curid=3175926" title="Eple">
Eple

Eple (nor. „Jabłko”) – drugi singiel norweskiej grupy Röyksopp z ich debiutanciej płyty Melody A.M. Został on wydany w 2001 roku, reedycja pojawiła się 2 lata później. Ze względu na tytuł utworu firma Apple Inc. użyła go w filmie powitalnym systemu OS X "Panther"; piosenka pojawiała się także w kilku programach telewizyjnych.
Magazyn Pitchfork Media umieścił ją na 336. miejscu listy najlepszych utworów dekady.

</doc>
<doc id="3175927" url="https://pl.wikipedia.org/wiki?curid=3175927" title="Feliks Gryglewicz">
Feliks Gryglewicz

Feliks Gryglewicz (ur. 21 września 1909 w Korzeszynku, zm. 26 listopada 1991 w Lublinie) – polski ksiądz katolicki, biblista, tłumacz Pisma Świętego z języków oryginalnych.
Życiorys.
Praca duszpasterska.
W 1927 ukończył gimnazjum w Brodnicy i w tym samym roku wstąpił do częstochowskiego Seminarium Duchownego z siedzibą w Krakowie, równocześnie studiując na Wydziale Teologicznym Uniwersytetu Jagiellońskiego. Święcenia kapłańskie przyjął 29 czerwca 1932, w tym samym roku obronił pracę magisterską "Teodycea w Psalmach". W latach 1932–1933 studiował w Papieskim Instytucie Biblijnym w Rzymie, jednak przerwał studia ze względów zdrowotnych. Następnie był wikarym w Dzietrzkowicach (1934), Sulmierzycach (1934–1936), Kamieńsku (1936–1938). W latach 1938–1939 był prefektem w szkole powszechnej nr 6 oraz gimnazjum kupieckim w Sosnowcu. W latach 1939–1942 był wikarym w parafiach św. Joachima i św. Barbary w Sosnowcu, w latach 1942–1944 w Kromołowie, w latach 1944–1946 administrował parafią Matki Bożej Szkaplerznej w Sosnowcu. od 1946 do 1950 proboszczem w Niegowonicach. W czasie pracy duszpasterskiej podjął studia doktorskie na Uniwersytecie Jagiellońskim.
Praca naukowa.
W 1949 uzyskał stopień doktora teologii na Uniwersytecie Jagiellońskim, za pracę "Pierwsza Księga Machabejska, Wstęp, przekład i komentarz". Od 1950 pracował na Katolickim Uniwersytecie Lubelskim jako adiunkt, następnie zastępca profesora, prowadził zajęcia z nauk pomocniczych biblistyki, równocześnie był dyrektorem Konwiktu Księzy Studentów. Od 1956 kierował Katedrą Archeologii i Geografii Biblijnej, od 1957 Katedrą Egzegezy Nowego Testamentu na Wydziale Teologicznym KUL, w 1957 został mianowany docentem. Był jednym z twórców powstałej w 1959 Szkoły Biblijnej KUL, w której kierował Katedrą Egzegezy Nowego Testamentu, a od 1977 Katedrą Egzegezy Pism Narracyjnych Nowego Testamentu. W 1968 został mianowany profesorem nadzwyczajnym (oczekiwał na zatwierdzenie władz PRL od 1961), w 1973 profesorem zwyczajnym. Przeszedł na emeryturę w 1978. W PRL odznaczony Krzyżem Kawalerskim Orderu Odrodzenia Polski.
W 2014 tygodnik „Gość Niedzielny” podał, że ks. Feliks Gryglewicz był od 1977 tajnym współpracownikiem Służby Bezpieczeństwa (TW „Feliks”, „Spokojny”).
Przekłady i komentarze biblijne.
W 1939 ogłosił przekład Ewangelii św. Jana, a w 1947 przekład czterech Ewangelii i Dziejów Apostolskich z języka greckiego. W latach 1966–1970 był przewodniczącym Komisji Wydawniczej Encyklopedii katolickiej, do 1980 był redaktorem działu Nowego Testamentu Encyklopedii, od 1970 do 1979 był redaktorem naczelnym serii komentarzy biblijnych KUL do Nowego Testamentu (jako następca ks. Eugeniusza Dąbrowskiego). Dla tej serii przygotował także komentarze do Ewangelii św. Łukasza (1974) i Listów Katolickich (1959), dla równoległej serii komentarzy do Starego Testamentu przygotował komentarz do 1 i 2 Księgi Machabejskiej (1961). Dla Biblii Tysiąclecia przetłumaczył 1 i 2 Księgę Machabejską, 1 i 2 List św. Piotra oraz List św. Judy. Był także redaktorem "Wstępu do Nowego Testamentu" (1969), a także członkiem redakcji „Ruchu Biblijnego i Liturgicznego” (od 1958).

</doc>
<doc id="3175928" url="https://pl.wikipedia.org/wiki?curid=3175928" title="Jonás Fernández">
Jonás Fernández

Jonás Fernández Álvarez (ur. 8 stycznia 1979 w Oviedo) – hiszpański polityk, ekonomista i publicysta, działacz PSOE, poseł do Parlamentu Europejskiego VIII i IX kadencji.
Życiorys.
Ukończył ekonomię na Uniwersytecie w Oviedo (2001). Kształcił się również w założonej przez hiszpański bank centralny CEMFI oraz w IESE Business School. Pracował jako analityk z zakresu ekonomii i polityki międzynarodowej w think tanku zorganizowanym przez byłego ministra finansów Carlosa Solchagę Catalana. Został również wykładowcą madryckiego Universidad Carlos III. Jako publicysta współpracował m.in. z „El País”. Zaangażował się również w działalność Hiszpańskiej Socjalistycznej Partii Robotniczej i młodzieżowej organizacji socjalistów w Asturii.
W 2014 z ramienia PSOE został wybrany na eurodeputowanego VIII kadencji. W 2019 z powodzeniem ubiegał się o reelekcję.

</doc>
<doc id="3175930" url="https://pl.wikipedia.org/wiki?curid=3175930" title="Middlesex (Nowy Jork)">
Middlesex (Nowy Jork)

Middlesex – miasto w Stanach Zjednoczonych, w stanie Nowy Jork, w hrabstwie Yates.

</doc>
<doc id="3175931" url="https://pl.wikipedia.org/wiki?curid=3175931" title="SPOT.">
SPOT.

SPOT. – zlokalizowane w zabytkowym budynku dawnej elektrowni gminnej na Wildzie (obecnie jest to rejon Łęgów Dębińskich) w Poznaniu miejsce pełniące m.in. funkcje restauracji, galerii sztuki, księgarni, SPA, salonu fryzjerskiego, sklepu z winami, miejsca spotkań, organizacji koncertów i warsztatów. Pierwszy lokal w Poznaniu funkcjonujący na zasadzie "Concept store". Nazwa miejsca jest skrótem od słowa "spotkanie".
Poza działalnością komercyjną SPOT. zajmuje się także (w ramach Fundacji SPOT.) promocją kultury i designu. Wśród projektów Fundacji jest m.in. Festiwal Urban Design Wilda (design jako środek rewitalizacji dzielnicy), wystawy fotograficzne (m.in. w ramach Biennale Fotografii w Poznaniu), projekt re-produkt (tematyka zrównoważonego projektowania) i.in.. W 2014 roku projekt Fundacji SPOT. "neoWilda" polegający na odtworzeniu neonu na budynku, w którym mieściło się niegdyś Kino Wilda został nagrodzony w konkursie Centrum Warte Poznania. Fundacja współpracowała m.in. z Muzeum Narodowym w Poznaniu, Galerią Arsenał i Fundacją Bęc Zmiana.
Pomysł na zaadaptowanie opustoszałego i niszczejącego budynku elektrowni gminnej narodził się pod koniec 2005 roku. Jej autorkami były Monika Sadowska i Agnieszka Bulić. Założyły one spółkę Fryga, która wynajęła budynek na okres 10 lat i przystąpiła do kapitalnego remontu i adaptacji. SPOT. otwarto w styczniu 2008 roku wernisażem fotografii.

</doc>
<doc id="3175933" url="https://pl.wikipedia.org/wiki?curid=3175933" title="Middlesex (Karolina Północna)">
Middlesex (Karolina Północna)

Middlesex – miasto w Stanach Zjednoczonych, w stanie Karolina Północna, w hrabstwie Nash.

</doc>
<doc id="3175934" url="https://pl.wikipedia.org/wiki?curid=3175934" title="Barbro Hiort af Ornäs">
Barbro Hiort af Ornäs

Barbro Margareta Eriksdotter Hiort af Ornäs (ur. 28 sierpnia 1921 w Göteborgu, zm. 28 listopada 2015 w Sztokholmie) – szwedzka aktorka filmowa i teatralna. Wraz z Bibi Andersson, Evą Dahlbeck oraz Ingrid Thulin otrzymała nagrodę dla najlepszej aktorki na 11. MFF w Cannes za rolę w filmie "U progu życia" (1958) Ingmara Bergmana.

</doc>
<doc id="3175937" url="https://pl.wikipedia.org/wiki?curid=3175937" title="Middlesex (Vermont)">
Middlesex (Vermont)

Middlesex – miasto w Stanach Zjednoczonych, w stanie Vermont, w hrabstwie Washington.

</doc>
<doc id="3175939" url="https://pl.wikipedia.org/wiki?curid=3175939" title="Skala modelarstwa kolejowego">
Skala modelarstwa kolejowego



</doc>
<doc id="3175941" url="https://pl.wikipedia.org/wiki?curid=3175941" title="JWH-051">
JWH-051

JWH-051 – organiczny związek chemiczny z grupy kannabinoidów, agonista receptora kannabinoidowego o działaniu analgetycznym. Budową chemiczną bardzo przypomina silnego agonistę kannabinoidowego HU-210, jedyna różnica polega na usunięcie grupy hydroksylowej z pozycji 1. pierścienia aromatycznego. Odkrycie i nazwa wiążą się z osobą Johna W. Huffmana.
JWH-051 cechuje się dużym powinowactwem do receptora kannabinoidowego 1 (CB1), jednakże jest znacznie silniejszym agonistą dla 2. typu tego receptora (CB2). Stała dysocjacji wynosi 14 nM dla CB2 i 19 nM w przypadku CB1. Stanowi jeden z pierwszych selektywnych dla receptora CB2 ligandów, choć jego selektywność dla CB2 jest umiarkowana w porównaniu z nowszymi cząsteczkami, jak HU-308.
Wywiera efekt podobny, jak w przypadku innych agonistów receptorów kannabinoidowych. Chodzi tu o sedację, analgezję. Występuje też względnie silny efekt przeciwzapalny z powodu silnej aktywności w stosunku do CB2.

</doc>
<doc id="3175943" url="https://pl.wikipedia.org/wiki?curid=3175943" title="Because We Can Tour">
Because We Can Tour

Because We Can Tour to trasa koncertowa amerykańskiego zespoły rockowego Bon Jovi w 2013 roku. Trasa ta promowała 14 płytę zespołu What About Now. Nazwa trasy pochodzi od tytułu jednej z piosenek znajdujących się na krążku. Trasa obejmowała wszystkie pięć głównych kontynentów. Zespół po raz pierwszy od 2001 roku zawitał do Walii, a także powrócił po 18 latach do Afryki, gdzie wystąpił na 2 koncertach w Południowej Afryce. Ponadto, ta trasa koncertowa była pierwszą, w 30-letniej historii zespołu, kiedy występował on w Bułgarii i Polsce. Trasa koncertowa zajęła pierwsze miejsce w corocznym rankingu tras koncertowych Pollstar , zarabiając 142,1 miliona dolarów w przeciągu 60 występów. 
Program koncertów.
Bisy:
Bis 2:

</doc>
<doc id="3175945" url="https://pl.wikipedia.org/wiki?curid=3175945" title="Wojciech Kielar">
Wojciech Kielar

Wojciech (Albert) Kielar – polski budowniczy i architekt działający w epoce baroku we Lwowie. 
Według kronik wspólnie z Janem Godnym zaprojektował i nadzorował budowę części prezbiterialnej kościoła św. Marii Magdaleny we Lwowie oraz klasztoru, które powstały na początku XVII wieku. W sporządzonym w 1639 testamencie Wojciech Kielar napisał, że wykonał siedemdziesiąt jeden nagrobków na cmentarzu przykościelnym, który wówczas znajdował się przy katedrze ormiańskiej. Prawdopodobnie uczestniczył on również w prowadzonej w 1630 rozbudowie świątyni. 

</doc>
<doc id="3175946" url="https://pl.wikipedia.org/wiki?curid=3175946" title="Lista stadionów piłkarskich w Chile">
Lista stadionów piłkarskich w Chile

Lista stadionów piłkarskich w Chile składa się z obiektów drużyn znajdujących się w Primera División (I poziomie ligowym Chile) oraz Primera división B (II poziomie ligowym Chile). Na najwyższym poziomie rozgrywkowym znajduje się 18 drużyn oraz na drugim poziomie 15 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz region), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 10 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Na 4 stadionach z listy: Estadio Carlos Dittborn w Arica, Estadio Nacional de Chile w Santiago, Estadio Sausalito w Viña del Mar oraz Estadio El Teniente w Rancagua zostały rozegrane Mistrzostwa Świata w Piłce Nożnej 1962, które organizował Chile. Na Estadio Nacional w Santiago został rozegrany finał tych mistrzostw.
Legenda:
 – stadiony w budowie lub przebudowie
 – stadiony zamknięte lub zburzone

</doc>
<doc id="3175947" url="https://pl.wikipedia.org/wiki?curid=3175947" title="Pomarea nigra">
Pomarea nigra



</doc>
<doc id="3175948" url="https://pl.wikipedia.org/wiki?curid=3175948" title="Karczma Sądowa 1735">
Karczma Sądowa 1735

Karczma Sądowa 1735 – budynek z 1735 roku przy ulicy Karkonoskiej 7 w Karpaczu Górnym. Od XVIII wieku znajdowała się tu siedziba władz, odbywały się sądy i rozstrzygane były spory między mieszkańcami Budzisk. Do momentu postawienia Świątyni Wang w połowie XIX wieku było to centrum wsi, stąd też wiodła główna droga na Polanę i Śnieżkę.
Historia.
Rzesze pielgrzymów wędrujących z Kotliny Jeleniogórskiej na Śnieżkę i do Czech korzystały z istniejącego już w średniowieczu (najprawdopodobniej od XIII wieku) szlaku zwanego Śląską Drogą. Wypoczynek i schronienie znajdowali w pobliskich budach pasterskich, których małe skupiska tworzyły ówczesny Karpacz. Na zboczach dolin Łomniczki, Łomnicy, Płomnicy, Dzikiego Potoku i Budniczej Strugi malowniczo porozrzucane były również szałasy drwali i węglarzy oraz domy laborantów. Administracyjnie obszar dzisiejszego miasta podzielony był pomiędzy trzech właścicieli i stanowił trzy odrębne i w pełni samodzielne gminy: Karpacz, Karpacz Górny i Płóczki.
Karpacz Górny ("Brϋckenberg" – czyli osada na „Mostowej Górze”), z powodu swojego usytuowania znalazł się od samego początku na głównej trasie wędrówek wspomnianych pielgrzymów. Wraz z Borowicami, Wilczą Porębą, Budnikami oraz pojedynczymi budami rozrzuconymi na głównym grzbiecie Karkonoszy (w okolicach Śnieżki) wchodził w skład tzw. Budzisk (Gebirgsbauden – czyli Górskiej Gminy), powstałych 15 listopada 1735 roku i będących własnością Schaffgotschów z Cieplic.
W Karczmie Sądowej (dzisiejszy D.W. Morskie Oko) znajdowała się ówczesna siedziba władz. To tu odbywały się sądy i rozstrzygane były spory między mieszkańcami Budzisk. Do momentu wybudowania Świątyni Wang w połowie XIX wieku, było to centrum wsi, stąd też wiodła główna droga na Polanę i Śnieżkę.
Następnie działał tutaj hotel o nazwie "Rübezahl".
Obecnie.
Do dziś Karczma Sądowa 1735 funkcjonuje jako restauracja, pub i Dom Wczasowy "Morskie Oko". Obecnie Karpacz jest jedynym miastem w Polsce, w którym do naszych czasów przetrwały aż trzy karczmy sądowe.

</doc>
<doc id="3175954" url="https://pl.wikipedia.org/wiki?curid=3175954" title="Ulica Diamentowa w Lublinie">
Ulica Diamentowa w Lublinie

Ulica Diamentowa w Lublinie – ważna ulica w Lublinie łącząca ulicę Zemborzycką z ul. Krochmalną. Na większości swojej długości ma po jednym pasie ruchu w każdą stronę, jednak na końcowym odcinku (od skrzyżowania z ul. E. Romera) jest to droga dwupasmowa. Ma długość 2,7 kilometra, wzdłuż jej części poprowadzono ścieżkę rowerową. Od ronda Gorala (ul. Wrotkowskiej) do ronda Represjonowanych Żołnierzy-Górników (ul. Krochmalnej) stanowi fragment obwodnicy miejskiej.
Otoczenie.
Przy ulicy znajdują się: Parafia Miłosierdzia Bożego w Lublinie, Zakład Gazowniczy, stacja paliw Lotos, a także zakłady przemysłowe firm: Herbapol, Chmiel Polski, Spółdzielnia Pszczelarska Apis.
Komunikacja miejska.
Ulicą kursują linie autobusowe lubelskiej komunikacji miejskiej.

</doc>
<doc id="3175955" url="https://pl.wikipedia.org/wiki?curid=3175955" title="Mikołaj (Bălan)">
Mikołaj (Bălan)

Mikołaj, nazwisko świeckie Bălan (ur. 27 kwietnia 1882 w Blajenii de Sus, zm. 6 sierpnia 1955 w Sybinie) – rumuński biskup prawosławny.
Życiorys.
Był synem kapłana prawosławnego. Ukończył studia teologiczne na Uniwersytecie w Czerniowcach w 1904. W 1905 obronił pracę doktorską, którą opracowywał m.in. podczas stypendium na wydziale teologii protestanckiej i katolickiej na Uniwersytecie we Wrocławiu. Po obronie dysertacji został zatrudniony w Instytucie Teologicznym w Sybinie jako profesor nadzwyczajny w katedrze teologii dogmatycznej, apologetycznej i moralnej. W 1909 został na tej samej uczelni profesorem zwyczajnym i pozostawał na tym stanowisku przez jedenaście lat. W latach 1907–1916 był również członkiem redakcji „Przeglądu Teologicznego” wydawanego w Sybinie, a w 1918 także "Gazety Ludowej".
W 1918 wszedł do Rady Narodowej Rumunów Siedmiogrodu. W roku następnym przyjął święcenia kapłańskie. 27 lutego 1920 został wyświęcony na metropolitę Siedmiogrodu, 30 maja miała miejsce jego intronizacja w soborze Trójcy Świętej w Sybinie. W tym samym roku nadano mu honorowe członkostwo Akademii Rumuńskiej. Brał udział w redagowaniu statutu Rumuńskiego Kościoła Prawosławnego. Przyczynił się do przekształcenia Instytutu Teologicznego w Sybinie w Akademię Duchowną, a następnie do nadania jej statusu uniwersytetu, co nastąpiło w 1948. Zainicjował wydawanie w Sybinie pism teologicznych oraz serii wydawniczych adresowanych do duchowieństwa i wiernych.
Zasiadał w Senacie rumuńskim, gdzie był politycznie związany z prawicą. 13 lutego 1937 brał udział w uroczystym pogrzebie Iona Moțy i Vasile'a Marina, który był wielką manifestacją Żelaznej Gwardii. Związany z Gwardią w okresie międzywojennym, zaprotestował przeciwko wtrącaniu się tej organizacji w funkcjonowanie Kościoła, gdy za rządów Iona Antonescu Żelazna Gwardia zyskała realny wpływ na władzę w Rumunii i zaczęła domagać się reformy Cerkwi Rumuńskiej. Metropolita Mikołaj popierał dyktaturę wojskową Antonescu i starał się uzyskiwać pomoc rządową w zakresie ograniczania działalności Kościoła katolickiego i mniejszych protestanckich grup religijnych na terenie swojej eparchii. Był również zapraszany przez rząd na konsultacje w sprawie reformy szkół teologicznych w Rumunii i zmian w samym Rumuńskim Kościele Prawosławnym. Starał się prowadzić prace misyjną na terenie Transnistrii, występował w obronie Żydów. Zaprotestował przeciwko rozporządzeniu Antonescu z 21 czerwca 1941, które zabraniało Żydom przyjmowania chrześcijaństwa, i wysłał w tej sprawie list do ministra edukacji i wyznań religijnych Radu Rosettiego. Antonescu odniósł się do jego listu negatywnie. W roku następnym metropolita Mikołaj miał wpływ na podjęcie przez Antonescu decyzji o zaprzestaniu wywózek Żydów do Transnistrii.
Działał w ruchu ekumenicznym, w 1925 brał udział w kongresie ekumenicznym w Sztokholmie, a w roku następnym – w konferencji międzywyznaniowej w Bernie.
Został pochowany w monasterze Brancoveanu.

</doc>
<doc id="3175956" url="https://pl.wikipedia.org/wiki?curid=3175956" title="Ciechomin (gromada)">
Ciechomin (gromada)

Ciechomin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ciechomin z siedzibą GRN w Ciechominie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Ciechomin, Baczków, Świder, Lisikierz, Błażków i Dychawica ze zniesionej gminy Mysłów w tymże powiecie. Dla gromady ustalono 21 członków gromadzkiej rady narodowej.
1 stycznia 1959 do gromady Ciechomin włączono wsie Powały, Kamionka, Guzówka i Wiśniówka oraz kolonie Powały, Guzówka i Łukocz ze zniesionej gromady Powały w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175957" url="https://pl.wikipedia.org/wiki?curid=3175957" title="Gręzówka (gromada)">
Gręzówka (gromada)

Gręzówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gręzówka z siedzibą GRN w Gręzówce utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Gręzówka, Gręzówka kol., Klimki i Biardy ze zniesionej gminy Dąbie w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Gręzówka włączono obszar zniesionej gromady Krynka (wieś Krynka) oraz leśnictwa Gręzówka, Jagodne i Dąbrówka o powierzchni 4116,70 ha ze znoszonej gromady Dąbie w tymże powiecie.
1 stycznia 1962 do gromady Gręzówka włączono wieś Ławki ze zniesionej gromady Gołaszyn w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175958" url="https://pl.wikipedia.org/wiki?curid=3175958" title="Nurzyna (gromada)">
Nurzyna (gromada)

Nurzyna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nurzyna z siedzibą GRN w Nurzynie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Nurzyna, Suleje, Dębowica, Karwów, Celiny i Świercze ze zniesionej gminy Celiny w tymże powiecie. Dla gromady ustalono 19 członków gromadzkiej rady narodowej.
1 stycznia 1958 do gromady Nurzyna włączono wieś Role i kolonię Borki z gromady Krynka w tymże powiecie.
1 kwietnia 1960 do gromady Nurzyna włączono wieś Szaniawy-Matysy z gromady Aleksandrów w tymże powiecie.
1 stycznia 1969 do gromady Nurzyna włączono wsie Gołowierzchy i Wólka Konopna ze zniesionej gromady Zembry w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175959" url="https://pl.wikipedia.org/wiki?curid=3175959" title="Okrzeja (gromada)">
Okrzeja (gromada)

Okrzeja – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Okrzeja z siedzibą GRN w Okrzei utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Okrzeja i Wola Okrzejska ze zniesionej gminy Gułów w tymże powiecie. Dla gromady ustalono 24 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175960" url="https://pl.wikipedia.org/wiki?curid=3175960" title="Podosie (gromada)">
Podosie (gromada)

Podosie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Podosie z siedzibą GRN w Podosiu utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Nowiny-Pokarczmiska, Germanicha, Teodorów, Feliksin, Podosie i Gołe Łazy ze zniesionej gminy Jarczew oraz miejscowość Rozłąki z dotychczasowej gromady Cisownik ze zniesionej gminy Radoryż w tymże powiecie. Dla gromady ustalono 19 członków gromadzkiej rady narodowej.
1 stycznia 1959 do gromady Podosie włączono obszar zniesionej gromady Jarczew w tymże powiecie.
1 stycznia 1962 do gromady Podosie włączono wieś Laski ze zniesionej gromady Fiukówka w tymże powiecie.
1 stycznia 1963 z gromady Podosie wyłączono wieś Laski, włączając ją do gromady Krzywda w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175961" url="https://pl.wikipedia.org/wiki?curid=3175961" title="Cobra and Phases Group Play Voltage in the Milky Night">
Cobra and Phases Group Play Voltage in the Milky Night

Cobra and Phases Group Play Voltage in the Milky Night – album brytyjskiej formacji Stereolab, wydany w październiku 1999. Płyta zdradza silne zainteresowanie jazzem i muzyką eksperymentalną, pozostawiając charakterystyczne popowe wokale Sadier i Hansen z poprzednich płyt. Tytuł albumu wiąże się z dwoma surrealistycznymi grupami artystycznymi, „Cobrą” i „Phases Group” (wiele wątków twórczości Stereolab łączy się z tym gatunkiem). Z albumu pochodził singiel The Free Design, wydany na EP pod takim tytułem.
Lista utworów.
Twórcami wszystkich utworów są Tim Gane, Laetitia Sadier
Dodatkowy utwór „Galaxidion” pojawił się jedynie na japońskiej edycji.

</doc>
<doc id="3175962" url="https://pl.wikipedia.org/wiki?curid=3175962" title="Wandów (gromada)">
Wandów (gromada)

Wandów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wandów z siedzibą GRN w Wandowie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Wandów, Kamień, Osiny, Wnętrzne, Grudź i Aleksandrów ze zniesionej gminy Mysłów w tymże powiecie. Dla gromady ustalono 20 członków gromadzkiej rady narodowej.
1 stycznia 1962 do gromady Wandów włączono wieś i kolonię Fiukówka oraz wieś Kasyldów ze zniesionej gromady Fiukówka w tymże powiecie.
1 stycznia 1965 z gromady Wandów wyłączono wieś Fiukówka, włączając ją do gromady Krzywda w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175963" url="https://pl.wikipedia.org/wiki?curid=3175963" title="Wola Gułowska (gromada)">
Wola Gułowska (gromada)

Wola Gułowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Gułowska z siedzibą GRN w Woli Gułowskiej utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Wola Gułowska, Turzystwo "B", Lipiny, Żurawiec i Konorzatka ze zniesionej gminy Gułów oraz obszary dotychczasowych gromad Czarna, Dąbrówka i Sobiska ze zniesionej gminy Serokomla w tymże powiecie. Dla gromady ustalono 25 członków gromadzkiej rady narodowej.
1 stycznia 1958 z gromady Wola Gułowska wyłączono wieś Czarna, włączając ją do gromady Serokomla w tymże powiecie.
1 stycznia 1960 do gromady Wola Gułowska włączono wieś Ferdynandów ze znoszonej gromady Walentynów "w powiecie łukowskim w woj. lubelskim".
31 grudnia 1960 do gromady Wola Gułowska włączono kolonię Kalinowy Dół z gromady Nowodwór w powiecie ryckim woj. warszawskim.
1 stycznia 1962 do gromady Wola Gułowska włączono obszar zniesionej gromady Krzówka w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175964" url="https://pl.wikipedia.org/wiki?curid=3175964" title="3, 2, 1... Frankie w sieci">
3, 2, 1... Frankie w sieci

3, 2, 1... Frankie w sieci (ang. "3,2,1... Frankie Go Boom") – amerykański film komediowy z 2012 roku oparty na scenariuszu i reżyserii Jordana Robertsa. Wyprodukowany przez Variance Films.
Premiera filmu miała miejsce 10 marca 2012 roku w Stanach Zjednoczonych.
Fabuła.
Bruce (Chris O’Dowd) latami filmował momenty, w których nękał swojego brata Frankiego (Charlie Hunnam). Teraz wraca do domu z odwyku narkotykowego. Bracia muszą prosić o pomoc hakera transwestytę, Phyllisa (Ron Perlman), by usunął z sieci pewne kompromitujące nagrania.
Obsada.
Źródło: Filmweb
i inni

</doc>
<doc id="3175965" url="https://pl.wikipedia.org/wiki?curid=3175965" title="Jedlanka (gromada)">
Jedlanka (gromada)

Jedlanka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jedlanka z siedzibą GRN w Jedlance utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Jedlanka, Aleksandrówka, Szyszki, Zagoździe, Niedźwiadka, Zastawie i Wólka Zastawska oraz miejscowości Gózd wieś, Gózd Szlachecki kol. i Gózd Włościański wieś z dotychczasowej gromady Gózd ze zniesionej gminy Tuchowicz w tymże powiecie. Dla gromady ustalono 27 członków gromadzkiej rady narodowej.
29 lutego 1956 z gromady Jedlanka wyłączono wsie Gózd, Gózd Włościański i Gózd Szlachecki, włączając je do gromady Tuchowicz w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3175966" url="https://pl.wikipedia.org/wiki?curid=3175966" title="Dąbie (gromada w powiecie łukowskim)">
Dąbie (gromada w powiecie łukowskim)

Dąbie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbie z siedzibą GRN w Dąbiu utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Dąbie, Żdżary i Jagodne ze zniesionej gminy Dąbie w tymże powiecie. Dla gromady ustalono 12 członków gromadzkiej rady narodowej.
1 stycznia 1960 z gromady Dąbie wyłączono leśnictwa Gręzówka, Jagodne i Dąbrówka o powierzchni 4116,70 ha, włączając ich obszar do gromady Gręzówka w tymże powiecie, po czym gromadę Dąbie zniesiono, włączając jej (pozostały) obszar do gromady Sieńciaszka w tymże powiecie.

</doc>
<doc id="3175967" url="https://pl.wikipedia.org/wiki?curid=3175967" title="Jarczew (gromada)">
Jarczew (gromada)

Jarczew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jarczew z siedzibą GRN w Jarczewie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Jarczew, Dwornia, Stara Huta i Nowy Świat ze zniesionej gminy Jarczew w tymże powiecie. Dla gromady ustalono 14 członków gromadzkiej rady narodowej.
1 stycznia 1958 z gromady Jarczew wyłączono wsie Dwornie i Zawaliny, włączając je do gromady Wola Mysłowska w tymże powiecie.
1 stycznia 1959 gromadę zniesiono, włączając jej obszar do gromady Podosie w tymże powiecie.

</doc>
<doc id="3175968" url="https://pl.wikipedia.org/wiki?curid=3175968" title="Radoryż Smolany (gromada)">
Radoryż Smolany (gromada)

Radoryż Smolany – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę "Radoryż-Smolany" (spisano z łącznikiem) z siedzibą GRN w Radoryżu-Smolanym (w obecnym brzmieniu "Radoryż Smolany") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Radoryż-Smolany, Budki i Huta oraz miejscowości Cisownik i Wierzcholiny z dotychczasowej gromady Cisownik ze zniesionej gminy Radoryż w tymże powiecie. Dla gromady ustalono 16 członków gromadzkiej rady narodowej.
1 stycznia 1960 gromadę zniesiono, włączając jej obszar do gromady Krzywda w tymże powiecie.

</doc>
<doc id="3175969" url="https://pl.wikipedia.org/wiki?curid=3175969" title="Gromada Radoryż Smolany">
Gromada Radoryż Smolany



</doc>
<doc id="3175970" url="https://pl.wikipedia.org/wiki?curid=3175970" title="Jakusze (gromada)">
Jakusze (gromada)

Jakusze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jakusze z siedzibą GRN w Jakuszach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Jakusze, Tęczki, Wierzejki i Kurów ze zniesionej gminy Trzebieszów w tymże powiecie. Dla gromady ustalono 12 członków gromadzkiej rady narodowej.
31 grudnia 1959 z gromady Jakusze wyłączono wieś Tęczki, włączając ją do gromady Krzesk w powiecie siedleckim w woj. warszawskim.
1 stycznia 1960 gromadę zniesiono, włączając jej obszar (wsie Jakusze, Kurów i Wierzejki) do gromady Trzebieszów w tymże (łukowskim) powiecie.
Zobacz też: gmina Jakusze

</doc>
<doc id="3175971" url="https://pl.wikipedia.org/wiki?curid=3175971" title="Gąsiory (gromada)">
Gąsiory (gromada)

Gąsiory – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gąsiory z siedzibą GRN w Gąsiorach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Gąsiory, Żyłki-Kozły, Zakrzew, Kępki i Paskudy ze zniesionej gminy Ulan w tymże powiecie. Dla gromady ustalono 19 członków gromadzkiej rady narodowej.
1 stycznia 1969 gromadę zniesiono, włączając jej obszar do gromad Ulan (wsie Kępki, Paskudy i Żyłki-Kozy) i Aleksandrów (wsie Gąsiory i Zakrzew) w tymże powiecie.

</doc>
<doc id="3175972" url="https://pl.wikipedia.org/wiki?curid=3175972" title="Wola Bystrzycka (gromada)">
Wola Bystrzycka (gromada)

Wola Bystrzycka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Bystrzycka z siedzibą GRN w Woli Bystrzyckiej utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Wola Bystrzycka, Ciężkie, Hermanów, Marianów i Kolonia Bystrzycka ze zniesionej gminy Wojcieszków w tymże powiecie. Dla gromady ustalono 16 członków gromadzkiej rady narodowej.
1 stycznia 1960 do gromady Wola Bystrzycka włączono wsie Oszczepalin A i Oszczepalin B z gromady Wojcieszków w tymże powiecie.
1 stycznia 1969 gromadę zniesiono, włączając jej obszar do gromady Wojcieszków w tymże powiecie.

</doc>
<doc id="3175973" url="https://pl.wikipedia.org/wiki?curid=3175973" title="Zembry (gromada)">
Zembry (gromada)

Zembry – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zembry z siedzibą GRN w Zembrach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Zembry, Zaolszynie, Mikłusy, Płudy i Maciejowice ze zniesionej gminy Trzebieszów w tymże powiecie. Dla gromady ustalono 13 członków gromadzkiej rady narodowej.
1 stycznia 1960 do gromady Zembry włączono obszar zniesionej gromady Wólka Konopna (wsie Wólka Konopna i Gołowierzchy) w tymże powiecie.
1 stycznia 1969 gromadę zniesiono, włączając jej obszar do gromad Nurzyna (wsie Gołowierzchy i Wólka Konopna) i Trzebieszów (wsie Mikłusy, Płudy, Zaolszynie, Zembry i Maciejowice) w tymże powiecie.

</doc>
<doc id="3175974" url="https://pl.wikipedia.org/wiki?curid=3175974" title="Ryżki (gromada)">
Ryżki (gromada)

Ryżki (od 1 I 1962 "Łuków") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ryżki z siedzibą GRN w Ryżkach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Ryżki, Czerśl, Świdry i Sieńciaszka II ze zniesionej gminy Łuków w tymże powiecie. Dla gromady ustalono 18 członków gromadzkiej rady narodowej.
1 stycznia 1958 do gromady Ryżki włączono wieś Szczygły Górne z gromady Sarnów w tymże powiecie.
1 stycznia 1960 do gromady Ryżki włączono wsie Kierzkówka i Szczygły Dolne oraz kolonię Kierzków ze zniesionej gromady Sarnów w tymże powiecie.
1 stycznia 1962 gromadę Ryżki zniesiono przez przeniesienie siedziby GRN z Ryżek do miasta Łukowa i zmianę nazwy jednostki na "gromada Łuków".
Zobacz też: gmina Ryżki

</doc>
<doc id="3175975" url="https://pl.wikipedia.org/wiki?curid=3175975" title="Burzec (gromada)">
Burzec (gromada)

Burzec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Burzec z siedzibą GRN w Burcu utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Siedliska i Szczałb oraz miejscowość Burzec wieś z dotychczasowej gromady Burzec ze zniesionej gminy Wojcieszków w tymże powiecie. Dla gromady ustalono 21 członków gromadzkiej rady narodowej.
1 stycznia 1962 gromadę zniesiono, włączając jej obszar do gromady Wojcieszków w tymże powiecie.

</doc>
<doc id="3175976" url="https://pl.wikipedia.org/wiki?curid=3175976" title="Francuscy posłowie do Parlamentu Europejskiego 2014–2019">
Francuscy posłowie do Parlamentu Europejskiego 2014–2019

Francuscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014, a dzień wcześniej w niektórych terytoriach zamorskich.

</doc>
<doc id="3175977" url="https://pl.wikipedia.org/wiki?curid=3175977" title="Domaszewnica (gromada)">
Domaszewnica (gromada)

Domaszewnica (od 1 I 1963 "Wólka Domaszewska") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Domaszewnica z siedzibą GRN w Domaszewnicy utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Domaszewnica, Domaszewska Kolonia, Malcanów, Świderki i Wólka Domaszewska ze zniesionej gminy Łuków w tymże powiecie. Dla gromady ustalono 26 członków gromadzkiej rady narodowej.
1 stycznia 1960 do gromady Domaszewnica włączono wieś Sarnów oraz kolonie Sarnów i Borowina ze zniesionej gromady Sarnów oraz wieś Jadwisin ze zniesionej gromady Gołąbki w tymże powiecie.
1 stycznia 1963 gromadę Domaszewnica zniesiono przez przeniesienie siedziby GRN z Domaszewnicy do Wólki Domaszewskiej i zmianę nazwy jednostki na "gromada Wólka Domaszewska".

</doc>
<doc id="3175978" url="https://pl.wikipedia.org/wiki?curid=3175978" title="Gąska (gromada)">
Gąska (gromada)

Gąska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gąska z siedzibą GRN w Gąsce (w obecnym brzmieniu "Stara Gąska") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Wróblina Stara, Wróblina Nowa, Gąska, Jonnik i Ruda ze zniesionej gminy Stanin w tymże powiecie. Dla gromady ustalono 14 członków gromadzkiej rady narodowej.
1 stycznia 1962 gromadę zniesiono, włączając jej obszar do gromad Stanin (wsie Gąska, Wróblina Nowa, Wróblina Stara i Jonnik oraz kolonie Borowina i Gąsówka) i Krzywda (wieś Ruda) w tymże powiecie.

</doc>
<doc id="3175979" url="https://pl.wikipedia.org/wiki?curid=3175979" title="Gołaszyn (gromada)">
Gołaszyn (gromada)

Gołaszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gołaszyn z siedzibą GRN w Gołaszynie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Gołaszyn, Ławki i Wólka Świątkowa ze zniesionej gminy Łuków w tymże powiecie. Dla gromady ustalono 11 członków gromadzkiej rady narodowej.
1 stycznia 1962 gromadę zniesiono, włączając jej obszar do gromad: Gręzówka (wieś Ławki) i nowo utworzonej Łuków (wsie Gołaszyn i Wólka Świątkowa) w tymże powiecie.

</doc>
<doc id="3175980" url="https://pl.wikipedia.org/wiki?curid=3175980" title="Melanerpes herminieri">
Melanerpes herminieri



</doc>
<doc id="3175981" url="https://pl.wikipedia.org/wiki?curid=3175981" title="Kisielsk (gromada)">
Kisielsk (gromada)

Kisielsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kisielsk z siedzibą GRN w Kisielsku utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Kisielsk, Wola Kisielska, Borki, Mizary, Januszówka i Kapice ze zniesionej gminy Prawda w tymże powiecie. Dla gromady ustalono 15 członków gromadzkiej rady narodowej.
1 stycznia 1959 do gromady Kisielsk włączono wsie kolonię Celej ze zniesionej gromady Powały w tymże powiecie.
1 stycznia 1962 gromadę zniesiono, włączając jej obszar do nowo utworzonej gromady Stoczek w tymże powiecie.

</doc>
<doc id="3175982" url="https://pl.wikipedia.org/wiki?curid=3175982" title="Kosuty (gromada)">
Kosuty (gromada)

Kosuty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kosuty z siedzibą GRN w Kosutach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Kosuty, Kopina i Ogniwo ze zniesionej gminy Stanin w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, włączając jej obszar do gromady Stanin w tymże powiecie.

</doc>
<doc id="3175983" url="https://pl.wikipedia.org/wiki?curid=3175983" title="Krynka (gromada)">
Krynka (gromada)

Krynka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krynka z siedzibą GRN w Krynce utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Krynka, Smolanka i Role ze zniesionej gminy Celiny w tymże powiecie. Dla gromady ustalono 18 członków gromadzkiej rady narodowej.
1 stycznia 1958 z gromady Krynka wyłączono wieś Role i kolonię Borki, włączając je do gromady Nurzyna w tymże powiecie.
31 grudnia 1959 z gromady Krynka wyłączono wieś Smolanka, włączając ją do gromady Radomyśl w powiecie siedleckim w woj. warszawskim.
1 stycznia 1960 gromadę zniesiono, włączając jej obszar (wieś Krynka) do gromady Gręzówka w tymże (łukowskim) powiecie.

</doc>
<doc id="3175988" url="https://pl.wikipedia.org/wiki?curid=3175988" title="Krzówka (gromada)">
Krzówka (gromada)

Krzówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzówka z siedzibą GRN w Krzówce utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Krzówka, Charlejów, Budziska, Ernestynów i Leonardów ze zniesionej gminy Serokomla w tymże powiecie. Dla gromady ustalono 18 członków gromadzkiej rady narodowej.
1 stycznia 1962 gromadę zniesiono, włączając jej obszar do gromady Wola Gułowska w tymże powiecie.

</doc>
<doc id="3175990" url="https://pl.wikipedia.org/wiki?curid=3175990" title="Łazy (gromada w powiecie łukowskim)">
Łazy (gromada w powiecie łukowskim)

Łazy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łazy z siedzibą GRN w Łazach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Łazy, Aleksandrów, Turzerogi i Jeziory ze zniesionej gminy Gołąbki w tymże powiecie. Dla gromady ustalono 15 członków gromadzkiej rady narodowej.
1 stycznia 1960 gromadę zniesiono, włączając jej obszar do nowo utworzonej gromady Aleksandrów w tymże powiecie.

</doc>
<doc id="3175991" url="https://pl.wikipedia.org/wiki?curid=3175991" title="Powały (gromada)">
Powały (gromada)

Powały – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Powały z siedzibą GRN w Powałach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Kamionka, Guzówka, Wiśniówka i Powały ze zniesionej gminy Mysłów w tymże powiecie. Dla gromady ustalono 11 członków gromadzkiej rady narodowej.
1 stycznia 1959 gromadę zniesiono, włączając jej obszar do gromad Ciechomin (wsie Powały, Kamionka, Guzówka i Wiśniówka oraz kolonie Powały, Guzówka i Łukocz) i Kisielsk (kolonię Celej) w tymże powiecie.

</doc>
<doc id="3175992" url="https://pl.wikipedia.org/wiki?curid=3175992" title="Róża Stara (gromada)">
Róża Stara (gromada)

Róża Stara (od 1 I 1962 "Toczyska") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Róża Stara z siedzibą GRN w Róży Starej (w obecnym brzmieniu "Stara Róża") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Róża Stara, Róża Podgórna, Róża-Łosiniec, Wólka Różańska i Rosy ze zniesionej gminy Prawda w tymże powiecie. Dla gromady ustalono 17 członków gromadzkiej rady narodowej.
1 stycznia 1962 gromadę Róża Stara zniesiono przez przeniesienie siedziby GRN z Róży Starej do Toczysk i zmianę nazwy jednostki na "gromada Toczyska".

</doc>
<doc id="3175993" url="https://pl.wikipedia.org/wiki?curid=3175993" title="Ruda (gromada w powiecie łukowskim)">
Ruda (gromada w powiecie łukowskim)

Ruda (od 15 X 1957 "Kobiałki Stare") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ruda z siedzibą GRN w Rudzie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Kobiałki Stare, Turzec, Kobiałki Nowe, Jamielnik Stary, Jamielnik Nowy, Jamielnik i Błażejki ze zniesionej gminy Prawda w tymże powiecie. Dla gromady ustalono 18 członków gromadzkiej rady narodowej.
Gromadę zniesiono 15 października 1957 w związku z przeniesieniem siedziby GRN z Rudy do Kobiałek Starych i zmianą nazwy jednostki na "gromada Kobiałki Stare".

</doc>
<doc id="3175994" url="https://pl.wikipedia.org/wiki?curid=3175994" title="Sieńciaszka (gromada)">
Sieńciaszka (gromada)

Sieńciaszka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sieńciaszka z siedzibą GRN w Sieńciaszce (I) (w obecnym brzmieniu "Sięciaszka Pierwsza") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Sieńciaszka I i Zalesie ze zniesionej gminy Łuków w tymże powiecie. Dla gromady ustalono 11 członków gromadzkiej rady narodowej.
1 stycznia 1960 do gromady Sieńciaszka włączono obszar zniesionej gromady Dąbie (bez leśnictw Gręzówka, Jagodne i Dąbrówka o powierzchni 4116,70 ha) w tymże powiecie.
1 stycznia 1962 gromadę zniesiono, włączając jej obszar do nowo utworzonej gromady Łuków w tymże powiecie.

</doc>
<doc id="3175995" url="https://pl.wikipedia.org/wiki?curid=3175995" title="Gromada Sięciaszka">
Gromada Sięciaszka



</doc>
<doc id="3175996" url="https://pl.wikipedia.org/wiki?curid=3175996" title="Sobole (gromada)">
Sobole (gromada)

Sobole – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sobole z siedzibą GRN w Sobolach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Sobole, Sętki i Stanisławów ze zniesionej gminy Ulan w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, włączając jej obszar do gromady Ulan w tymże powiecie.

</doc>
<doc id="3175997" url="https://pl.wikipedia.org/wiki?curid=3175997" title="Coracina newtoni">
Coracina newtoni



</doc>
<doc id="3176000" url="https://pl.wikipedia.org/wiki?curid=3176000" title="Tokio (zespół muzyczny)">
Tokio (zespół muzyczny)

Tokio – japońska grupa rockowa składająca się z pięciu członków stworzona przez Johnny &amp; Associates w 1990 roku. Zespół rozpoczął swoją karierę w 1994 roku.
Dyskografia.
Albumy.
Źródło:.
Single.
Źródło:.

</doc>
<doc id="3176002" url="https://pl.wikipedia.org/wiki?curid=3176002" title="Guillaume Balas">
Guillaume Balas

Guillaume Balas (ur. 30 sierpnia 1972 w Rillieux-la-Pape) – francuski polityk, nauczyciel i samorządowiec, poseł do Parlamentu Europejskiego VIII kadencji.
Życiorys.
Studiował na Uniwersytecie Nancy II. Został zatrudniony jako nauczyciel historii. Zaangażował się w działalność polityczną w ramach Partii Socjalistycznej, w jej ramach został sekretarzem generalnym lewicowej frakcji "Un Monde d’Avance". W 2004 i w 2010 wybierany do rady regionu Île-de-France. W 2014 Guillaume Balas z ramienia socjalistów został wybrany do Europarlamentu VIII kadencji.
W 2017 opuścił Partię Socjalistyczną, dołączając do ugrupowania Génération.s, które założył Benoît Hamon.

</doc>
<doc id="3176004" url="https://pl.wikipedia.org/wiki?curid=3176004" title="Joëlle Mélin">
Joëlle Mélin

Joëlle Mélin (ur. 26 marca 1950 w Wersalu) – francuska polityk, lekarka i samorządowiec, działaczka Frontu Narodowego, posłanka do Parlamentu Europejskiego VIII i IX kadencji, deputowana krajowa.
Życiorys.
Ukończyła szkołę średnią Lycée La Bruyère w Wersal, a w 1975 studia medyczne na Université d’Aix-Marseille II. Pracowała w różnych jednostkach służby zdrowia, specjalizując się w medycynie rodzinnej i rehabilitacji. Była też zatrudniona w szpitalach wojskowych, udzielała się także jako biegły sądowy. Przystąpiła do Frontu Narodowego, została bliską współpracowniczką Jeana-Marie Le Pena (m.in. pełniła funkcję doradcy w kampaniach prezydenckich w 2002 i 2007), następnie Marine Le Pen. W 1998, 2004 i 2010 wybierana z ramienia FN do rady regionu Prowansja-Alpy-Lazurowe Wybrzeże. Później została wybrana na radną gminy Aubagne.
W 2014 Joëlle Mélin uzyskała mandat eurodeputowanej VIII kadencji. W 2019 z powodzeniem ubiegała się o reelekcję. W 2022 została natomiast wybrana w skład Zgromadzenia Narodowego.

</doc>
<doc id="3176005" url="https://pl.wikipedia.org/wiki?curid=3176005" title="Sophie Montel">
Sophie Montel

Sophie Montel (ur. 22 listopada 1969 w Montbéliard) – francuska polityk i samorządowiec, była przewodnicząca Frontu Narodowego w radzie regionu Franche-Comté, posłanka do Parlamentu Europejskiego VIII kadencji.
Życiorys.
Z zawodu menedżer projektów, uzyskała także dyplom DEA z zakresu mediewistyki. W 1987 została członkinią Frontu Narodowego. Awansowała w strukturze partyjnej, w 2003 dołączając do biura politycznego. W latach 1995–2001 pełniła funkcję radnej Besançon. Od 1998 wybierana do rady regionu Franche-Comté, w 2004 została przewodniczącą klubu radnych FN. W 2008 po śmierci Raymonda Forniego ubiegała się bez powodzenia o stanowisko przewodniczącego rady regionalnej.
W 2014 Sophie Montel uzyskała mandat eurodeputowanej VIII kadencji. W PE zasiadała do 2019. W 2015 wybrana także na radną regionu Burgundia-Franche-Comté (była też kandydatką na prezydenta regionu).
Dołączyła do think tanku Les Patriotes, który założył Florian Philippot. We wrześniu 2017 wraz z nim opuściła Front Narodowy.

</doc>
<doc id="3176006" url="https://pl.wikipedia.org/wiki?curid=3176006" title="Wólka Konopna (gromada)">
Wólka Konopna (gromada)

Wólka Konopna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wólka Konopna z siedzibą GRN w Wólce Konopnej utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Wólka Konopna, Łęcznowola i Gołowierzchy ze zniesionej gminy Celiny w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Wólka Konopna wyłączono wieś Łęcznowola, włączając ją do gromady Zbuczyn Poduchowny w powiecie siedleckim w woj. warszawskim.
1 stycznia 1960 gromadę zniesiono, włączając jej obszar (wsie Wólka Konopna i Gołowierzchy) do gromady Zembry w tymże (łukowskim) powiecie.

</doc>
<doc id="3176007" url="https://pl.wikipedia.org/wiki?curid=3176007" title="Zarzecz (gromada)">
Zarzecz (gromada)

Zarzecz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zarzecz z siedzibą GRN w Zarzeczu (w obecnym brzmieniu "Zarzecz Łukowski") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Zarzecz, Strzyżew, Kownatki i Suchocin ze zniesionej gminy Gołąbki w tymże powiecie. Dla gromady ustalono 16 członków gromadzkiej rady narodowej.
1 stycznia 1960 gromadę zniesiono, włączając jej obszar do nowo utworzonej gromady Aleksandrów w tymże powiecie.

</doc>
<doc id="3176009" url="https://pl.wikipedia.org/wiki?curid=3176009" title="Zgórznica (gromada)">
Zgórznica (gromada)

Zgórznica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zgórznica z siedzibą GRN w Zgórznicy utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Zgórznica, Toczyska, Wólka Poznańska i Zabiele ze zniesionej gminy Prawda w tymże powiecie. Dla gromady ustalono 16 członków gromadzkiej rady narodowej.
1 stycznia 1962 gromadę zniesiono, włączając jej obszar do nowo utworzonych gromad Toczyska (wieś i kolonię Toczyska oraz wieś Zgórznica) i Stoczek (wieś Zabiele i kolonię Wólka Poznańska) w tymże powiecie.

</doc>
<doc id="3176010" url="https://pl.wikipedia.org/wiki?curid=3176010" title="Prawda Stara (gromada)">
Prawda Stara (gromada)

Prawda Stara (od 1 I 1962 "Stoczek") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Prawda Stara z siedzibą GRN w Prawdzie Starej (w obecnym brzmieniu "Stara Prawda") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Prawda Stara, Prawda Nowa, Kieńkówka i Jamielne (bez kolonii Kochany) ze zniesionej gminy Prawda oraz obszar dotychczasowej gromady Jagodne ze zniesionej gminy Mysłów w tymże powiecie. Dla gromady ustalono 23 członków gromadzkiej rady narodowej.
1 stycznia 1962 gromadę Prawda Stara zniesiono przez przeniesienie siedziby GRN z Prawdy Starej do miasta Stoczka (Łukowskiego) i zmianę nazwy jednostki na "gromada Stoczek".

</doc>
<doc id="3176011" url="https://pl.wikipedia.org/wiki?curid=3176011" title="Michel Verne">
Michel Verne

Michel Jean Pierre Verne (w formie spolszczonej "Michał Jan Piotr Verne", ur. 4 sierpnia 1861 w Paryżu, zm. 5 marca 1925 w Tulonie) – pisarz francuski, syn Jules’a Verne’a, bratanek Paula Verne’a.
Życiorys.
Michel Verne był jedynym synem Jules’a Verne’a i jego żony Honorine du Fraysne de Viane, wdowy po Auguste Hébé-Morelu, z którym miała dwie córki – Valentine i Suzanne. Obydwie siostry przyrodnie były od niego starsze.
Ze względu na swój buntowniczy charakter w 1876 roku Michel Verne został wysłany przez swego ojca do kolonii karnej w Mettray (niedaleko Tours) na sześć miesięcy. Wziął również udział w rejsie dalekomorskim na żaglowcu w celu poprawy zachowania. W wieku 19 lat wywołał skandal uciekając, wbrew woli ojca, z aktorką teatru w Amiens – Thérèse Dugazon, którą później poślubił. Ze związku przyszło na świat dwoje dzieci, jednak niedługo potem Michel Verne opuścił młodą żonę dla Jeanne Reboul – szesnastoletniej pianistki, z którą spłodził dwoje dzieci, nim jeszcze sfinalizował proces rozwodowy. Burzliwe stosunki rodzinne powodowały napięcia pomiędzy Michelem Verne’em a jego ojcem. Jednakże w roku śmierci Jules’a Verne’a, tj. w 1905, ich stosunki polepszyły się do tego stopnia, że wspólnie pracowali nad niektórymi artykułami.
Kontrowersje dotyczące autorstwa ostatnich prac jego ojca, Jules’a Verne’a.
Michel Verne w swoim pisarstwie zajmował się podobną tematyką do tej, w której specjalizował się jego ojciec. Senior uważał juniora za dobrego pisarza. Twórczość Michela uległa silnym wpływom twórczości ojca, była na nią stylizowana i jest znana głównie z powodu kontrowersji, jakie wynikły w związku z podejrzeniami co do rzeczywistego autorstwa ostatnich prac wydawanych przez niego pod nazwiskiem ojca.
Po śmierci ojca, w ciągu około 10 lat, wydawał on stopniowo jego ostatnie rękopisy. Według znawców tematu znaczna ich część była przez niego osobiście przerabiana, uzupełniana i poszerzana, a autorstwo powieści takich jak "Latarnia na Końcu Świata" i "Wulkan złota" przypisywane jest obecnie raczej jemu niż jego ojcu.

</doc>
<doc id="3176012" url="https://pl.wikipedia.org/wiki?curid=3176012" title="Gołąbki (gromada)">
Gołąbki (gromada)

Gołąbki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gołąbki z siedzibą GRN w Gołąbkach utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Gołąbki, Rzymy-Rzymki, Rzymy-Las i Dminin ze zniesionej gminy Gołąbki oraz obszar dotychczasowej gromady Jadwisin ze zniesionej gminy Łuków w tymże powiecie. Dla gromady ustalono 12 członków gromadzkiej rady narodowej.
1 stycznia 1960 gromadę zniesiono, włączając jej obszar do gromad Domaszewnica (wieś Jadwisin), Ulan (Majorat) (wieś Dminin) i nowo utworzonej Aleksandrów (wsie Gołąbki, Rzymy Las i Rzymy-Rzymki) w tymże powiecie.

</doc>
<doc id="3176013" url="https://pl.wikipedia.org/wiki?curid=3176013" title="Fiukówka (gromada)">
Fiukówka (gromada)

Fiukówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Fiukówka z siedzibą GRN w Fiukówce utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Fiukówka, Patok Stary, Patok Nowy, Wielgolas i Laski ze zniesionej gminy Radoryż oraz obszar dotychczasowej gromady Kasyldów ze zniesionej gminy Jarczew w tymże powiecie. Dla gromady ustalono 16 członków gromadzkiej rady narodowej.
1 stycznia 1962 gromadę zniesiono, włączając jej obszar do gromad: Podosie (wieś Laski), Krzywda (wsie Patok Nowy, Patok Stary i Wielgolas) i Wandów (wieś i kolonię Fiukówka oraz wieś Kasyldów) w tymże powiecie.

</doc>
<doc id="3176014" url="https://pl.wikipedia.org/wiki?curid=3176014" title="Sarnów (gromada w powiecie łukowskim)">
Sarnów (gromada w powiecie łukowskim)

Sarnów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sarnów z siedzibą GRN w Sarnowie utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszary dotychczasowych gromad Sarnów i Kierzków ze zniesionej gminy Tuchowicz oraz obszary dotychczasowych gromad Szczygły Dolne i Szczygły Górne ze zniesionej gminy Łuków w tymże powiecie. Dla gromady ustalono 14 członków gromadzkiej rady narodowej.
1 stycznia 1958 z gromady Sarnów wyłączono wieś Szczygły Górne, włączając ją do gromady Ryżki w tymże powiecie.
1 stycznia 1960 gromadę zniesiono, włączając jej obszar do gromad Domaszewnica (wieś Sarnów oraz kolonie Sarnów i Borowina) i Ryżki (wsie Kierzkówka i Szczygły Dolne oraz kolonię Kierzków) w tymże powiecie.

</doc>
<doc id="3176015" url="https://pl.wikipedia.org/wiki?curid=3176015" title="Szaniawa-Matysy (gromada)">
Szaniawa-Matysy (gromada)

Szaniawa-Matysy (alt. "Szaniawy Matysy") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szaniawa-Matysy z siedzibą GRN w Szaniawach-Matysach (w obecnym brzmieniu "Szaniawy-Matysy") utworzono – jako jedną z 8759 gromad na obszarze Polski – w powiecie łukowskim w woj. lubelskim na mocy uchwały nr 13 WRN w Lublinie z dnia 5 października 1954. W skład jednostki weszły obszar dotychczasowej gromady Szaniawa-Matysy ze zniesionej gminy Gołąbki oraz obszar dotychczasowej gromady Szaniawa-Poniaty ze zniesionej gminy Celiny w tymże powiecie. Dla gromady ustalono 13 członków gromadzkiej rady narodowej.
1 stycznia 1960 gromadę zniesiono, włączając jej obszar do gromad Trzebieszów (wieś Szaniawy Poniaty) i nowo utworzonej Aleksandrów (wieś Szaniawy Matysy) w tymże powiecie.

</doc>
<doc id="3176018" url="https://pl.wikipedia.org/wiki?curid=3176018" title="Welcome To My Nightmare">
Welcome To My Nightmare



</doc>
<doc id="3176028" url="https://pl.wikipedia.org/wiki?curid=3176028" title="Jurij Konowałow">
Jurij Konowałow

Jurij Siemionowicz Konowałow, ros. Юрий Семёнович Коновалов (ur. 30 grudnia 1929 w Baku, zm. 25 maja 2008 w obwodzie smoleńskim) – azerski lekkoatleta (sprinter) startujący w barwach ZSRR, dwukrotny wicemistrz olimpijski.
Wystąpił w biegu na 200 metrów na mistrzostwach Europy w 1954 w Bernie, ale odpadł w półfinale.
Na igrzyskach olimpijskich w 1956 w Melbourne zdobył srebrny medal w sztafecie 4 × 100 metrów (w składzie: Łeonid Barteniew, Boris Tokariew, Konowałow i Władimir Suchariew). Na tych samych igrzyskach odpadł w półfinale biegu na 100 metrów i eliminacjach biegu na 200 metrów. Wywalczył brązowy medal w sztafecie 4 × 100 metrów (w składzie: Tokariew, Edwin Ozolin, Konowałow i Barteniew) na mistrzostwach Europy w 1958 w Sztokholmie, a także zajął 5. miejsce w finale biegu na 100 metrów i 6. miejsce w finale biegu na 200 metrów.
Ponownie zdobył srebrny medal w sztafecie 4 × 100 metrów (w składzie: Gusman Kosanow, Barteniew, Konowałow i Ozolin) na igrzyskach olimpijskich w 1960 w Rzymie. W biegach na 100 metrów i na 200 metrów odpadł w ćwierćfinałach.
Odnosił również sukcesy w sporcie akademickim. Zdobył brązowy medal w biegu na 200 metrów na Akademickich Mistrzostwach Świata (UIE) w 1957 w Moskwie.
Był mistrzem ZSRR w biegu na 100 metrów w 1957 i w biegu na 200 metrów w 1958.
Był dwukrotnym rekordzistą ZSRR w sztafecie 4 × 100 metrów do wyniku 39,4 s (15 lipca 1961 w Moskwie). Wyrównał również rekord ZSRR w biegu na 100 metrów czasem 10,3 s (7 września 1957 w Charkowie).
Został odznaczony tytułem Zasłużonego Mistrza Sportu ZSRR (1957) i orderem „Znak Honoru”.
Zmarł w obwodzie smoleńskim. Jest pochowany w Smoleńsku.

</doc>
<doc id="3176033" url="https://pl.wikipedia.org/wiki?curid=3176033" title="Stanisław Głowiński">
Stanisław Głowiński

Stanisław Głowiński herbu Roch II (zm. w 1671 roku) – sędzia ziemski halicki w latach 1649-1667, pisarz grodzki halicki w latach 1643-1649, członek konfederacji tyszowieckiej w 1655 roku, komisarz powiatu halickiego.
Był deputatem na Trybunał Główny Koronny w 1642/1643 roku z ziemi halickiej, sędzia kapturowy w 1648 roku. Jako poseł na sejm konwokacyjny 1648 roku z ziemi halickiej był członkiem konfederacji generalnej zawiązanej 31 lipca 1648 roku. Był elektorem Jana II Kazimierza Wazy z województwa ruskiego. Poseł na sejm 1653 roku z ziemi halickiej. Poseł ziemi halickiej na sejm 1661 roku. Poseł sejmiku halickiego ziemi halickiej na sejm jesienny 1666 roku.

</doc>
<doc id="3176035" url="https://pl.wikipedia.org/wiki?curid=3176035" title="Lew Kalajew">
Lew Kalajew

Lew Aleksiejewicz Kalajew, ros. Лев Алексеевич Каляев (ur. 16 maja 1929 w Leningradzie, zm. 19 sierpnia 1983 tamże) – rosyjski lekkoatleta (sprinter) startujący w barwach ZSRR, wicemistrz olimpijski z 1952 i mistrz Europy z 1950.
Zwyciężył w sztafecie 4 × 100 metrów na mistrzostwach Europy w 1950 w Brukseli (sztafeta radziecka biegła w składzie: Władimir Suchariew, Kalajew, Lewan Sanadze i Nikołaj Karakułow).
Na igrzyskach olimpijskich w 1952 w Helsinkach zdobył srebrny medal w sztafecie 4 × 100 metrów (w składzie: Boris Tokariew, Kalajew, Sanadze i Suchariew).
Był mistrzem ZSRR w sztafecie 4 × 100 metrów w 1952 i 1953, wicemistrzem w biegu na 100 metrów w 1950, w biegu na 200 metrów w 1953 i 1954, w sztafecie 4 × 100 metrów w 1954 oraz w sztafecie 4 × 200 metrów w 1951, a także brązowym medalistą w biegu na 100 metrów w 1951 i w biegu na 200 metrów w 1952.
Był trzykrotnym rekordzistą ZSRR w sztafecie 4 × 100 metrów do wyniku 40,3 s (27 lipca 1952 w Helsinkach).
Jest pochowany w Petersburgu, na Cmentarzu Północnym.

</doc>
<doc id="3176037" url="https://pl.wikipedia.org/wiki?curid=3176037" title="Kamieński">
Kamieński

Kamieński (forma żeńska: Kamieńska, liczba mnoga: Kamieńscy) – polskie nazwisko.
Jedna z form nazwiska pochodzi od słowa "kamień".
Znane osoby o nazwisku Kamieński lub Kamieńska.
Zobacz też:

</doc>
<doc id="3176043" url="https://pl.wikipedia.org/wiki?curid=3176043" title="Republika Sudanu Południowego">
Republika Sudanu Południowego



</doc>
<doc id="3176048" url="https://pl.wikipedia.org/wiki?curid=3176048" title="Kamień runiczny z Ledberg">
Kamień runiczny z Ledberg

Kamień runiczny z Ledberg ("Ög 181") – granitowy kamień runiczny o wysokości 2,87 m, znajdujący się w Ledberg koło Malmslätt w szwedzkiej prowincji Östergötland.
Zabytek pochodzi z początku XI wieku. Jego pierwotna lokalizacja jest nieznana, do XIX wieku był wmurowany w ścianę kościoła romańskiego z Ledberg. Po rozbiórce kościoła w 1847 roku został wyciągnięty i ustawiony na cmentarzu, gdzie znajduje się do dziś. Przedstawione na kamieniu sceny figuralne obrazują walkę bogów podczas Ragnaröku. Widoczny jest m.in. wilk Fenrir atakujący Odyna i statek Nagelfar. Zabytek stanowi interesujący przykład wczesnośredniowiecznego skandynawskiego synkretyzmu religijnego, na prawym boku kamienia przedstawiony jest bowiem krzyż, z którego niczym z Yggdrasila, germańskiego axis mundi, wyrastają korzenie świata. Na powierzchni wyryte są dwie inskrypcje runiczne. Pierwsza z nich głosi:
Druga, o treści:
ma natomiast charakter zaszyfrowanego zaklęcia, które należy czytać "þistill, mistill, kistill" („oset, jemioła, szkatuła”).

</doc>
<doc id="3176053" url="https://pl.wikipedia.org/wiki?curid=3176053" title="Kazanowscy">
Kazanowscy



</doc>
<doc id="3176056" url="https://pl.wikipedia.org/wiki?curid=3176056" title="Jan Bartłomiej Kazanowski">
Jan Bartłomiej Kazanowski

Jan Bartłomiej Kazanowski herbu Grzymała (zm. w 1657 roku) – starosta łukowski w latach 1645-1675, członek konfederacji tyszowieckiej 1655 roku.
W 1648 roku był elektorem Jana II Kazimierza Wazy z województwa lubelskiego. Poseł na sejm 1649/1650 roku.

</doc>
<doc id="3176060" url="https://pl.wikipedia.org/wiki?curid=3176060" title="Muzeum Ziemi Chełmskiej w Chełmie">
Muzeum Ziemi Chełmskiej w Chełmie

Muzeum Ziemi Chełmskiej im. Wiktora Ambroziewicza w Chełmie – muzeum z siedzibą w Chełmie. Placówka jest miejską jednostką organizacyjną. Jej siedzibą są cztery budynki na terenie miasta: przy ul. Lubelskiej nr 55 (dawne Kolegium Pijarskie), nr 56a (budynek dawnej drukarni „Zwierciadło”) i nr 57 (zespół XIX wiecznych kamieniczek) oraz ul. św. Mikołaja 4 (dawna cerkiew św. Mikołaja).
Historia.
Pierwsza placówka muzealna w Chełmie – Cerkiewno-Archeologiczne Muzeum – została powołana przez władze carskie w 1882 roku. Zgromadzono w nim eksponaty, pochodzące z cerkwi greckokatolickich, które podczas likwidacji unickiej diecezji chełmskiej zostały zamienione na świątynie prawosławne, a ich wyposażenie gruntownie przekształcono. Były to ikony, obrazy, rzeźby, księgi i przedmioty liturgiczne. Działało do lat I wojny światowej.
Po zakończeniu wojny ocalałe zbiory przeniesiono do gmachu Gimnazjum im. S. Czarneckiego, gdzie staraniem dyrektora szkoły, Wiktora Ambroziewicza, utworzono Muzeum Ziemi Chełmskiej. Placówka działała do wybuchu II wojny światowej.
Po wyzwoleniu rozpoczęto starania o reaktywację placówki, a głównym ich orędownikiem był tutejszy regionalista, Kazimierz Janczykowski. W latach 1953–1969 przeniesiono zbiory z gmachu Gimnazjum do wyremontowanego budynku dawnego Kolegium Pijarów przy ul. Lubelskiej. W 1972 roku przy muzeum powstała „Galeria 72”, która dała początek galerii sztuki współczesnej.
W latach 80. XX wieku placówka uzyskała kolejne budynki: dawną cerkiew przy ul. św. Mikołaja oraz kamienicy przy ul. Lubelskiej 57. Natomiast w 1999 roku przejęła budynek przy ul. Lubelskie 56a.
W 1976 roku, w związku z utworzeniem województwa chełmskiego, placówka otrzymała nazwę Muzeum Okręgowe w Chełmie. Natomiast w 1999 roku nazwę tę zmieniono na Muzeum Ziemi Chełmskiej. W 2009 roku muzeum nadano imię Wiktora Ambroziewicza.
W 2010 muzeum zostało odznaczone Srebrnym Medalem „Zasłużony Kulturze Gloria Artis”.
Zbiory.
W muzeum prezentowane są następujące wystawy stałe:
Muzeum jest obiektem całorocznym, czynnym z wyjątkiem poniedziałków. Wstęp jest płatny.

</doc>
<doc id="3176061" url="https://pl.wikipedia.org/wiki?curid=3176061" title="Kossakowscy">
Kossakowscy



</doc>
<doc id="3176063" url="https://pl.wikipedia.org/wiki?curid=3176063" title="Uche Nwofor">
Uche Nwofor

Uche Innocent Nwofor (ur. 17 września 1991 w Lagos) – nigeryjski piłkarz grający na pozycji środkowego napastnika. Od 2016 jest zawodnikiem klubu FK AS Trenčín.
Kariera klubowa.
Swoją karierę piłkarską Nwofor rozpoczął w klubie Anambra Pillars. W sezonie 2008/2009 zadebiutował w nim w nigeryjskiej Premier League. W 2009 roku został wypożyczony do Shooting Stars FC. Z kolei w 2010 roku przeszedł do Enugu Rangers, w którym spędził rok.
W 2011 roku Nwofor został zawodnikiem VVV Venlo. 11 września 2011 zadebiutował w nim w Eredivisie w zremisowanym 3:3 domowym meczu z PSV Eindhoven. W sezonie 2012/2013 spadł z VVV do Eerste divisie.
W 2013 roku Nwofor został wypożyczony do SC Heerenveen. Swój debiut w nim zaliczył 19 października 2013 w przegranym 2:3 domowym spotkaniu z Vitesse Arnhem.
W 2015 Nwofor przeszedł do Lierse SK, a następnie do Boavista FC. W 2016 trafił do FK AS Trenčín.
Kariera reprezentacyjna.
W 2011 roku Nwofor wystąpił z reprezentacją Nigerii U-20 na Mistrzostwach Świata U-20 2011.
W dorosłej reprezentacji Nigerii Nwofor zadebiutował 3 marca 2010 w wygranym 5:2 towarzyskim spotkaniu z Demokratyczną Republiką Konga, rozegranym w Abudży. W 79. minucie tego meczu zmienił Osasa Idehena.

</doc>
<doc id="3176068" url="https://pl.wikipedia.org/wiki?curid=3176068" title="Szkatułka z Auzon">
Szkatułka z Auzon

Szkatułka z Auzon lub Szkatułka Franksa – wykonana z kości wieloryba skrzynka na klejnoty lub relikwie, wyrzeźbiona około 700 roku w Northumbrii.
Zabytek jest obecnie podzielony na dwie przechowywane w Londynie i Florencji części, a jego dzieje są nieznane. Trzy ściany oraz pokrywę szkatułki odnalazł w połowie XIX wieku we Francji sir Augustus Franks; stanowiły one wówczas własność rodziny mieszkającej w Auzon. W 1867 roku Franks podarował swoje znalezisko British Museum. Panel z czwartą ścianką znaleziono natomiast w 1890 roku w zbiorach florenckiego Palazzo del Bargello.
Szkatuła ma wymiary 22,9×19 cm oraz 10,9 cm wysokości. Srebrne zawiasy oraz część pokrywy zaginęły. Jej powierzchnia pokryta jest reliefami przedstawiającymi sceny zaczerpnięte z tradycji germańskiej, rzymskiej i żydowsko-chrześcijańskiej, a także napisami w języku staroangielskim (pismem runicznym) i po łacinie (alfabetem łacińskim). Scenka na ściance frontowej przedstawia pokłon Trzech Króli (podpisanych mægi „magowie”) oraz znaną z Eddy opowieść o Wölundzie. Inskrypcja zawiera podaną w formie aliterowanego wiersza informację o materiale, z którego wykonano szkatułkę:
Na wieczku przedstawiono Egila broniącego zamku przed wrogami, podpisanego u góry ægili. Ścianka lewa przedstawia historię Romulusa i Remusa, której towarzyszy napis romwalus and reumwalus twœgen gibroþær afœddæ hiæ wylif in romæcæstri: oþlæ unneg ("Romulus i Remus, dwaj bracia, są karmieni przez wilczycę w Rzymie, daleko od ich ojczystego kraju"). Na ściance tylnej ukazano scenę złupienia Jerozolimy przez Tytusa. W centrum widać Świątynię, z lewej nacierają atakujący, po prawej widać uciekających. Scence towarzyszy mieszany runiczno-łaciński napis o treści her fegtaþ titus end giuþeasu HIC FUGIANT HIERUSALIM afitatores ("Tutaj walczą Tytus i Żydzi. Tutaj mieszkańcy uciekają z Jerozolimy"). Fragment łaciński napisany jest z błędami, poprawnie powinien brzmieć "hic fugiunt Hierusalim habitatores". Dwa detale scenki podpisane są ponadto dom ("sąd"/"dwór") i gisl ("zastaw"/"zakładnik"). Na przechowywanej we Florencji ściance prawej ukazano natomiast fragment historii Sigurda. Towarzyszący jej napis jest trudny w interpretacji, wykonawca użył bowiem specjalnych znaków do zakodowania run oznaczających samogłoski.

</doc>
<doc id="3176071" url="https://pl.wikipedia.org/wiki?curid=3176071" title="José Luiz Majella Delgado">
José Luiz Majella Delgado

José Luiz Majella Delgado C.SS.R. (ur. 19 października 1953 w Juiz de Fora) – brazylijski duchowny katolicki, arcybiskup Pouso Alegre od 2014.
Życiorys.
14 marca 1981 otrzymał święcenia kapłańskie w zakonie redemptorystów. Pracował jako duszpasterz zakonnych parafii oraz jako przełożony placówek formacyjnych dla przyszłych redemptorystów. W 2007 został podsekretarzem pomocniczym brazylijskiej Konferencji Episkopatu.
16 grudnia 2009 został mianowany biskupem diecezji Jataí. Sakry biskupiej udzielił mu 27 lutego 2010 metropolita Mariany - arcybiskup Geraldo Lyrio Rocha.
28 maja 2014 papież Franciszek mianował go ordynariuszem archidiecezji Pouso Alegre.
Paliusz otrzymał z rąk papieża Franciszka w dniu 29 czerwca 2014.

</doc>
<doc id="3176076" url="https://pl.wikipedia.org/wiki?curid=3176076" title="Drugie zabicie psa">
Drugie zabicie psa

Drugie zabicie psa – powieść Marka Hłaski.
Akcja utworu rozgrywa się w latach 50. w Izraelu. Opowiada o dwójce przyjaciół, dla których źródłem utrzymania są oszustwa matrymonialne. Powieść udowadnia nam, że życie jest teatrem – egzystencja dwóch mężczyzn wędrujących z psem polega na ciągłej grze.
Kontynuacją tego utworu jest powieść "Nawrócony w Jaffie", a trzecią część trylogii stanowi "Opowiem wam o Esther".
Na podstawie powieści nakręcony został spektakl telewizyjny o tej samej nazwie, który swoją premierę miał 18 lutego 1996.

</doc>
<doc id="3176077" url="https://pl.wikipedia.org/wiki?curid=3176077" title="Zielono mi">
Zielono mi

Zielono mi – piosenka powstała w 1970, do której tekst napisała Agnieszka Osiecka, a autorem muzyki jest Jan Ptaszyn Wróblewski.
Pierwszym wykonawcą utworu był muzyk jazzowy Andrzej Dąbrowski, dla którego był to debiut w roli piosenkarza. Dąbrowski początkowo nie był zainteresowany nagraniem utworu, ponieważ wcześniej nie śpiewał w języku polskim.
Utwór opisuje mężczyznę, który dzięki obecności ukochanej kobiety odczuwa spokój. Powtarzając „zielono mi”, mężczyzna stwierdza, że choć świat jest zły, to jego miłość sprawia, że wszystko nabiera sensu, a dzięki niej jest on w stanie odzyskać równowagę i pogodę ducha.
Opole 1970.
Po tym, jak utwór zdobył tytuł radiowej piosenki miesiąca Polskiego Radia, zakwalifikował się on automatycznie do Krajowego Festiwalu Piosenki Polskiej w Opolu. W czerwcu 1970 Dąbrowski za wykonanie utworu otrzymał nagrodę główną Prezydium Wojewódzkiej Rady Narodowej w Opolu podczas 8. KFPP.
Opole 1997.
28 czerwca 1997 podczas XXXIV Krajowego Festiwalu Piosenki Polskiej w Opolu odbył się koncert „Zielono mi”, który był hołdem dla twórczości Agnieszki Osieckiej. Benefis poprowadziły wspólnie Magda Umer i Agata Passent. Umer, reżyserka widowiska, zaprosiła do udziału najwybitniejszych polskich piosenkarzy i aktorów. Za kierownictwo muzyczne nad koncertem odpowiadał Wojciech Borkowski. Producentem i współtwórcą koncertu był Wojciech Trzciński, dyrektor artystyczny opolskiego festiwalu. Elżbieta Zapendowska w wywiadzie z Jarosławem Wasikiem określiła wydarzenie jako: „przejmujący i mądry koncert, gdzie publiczność była skupiona i niektórych piosenek słuchała w totalnej ciszy”. Widowisko w 2002 zostało wydane na nośniku DVD. Podczas koncertu wystąpili m.in.:
„Zielono mi” to także nazwa Powiatowego Konkursu Recytatorskiego oraz Wokalnego Agnieszki Osieckiej w Kruszwicy. Poświęcony twórczości poetki konkurs skierowany jest do młodzieży szkół gimnazjalnych i ponadgimnazjalnych powiatu inowrocławskiego.
W wywiadzie udzielonym Fundacji „Okularnicy” im. A. Osieckiej, Kasia Nosowska – nawiązując do jej nowej interpretacji – powiedziała o utworze:
Swoje interpretacje piosenki „Zielono mi” wykonywali m.in. Andrzej Zaucha, Anna Maria Jopek, Katarzyna Nosowska, Krzysztof Krawczyk i Anna Serafińska

</doc>
<doc id="3176083" url="https://pl.wikipedia.org/wiki?curid=3176083" title="Máel Bressail mac Ailella">
Máel Bressail mac Ailella

Máel Bressail mac Ailella (zm. 825 r.) – król Uí Echach Cobo od 801 r. oraz Ulaidu (Ulsteru) od 819 r. do swej śmierci, syn króla Uí Echach Cobo Aililla mac Feidelmid (zm. 761 r.), prawnuka Fergusa V mac Áedáin (zm. 692 r.), króla Uí Echach Cobo oraz Ulaidu.
Máel Bressail należał do bocznej linii Dál nAraidi, znanej jako Uí Echach Cobo w obecnej zachodniej części hrabstwa Down. Królestwo Uí Echach Cobo często było w konflikcie z Ulaidem. W bitwach z wrogiem polegli zarówno ojciec (pod Áth Dumai w 761 r.), jak i brat Eochu mac Ailella (801 r.). Zapewne po śmierci swego brata wstąpił na tron Uí Echach Cobo.
"Roczniki ulsterskie" podały pod rokiem 819, że doszło do potyczki w Ulsterze między Muiredachem mac Eochada a jego stryjem Cairellem. Prawdopodobnie Muiredach postarał się o pomoc Uí Echach Cobo, jak sugeruje "Księga z Leinsteru". Dzięki temu wsparciu mógł pokonać i zabić Cairella w bitwie pod Lapast w Carn Cantain. Prawdopodobnie ceną za pomoc wojskową była umowa z Máel Bressailem mac Ailella w sprawie obsady tronu Ulaidu. Bowiem władzę objął Máel Bressail, a po nim Muiredach.
W 823 i 824 r. źródła wspominają o najazdach pogan, czyli wikingów na ziemie Ulsteru. W pierwszym roku doszło do zniszczenia Bangoru Wielkiego, siedziby kościelnej. Następnego roku ponownie doszło do złupienia Bangoru w Airte. Zaś Ransackt wraz z dziedzińcem kościoła św. Cowgalla został złupiony przez Duńczyków.
Źródła błędnie podały, że zmarły w 825 r. Máel Bressail z Cuib był królem Dál nAraidi. Pozostawił po sobie syna Cernacha mac Máele Bressail (zm. 853 r.), który objął po jego śmierci władzę nad Uí Echach Cobo. Tenże miał syna Lorcána. Zaś tron Ulaidu przeszedł na Muiredacha III mac Eochada z Dál Fiatach.

</doc>
<doc id="3176084" url="https://pl.wikipedia.org/wiki?curid=3176084" title="Kalendarium Modliborzyc">
Kalendarium Modliborzyc

Modliborzyce – wieś położona 10 km na W od Opatowa; około 19 km na SE od klasztoru świętokrzyskiego.
W czasach współczesnych wieś w Polsce położona w województwie świętokrzyskim, w powiecie opatowskim, w gminie Baćkowice.
Nazwy lokalne wsi w dokumentach źródłowych – 1326-7 „Modlibossicz”, 1327-8 „Modlibosicz”, 1346-9, 1352 „Modlibozicze”, 1350-1, 1353 „Modlibozicz“, 1351 „Modlibosicze”, 1354-6, 1414-5, 1442 „Modlibozice”, 1373-4, 1402 „Modlibozicze”, 1416 „Modliborzyce”, 1427 „Modliboszyce”, 1437 „Modlibasicze”, 1449 „Modliborzyce”, „Modlibosschÿcze”, „Modliborsk”, 1452, 1454 „Modliboszicze”, 1470-80 „Modlybozycze”, „Modlibozicze”, „Modlibozycze”, 1471 „Modliborzicze”, „Modlibozicze”, 1504 „Modlyboczycze”, „Modlibozicze”, „Modlybozycze”, 1506 „Modlibozicze”, 1510 „Modlibozice”, 1529 „Modlibozice”, „Modliborzicze”, 1530 „Modlibozycze”, 1531 „Modlibozijcze”, 1532 „Modlÿbozhÿcze”, 1538 „Modlibozyce”, 1546 „Modliborzycze”, 1553 „Modlibozicze”, 1555 „Modliborzicze”, 1561-2 „Modlissowycz”, 1564 „Modlibozice”, 1569 „Modlibozicze”, 1571 „Modlibozice”, 1578n. „Modlibozicze”, 1627 „Modliborzyce”, 1629 „Modlybozyce”, 1650 „Modlibozyce”, 1650-1 w „Modlibozycach”, w „Modliborzycach”, „Modlibozanie”, „Modliboski”, 1662 „Modlibozyce”, 1787n. „Modliborzyce”;.
Podległość administracyjna kościelna i świecka.
W roku wieś położona 1351 w ziemi sandomierskiej, 1442 powiat sandomierski, 1827 powiat opatowski (Tabela II 28). Od 1325 r. parafia własna.
Kalendarium – własność , powinności i przywileje ekonomiczne.
Własność klasztoru świętokrzyskiego i plebana Modliborzyc
Kalendarium Parafii – patronat, powinności dziesięcinne.
Wieś parafialna, patronat należy do szlachty i klasztoru świętokrzyskiego, dziesięcina należy do plebana Modliborzyc i klasztoru świętokrzyskiego.
Badania archeologiczne.
W trakcie prac archeologicznych na terenie Modliborzyc odkryto osadę hutniczą z okresu wpływów rzymskich.

</doc>
<doc id="3176086" url="https://pl.wikipedia.org/wiki?curid=3176086" title="Złociszek jaskrawy">
Złociszek jaskrawy

Złociszek jaskrawy ("Chrysothrix candelaris" (L.) J.R. Laundon) – gatunek grzybów z rodziny złociszkowatych ("Chrysotrichaceae"). Ze względu na symbiozę z glonami zaliczany jest do porostów
Systematyka i nazewnictwo.
Pozycja w klasyfikacji według Index Fungorum: "Chrysotrichaceae, Arthoniales, Arthoniomycetidae, Arthoniomycetes, Pezizomycotina, Ascomycota, Fungi".
Po raz pierwszy gatunek ten zdiagnozowany został w 1753 r. przez K. Linneusza jako "Byssus candelaris". Obecną, uznaną przez Index Fungorum nazwę nadał mu w 1981 r. J.R. Laundon.
Niektóre synonimy nazwy naukowej:
Nazwa polska według "Krytycznej listy porostów i grzybów naporostowych Polski", ale gatunek ten opisywany jest w Polsce także jako złociszek żółty lub liszajec żółty.
Morfologia.
Plecha skorupiasta z glonami protokokkoidalnymi, bardzo cienka, złożona z proszkowatych lub ziarenkowatych urwistków o średnicy 0,01–0,2 mm. Powierzchnia ziarenkowato-proszkowa o intensywnie żółtej barwie. Reakcje barwne: K – lub K + słabo czerwonawy, Pd – lub Pd + pomarańczowy, C –.
Wytwarza płaskie apotecja o średnicy ok. 0,5 mm. Mają one gładką, jasnopomarańczową tarczkę często przyprószoną. Brzeżek tarczki jest tej samej barwy co plecha, lub trochę ciemniejszy. W jednym worku powstaje 8 2-4 komórkowych askospor o rozmiarach 9-14 × 2,5–3 μm. W Polsce jednak nie znaleziono plech z owocnikami.
Występowanie i siedlisko.
Gatunek szeroko rozprzestrzeniony; występuje na wszystkich kontynentach oprócz Antarktydy. W Polsce występuje w rozproszeniu na terenie całego kraju. Rośnie głównie na korze drzew liściastych i iglastych, rzadziej na ich drewnie. Notowano go na następujących drzewach: jodła, klon, olsza, brzoza, grab, jesion, świerk, topola, dąb, wierzba, lipa.
W Polsce podlega ścisłej ochronie gatunkowej. Znajduje się na "Czerwonej liście roślin i grzybów Polski". Ma status CR – krytycznie zagrożony.

</doc>
<doc id="3176088" url="https://pl.wikipedia.org/wiki?curid=3176088" title="Chrysothrix candelaris">
Chrysothrix candelaris



</doc>
<doc id="3176089" url="https://pl.wikipedia.org/wiki?curid=3176089" title="Złociszek żółty">
Złociszek żółty



</doc>
<doc id="3176091" url="https://pl.wikipedia.org/wiki?curid=3176091" title="Muiredach III mac Eochada">
Muiredach III mac Eochada

 
Muiredach III mac Eochada lub Muiredach III mac Echach (zm. 839 r.) – król Ulaidu (Ulsteru) z dynastii Dál Fiatach od 825 r. do swej śmierci, syn Eochaida VI mac Fíachnai (zm. 810 r.), króla Ulaidu.
Jego ojciec był pokonany w bitwie przez swego własnego brata Cairella mac Fíachnai w 809 r. Zmarł w następnym roku. Dzięki czemu stryj mógł objąć upragniony tron Ulaidu. W 819 r. Muiredach postanowił zemścić się za ojca, wydając wojnę Cairellowi. W tym celu zapewne, jak sugeruje "Księga z Leinsteru", postarał się o pomoc Uí Echach Cobo. Dzięki temu wsparciu mógł pokonać i zabić Cairella w bitwie pod Lapast w Carn Cantain. Prawdopodobnie ceną za uzyskane wsparcie wojskowe była umowa z Máel Bressailem mac Ailella, królem Uí Echach Cobo, w sprawie obsady tronu Ulaidu. Objął tron dopiero po śmierci tegoż Máel Bressaila w 825 r.
Za jego czasów dochodziło do najazdów pogan, czyli wikingów. Klasztor Bangor był atakowany dwukrotnie, w 823 i 824 r. W 825 r. ci splądrowali królewski klasztor w Dún Lethglaise (Downpatrick). Spalili także inny klasztor, Mag nBili (Moville) wraz z jego kaplicami, na terenie obecnego hrabstwa Down. Mieszkańcy Ulsteru postanowili im się przeciwstawić. Rozgromili ich w Mag nInis (Lecale).
W 827 r. doszło do konfliktu w granicach kościoła w Armagh. Cummascach mac Cathail z Uí Cremthainn, król Airgíalla, wygonił spowiednika króla Ailechu, Eógana Mainistrecha mac Ainbthig, instalując swego przyrodniego brata, Artrí mac Conchobair, jako opata Armagh. Król Ailechu Niall Calle (zm. 846 r.) z Północnego Uí Néill postanowił zmobilizować armię i pomaszerować na Armagh. Muiredach postanowił dać swe poparcie Cummascachowi. Dowodził osobiście swą armią. Doszło wówczas do bitwy pod Leth Cam, koło ob. Kilmore (hr. Armagh). To było zdecydowane zwycięstwo w Mag nEnir dla Nialla i Północnego Uí Néill. Cummascach i jego brat Congalach byli zabici wraz z innymi królami Airgíalla, podczas gdy Muiredach przeżył bitwę. Porażka złamała potęgę konfederacji Airgíalla, która była od tego czasu podległa królom z rodu Północnego Uí Néill. Artrí (zm. 833 r.) został usunięty z biskupstwa Armagh. Niall na jego miejsce zainstalował Eógana Mainistrecha. Niewykluczone, że wcześniej opatem był Suibne mac Forandáin do 830, a dopiero potem Eógan (zm. 834 r.). W 835 r. Cináed, syn Niall Caille, został zabity z rąk mieszkańców Ulsteru. W 839 r. doszło do rodzinnej tragedii. Muiredach zginął z rąk własnych krewnych, braci Áeda i Óengusa i wielu innych. Syn Matudán, który mszcząc się za śmierć ojca, zabił swego stryja Áeda. Po czym zajął opróżniony tron Ulaidu. Muiredach miał także córkę Gormlaith Rapach ("Szorstka") (zm. 840 r.), poślubioną Áedowi VII Findliathowi (zm. 879 r.), arcykrólowi Irlandii. Dzięki niej jest przodkiem Klanu Gormlaithe. Ta rodzina zachowała się w Glengormly, Belfast.

</doc>
<doc id="3176092" url="https://pl.wikipedia.org/wiki?curid=3176092" title="Strażnica WOP Stara Rudnica">
Strażnica WOP Stara Rudnica



</doc>
<doc id="3176093" url="https://pl.wikipedia.org/wiki?curid=3176093" title="Matudán I mac Muiredaig">
Matudán I mac Muiredaig

Matudán I mac Muiredaig (zm. 857 r.) – król Ulaidu (Ulsteru) z dynastii Dál Fiatach od 857 r. do swej śmierci, syn i następca Muiredacha III mac Eochada (zm. 839 r.), króla Ulaidu.
Jego ojciec był zabity z rąk własnych krewnych, w tym braci Áeda i Óengusa. Jednak Matudán zdołał zemścić się za śmierć ojca, zabijając swego stryja Áeda. Dzięki czemu mógł objąć tron Ulaidu.
Wikingowie przebywali nad jeziorem Loch nEchach (Lough Neagh) w 839 r. Zimowali tutaj w 840 oraz 841 r., skąd rozpoczynali najazdy w różne części północnego Ulaidu. W 852 r. Skandynawowie („Findgennti”) ze 160 statkami osiągając Snám Aignech wzięli udział w zażartej bitwie morskiej z przybyszami, Duńczykami („Dubgennti”), w której zostali pokonani. Matudán mógł dać swe poparcie wojsku skandynawskiemu w tej bitwie.
W 851 r. Matudán wziął udział w królewskim spotkaniu w Armagh. Był tam irlandzki arcykról Máel Sechnaill I mac Máele Ruanaid z Południowego Uí Néill. W spotkaniu pod przewodnictwem duchownych Armagh i Mide, Matudán formalnie uznał władzę arcykróla. To doprowadziło w 855 r. do najazdu Áeda Findliatha, króla Ailechu, z Północnego Uí Néill. Jednak jego najazd zakończył się klęską. Zginęli tam Connecán mac Colmáin i Flaithbertach mac Néill oraz wielu innych. Jedną z żon Áeda była siostra Matudána, Gormlaith Rapach.
Roczniki rejestrują możliwego koregenta Ulaidu („lethrí”) Cathmala (Cathala) mac Tommaltaig z Leth Cathail, bocznej linii Dál Fiatach (w Lecale, ob. hr. Down). Jednak nie jest zarejestrowany na liście królów Ulaidu. Cathmal był zabity z rąk Skandynawów w 853 r. Matudán zmarł w 857 r, prawdopodobnie bezpotomnie. Tron przeszedł na króla Dál nAraidi Lethlobara mac Loingsig oraz Cathalána mac Indrechtaig, koregenta („lethrí”) oraz bratanka wyżej wymienionego Cathmala.

</doc>
<doc id="3176094" url="https://pl.wikipedia.org/wiki?curid=3176094" title="Fairfield (Alabama)">
Fairfield (Alabama)

Fairfield – miasto w Stanach Zjednoczonych, w stanie Alabama, w hrabstwie Jefferson.

</doc>
<doc id="3176095" url="https://pl.wikipedia.org/wiki?curid=3176095" title="Cathalán mac Indrechtaig">
Cathalán mac Indrechtaig

 
Cathalán mac Indrechtaig (zm. 871 r.) – król Ulaidu (Ulsteru) z Leth Cathail, bocznej linii dynastii Dál Fiatach od 857 r. razem z Lethlobarem mac Loingsig z Dál nAraidi do swej śmierci, 
syn Indrechtacha mac Tommaltaig (zm. 835 r.), wnuka Cathala.
Jego ród Leth Cathail zamieszkiwał baronię Lecale na terenie obecnego hrabstwa Down. Eponimem był pradziadek Cathal mac Muiredaig, prawnuk Máel Coby mac Fíachnai (zm. 647 r.), króla Ulaidu. Jego dziadek Tommaltach mac Cathail (zm. 789 r.) zgłaszał swe pretensje do korony. Jednak został pokonany i zabity w bitwie z kuzynem Eochaidem VI mac Fíachnai (zm. 810 r.). "Roczniki z Innisfallen" podały, że ojciec Indrechtach mac Tommaltaig był współwładcą Ulaidu. Inne źródła jednak tego faktu nie potwierdzają. 
W 857 r. Cathalán objął tron Ulaidu razem z Lethlobarem II mac Loingsig, królem Dál nAraidi. Panował na Ulaidem, Rządził razem z nim, jako "lethrí" (współkról, współwładca albo koregent), do swej śmierci. Został zabity zdradziecko za namową arcykróla Áeda VII Findliatha z Północnego Uí Néill. Od tego czasu Lethlobar skupił całą władzę nad Ulaidem w swym ręku. Cathalán prawdopodobnie zmarł bezpotomnie. Ród Leth Cathail był przedłużony w osobie jego brata Máel Mocheirge’a mac Indrechtaig (zm. 896), koregenta Ulaidu (od 893 r.) oraz ojca Cumascacha oraz Andiarana (zm. 893). 

</doc>
<doc id="3176096" url="https://pl.wikipedia.org/wiki?curid=3176096" title="Rauwolfia serpentina">
Rauwolfia serpentina



</doc>
<doc id="3176097" url="https://pl.wikipedia.org/wiki?curid=3176097" title="Fairfield (Idaho)">
Fairfield (Idaho)

Fairfield – miasto w Stanach Zjednoczonych, w stanie Idaho, siedziba administracyjna hrabstwa Camas.

</doc>
<doc id="3176098" url="https://pl.wikipedia.org/wiki?curid=3176098" title="Fairfield (Illinois)">
Fairfield (Illinois)

Fairfield – miasto w Stanach Zjednoczonych, w stanie Illinois, siedziba administracyjna hrabstwa Wayne.

</doc>
<doc id="3176099" url="https://pl.wikipedia.org/wiki?curid=3176099" title="Avia B-33">
Avia B-33



</doc>
<doc id="3176100" url="https://pl.wikipedia.org/wiki?curid=3176100" title="Fairfield (Kentucky)">
Fairfield (Kentucky)

Fairfield – miasto w Stanach Zjednoczonych, w stanie Kentucky, w hrabstwie Nelson.

</doc>
<doc id="3176101" url="https://pl.wikipedia.org/wiki?curid=3176101" title="Zbyszko Cyganiewicz">
Zbyszko Cyganiewicz



</doc>
<doc id="3176103" url="https://pl.wikipedia.org/wiki?curid=3176103" title="Kamienie z Hunnestad">
Kamienie z Hunnestad

Kamienie z Hunnestad (DR 282-286) – niezachowana grupa kamieni runicznych, znajdująca się dawniej w Hunnestad koło Ystad w Szwecji.
Kamienie pochodziły z przełomu X i XI wieku. Na początku XVII wieku wciąż stały na swoim miejscu. Wówczas oglądał je Ole Worm, który wykonał ich ryciny, opublikowane w 1643 roku w "Monumenta Danica". Kamienie znajdowały się na terenie dóbr Erica Ruutha i zostały zniszczone pod koniec XVIII wieku podczas prac rolnych. Ich szczątki zostały odkopane w XIX wieku.
Na rysunku Worma widnieje osiem kamieni, z czego pięć ozdobione było rysunkami, a dwa dodatkowo inskrypcjami runicznymi. Przetrwały jedynie fragmenty trzech, przechowywane obecnie w muzeum historii kultury w Lund. Znajdują się na nich wizerunki niewielkiego krzyża, jadącej na wilku olbrzymki Hyrrokkin oraz ubranego w cudzoziemską szatę mężczyzny z toporem i dziwnym nakryciem głowy, którego tożsamości nie udało się jednoznacznie zinterpretować.
W grudniu 2020 roku podczas kładzenia rur kanalizacyjnych odkryto fragment czwartego kamienia.

</doc>
<doc id="3176105" url="https://pl.wikipedia.org/wiki?curid=3176105" title="Fairfield (Maine)">
Fairfield (Maine)

Fairfield – miasto w Stanach Zjednoczonych, w stanie Maine, w hrabstwie Somerset.

</doc>
<doc id="3176106" url="https://pl.wikipedia.org/wiki?curid=3176106" title="Archeon (zespół muzyczny)">
Archeon (zespół muzyczny)



</doc>
<doc id="3176108" url="https://pl.wikipedia.org/wiki?curid=3176108" title="Fundacja Bezpieczna Cyberprzestrzeń">
Fundacja Bezpieczna Cyberprzestrzeń

Fundacja Bezpieczna Cyberprzestrzeń – polska fundacja, której celem jest działanie na rzecz bezpieczeństwa cyberprzestrzeni, w tym działanie na rzecz poprawy bezpieczeństwa w Internecie. Cele te są realizowane przez działalność w trzech głównych obszarach:
Założyciel i organy Fundacji.
Założycielem Fundacji jest Mirosław Maj. W Radzie Fundacji zasiadają Maciej Kozłowski, Robert Kośla i Krzysztof Szczypiorski.
Prezesem zarządu Fundacji Bezpieczna Cyberprzestrzeń jest Mirosław Maj.
Organem sprawującym nadzór nad działalnością Fundacji jest Minister Administracji i Cyfryzacji.
Główne programy.
Fundacja jest patronem merytorycznym wielu wydarzeń dotyczących bezpieczeństwa w Internecie, jest aktywnym członkiem Abuse Forum Polska oraz członkiem Anti-Phishing Working Group.

</doc>
<doc id="3176109" url="https://pl.wikipedia.org/wiki?curid=3176109" title="Liszajec żółty">
Liszajec żółty



</doc>
<doc id="3176110" url="https://pl.wikipedia.org/wiki?curid=3176110" title="Fairfield (Montana)">
Fairfield (Montana)

Fairfield – miasto w Stanach Zjednoczonych, w stanie Montana, w hrabstwie Teton.

</doc>
<doc id="3176111" url="https://pl.wikipedia.org/wiki?curid=3176111" title="Lepraria flava">
Lepraria flava



</doc>
<doc id="3176113" url="https://pl.wikipedia.org/wiki?curid=3176113" title="Fairfield (Nebraska)">
Fairfield (Nebraska)

Fairfield – miasto w Stanach Zjednoczonych, w stanie Nebraska, w hrabstwie Clay.

</doc>
<doc id="3176115" url="https://pl.wikipedia.org/wiki?curid=3176115" title="Friedrich Sigismund Leuckart">
Friedrich Sigismund Leuckart

Friedrich Andreas Sigismund Leuckart (ur. 26 sierpnia 1794 w Helmstedt, zm. 25 sierpnia 1843 we Fryburgu Bryzgowijskim) – niemiecki lekarz, zoolog, parazytolog.
Życiorys.
Leuckart urodził się 26 sierpnia 1794 roku w Helmstedt jako najmłodszy syn właściciela drukarni i senatora. W latach 1812–1816 studiował medycynę i nauki przyrodnicze na uniwersytecie w Getyndze. Następnie współpracował z J. L. Ch. Gravenhorstem we Wrocławiu, z parazytologiem Johannem Gottfriedem Bremserem w Wiedniu, gdzie rozpoczął badania nad robakami pasożytniczymi, które kontynuował u Karla Rudolphiego w Berlinie. Przez rok pracował z Johannem Friedrichem Meckelem, specjalistą w anatomii porównawczej.
W 1823 roku Leuckart został privatdozentem a w 1829 roku profesorem fizjologii, anatomii porównawczej i zoologii na uniwersytecie w Heidelbergu. W 1832 roku objął profesurę na uniwersytecie we Fryburgu Bryzgowijskim. Członek Leopoldiny.
Leuckart specjalizował się w badaniach nad robakami pasożytniczymi, m.in. helmintami, zajmował się ich morfologią i systematyką. Zmarł 25 sierpnia 1843 we Fryburgu Bryzgowijskim. Jego bratanek Rudolf Leuckart (1822–1898) również specjalizował się w parazytologii.

</doc>
<doc id="3176117" url="https://pl.wikipedia.org/wiki?curid=3176117" title="Fairfield (Nowy Jork)">
Fairfield (Nowy Jork)

Fairfield – miasto w Stanach Zjednoczonych, w stanie Nowy Jork, w hrabstwie Herkimer.

</doc>
<doc id="3176120" url="https://pl.wikipedia.org/wiki?curid=3176120" title="Fairfield (Waszyngton)">
Fairfield (Waszyngton)

Fairfield – miasto w Stanach Zjednoczonych, w stanie Waszyngton, w hrabstwie Spokane.

</doc>
<doc id="3176121" url="https://pl.wikipedia.org/wiki?curid=3176121" title="Fairfield (Wisconsin)">
Fairfield (Wisconsin)

Fairfield – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="3176122" url="https://pl.wikipedia.org/wiki?curid=3176122" title="Harry Benham">
Harry Benham

Harry Benham (ur. 26 lutego 1884, zm. 17 lipca 1969) – amerykański aktor epoki kina niemego.

</doc>
<doc id="3176123" url="https://pl.wikipedia.org/wiki?curid=3176123" title="Liga Amatorskich Klubów Piłkarskich">
Liga Amatorskich Klubów Piłkarskich

Liga Amatorskich Klubów Piłkarskich (LAKP) - amatorskie rozgrywki piłkarskie odbywające się w Lublinie od 2005 roku, założone i prowadzone przez Adriana Mańkę. LAKP jest organizatorem zarówno rozgrywek ligowych, jak i turniejów. 
Obecnie Liga Amatorskich Klubów Piłkarskich to przede wszystkim dwie flagowe imprezy - w sezonie zimowym liga halowa (Halowa Liga Amatorskich Klubów Piłkarskich), a w sezonie letnim liga orlikowa (Orlikowa Liga Szóstek). Rozgrywki przeznaczone są dla amatorów z Lublina i okolic, ale naczelną zasadą ligi jest otwartość. W LAKP nie obowiązują ograniczenia płciowe, wiekowe, przynależności do klubów zrzeszonych w PZPN. Ideą rozgrywek jest promowanie sportu i rekreacji poprzez wspólną rywalizację. 
Pomysł organizacji ligi, która miałaby propagować kulturę fizyczną i sport amatorski, zrodził się w 2005 roku po sparingowym meczu amatorskich drużyn KS Marmoty z Kosmowską City. Parę tygodni przygotowań oraz załatwiania kwestii organizacyjnych wystarczyło i już 4 czerwca 2005 roku odbył się pierwszy w historii LAKP mecz I edycji. To właśnie tę datę uznaje się za oficjalne narodziny Ligi Amatorskich Klubów Piłkarskich. Na boisku „Fryderyk” na lubelskim Czechowie zagrały ze sobą Mełgiewska United i FC Hirszfelda. Pierwszą bramkę o 11.34 dla FC Hirszfelda strzelił Przemysław Caban, jednak mecz wygrała Mełgiewska, późniejszy triumfator ligi. Do 2009 roku toczyły się kolejne sezony rywalizacji drużyn 11-osobowych - w sumie odbyło się aż VI edycji rozgrywek. W tym czasie od 2006 roku LAKP wystartował także ze swoją ligą halową, która odbywała się na różnych obiektach w Lublinie, finalnie znajdując swoją stałą lokalizację w nowoczesnej hali Uniwersytetu Przyrodniczego. 
Od 2010 roku w sezonie letnim rozgrywki pod egidą Ligi Amatorskich Klubów Piłkarskich toczą się na obiektach Orlik, a liga otrzymała nazwę Orlikowej Ligi Szóstek. Z sezonu na sezon w rozgrywkach bierze udział coraz większa liczba zespołów. Obecnie ponad 60 drużyn, co powoduje, że projekt ten jest największym tego typu przedsięwzięciem amatorskiej piłki nożnej na Lubelszczyźnie.
LAKP w swojej historii organizował także turnieje piłki nożnej 4-osobowej, 5-osobowej, 8-osobowej czy też futsalu. Oprócz tego liga tworzy szereg imprez towarzyszących, takich jak Puchar LAKP, Puchar OLS, Halowy Puchar LAKP, Puchar Ligi czy Turniej "Masters". 
Wszelkie informacje o rozgrywkach są zawarte na stronie internetowej www.lakp.pl.

</doc>
<doc id="3176124" url="https://pl.wikipedia.org/wiki?curid=3176124" title="Władysław Skotarek">
Władysław Skotarek

Władysław Skotarek (ur. 6 maja 1894 w Wojnowicach, zm. 29 grudnia 1969 w Poznaniu) – polski malarz, grafik, rzeźbiarz, urzędnik pocztowy.
Życiorys.
Syn chłopa Tomasza i Józefy z domu Śliwińskiej, brat Jana. Uczęszczał w Poznaniu do gimnazjum niemieckiego w latach 1906–1913. Rozpoczął samodzielne studia malarskie po ukończeniu siedmiu klas. Uczestniczył aktywnie w pracach Towarzystwa Tomasza Zana, Wojskowej Organizacji Niepodległościowej „Zarzewie” i Tajnej Organizacji Niepodległościowej w latach 1913–1915. Od 1913 do 1917 roku w Poznaniu początkując jako artysta pracował i praktykował w zakładach witrażownictwa i malarstwa ściennego „Polichrom”. W roku 1916 i 1918 był powoływany do służby wojskowej w armii niemieckiej w czasie I wojny światowej. Należał do Naczelnej Rady Ludowej oraz Rady Robotników i Żołnierzy w latach 1918–1919. Uczestniczył od roku 1918 w dyskusjach artystycznych „Zdroju”, zamieszczając w nim rysunki i drzeworyty bliskie tendencjom formistycznym (np. cykl "Formy", "Skrzypek", "Z chwili stagnacji", "Okno") i ekspresjonistycznym (m.in. "Panika", "Z ulicy"), które były typowe dla rozwoju plastyki polskiej lat 1918–1921. Członek grupy plastycznej „Bunt” i współuczestniczył w jej wystawach w kwietniu 1918 roku w Poznaniu i w czerwcu 1918 roku w Berlinie. Przyjaźnił się ze Stanisławem Przybyszewskim oraz jego córką Stanisławą. W Poznaniu w 1922 i 1931 roku odbyły się wystawy indywidualne jego twórczości plastycznej oraz w Berlinie i Moskwie. Malarstwo porzucił po 1926 roku. Od 1918 do 1939 roku w poznańskiej Dyrekcji Poczt i Telegrafów pracował na różnych stanowiskach. W Gdańsku organizował w 1920 roku placówkę pocztową. Podczas II wojny światowej przebywał w Mielcu, Radomyślu Wielkim, Łoniowej i Przecławiu. Do Poznania powrócił po zakończeniu wojny i pracował w Dyrekcji Okręgu Poczty i Telekomunikacji do 1965 roku. Od 1947 do 1954 roku należał do Stronnictwa Demokratycznego. Wznowił działalność artystyczną po wojnie tworząc rzeźby w drewnie pokrewne drzeworytom z okresu „Zdroju”. Zmarł w Poznaniu 29 grudnia 1969 roku i pochowany został na cmentarzu Sołackim. W 2011 r. grób został przeniesiony na cmentarz Górczyński.
Dwukrotnie żonaty: od 1920 roku z Janiną Zofią Przybylską, nauczycielką gimnazjum i poetką „Zdroju”, z którą miał córki Barbarę i Mirosławę, a od 1951 roku z Haliną Łęcką, lekarką.
Jego rysunki i grafiki znalazły się w Muzeum Narodowego w Poznaniu (sygn. Gr. 836-837; G. 25083-25084), a rzeźby pozostały w posiadaniu rodziny.

</doc>
<doc id="3176125" url="https://pl.wikipedia.org/wiki?curid=3176125" title="Fairfield (Vermont)">
Fairfield (Vermont)

Fairfield – miasto w Stanach Zjednoczonych, w stanie Vermont, w hrabstwie Franklin.

</doc>
<doc id="3176130" url="https://pl.wikipedia.org/wiki?curid=3176130" title="Bridey Delaney">
Bridey Delaney

Bridey Delaney (ur. 16 lipca 1989) – australijska lekkoatletka specjalizująca się w biegach średniodystansowych.
Piąta zawodniczka biegu na 1500 metrów podczas mistrzostw świata juniorów w Bydgoszczy (2008). W 2013 zdobyła brązowy medal IAAF World Relays.
Złota medalistka mistrzostw Australii. 
Rekordy życiowe.
W maju 2014 weszła w skład australijskiej sztafety 4 × 1500 metrów, która z czasem 17:08,65 ustanowiła aktualny rekord Australii i Oceanii.

</doc>
<doc id="3176132" url="https://pl.wikipedia.org/wiki?curid=3176132" title="Hamburg (Arkansas)">
Hamburg (Arkansas)

Hamburg – miasto w Stanach Zjednoczonych, w stanie Arkansas, siedziba administracyjna hrabstwa Ashley.

</doc>
<doc id="3176133" url="https://pl.wikipedia.org/wiki?curid=3176133" title="Hamburg (Minnesota)">
Hamburg (Minnesota)

Hamburg – miasto w Stanach Zjednoczonych, w stanie Minnesota, w hrabstwie Carver.

</doc>
<doc id="3176134" url="https://pl.wikipedia.org/wiki?curid=3176134" title="Collins Cheboi">
Collins Cheboi

Collins Cheboi (ur. 25 września 1987) – kenijski lekkoatleta specjalizujący się w biegach średnich.
W 2011 sięgnął po srebrny medal igrzysk afrykańskich w Maputo. Trzy lata później wszedł w skład kenijskiej sztafety 4 × 1500 metrów, która zdobyła złoto IAAF World Relays, ustanawiając nowy rekord świata w tej konkurencji (14:22,22). 

</doc>
<doc id="3176136" url="https://pl.wikipedia.org/wiki?curid=3176136" title="Michał Verne">
Michał Verne



</doc>
<doc id="3176142" url="https://pl.wikipedia.org/wiki?curid=3176142" title="Trick or Treat (grupa muzyczna)">
Trick or Treat (grupa muzyczna)



</doc>
<doc id="3176144" url="https://pl.wikipedia.org/wiki?curid=3176144" title="Tuatha de Danann (grupa muzyczna)">
Tuatha de Danann (grupa muzyczna)



</doc>
<doc id="3176146" url="https://pl.wikipedia.org/wiki?curid=3176146" title="The Young Americans (grupa muzyczna)">
The Young Americans (grupa muzyczna)



</doc>
<doc id="3176147" url="https://pl.wikipedia.org/wiki?curid=3176147" title="How to Destroy Angels (grupa muzyczna)">
How to Destroy Angels (grupa muzyczna)



</doc>
<doc id="3176148" url="https://pl.wikipedia.org/wiki?curid=3176148" title="Sturm und Drang (grupa muzyczna)">
Sturm und Drang (grupa muzyczna)



</doc>
<doc id="3176149" url="https://pl.wikipedia.org/wiki?curid=3176149" title="One Night Only (grupa muzyczna)">
One Night Only (grupa muzyczna)



</doc>
<doc id="3176150" url="https://pl.wikipedia.org/wiki?curid=3176150" title="Ph.D. (grupa muzyczna)">
Ph.D. (grupa muzyczna)



</doc>
<doc id="3176151" url="https://pl.wikipedia.org/wiki?curid=3176151" title="Spektr (grupa muzyczna)">
Spektr (grupa muzyczna)



</doc>
<doc id="3176152" url="https://pl.wikipedia.org/wiki?curid=3176152" title="Brainiac (grupa muzyczna)">
Brainiac (grupa muzyczna)



</doc>
<doc id="3176153" url="https://pl.wikipedia.org/wiki?curid=3176153" title="Hamburg (Nowy Jork)">
Hamburg (Nowy Jork)

Hamburg – miasto w Stanach Zjednoczonych, w stanie Nowy Jork, w hrabstwie Erie.

</doc>
<doc id="3176154" url="https://pl.wikipedia.org/wiki?curid=3176154" title="Losang Gjaco">
Losang Gjaco



</doc>
<doc id="3176156" url="https://pl.wikipedia.org/wiki?curid=3176156" title="Julian Forte">
Julian Forte

Julian Forte (ur. 1 lipca 1993) – jamajski lekkoatleta specjalizujący się w biegach sprinterskich.
Srebrny medalista mistrzostw Ameryki Środkowej i Karaibów juniorów (2010). W 2012 zajął 8. miejsce w biegu na 200 metrów podczas juniorskich mistrzostw świata. W 2014 wszedł w skład jamajskiej sztafety 4 × 100 metrów, która zdobyła złoto IAAF World Relays. W tym samym roku startował na igrzyskach Wspólnoty Narodów w Glasgow, podczas których biegł w eliminacjach jamajskiej sztafety 4 × 100 metrów. Forte nie znalazł się w składzie na bieg finałowy, a jego koledzy z reprezentacji sięgnęli po złoty medal. Półfinalista światowego czempionatu w Londynie (2017).
Złoty medalista CARIFTA Games.

</doc>
<doc id="3176159" url="https://pl.wikipedia.org/wiki?curid=3176159" title="Salwador na Letnich Igrzyskach Olimpijskich 1972">
Salwador na Letnich Igrzyskach Olimpijskich 1972

Salwador na Letnich Igrzyskach Olimpijskich 1972 reprezentowało 11 zawodników (11 mężczyzn). Był to 2. start reprezentacji Salwadoru na letnich igrzyskach olimpijskich.

</doc>
<doc id="3176162" url="https://pl.wikipedia.org/wiki?curid=3176162" title="Paweł Verne">
Paweł Verne



</doc>
<doc id="3176166" url="https://pl.wikipedia.org/wiki?curid=3176166" title="Zinc (Arkansas)">
Zinc (Arkansas)

Zinc – miasto w Stanach Zjednoczonych, w stanie Arkansas, w hrabstwie Boone.

</doc>
<doc id="3176170" url="https://pl.wikipedia.org/wiki?curid=3176170" title="Park pałacowy w Podolu Małym">
Park pałacowy w Podolu Małym

Park pałacowy w Podolu Małym – park pałacowy w województwie pomorskim, w powiecie słupskim, w gminie Dębnica Kaszubska, we wsi Podole Małe, zajmujący powierzchnię 16,23 ha. Powstał w II połowie XIX wieku. Urządzony został w stylu krajobrazowym przy dworze należącym do śródkowopomorskiego rodu szlacheckiego von Zitzewitz. W 1997 został wpisany do rejestru zabytków nieruchomych. W drzewostanie dominują buki zwyczajne i dęby szypułkowe. Bogato reprezentowana jest również roślinność pochodzenia obcego, jak świerk serbski czy choina kanadyjska. W parku występują także rzadkie gatunki zwierząt, m.in.: ropucha szara, traszka zwyczajna czy ryjówka malutka. W obrębie kompleksu położony jest staw leśny o powierzchni około 2,7 ha. Stanowi on naturalne siedlisko łabędzia niemego. W parku znajduje się cmentarz ewangelicki.
Geografia.
Położenie.
Park położony jest w północnej części gminy, w bezpośrednim sąsiedztwie Podola Małego. Znajduje się przy drodze powiatowej nr 1177G Głobino – Podkomorzyce, która wyznacza jednocześnie jego południową granicę. Od strony zachodniej park ogranicza droga gruntowa, prowadząca do wsi Łabiszewo.
Według regionalizacji fizycznogeograficznej Jerzego Kondrackiego leży on na obszarze megaregionu Pozaalpejska Europa Środkowa, prowincji Nizina Środkowoeuropejska, podprowincji Pojezierza Południowobałtyckie, makroregionu Pojezierze Zachodniopomorskie, mezoregionu Wysoczyzna Polanowska.
Kompleks położony jest w otulinie Parku Krajobrazowego Dolina Słupi. Właściwa granica parku krajobrazowego przebiega w odległości około 5 km w kierunku zachodnim. Około 150 metrów na zachód od zachodniej granicy parku pałacowego przepływa rzeka Graniczna, zasilana m.in. strumieniem wypływającym ze stawu położonego na obszarze kompleksu. Naprzeciw tegoż zbiornika, po drugiej stronie drogi powiatowej, wznosi się wzgórze, będące wczesnośredniowiecznym grodziskiem nizinnym.
Rzeźba terenu.
Obszar parku w głównej mierze ukształtowany został w okresie plejstoceńskim, w wyniku akumulacji materiału skalnego niesionego przez lądolód podczas ostatniego na terenie obecnej Polski zlodowacenia północnopolskiego. Wraz z procesem jego zanikania powstawały niewielkie zagłębienia, spotykane obecnie pod postacią jezior wytopiskowych. Zbiornik wodny położony na terenie parku, ze względu na występowanie na całej powierzchni roślinności zakorzenionej i proces sztucznego zarybiania, nazywany jest zwyczajowo stawem.
Geologia.
Materiał budujący obszar parku to głównie utwory czwartorzędowe, w tym plejstoceńskie osady lodowcowe i wodnolodowcowe oraz osady holoceńskie. Dominują piaski gliniaste i gliny zwałowe.
Gleby.
Według mapy opracowanej przez Bohdana Dobrzańskiego obszar parku położony jest na glebach wytworzonych z piasków naglinowych i glin zwałowych oraz na glebach wytworzonych z piasków słabogliniastych i gliniastych różnej genezy, stanowiących przeważnie utwory czwartorzędowe, głównie plejstoceńskie i holoceńskie. Gleby te cechuje niska wartość produkcyjna, ze względu na dość znaczne zakwaszenie skał macierzystych. Według nomenklatury FAO obszar, na którym położony jest park, pokrywają gleby płowe właściwe. Gleby takie sprzyjają roślinności leśnej grądów i żyznej buczyny niżowej. Natomiast, zgodnie z mapą glebowo-rolniczą Tadeusza Witka i Mariana Kotera park położony jest na glebach pseudobielicowych i brunatnych wyługowanych, wytworzonych na piaskach gliniastych. Gleby brunatne wyługowane w porównaniu z glebami brunatnymi właściwymi wymagają intensywniejszego wapnowania i nawożenia, ale w korzystnych warunkach terenowych i klimatycznych plonują podobnie. Pod względem przydatności rolniczej gleby te zaliczane są do kompleksu żytniego dobrego.
Klimat.
Park leży w strefie klimatu umiarkowanego ciepłego przejściowego (między klimatem morskim a kontynentalnym). Zasadniczy wpływ na kształtowanie mikroklimatu parku mają masy powietrza polarnego morskiego i polarnego kontynentalnego. Oddziaływanie klimatu morskiego wpływa na brak wysokich wahań temperatury. W okresie zimowym masy polarno-kontynentalne powodują obniżenie temperatury (silne mrozy), latem – podwyższenie (upały). Odwrotna sytuacja jest w przypadku mas polarno-morskich. Zimą warunkują one ocieplenie (odwilż), w okresie letnim ochłodzenie. Zgodnie z podziałem na regiony klimatyczne obszar parku leży na terenie części zewnętrznej Krainy Pojezierza Pomorskiego.
Układ.
Park położony jest na gruncie Skarbu Państwa zarządzanym przez Nadleśnictwo Łupawa. Zajmuje powierzchnię 16,23 ha. Podzielony jest na 10 wydzieleń w obrębie jednego oddziału 290 w leśnictwie Podole Małe:
Od strony wschodniej park ogranicza droga dojazdowa, przy której położona jest polana parkowa. W jej pobliżu znajdują się ruiny pałacu. W północno-zachodniej części leży staw o powierzchni 2,69 ha. W parku zachowany jest wyraźny układ ciągów spacerowych.
Historia.
Park powstał w stylu krajobrazowym w II połowie XIX wieku przy pałacu należącym do rodziny von Zitzewitz. Przy projekcie wykorzystano naturalne ukształtowanie terenu i istniejący drzewostan. W latach 60. XX wieku dwór został zniszczony. W 1996 dla parku wykonano tzw. Białą Kartę, czyli Kartę Ewidencyjną Zabytków Architektury i Budownictwa, w której widnieje jako zespół pałacowo-folwarczny. Park został wpisany do rejestru zabytków województwa słupskiego przez Wojewódzkiego Konserwatora Zabytków w Słupsku 6 maja 1997 roku decyzją nr PSOZ-I-5340/16/97 Państwowej Służby Ochrony Zabytków pod numerem ewidencyjnym A-353 jako park pałacowy. Po reformie podziału administracyjnego w 1999 roku park znalazł się w wykazie zabytków nieruchomych Wojewódzkiego Urzędu Ochrony Zabytków w Gdańsku pod numerem ewidencyjnym A-1630.
Flora.
W drzewostanie parku dominują ok. 140-letnie buki zwyczajne i dęby szypułkowe oraz ponad 100-letnie świerki pospolite. Wzdłuż drogi dojazdowej rośnie 17 klonów zwyczajnych. Największy z nich mierzy w obwodzie 355 cm, pozostałe w granicach od 60 do 170 cm. Nad stawem od strony północnej rosną olsze czarne w wieku ok. 65 lat. Drzewostan dodatkowo urozmaicają jodły pospolite z odnowieniami naturalnymi, daglezje zielone, świerki serbskie, lipy krymskie, choiny kanadyjskie, buk zwyczajny odmiany purpurowej, klon jawor, pojedyncze egzemplarze brzozy oraz jesionu wyniosłego. Na polanie parkowej rosną okazy śliwy mirabelki, jabłoni domowej i czeremchy amerykańskiej. W zachodniej jej części rośnie klon jawor odmiany Worleya.
W warstwie krzewów można wyróżnić: śnieguliczkę białą, różę pomarszczoną, leszczynę pospolitą, głóg jednoszyjkowy, lilaka pospolitego, kruszynę pospolitą oraz wierzbę uszatą, wierzbę szarą, bez koralowy, żarnowiec miotlasty i tawułę wierzbolistną. Warstwę krzewów uzupełniają pojedyncze okazy maliny właściwej i głogu pośredniego odmiany pełnokwiatowej różowej.
Szatę roślinną urozmaicają sitowie leśne, kosaciec żółty, okrężnica bagienna, turzyca piaskowa, narecznica grzebieniasta, szczawik zajęczy, konwalia majowa, pałka wąskolistna i zawilec gajowy.
Fauna.
Na obszarze parku stwierdzono występowanie takich rzadkich i chronionych gatunków zwierząt, jak: ropucha szara, traszka zwyczajna, żaba jeziorkowa, żaba wodna, padalec zwyczajny, łabędź niemy, jeż zachodni, kret europejski, ryjówka aksamitna, ryjówka malutka, wiewiórka pospolita.
Ochrona.
Ponieważ park wpisany jest do rejestru zabytków nieruchomych, zgodnie z Ustawą z dnia 23 lipca 2003 roku o ochronie zabytków i opiece nad zabytkami, żeby prowadzić roboty budowlane przy zabytku i jego otoczeniu, podejmować badania archeologiczne i dokonywać podziału obiektu, niezbędne jest pozwolenie wojewódzkiego konserwatora zabytków. Organy administracji publicznej zobowiązane są do działań mających na celu zapewnienie warunków prawnych, organizacyjnych i finansowych, umożliwiających trwałe zachowanie zabytku oraz jego zagospodarowanie i utrzymanie. Dodatkowo muszą zapobiegać zagrożeniom mogącym powodować uszczerbek dla wartości obiektu, udaremniać niszczenie i niewłaściwe korzystanie oraz kontrolować stan zachowania parku.
W myśl tej samej ustawy opieka nad zabytkiem sprawowana przez właściciela (w tym przypadku przez Nadleśnictwo Łupawa) polega na zapewnieniu naukowego badania i dokumentowania obiektu, prowadzenia robót budowlanych oraz jego zabezpieczenie i utrzymanie w jak najlepszym stanie. Ponadto nadleśnictwo powinno zapewnić korzystanie z kompleksu w sposób pozwalający na trwałe zachowanie jego wartości oraz przyczyniać się do popularyzacji i upowszechniania wiedzy o parku.
W związku z położeniem parku w otulinie parku krajobrazowego dodatkową ochronę prawną terenu gwarantuje "Rozporządzenie Nr 5/2003 Wojewody Pomorskiego z dnia 23 czerwca 2003 roku w sprawie ustanowienia Planu ochrony Parku Krajobrazowego Dolina Słupi".
W parku jest niewiele podrostu, co świadczy o stosowaniu zabiegów pielęgnacyjnych.
Cmentarz ewangelicki.
W południowej części parku, 150 metrów na zachód od wsi, przy drodze powiatowej Głobino – Podkomorzyce położony jest poniemiecki cmentarz ewangelicki. Zachowało się jedynie kilkanaście granitowych fragmentów płyt nagrobnych. Największych zniszczeń cmentarza dokonali w latach 80. i 90. XX wieku kamieniarze i zbieracze złomu. Granic nie da się jednoznacznie określić.

</doc>
<doc id="3176171" url="https://pl.wikipedia.org/wiki?curid=3176171" title="Czesław Florkowski">
Czesław Florkowski

Czesław Marian Florkowski (ur. 21 lipca 1905, zm. ?) – rotmistrz Wojska Polskiego II RP, major kawalerii Polskich Sił Zbrojnych na Zachodzie.
Życiorys.
Ukończył szkołę średnią. Od 1925 do 1926 odbył przeszkolenie w kursie unitarnym w Szkole Podchorążych Piechoty w Warszawie. W latach 1926–1928 kształcił się w ówczesnej Oficerskiej Szkole Kawalerii w Grudziądzu, po czym 15 sierpnia 1928 został promowany do stopnia podporucznika kawalerii służby stałej i został przydzielony do 22 pułku Ułanów Podkarpackich, stacjonującego w garnizonie Brody, gdzie został mianowany dowódcą plutonu. 1 stycznia 1931 został awansowany do stopnia porucznika, po czym pełnił inne funkcje w pułku. W 1939 w Centrum Wyszkolenia Kawalerii ukończył kurs dla dowódców szwadronu. 19 marca 1938 został awansowany do stopnia rotmistrza.
W 1939 był dowódcą 1 szwadronu w 22 pułku Ułanów Podkarpackich i na tym stanowisku w ramach Kresowej Brygady Kawalerii uczestniczył w kampanii wrześniowej po wybuchu II wojny światowej. Walczył w okolicach miejscowości Szadek-Rossoszyca, następnie Skierniewice i w tym rejonie pułk rozproszył się. Aleksander Florkowski przedostał się wówczas na teren Lubelszczyzny, gdzie nadal na stanowisku dowódcy 1 szwadronu brał udział w walkach w ramach Grupy Kawalerii „Chełm”. Po agresji ZSRR na Polskę z 17 września 1939, w październiku trafił do niewoli sowieckiej, został deportowany w głąb ZSRR i był osadzony w łagrach. Po podpisaniu Układu Sikorski-Majski, w sierpniu 1941 został zwolniony z uwięzienia, po czym wstąpił do formowanych Polskich Sił Zbrojnych w ZSRR. Zorganizował i został dowódcą Szwadronu Przybocznego gen. Władysława Andersa (pierwotnie 20 września 1941 generał Anders wydał rozkaz utworzenia w Buzułuk Kompanii Przybocznej Dowódcy PSZ w ZSRR, zaś w październiku zmieniono nazwę na Szwadron Przyboczny), później pełnił w nim funkcję zastępcy dowódcy (był nim rtm. Jerzy Klimkowski i p.o. dowódcy. W styczniu 1942 szwadron trafił do Taszkentu, a od 13 września 1942 przemianowaniu funkcjonował jako Dywizjon Rozpoznawczy Armii. W 1943 został awansowany do stopnia majora kawalerii służby stałej. W maju 1943 został przydzielony do 3 Dywizji Strzelców Karpackich, a w sierpniu objął dowództwo nad jednostką (po tym jak gen. Anders zwolnił rtm. Klimkowskiego ze służby z uwagi na ujawnienie jego działalności agenturalnej na rzecz NKWD), po czym w grudniu 1943 dywizjon został przekształcony w 12 pułk Ułanów Podolskich. W kwietniu 1944 w szeregach 2 Korpusu Polskiego trafił do Włoch i brał udział w kampanii włoskiej, uczestniczył w bitwie o Bolonię, bitwie o Monte Cassino.
Po zakończeniu wojny został zdemobilizowany w 1947. Osiadł w Wielkiej Brytanii.

</doc>
<doc id="3176172" url="https://pl.wikipedia.org/wiki?curid=3176172" title="Aleksander Florkowski">
Aleksander Florkowski

Aleksander Florkowski (ur. 15 czerwca 1907 w Łowczowie, zm. 22 lutego 2000 w Argentynie) – oficer piechoty Wojska Polskiego II RP i Polskich Sił Zbrojnych, w 1965 roku mianowany pułkownikiem przez prezydenta RP na uchodźstwie, kawaler Krzyża Srebrnego i Krzyża Złotego Orderu Wojennego Virtuti Militari, geodeta.
Życiorys.
Aleksander Florkowski urodził się 15 czerwca 1907 w Łowczowie. Był synem Józefa (dróżnik) i Katarzyny z domu Leśniak. Miał czterech braci: Juliana, Jana, Stanisława i Władysława oraz siostrę Wiktorię, żonę majora Józefa Roczniaka. Jego ciotką była Emilia Wojtyła, matka papieża Jana Pawła II.
W 1927 roku, po ukończeniu szkoły średniej, został słuchaczem Kursu Szkoły Podchorążych w Oficerskiej Szkole Piechoty w Ostrowi–Komorowie. W następnym roku, po ukończeniu kursu, kontynuował naukę w Szkole Podchorążych Piechoty. 15 sierpnia 1930 roku prezydent RP mianował go podporucznikiem ze starszeństwem z dniem 15 sierpnia 1930 roku i 118. lokatą w korpusie oficerów piechoty, a Minister Spraw Wojskowych wcielił do 2 pułku strzelców podhalańskich w Sanoku na stanowisko dowódcy plutonu. 19 października 1932 uratował się z wypadku podczas wycieczki kajakowej na Sanie pod Kuńkowcami; mimo pomocy Florkowskiego utonął wówczas dowódca pułku, płk Janusz Dłużniakiewicz. 1 stycznia 1933 został awansowany do stopnia porucznika. Od 10 września 1934 pracował w Szkole Podchorążych Piechoty w Ostrowi–Komorowie na stanowisku instruktora (od 1938 do 1939 był instruktorem strzelania w tamtejszej 2 kompanii I batalionu szkolnego). 19 marca 1939 został awansowany do stopnia kapitana.
26 września 1935 poślubił w Sanoku Annę Janinę (ur. 1914, córka ppłk. Franciszka Stoka), a świadkami na ich ślubie byli kpt. dr Kazimierz Niedzielski i kpt. Aleksander Kolasiński. Mieli jedno dziecko. Florkowscy przyjaźnili się w Sanoku z rodziną Przystaszów, w tym Zbigniewem, Mieczysław i Danutą.
Po wybuchu II wojny światowej brał udział w kampanii wrześniowej na stanowisku dowódcy kompanii zwiadowczej 114 pułku piechoty. Brał udział w walkach na szlaku bojowym pułku, od Różana do Aleksandrowa na terenie Lubelszczyzny. W tym czasie jego żona (przed 1939 należąca do Rodziny Wojskowej 2 pspodh.) po wybuchu wojny wraz z synem oraz w grupie innych małżonek polskich oficerów z sanockiego pułku trafiła do Kulczyc, następnie do Drohobycza, po czym powróciła do Sanoka. Po kapitulacji Florkowski, gdy zmierzał w stronę Sanoka, został aresztowany przez Sowietów. Z niewoli udało mu się zbiec w Medyce i udał się do rodziny w Sanoku. Następnie w listopadzie 1939 przedostał się na Węgry, gdzie trafił do obozu internowania w pobliżu jeziora Balaton. Po kilku tygodniach przez Jugosławię przedostał się do Francji, gdzie dotarł na początku roku 1940.
We Francji wstąpił do Polskich Sił Zbrojnych i został przydzielony do 1 Dywizji Grenadierów. W jej szeregach brał udział w walkach kampanii francuskiej 1940 na stanowisku dowódcy 3 kompanii ckm i broni towarzyszącej III batalionu 2 pułku grenadierów wielkopolskich. Po klęsce Francji był jednym z ukrywających sztandar 2 pułku grenadierów – od 19 lutego do 3 maja 1941 oraz asystował w jego transporcie (podobnie jak inny pochodzący z Sanoka oficer kpt. Edward Łabno).
Następnie przedostał się na Bliski Wschód i trafił do 2 Korpusu Polskiego. Został awansowany do stopnia majora, a następnie w 1944 do stopnia podpułkownika piechoty. W kwietniu 1944 w szeregach 2 Korpusu trafił do Włoch i brał udział w kampanii włoskiej. Od marca do połowy czerwca 1944 pełnił funkcję szefa sztabu 6 Lwowskiej Brygady Piechoty. Uczestniczył w bitwie o Monte Cassino, bitwie o Ankonę i bitwie o Bolonię. Od czerwca do 10 sierpnia 1944 był zastępcą dowódcy, a od 10 sierpnia do 1947 dowódcą 18 Lwowskiego batalionu strzelców. Został dwukrotnie odznaczony Krzyżem Wojennym Orderu Virtuti Militari (Srebrnym i Złotym).
W 1947 roku został zdemobilizowany. 16 maja 1948 roku wraz z żoną przypłynął na statku „Cordoba” do Argentyny i osiadł w stolicy tego kraju, Buenos Aires (zamieszkiwali w mieście Adrogué, prowincji Buenos Aires). Tam zajął się geodezją i prowadził własną firmę. Na emigracji działał w Stowarzyszeniu Polskich Kombatantów, którego był prezesem, oraz w Kole Oddziałowym 18 Lwowskiego batalionu strzelców. Otrzymywał propozycję służby w siłach zbrojnych: brytyjskich, kanadyjskich i argentyńskich (ofertę składał mu Juan Perón), lecz odmawiał.
W 1965 roku Prezydent Rzeczypospolitej Polskiej August Zaleski mianował go pułkownikiem w korpusie oficerów piechoty. Odwiedzał Polskę w latach 1974, 1977 i 1994 (początkowo jako obywatel Argentyny).
W 1994 roku, podczas uroczystości 50. rocznicy bitwy pod Monte Cassino, jako najstarszy stopniem uczestnik tej batalii, składał raport najwyższym władzom Odrodzonego Państwa Polskiego i był głównym celebrantem uroczystości.
Aleksander Florkowski zmarł w Argentynie i tam został pochowany. Jego archiwalia trafiły do tamtejszego klasztoru oo. Bernardynów w Martín Coronado.
Jego bratankiem jest prof. dr nauk med. Antoni Florkowski. Teściową Aleksandra Florkowskiego była Maria Stok, z domu Prochaska, siostra oficera i malarza Franciszka Prochaski. Pod koniec 1978 Aleksander i Anna Florkowscy, jako jego spadkobiercy, przekazali dzieła artysty na rzecz Muzeum Historycznego w Sanoku.

</doc>
<doc id="3176175" url="https://pl.wikipedia.org/wiki?curid=3176175" title="South Lead Hill">
South Lead Hill

South Lead Hill – miasto w Stanach Zjednoczonych, w stanie Arkansas, w hrabstwie Boone.

</doc>
<doc id="3176179" url="https://pl.wikipedia.org/wiki?curid=3176179" title="Omaha (Arkansas)">
Omaha (Arkansas)

Omaha – miasto w Stanach Zjednoczonych, w stanie Arkansas, w hrabstwie Boone.

</doc>
<doc id="3176182" url="https://pl.wikipedia.org/wiki?curid=3176182" title="Świnie">
Świnie



</doc>
<doc id="3176183" url="https://pl.wikipedia.org/wiki?curid=3176183" title="Omaha (Teksas)">
Omaha (Teksas)

Omaha – miasto w Stanach Zjednoczonych, w stanie Teksas, w hrabstwie Morris.

</doc>
<doc id="3176184" url="https://pl.wikipedia.org/wiki?curid=3176184" title="Galeria Kujawska w Kowalu">
Galeria Kujawska w Kowalu

Galeria Kujawska w Kowalu – prywatne muzeum z siedzibą w Kowalu (powiat włocławski). Placówka jest prywatnym przedsięwzięciem Haliny i Benedykta Łukaszewiczów, a jej siedzibą jest budynek dawnego młyna, który do lat 80. XX wieku pełnił jeszcze funkcję produkcyjną. 
Muzeum powstało w 2011 roku. Na czterech poziomach budynku prezentowane są m.in. wyposażenie dawnych zakładów rzemieślniczych (kuźnia, warsztat tkacki i szewski) oraz izb mieszkalnych (meble, przedmioty codziennego użytku) oraz wystawa sprzętów gospodarstwa domowego z lat 1944-1989. W ramach ekspozycji plenerowe prezentowane są dawne urządzenia rolnicze i urządzenia przemysłowe, pojazdy konne oraz zbiory sakralne (krzyże cmentarne i przydrożne). Eksponaty pochodzą z terenu Kujaw.
Zwiedzanie muzeum jest możliwe po telefonicznym uzgodnieniu.

</doc>
<doc id="3176187" url="https://pl.wikipedia.org/wiki?curid=3176187" title="Lead Hill (Arkansas)">
Lead Hill (Arkansas)

Lead Hill – miasto w Stanach Zjednoczonych, w stanie Arkansas, w hrabstwie Boone.

</doc>
<doc id="3176192" url="https://pl.wikipedia.org/wiki?curid=3176192" title="Everton (Arkansas)">
Everton (Arkansas)

Everton – miasto w Stanach Zjednoczonych, w stanie Arkansas, w hrabstwie Boone.

</doc>
<doc id="3176193" url="https://pl.wikipedia.org/wiki?curid=3176193" title="Jan Oleśnicki (zm. 1675)">
Jan Oleśnicki (zm. 1675)

Jan Oleśnicki herbu Dębno (zm. w 1675 roku) – podkomorzy sandomierski w latach 1637-1675, pułkownik województwa sandomierskiego w 1669 roku, członek konfederacji tyszowieckiej 1655 roku, pułkownik wojska powiatowego województwa sandomierskiego w 1648 roku.
Jako poseł na sejm konwokacyjny 1648 roku z województwa sandomierskiego był członkiem konfederacji generalnej zawiązanej 31 lipca 1648 roku. W 1648 roku był elektorem Jana II Kazimierza Wazy z województwa sandomierskiego.
Poseł sejmiku opatowskiego na sejm 1650 roku, sejm 1653 roku, sejm 1667 roku.
Był elektorem Michała Korybuta Wiśniowieckiego z województwa sandomierskiego w 1669 roku.
Był członkiem konfederacji malkontentów w 1672 roku.
Zmarł z powodu zarażenia się choroba zakaźną w czasie wojen z Turkami w 1675 roku.

</doc>
<doc id="3176194" url="https://pl.wikipedia.org/wiki?curid=3176194" title="Everton (Missouri)">
Everton (Missouri)

Everton – miasto w Stanach Zjednoczonych, w stanie Missouri, w hrabstwie Dade.

</doc>
<doc id="3176198" url="https://pl.wikipedia.org/wiki?curid=3176198" title="Kingdom Come (grupa muzyczna)">
Kingdom Come (grupa muzyczna)



</doc>
<doc id="3176199" url="https://pl.wikipedia.org/wiki?curid=3176199" title="Zagubiona tożsamość">
Zagubiona tożsamość

Zagubiona tożsamość – dramat kryminalny, kanadyjski serial telewizyjny z elementami urban fantasy wyprodukowany przez Prodigy Pictures Inc. Pomysłodawcą serialu jest Michelle Lovretta. Serial jest emitowany od 12 września 2010 roku. Showcase.
W Polsce serial jest emitowany od 3 stycznia 2012 roku na AXN. Kolejne sezony są emitowane na AXN Spin i AXN Black. 
Fabuła.
Serial skupia się na Bo, dziewczynie, która jest sukkubem żywiącym się seksualną energią ludzi. Dziewczyna została wychowana przez ludzi. Bo poznaje prawdę o sobie po tym, jak zabija swojego chłopaka podczas swego pierwszego seksu. Po ucieczce z domu odkrywa, że jest jedną z Fae, legendarnych istot. Dziewczyna musi podjąć decyzję, czy przyłączyć się do swojego rodu, czy pomagać ludziom? Postanawia szukać złotego środka, aby pomóc zarówno Fae, jak i ludziom. W tym celu wyrusza w podróż, aby odkryć swoje pochodzenie. W tej podróży towarzyszy jej Kenzi, ludzka przyjaciółka.

</doc>
<doc id="3176200" url="https://pl.wikipedia.org/wiki?curid=3176200" title="Tesla (grupa muzyczna)">
Tesla (grupa muzyczna)



</doc>
<doc id="3176202" url="https://pl.wikipedia.org/wiki?curid=3176202" title="Lista odcinków serialu Zagubiona tożsamość">
Lista odcinków serialu Zagubiona tożsamość

Poniżej znajduje się lista odcinków serialu telewizyjnego Zagubiona tożsamość – emitowanego przez kanadyjską stację telewizyjną Showcase od 12 września 2010 roku. W Polsce jest emitowana od 3 stycznia 2012 roku przez AXN i AXN Spin
Sezon 5 (2014-2015).
28 lutego 2014 roku, stacja Showcase zamówiła piąty sezon serialu

</doc>
<doc id="3176205" url="https://pl.wikipedia.org/wiki?curid=3176205" title="Samuel Rogowski">
Samuel Rogowski

Samuel Rogowski, (Regowski) herbu Jastrzębiec (zm. przed 2 lutego 1676 roku) – podczaszy chełmski w 1650 roku, członek konfederacji tyszowieckiej 1655 roku.
Jako duktor ziemi chełmskiej i powiatu krasnostawskiego był elektorem Michała Korybuta Wiśniowieckiego z ziemi chełmskiej w 1669 roku.

</doc>
<doc id="3176207" url="https://pl.wikipedia.org/wiki?curid=3176207" title="Johann Matthäus Bechstein">
Johann Matthäus Bechstein

Johann Matthäus Bechstein (ur. 11 lipca 1757 w Waltershausen, zm. 23 lutego 1822 w Dreißigacker (Meiningen)) – niemiecki przyrodnik, leśnik i ornitolog. Uznawany za pioniera leśnictwa i ojca ornitologii niemieckiej.
Życiorys.
Bechstein urodził się 11 lipca 1757 roku w Waltershausen koło Gothy. W latach 1776–1781 studiował teologię oraz nauki przyrodnicze w Jenie. W latach 1784–1794 pracował jako nauczyciel w domu dziecka w Schnepfenthal (obecnie dzielnica Waltershausen). W 1790 poślubił Augustę Carsten, z którą miał syna. W 1794 roku założył szkołę leśnictwa w Waltershausen.
W 1801 roku rozpoczął pracę w akademii leśnictwa w Dreißigacker (obecnie Meiningen), którą następnie kierował aż do śmierci w 1822 roku. W 1806 otrzymał tytuł doktora honoris causa uniwersytetu w Erlangen.
Po śmierci jedynego syna w 1810 roku, adoptował wówczas dziewięcioletniego krewniaka Louisa Dupontreau – Ludwiga Bechsteina (1801–1860), późniejszego pisarza i kolekcjonera bajek.
Uznawany jest za pioniera leśnictwa i ojca ornitologii niemieckiej. Według Meya jego praca "Gemeinnützige Naturgeschichte Deutschlands" może uchodzić za pierwszy nowoczesny atlas ptaków Niemiec, a jego "Ornithologisches Taschenbuch" jest pierwszym przewodnikiem ornitologicznym tego rodzaju. 
Prace.
Wybór prac za "Neue Deutsche Biographie":

</doc>
<doc id="3176212" url="https://pl.wikipedia.org/wiki?curid=3176212" title="Alpena (Michigan)">
Alpena (Michigan)

Alpena – miasto w Stanach Zjednoczonych, w stanie Michigan, w hrabstwie Alpena.

</doc>
<doc id="3176214" url="https://pl.wikipedia.org/wiki?curid=3176214" title="Jan Sebastian Bach">
Jan Sebastian Bach



</doc>
<doc id="3176217" url="https://pl.wikipedia.org/wiki?curid=3176217" title="Diamond City (Arkansas)">
Diamond City (Arkansas)

Diamond City – miasto w Stanach Zjednoczonych, w stanie Arkansas, w hrabstwie Boone.

</doc>
<doc id="3176218" url="https://pl.wikipedia.org/wiki?curid=3176218" title="Syria na Letnich Igrzyskach Olimpijskich 1968">
Syria na Letnich Igrzyskach Olimpijskich 1968

Syrię na Letnich Igrzyskach Olimpijskich 1968 reprezentowało 2 zawodników (2 mężczyzn). Był to trzeci start reprezentacji Syrii na letnich igrzyskach olimpijskich.

</doc>
<doc id="3176223" url="https://pl.wikipedia.org/wiki?curid=3176223" title="Kamień runiczny z Dynna">
Kamień runiczny z Dynna

Kamień runiczny z Dynna ("N 68") – pochodzący z około 1050 roku norweski kamień runiczny o treści chrześcijańskiej. Mierzy 2,82 m wysokości.
Początkowo znajdował się w Gran w regionie Hadeland, około 45 km na północ od Oslo. Wieńczył kurhan grobowy znajdujący się na terenie miejscowej farmy. W 1879 roku został przeniesiony do Muzeum historycznego w Oslo. Na frontowej stronie kamienia przedstawiona została scena Narodzenia Pańskiego. U samego dołu znajduje się scena ze żłóbkiem. Powyżej, oddzieleni ozdobą w kształcie wstęgi, umieszczeni zostali Trzej Królowie podróżujący konno, nad którymi przedstawiono czteroramienną Gwiazdę Betlejemską oraz anioła. Na bocznej ścianie kamienia wyryta została inskrypcja runiczna o treści:

</doc>
<doc id="3176224" url="https://pl.wikipedia.org/wiki?curid=3176224" title="Strażnica WOP Warnołęka">
Strażnica WOP Warnołęka



</doc>
<doc id="3176225" url="https://pl.wikipedia.org/wiki?curid=3176225" title="Józef Wyszomirski">
Józef Wyszomirski

Józef Wyszomirski (ur. 2 stycznia 1909 w Wilnie, zm. 16 sierpnia 1982 w Warszawie) – reżyser filmowy i teatralny, aktor, dyrektor i kierownik artystyczny teatru, pedagog.
Odbył studia polonistyczne na Uniwersytecie Wileńskim. W czasie okupacji radzieckiej Kresów Wschodnich reżyserował przedstawienia w teatrze lwowskim. Był jeńcem oflagu Gross-Born po powstaniu warszawskim.
W 1949 został odznaczony Orderem Sztandaru Pracy II klasy (1949). Na emeryturę przeszedł w 1974. Pochowany na cmentarzu Powązki Wojskowe w Warszawie (kwatera B23-6-30).
Filmografia.
Reżyser
Aktor
Scenarzysta

</doc>
<doc id="3176227" url="https://pl.wikipedia.org/wiki?curid=3176227" title="Hole (zespół)">
Hole (zespół)



</doc>
<doc id="3176229" url="https://pl.wikipedia.org/wiki?curid=3176229" title="Gabriel Silnicki">
Gabriel Silnicki

Gabriel Silnicki herbu Jelita (zm. w 1681 roku) – wicemarszałek Trybunału Głównego Koronnego w 1669 roku, kasztelan kamieniecki w latach 1676-1681, kasztelan czernihowski w latach 1670-1676, stolnik podolski w 1666 roku, łowczy lwowski w latach 1659-1666, miecznik bracławski w 1659 roku, członek konfederacji tyszowieckiej 1655 roku, starosta niegrodowy buczniowski (bucniowski), pułkownik Jego Królewskiej Mości w 1669 roku.
Poseł sejmiku halickiego na sejm 1661 roku, sejm nadzwyczajny 1668 roku, poseł sejmiku kamienieckiego na pierwszy sejm 1666 roku.
Był elektorem Michała Korybuta Wiśniowieckiego z województwa podolskiego w 1669 roku. Jako jeden z pełnomocników króla Polski Michała Korybuta Wiśniowieckiego wraz z kasztelanem wołyńskim Janem Franciszkiem Lubowickim i podskarbim nadwopnym koronnym Janem Szumowskim zawarł traktat pokojowy, podpisany 18 października 1672 w Buczaczu pomiędzy Imperium Osmańskim i Rzecząpospolitą, nieratyfikowany przez polski Sejm walny.
Dziedzic, m.in., Stratynia.

</doc>
<doc id="3176231" url="https://pl.wikipedia.org/wiki?curid=3176231" title="Johann Heinrich Blasius">
Johann Heinrich Blasius

Johann Heinrich Blasius (ur. 7 października 1809 w Nümbrecht-Eckenbach, zm. 26 maja 1870 w Brunszwiku) – niemiecki zoolog i ornitolog.
Życiorys.
Johann Heinrich Blasius urodził się 7 października 1809 w Nümbrecht-Eckenbach. Studia przyrodnicze odbył w Berlinie. Razem z przyjacielem Alexandrem Keyserlingiem odbył podróż studyjną po Europie Wschodniej, której owocem była wspólna praca "Die Wirbelthiere Europas" opublikowana w 1840 roku. 
W 1836 roku został profesorem historii naturalnej w Collegium Carolinum w Brunszwiku, gdzie gromadził zbiory zoologiczne. W 1840 założył ogród botaniczny, którego dyrektorem został w 1842 roku. Wieloletni dyrektor biblioteki Collegium Carolinum, członek dyrektorium Collegium Carolinum. W 1841 roku poślubił Luise Thiele, z którą miał dwóch synów: Rudolfa (1842–1907) i Wilhelma (1845–1912), ornitologow.
W 1857 roku zbiory Carolinum zostały połączone ze zbiorami Muzeum Historii Naturalnej w Brunszwiku a w 1859 roku Blasius został dyrektorem muzeum. Od 1866 prowadził "Herzogliche Museum Braunschweig" (obecne Herzog Anton Ulrich-Museum).
Uznanie przyniosły mu badania nad ssakami i ptakami. 
Prace.
Wybór prac za "Neue Deutsche Biographie":
Upamiętnienie.
Epitet gatunkowy naukowej nazwy nietoperza "Rhinolophus blasii" jest eponimem mającym na celu upamiętnienie Johanna Blasiusa.

</doc>
<doc id="3176234" url="https://pl.wikipedia.org/wiki?curid=3176234" title="Hubuszkia">
Hubuszkia

Hubuszkia – starożytne miasto i królestwo leżące w krainie Nairi, na pograniczu Asyrii i Urartu, znane głównie ze wzmianek w źródłach asyryjskich z 1 połowy I tys. p.n.e. Lokalizowane zazwyczaj na południe lub zachód od jeziora Urmia (współczesny Kurdystan). 
Hubuszkia wymieniana jest po raz pierwszy w rocznikach asyryjskiego króla Tukulti-Ninurty II (890–884 p.n.e.), opisujących jego wyprawę wojenną do krainy Nairi. Następnie pojawia się ona wśród krain podbitych przez Aszurnasirpala II (883–859 p.n.e.), syna i następcę Tukulti-Ninurty II, w trakcie kampanii wojennej przeprowadzonej w pierwszym roku jego panowania. W kierunku krainy Nairi pierwszą swoją wyprawę wojenną poprowadził również Salmanasar III (858–824 p.n.e.), syn i następca Aszurnasirpala II. Zgodnie z jego rocznikami w trakcie tej wyprawy miał on zniszczyć ogniem miasto Hubuszkia oraz spalić sto innych miast leżących w jego pobliżu. Następnie, po pokonaniu króla Nairi imieniem Kakia, dotarł on do "Morza Nairi" (najprawdopodobniej jeziora Urmia), gdzie kazał wznieść inskrybowaną stelę. W trzecim roku swego panowania Salmanasar III ponownie wkroczył na terytorium Hubuszkii, gdzie zdobył szturmem twierdzę Szilaja. Hubuszkia ponownie stała się celem wyprawy wojennej tego króla w 844 r. p.n.e. W 829 i 828 r. p.n.e. wyprawy wojenne przeciw krainie Hubuszkia prowadził w imieniu króla Dajan-Aszur, głównodowodzący asyryjskiej armii (turtanu). W obu przypadkach wyprawy te zakończyły się złożeniem Asyryjczykom trybutu przez Datanę, króla Hubuszkii. Adad-nirari III (810–783 p.n.e.), wnuk Salmanasara III, przeprowadził cztery kampanie wojenne przeciw krainie Hubuszkia, w 801, 791, 785 i 784 r. p.n.e. W 715 r. p.n.e. Janzu, król Hubuszkii, wysłał trybut Sargonowi II (722–705 p.n.e.) w trakcie jego wyprawy przeciw Urartu. 

</doc>
<doc id="3176235" url="https://pl.wikipedia.org/wiki?curid=3176235" title="Chrysothrix">
Chrysothrix

Chrysothrix Mont. (złociszek) – rodzaj grzybów z rodziny złociszkowatych ("Chrysotrichaceae").
Systematyka i nazewnictwo.
Pozycja w klasyfikacji według Index Fungorum: "Chrysotrichaceae, Arthoniales, Arthoniomycetidae, Arthoniomycetes, Pezizomycotina, Ascomycota, Fungi".
Synonimy nazwy naukowej: "Amphilomopsis" Jatta, "Peribotryon" Fr.,
"Pulveraria" Ach., "Temnospora" A. Massal.
Nazwa polska według "Krytycznej listy porostów i grzybów naporostowych Polski".

</doc>
<doc id="3176236" url="https://pl.wikipedia.org/wiki?curid=3176236" title="Złociszek">
Złociszek



</doc>
<doc id="3176238" url="https://pl.wikipedia.org/wiki?curid=3176238" title="Bogusław Jerzy Słuszka">
Bogusław Jerzy Słuszka

Bogusław Jerzy Słuszka herbu Ostoja (zm. po 9 stycznia 1658 roku) – podskarbi nadworny litewski w 1645 roku, krajczy litewski w 1656 roku, stolnik litewski w 1643 roku, starosta rzeczycki w 1639 roku. 
Syn wojewody trockiego Aleksandra Słuszki i brat Elżbiety żony Adama Kazanowskiego.
Studiował na Uniwersytecie w Ingolstadt w 1637 roku.
Poseł na sejm 1641 roku. Poseł na sejm ekstraordynaryjny 1647 roku. Poseł nieznanego sejmiku na sejm nadzwyczajny 1652 roku. Był członkiem konfederacji tyszowieckiej 1655 roku.

</doc>
<doc id="3176242" url="https://pl.wikipedia.org/wiki?curid=3176242" title="Strażnica WOP Krajnik Dolny">
Strażnica WOP Krajnik Dolny



</doc>
<doc id="3176244" url="https://pl.wikipedia.org/wiki?curid=3176244" title="Stanisław Służewski">
Stanisław Służewski

Stanisław Służewski herbu Łodzia – starosta horodelski w latach 1654-1662, członek konfederacji tyszowieckiej 1655 roku.

</doc>
<doc id="3176246" url="https://pl.wikipedia.org/wiki?curid=3176246" title="Michał Zygmunt Stanisławski">
Michał Zygmunt Stanisławski

Michał Zygmunt Stanisławski herbu Gryf – wojewoda kijowski w latach 1665–1668, kasztelan sądecki w latach 1663–1665, chorąży halicki w latach 1651–1663.
Był synem Adama, kasztelana halickiego. Brał udział w walkach przeciwko Chmielnickiemu. Wiosną 1651 objął urząd chorążego halickiego. Uczestniczył w bitwie pod Beresteczkiem, w drugim dniu bitwy 29 czerwca został postrzelony. Podczas najazdu szwedzkiego w 1655 przebywał wraz z marszałkiem wielkim koronnym Jerzym Sebastianem Lubomirskim na Spiszu, Przystąpił do konfederacji tyszowieckiej. 16 stycznia 1657 złożył księciu Jerzemu Rakoczemu przysięgę na wierność i zobowiązał się do pozyskiwania mu stronników. Gdy Rakoczy ścigany przez siły polskie wycofał się z Warszawy w stronę Sandomierza, Stanisławski porzucił po kapitulacji Rakoczego gdyż w umowie kapitulacyjnej zawarte było postanowienie o wydaniu stronie polskiej zdrajców, jesienią 1657 rozeszły się pogłoski o straceniu Michała Zygmunta i nawet burmistrz Zamościa Bazyli Rudomicz zapisał 20 października że Stanisławski "niegdyś sławny patriota teraz w Warszawie został ścięty około 10 października jako zdrajca i zwolennik Rakoczego". Na sejmie 1659 wyznaczony został do komisji mającej dokonać rozgraniczenia Wołoszczyzny i Węgier od ziemi halickiej. W styczniu 1660 objął chorągiew pancerną po Mikołaju Światopełku Czetwertyńskim, brał udział w bitwie pod Cudnowem. Trybunał Koronny skazał Stanisławskiego na infamię, jego dobra skonfiskowane w latach poprzednich przekazał król szwagrowi Stanisławskiego Krzysztofowi Koniecpolskiemu, wojewodzie bełskiemu. W instrukcji dla posłów na sejm 1661 szlachta halicka wstawiła się za Stanisławskim, polecając starać się o amnestię dla niego, ponownie wniesiono o amnestię dla niego na sejmiku halickim w lutym 1662, starania o amnestię poparło też wojsko ostatecznie otrzymał amnestię na sejmie w 1662. 9 maja 1663 otrzymał urząd kasztelana sądeckiego. Uczestniczył w kampanii zadnieprzańskiej 1663–1664 Jana Kazimierza przeciw Moskwie. 20 września 1665 otrzymał za zasługi wojenne urząd wojewody kijowskiego. Wyznaczony przez króla na komisarza ze strony dworu, był też deputatem do rozliczenia wydatków poniesionych przez dwór na wojsko. 15 czerwca 1668 uczestniczył w Warszawie w konwokacji senatorskiej, na której król podjął decyzję o abdykacji. Ponieważ 19 czerwca 1668, na zakończenie obrad komisji, podpisał się jako wicemarszałek wojewoda połocki Jan Karol Kopeć, może to świadczyć albo o wcześniejszym wyjeździe Stanisławskiego z Warszawy, albo że wtedy właśnie zmarł. W obradach sejmu abdykacyjnego Jana Kazimierza we wrześniu 1668 wziął już udział nowy wojewoda kijowski Andrzej Potocki. Pogrzeb Stanisławskiego odbył się w lutym 1669, zapewne we Lwowie.

</doc>
<doc id="3176248" url="https://pl.wikipedia.org/wiki?curid=3176248" title="Dochodzenie w sprawie Stwórcy">
Dochodzenie w sprawie Stwórcy

Dochodzenie w sprawie Stwórcy (ang. "The Case for a Creator") – chrześcijańska książka apologetyczna napisana przez amerykańskiego dziennikarza Lee Strobela. Została przetłumaczona na wiele języków. W Polsce wydana w 2006 roku przez wydawnictwo Credo. Była na liście bestsellerów „New York Timesa” ("New York Times Best Seller").
Autor podejmuje próbę skomentowania stanowiska współczesnej nauki co do kwestii pochodzenia wszechświata i człowieka z perspektywy religijnej (inteligentnego projektu). Rozważa problem, czy koncepcja inteligentnego projektu może być naukową alternatywą dla naturalistycznej wizji świata. 
Książka jest zbiorem wywiadów – zapisem spotkań z wybranymi naukowcami i dyskusji na konkretne tematy z dziedziny kosmologii, matematyki, fizyki, chemii, biologii, archeologii, filozofii i metodologii nauk. Wśród naukowców są: Stephen C. Meyer, William Lane Craig, Jonathan Wells, Robin Collins, Guillermo Gonzalez, Jay Richards, Michael Behe i J.P. Moreland.
Specjalne wersje i film.
Na podstawie książki w 2006 roku zrealizowano film o tym samym tytule. Film jest dostępny także w wersji DVD, wraz z dodatkowym materiałem.
W 2006 roku została wydana wersja książki dla dzieci pt. "The Case for a Creator for Kids", a w 2010 roku wersja "The Case for a Creator for Kids, Updated and Expanded" oraz wersja dla młodzieży "The Case for a Creator Student Edition".
Odbiór.
Książka omawiana jest w publikacjach popierających wiarę w istnienie Boga-Stwórcy, jak również krytycznie komentowana przez zwolenników poglądów naturalistycznych. Przeciwnicy między innymi zarzucają autorowi dobór rozmówców o określonym światopoglądzie, prezentujących poglądy nieuznawane przez większość naukowców.

</doc>
<doc id="3176250" url="https://pl.wikipedia.org/wiki?curid=3176250" title="Cristian Ramírez">
Cristian Ramírez

Cristian Leonel Ramírez Zambrano (ur. 12 sierpnia 1994 w Santo Domingo) – piłkarz ekwadorski grający na pozycji lewego obrońcy. Od 2017 roku jest zawodnikiem klubu FK Krasnodar.
Kariera klubowa.
Swoją karierę piłkarską Ramírez rozpoczął w klubie CSCyD Brasilia. Następnie w 2009 roku podjął treningi w zespole Independiente. W 2011 roku awansował do kadry pierwszego zespołu. 18 maja 2011 zadebiutował w Serie A w przegranym 1:2 domowym meczu z LDU Quito. W Independiente grał do końca 2012 roku.
Na początku 2013 roku Ramírez przeszedł do Fortuny Düsseldorf. W sezonie 2012/2013 spadł z nią z Bundesligi do 2. Bundesligi. W Fortunie zadebiutował w sezonie 2013/2014, 22 lipca 2013, w wygranym 1:0 domowym meczu z Energie Cottbus. W 2014 roku został wypożyczony do 1. FC Nürnberg, a w 2015 do Ferencvárosi TC. Latem 2015 został wykupiony przez Węgrów. Udane występy w drużynie z Budapesztu, zaowocowały transferem do rosyjskiego FK Krasnodar, w styczniu 2017 roku. Barwy tego klubu reprezentuje po dziś dzień.
Kariera reprezentacyjna.
W reprezentacji Ekwadoru Ramírez zadebiutował 20 listopada 2013 w zremisowanym 2:2 towarzyskim meczu z Hondurasem.

</doc>
<doc id="3176253" url="https://pl.wikipedia.org/wiki?curid=3176253" title="Krzysztof Tyszkiewicz Łohojski">
Krzysztof Tyszkiewicz Łohojski

Krzysztof Tyszkiewicz Łohojski herbu Leliwa (zm. 1666) – wojewoda czernihowski w latach 1654–1659, podczaszy kijowski w latach 1646–1649, starosta żytomierski w latach 1649–-1655, członek konfederacji tyszowieckiej 1655 roku, ekonom brzeski od 1652 roku. 
Poseł na sejm 1639 roku, sejm 1640 roku, sejm 1641 roku, sejm 1645 roku, sejm 1646 roku. Poseł na sejmy ekstraordynaryjne 1642 i 1647 roku. Poseł na sejm koronacyjny 1649 roku. Poseł na sejm 1650 roku. Poseł sejmiku żytomierskiego województwa czernihowskiego na sejm zwyczajny 1652 roku.

</doc>
<doc id="3176254" url="https://pl.wikipedia.org/wiki?curid=3176254" title="Tyszkiewiczowie">
Tyszkiewiczowie



</doc>
<doc id="3176259" url="https://pl.wikipedia.org/wiki?curid=3176259" title="Wolnica (góra)">
Wolnica (góra)

Wolnica - płaskie zalesione wzniesienie o wysokości 408 m n.p.m. na Pogórzu Wiśnickim. Od zachodu wzgórze poprzez miejscowość Jaworsko łączy się z Dąbrową a od wschodu rozgałęzia się opadającym garbem w stronę Panieńskiej Góry. Od południa Wolnica delikatnie opada w stronę Gór Sukmańskich i Olszańskich a dalej poprzez wzgórze Zamczysko do doliny Dunajca. Na szczycie wzniesienia leśniczówka i zadaszona wiata z ławkami. Popularne miejsce wycieczek pieszych i rowerowych. 
Szlaki turystyczne:

</doc>
<doc id="3176260" url="https://pl.wikipedia.org/wiki?curid=3176260" title="Wilhelm Blasius">
Wilhelm Blasius

Wilhelm August Heinrich Blasius (ur. 5 lipca 1845 w Brunszwiku, zm. 31 maja 1912 tamże) – niemiecki ornitolog.
Życiorys.
Wilhelm Blasius urodził się 5 lipca 1845 w Brunszwiku jako drugi syn zoologa Johanna Heinricha Blasiusa. Studiował medycynę – w 1868 roku został lekarzem. Podczas studiów zdobywał również wiedzę z zakresu nauk przyrodniczych, botaniki i zoologii. W 1871 roku objął pełnione wcześniej przez ojca stanowiska dyrektora Muzeum Historii Naturalnej oraz dyrektora ogrodu botanicznego w Brunszwiku. W 1872 roku został profesorem zoologii i botaniki na Uniwersytecie Technicznym w Brunszwiku (Collegium Carolinum). W latach 1891–1896 pełnił funkcje rektora i prorektora Collegium Carolinum. Członek korespondencyjny Amerykańskiej Unii Ornitologicznej (ang. "American Ornithologists' Union").
Jego praca naukowa skupiała się na zagadnieniach z zakresu ornitologii.

</doc>
<doc id="3176264" url="https://pl.wikipedia.org/wiki?curid=3176264" title="Kocham cię, kochanie moje">
Kocham cię, kochanie moje

Kocham cię, kochanie moje – siódmy z kolei singiel zespołu Maanam wydany w kwietniu 1983 roku. Utwór czterokrotnie znalazł się na pierwszym miejscu listy przebojów programu trzeciego, na której spędził 21 tygodni. Jest to jeden z największych, najpopularniejszych i jeden z najbardziej rozpoznawalnych przebojów tego zespołu. Evergreen stał się wizytówką Maanamu zaraz po premierze. Piosenka znalazła się na następujących płytach:
W 2010 polski muzyk Stachursky zamieścił swoją interpretację piosenki na cover-albumie pt. "Wspaniałe polskie przeboje 2" (2010).
Na stronie B zamieszczone zostało nagranie „Elektro Spiro kontra Zanzara”, wydane także na płycie "Totalski No Problemski" (1984) w wersji koncertowej i na "The Singles Collection" (1991).
Skład.
Kamil Sipowicz o piosence:

</doc>
<doc id="3176266" url="https://pl.wikipedia.org/wiki?curid=3176266" title="Cerophytidae">
Cerophytidae

Cerophytidae – rodzina owadów z rzędu chrząszczy. Obejmuje 4 rodzaje, do których zalicza się 22 gatunki, pochodzącce z Nowego Świata.

</doc>
<doc id="3176267" url="https://pl.wikipedia.org/wiki?curid=3176267" title="Sammy Bossut">
Sammy Bossut

Sammy Bossut (ur. 11 sierpnia 1985 w Tielt) – belgijski piłkarz grający na pozycji bramkarza. Od 2006 jest zawodnikiem klubu SV Zulte Waregem.
Kariera klubowa.
Swoją karierę piłkarską Bossut rozpoczął w klubie SC Oostrozebeke. Następnie podjął treningi w KSV Waregem. Kolejnym klubem w jego karierze był Sporting-West Harelbeke. W sezonie 2003/2004 bronił w nim w drugiej lidze belgijskiej, a w latach 2004–2006 - w trzeciej lidze.
Latem 2006 Bossut przeszedł do pierwszoligowego SV Zulte Waregem. W ekstraklasie Belgii zadebiutował 19 maja 2007 w przegranym 1:2 wyjazdowym meczu ze Royalem Charleroi. W sezonie 2008/2009 stał się podstawowym bramkarzem swojego klubu. W sezonie 2012/2013 wywalczył z Zulte-Waregem wicemistrzostwo Belgii.
Kariera reprezentacyjna.
W reprezentacji Belgii Bossut zadebiutował 26 maja 2014 w wygranym 5:1 towarzyskim meczu z Luksemburgiem, rozegranym w Genk.

</doc>
<doc id="3176271" url="https://pl.wikipedia.org/wiki?curid=3176271" title="Stanisław Stablewski">
Stanisław Stablewski

Stanisław Stablewski (ur. 5 stycznia 1832, zm. 21 lutego 1904 tamże) – działacz gospodarczy i polityczny.
Życiorys.
Stanisław Stablewski urodził się w Zalesiu, a jego rodzicami byli Karol Stablewski, ziemianin oraz Kordula z domu Sczaniecka. Uczęszczał we Wrocławiu do gimnazjum, które ukończył w 1850 roku. Później w Berlinie oraz we Wrocławiu w 1853 roku studiował prawo, nie ukończywszy studiów. Członek Towarzystwa Rolniczo–Przemysłowego w Gostyniu od 1855 roku, a w następnym roku został właścicielem Zalesia. W Wielkim Księstwie Poznańskim w Towarzystwie ku Wspieraniu Urzędników Gospodarczych był jego przewodniczącym od 1865 roku. Przewodniczył delegacji powiatu krobskiego podczas walnego zgromadzenia Centralnego Towarzystwa Gospodarczego w 1863 roku i w tym samym roku będąc sekretarzem Koła Polskiego wystąpił z petycją, która dotyczyła traktowania schwytanych powstańców polskich przez wojsko pruskie. W Ziemstwie Kredytowym w Poznaniu od 1861 do 1872 roku był jego dyrektorem oraz w 1870 roku członek komisji projektowanego Banku Rolnego. W 1862 roku jako poseł z powiatu wschowskiego i krobskiego wybrano go do II izby sejmu pruskiego krajowego. Z powiatu pleszewskiego i krotoszyńskiego w 1879 roku powtórnie wybrany go posłem niższej izby sejmu pruskiego. W sejmie prowincjonalnym był jego wiceprzewodniczącym w 1891 roku, a później nie uczestniczył w życiu politycznym. Zmarł w Zalesiu 21 lutego 1904 roku, a pochowany został w Wielkich Strzelcach.
Od roku 1855 jego żoną była Stanisława Sczaniecka, z którą miał córki: Helenę, Emilię, Marię, Irenę i Gabrielę oraz synów: Zygmunta, Kazimierza i Jana.

</doc>
<doc id="3176274" url="https://pl.wikipedia.org/wiki?curid=3176274" title="Cantharis annularis">
Cantharis annularis

Cantharis annularis – gatunek chrząszcza wielożernego z rodziny omomiłkowatych.
Chrząszcz ten występuje w Europie środkowej i południowej (w tym Czechy i Słowacja), europejskiej Rosji, Ukrainie, Syberii Wschodniej i Zachodniej, Kazachstanie, Turcji, Iranie i Mongolii.

</doc>
<doc id="3176275" url="https://pl.wikipedia.org/wiki?curid=3176275" title="Premier League (2014/2015)">
Premier League (2014/2015)

Premier League (2014/2015) – dwudziesta trzecia edycja rozgrywek Premier League od czasu założenia w 1992 roku. W rywalizacji uczestniczyło 20 zespołów, w tym obrońca tytułu – oraz trzy zespoły, które awansowały z Championship: , i (zwycięzca baraży).
Tytuł mistrzowski zdobyła Chelsea, która tytuł zapewniła sobie w 35. kolejce po zwycięstwie nad Crystal Palace 1:0, czyniąc to po raz czwarty w historii tych rozgrywek po czteroletniej przerwie. Do Championship spadły Hull City, Burnley i Queens Park Rangers.
Rozgrywki.
W rozgrywkach wzięło udział 17 drużyn, które występowały w tej klasie rozgrywkowej w poprzednim sezonie oraz 3 beniaminków.
 
 
 
 
 
 
 
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="3176276" url="https://pl.wikipedia.org/wiki?curid=3176276" title="Niemieccy posłowie do Parlamentu Europejskiego 2014–2019">
Niemieccy posłowie do Parlamentu Europejskiego 2014–2019

Niemieccy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3176278" url="https://pl.wikipedia.org/wiki?curid=3176278" title="London Sevens 2002">
London Sevens 2002

London Sevens 2002 – druga edycja wchodzącego w skład IRB Sevens World Series turnieju London Sevens przeznaczonego dla męskich reprezentacji narodowych w rugby 7. Odbyła się w dniach 24–25 maja 2002 roku na Twickenham Stadium w Londynie będąc dziesiątym turniejem sezonu 2001/2002.
Informacje ogólne.
Rozegrane na Twickenham Stadium zawody były dziesiątym turniejem sezonu 2001/2002 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Losowanie grup odbyło się na początku maja 2002 roku.
W pierwszym dniu zawodów obyło się bez niespodzianek. Mimo zapewnionego triumfu w całym cyklu w obecności 25000 widzów Nowozelandczycy nie dali szans rywalom wygrywając trzeci turniej z rzędu i broniąc tytułu sprzed roku.
Najwięcej przyłożeń w turnieju, osiem, zdobył przedstawiciel zwycięzców, Joe Rokocoko.

</doc>
<doc id="3176279" url="https://pl.wikipedia.org/wiki?curid=3176279" title="Franklin &amp; Bash">
Franklin &amp; Bash

Franklin &amp; Bash – komediodramatyczny amerykański, serial telewizyjny z wyprodukowany przez FanFare Productions, Four Sycamore Productions, Left Coast Productions oraz Sony Pictures Television.
Twórcami serialu są Bill Chais i Kevin Falls. Premierowy odcinek serialu był wyemitowany 1 czerwca 2011 roku przez TNT. 
11 listopada 2014 roku, stacja TNT ogłosiła zakończenie serialu po 4 sezonie
Fabuła.
Serial opowiada historię o dwóch prawnikach. Jared Franklin i Peter Bash są przyjaciółmi od wielu lat i zostają zatrudnieni w dużej kancelarii prawniczej. 

</doc>
<doc id="3176280" url="https://pl.wikipedia.org/wiki?curid=3176280" title="Lista odcinków serialu Franklin &amp; Bash">
Lista odcinków serialu Franklin &amp; Bash

Poniżej znajduje się lista odcinków serialu telewizyjnego Franklin &amp; Bash – emitowanego przez amerykańską stację telewizyjną TNT od 1 czerwca 2011 roku do 22 października 2014 roku. Powstały 4 serii składających się łącznie ze 40 odcinków. W Polsce serial nie był jeszcze emitowany
Sezon 4 (2014).
18 października 2013 roku, stacja TNT zamówiła czwarty sezon, który miał swoją premierę 13 sierpnia 2014 roku 

</doc>
<doc id="3176281" url="https://pl.wikipedia.org/wiki?curid=3176281" title="Bellefonte (Arkansas)">
Bellefonte (Arkansas)

Bellefonte – miasto w Stanach Zjednoczonych, w stanie Arkansas, w hrabstwie Boone.

</doc>
