<doc id="3180482" url="https://pl.wikipedia.org/wiki?curid=3180482" title="Leon Noras">
Leon Noras

Leon Noras OFMConv., właśc. Walenty Noras (ur. 14 lutego 1834 w Jaroszowicach, zm. 6 lutego 1903 w Sanoku) – polski franciszkanin konwentualny, kaznodzieja, przewodniczący kapituł, przełożony prowincji, asystent generała zakonu franciszkanów.
Życiorys.
Urodził się 14 lutego 1834 w Jaroszowicach (powiat pszczyński) jako syn właściciela młyna Jana i Anny z domu Kajosch. W 1852 wstąpił do zakonu franciszkanów (Zakon Braci Mniejszych Konwentualnych) w Krakowie, jesienią 1852 rozpoczął nowicjat, 27 października 1853 złożył śluby zakonne. 14 czerwca 1857 przyjął święcenia kapłańskie w bazylice katedralnej we Włocławku (udzielił bp Jan Michał Marszewski). Następnie krótkotrwale przebywał w Kaliszu, po czym przez 11 lat posługiwał w krakowskim klasztorze pracując jako kaznodzieja konwentu (1859), ekonom (1863–1866), i wikariusz konwentu. Przyczynił się do odbudowy klasztoru po pożarze z 1850 dokonując kwest.
W 1868 zgłosił się na misje i wyjechał do Włoch. Początkowo przebywał w Rzymie, gdzie zdał egzamin w Sygnaturze Penitencjarii, po czym w 1869 został skierowany do posługi w domku loretańskim Sanktuarium Santa Casa w Loreto i tam pracował jako spowiednik i penitencjarz dla Niemców i Polaków do 1879 (później ponownie w latach 1891-1892). W tym czasie dokonał przekładu książek, które wydał w 1870 w Mikołowie pt. "Kwiaty św. Leonarda z Porto Mawicio z Zakonu św. Franciszka ofiarowane w miesiącu maju Maryi Najświętszej, czyli rozważania tego świętego do użytku ludu wiejskiego" oraz "Pociecha utrapionych czyli pobudki do cierpliwości w cierpieniach, pisane przez autora niewidomego, obecnie przetłumaczone z języka włoskiego na polski" (publikacje stały się następnie poczytne w Polsce). W 1879 został wybrany na stanowisko socjusza i asystenta generała zakonu franciszkanów, którym był od tego roku przez dwa lata chorwacki abp Bonaventura Maria Soldatić. W swojej funkcji o. Noras wizytował prowincje zakonne w Europie i Ameryce. Był przewodniczącym kapituł w prowincjach: niemieckiej, galicyjskiej, leopoldyńskiej (od 1886), czesko-morawsko-śląskiej (od 1888), Kapituły św. Antoniego w Padwie (w 1891). W 1890 został nadany mu honorowy tytuł eksprokuratora generalnego. W listopadzie 1889 z własnych środków założył fundację dla kleryków z Krakowa studiujących w Rzymie, zaś na rzecz biblioteki klasztoru krakowskiego w 1890 przekazał ok. 300 ksiąg. Wraz ze swoim przełożonym generałem zakonu przełomie XIX i XX wieku przyczynił się do odnowy życia zakonnego. 
W lipcu 1892 został wybrany przełożonym (prowincjałem) prowincji Galicji i Lodomerii z siedzibą we Lwowie, w ramach której funkcjonowały klasztory polskie. 22 lipca 1895 wybrany został na drugą kadencję, którą wypełniał do maja 1899. W okresie swojego urzędowania aktywnie działał na rzecz wyjazdów zakonników franciszkańskich na misje - wspierając takowe instalacje duchownych w swoim rodzinnym Śląsku oraz w Ameryce. Był organizatorem studium filozoficzno-teologicznego w Krakowie, w którym kształcili się duszpasterze polonijni. W okresie urzędowania jako prowincjał czynił jeszcze większe starania o podniesienie poziomu karności oraz wypełnianie wierne zachowania konstytucji i reguły zakonu. Przeprowadzał wizytacje obiektów klasztornych i kościelnych oraz wykazywał dbałość o dokonywanie remontów, odnowy budynków i renowacji (odnowiono m.in. kościół w Horyńcu, ustanowiono nowe ołtarze w kościele w Haliczu, wykonano prace w kościele w Hanaczowie, w kościele w Kalwarii Pacławskiej, przy klasztorze w Krośnie, Sanoku). Dbał o prowincjalne seminarium duchowne. Po zakończeniu siedmioletniej kadencji na stanowisku prowincjała został przeniesiony do Sanoka i przebywał w tamtejszym klasztorze Franciszkanów.
Zmarł 6 lutego 1903 w Sanoku. Został pochowany na cmentarzu przy ul. Rymanowskiej w Sanoku 8 lutego 1903 w pogrzebie pod przewodnictwem gwardiana klasztoru ojców kapucynów w Krośnie, o. Ignacego Kolbusza. Nagrobek o. Leona Norasa został wpisany do rejestru zabytków i podlega ochronie prawnej

</doc>
<doc id="3180484" url="https://pl.wikipedia.org/wiki?curid=3180484" title="Muzeum im. Jana Kasprowicza w Inowrocławiu">
Muzeum im. Jana Kasprowicza w Inowrocławiu

Muzeum im. Jana Kasprowicza w Inowrocławiu – muzeum z siedzibą w Inowrocławiu. Placówka jest jednostką organizacyjną powiatu inowrocławskiego.
Historia.
Pierwsze placówki muzealne w Inowrocławiu zostały powołane jeszcze w dwudziestoleciu międzywojennym. W 1927 roku z inicjatywy Akademickiego Koła Kujawian przy Uniwersytecie Poznańskim W Szymborzu otwarta została izba muzealna, poświęcona Janowi Kasprowiczowi. Jej siedzibą był prywatny dom siostry Kasprowicza, Anny Rolirad. Natomiast w 1929 roku w budynku przy ul. Dworcowej 15 otwarto Muzeum Lotniczo-Gazowe, prowadzone przez Ligę Obrony Powietrznej i Przeciwgazowej.
W 1930 roku inowrocławski Zarząd Oddziału Polskiego Towarzystwa Krajoznawczego wystąpił z inicjatywą utworzenia Muzeum Regionalnego Kujaw Zachodnich. W 1931 roku na powołanie placówki wyraził zgodę wojewoda poznański, Roger Adam Raczyński. Opracowano statut muzeum, który przesłano do Ministerstwa Wyznań Religijnych i Oświecenia Publicznego, celem zatwierdzenia. Jednocześnie rozpoczęto gromadzenie eksponatów. Nowo utworzone muzeum miało być również placówką macierzystą dla Muzeum Lotniczo-Gazowego. Organizację placówki przerwał jednak wybuch II wojny światowej, w wyniku której utracono wiele zgromadzonych już eksponatów.
Do idei powołania muzeum powrócono po zakończeniu działań wojennych. W 1959 roku, uchwałą Prezydium Miejskiej Rady Narodowej w Inowrocławiu utworzono Muzeum Miejskie im. Jana Kasprowicza. Jego pierwszą siedzibą były sale Teatru Miejskiego przy Pl. Klasztornym 2. Otwarcie ekspozycji miało miejsc 22 lipca 1959 roku. W 1966 roku placówkę przemianowano na Muzeum im. Jana Kasprowicza. W latach 1969–1972 działalność muzeum została zawieszona ze względu na remont budynku. Po wznowieniu działalności, w latach 1976–1980 placówka działała jako oddział Muzeum Okręgowego w Bydgoszczy.
W 1976 roku doprowadzono do wykupu z rąk prywatnych Domu Rodziny Jana Kasprowicza w Szymborzu przy ul. Wielkopolskiej 11, który stał się oddziałem muzeum. Natomiast w 1986 roku odkupiono od Zofii Skomorowskiej dawny pałac mieszczański z 1896 roku, położony przy ul. Solankowej 33. Obiekt ten, stanowiący własność muzeum od 1992 roku, stał się nową siedzibą główną muzeum. Przenoszenie zbiorów do gmachu zakończono w 2007 roku.
W 1987 roku do muzeum trafiły zbiory, dotyczące historii likwidowanej właśnie kopalni soli „Solno”.
Wystawy.
Aktualnie muzeum prezentuje następujące wystawy stałe:
Natomiast w Domu Rodziny Jana Kasprowicza prezentowane są autentyczne pamiątki rodzinne Kasprowiczów oraz ekspozycja etnograficzna.
Muzeum jest obiektem całorocznym, czynnym z wyjątkiem poniedziałków. Wstęp jest płatny.

</doc>
<doc id="3180487" url="https://pl.wikipedia.org/wiki?curid=3180487" title="A to Z">
A to Z

A to Z – komediowy, amerykański serial telewizyjny wyprodukowany przez Warner Bros. Television oraz Le Train Train. Pomysłodawcą serialu jest Ben Queen. Serial był emitowany od 2 października 2014 roku do 22 stycznia 2015 roku przez NBC. 31 października 2014 roku stacja NBC anulowała serial, ale wszystkie pozostałe odcinki zostaną wyemitowane.
W Polsce serial był emitowany od 18 kwietnia 2016 do 6 maja 2016 przez Comedy Central Family.
Fabuła.
Serial opowiada historię miłosną Andrew i Zeldy. W założeniu miał ukazać cały okres, w którym chodzili na randki, ale z powodu anulowania drugiego sezonu - historia nie została dokończona.
Produkcja.
9 maja 2014 roku NBC zamówiła serial na sezon telewizyjny 2014/15.

</doc>
<doc id="3180488" url="https://pl.wikipedia.org/wiki?curid=3180488" title="Mistrzostwa Estonii w Lekkoatletyce 2006">
Mistrzostwa Estonii w Lekkoatletyce 2006

Mistrzostwa Estonii w Lekkoatletyce 2006 – zawody lekkoatletyczne, które odbyły się 21 i 22 lipca w Tallinnie.
W finałowym biegu na 100 metrów Ksenija Balta ustanowiła wynikiem 11,53 rekord kraju na tym dystansie.
Biegi przełajowe.
Mistrzostwa Estonii w przełajach rozegrano 23 kwietnia w Joulumäe.
Wieloboje.
Mistrzostwa Estonii w wielobojach rozegrano 15 i 16 sierpnia w Rakvere.
Półmaraton.
Mistrzostwa Estonii w półmaratonie rozegrano 2 września w ramach półmaratonu w Tallinnie. W biegu mężczyzn zwyciężył, nieklasyfikowany w mistrzostwach kraju, Vjatseslav Koselev (1:06:21).
Maraton.
Mistrzostwa Estonii w biegu maratońskim rozegrano 24 września w ramach maratonu w Tallinnie.

</doc>
<doc id="3180498" url="https://pl.wikipedia.org/wiki?curid=3180498" title="Yann-Erik de Lanlay">
Yann-Erik de Lanlay

Yann-Erik de Lanlay (ur. 14 maja 1992 w Stavanger) – norweski piłkarz, grający na pozycji pomocnika.
Kariera klubowa.
De Lanlay jako junior występował w klubie Vaulen IL. W 2007 roku przeniósł się do Viking FK, a trzy lata później został włączony do drużyny seniorów. W 2-15 przeszedł do klubu Rosenborg BK.
Kariera reprezentacyjna.
Matka De Lanlaya jest Norweżką, ojciec zaś Francuzem. Piłkarz miał więc prawo występować w dwóch reprezentacjach. W reprezentacji Norwegii zadebiutował 8 stycznia 2013 roku w towarzyskim meczu przeciwko RPA. Na boisku pojawił się w 46 minucie meczu.

</doc>
<doc id="3180499" url="https://pl.wikipedia.org/wiki?curid=3180499" title="Rzepka (wiersz)">
Rzepka (wiersz)

Rzepka – wiersz Juliana Tuwima pierwsze wydanie książkowe miało miejsce w 1938 roku, inspirowany bajką rosyjską.
Streszczenie.
Wiersz opowiada o dziadku, który posadził w ogrodzie rzepkę i nie potrafi jej sam wyrwać. W każdej zwrotce prosi on o pomoc kolejną osobę lub zwierzę, m.in. babcię, wnuczka, psa, kota czy kurę, którzy dołączają jedno po drugim do łańcucha pomocników. Za każdym razem wszystkie biorące udział w wyrywaniu rzepki postacie są wyliczane, począwszy od dziadka, a rozrastająca się lista stanowi główne źródło komizmu wiersza. W końcu rzepka zostaje wyrwana i wszyscy po kolei upadają, co jeszcze raz pozwala na wyliczenie.
Budowa.
Wiersz zbudowany jest z 10 zwrotek, które wydłużają się o jeden wers wraz z każdą przybywającą postacią. W wierszu występuje refren, który powtarza się regularnie: 

</doc>
<doc id="3180500" url="https://pl.wikipedia.org/wiki?curid=3180500" title="Bad Judge">
Bad Judge

Bad Judge – komediowy amerykański serial telewizyjny wyprodukowany przez Gary Sanchez Productions oraz Universal Television. Twórcami serialu są Will Ferrell i Adam McKay. Premierowy odcinek został wyemitowany 2 października 2014 roku przez NBC. 31 października 2014 roku stacja NBC anulowała serial, ale wyemitowano wszystkie pozostałe odcinki.
Fabuła.
Serial skupia się na Rebecce Wright, która pracuje jako sędzia Trybunału Karnego w Los Angeles. Całe jej dotychczasowe życie zmienia 8-letni chłopiec, którego rodziców Rebecca wsadziła do więzienia. Chłopiec potrzebuje jej pomocy.
Produkcja.
10 maja 2014 roku NBC zamówiła serial na sezon telewizyjny 2014/15.

</doc>
<doc id="3180504" url="https://pl.wikipedia.org/wiki?curid=3180504" title="Autoland">
Autoland



</doc>
<doc id="3180507" url="https://pl.wikipedia.org/wiki?curid=3180507" title="Andre Danielsen">
Andre Danielsen

Andre Danielsen (ur. 20 stycznia 1985 w Stavanger) – norweski piłkarz, grający na pozycji pomocnika.
Kariera klubowa.
Jako junior Danielsen występował w klubie Stavanger IF. Niemal całą profesjonalną karierę spędził natomiast w zespole Viking FK, nie licząc kilkumiesięcznej przerwy na występy w zespole Bryne FK w 2005 roku.
Kariera reprezentacyjna.
W reprezentacji Norwegii zadebiutował 31 maja 2014 roku w towarzyskim meczu przeciwko Rosji. Na boisku przebywał do 73 minuty meczu.

</doc>
<doc id="3180509" url="https://pl.wikipedia.org/wiki?curid=3180509" title="Eesti Merevägi">
Eesti Merevägi

Eesti Merevägi (Estońskie Siły Morskie) – marynarka wojenna Estonii o stałym personelu 330 osób, część estońskich sił zbrojnych.
Historia.
Pierwsza niepodległość.
Estońskie Siły Morskie () zostały utworzona 21 listopada 1918. W ich skład wchodziły na początku jednostki uzyskane po kapitulacji Niemiec oraz zdobyte na flocie bolszewickiej przez Royal Navy, w tym dwa niszczyciele. W połowie lat trzydziestych Estończycy odsprzedali niszczyciele Marynarce Wojennej Peru, zamówili zaś w zamian dwa podwodne stawiacze min typu "Kalev". W latach międzywojennych marynarka estońska współpracowała głównie z fińską marynarką wojenną, opracowany był też plan przeciwdziałania Flocie Bałtyckiej Związku Radzieckiego.
Sowiecka okupacja.
Po aneksji Estonii przez Związek Radziecki jej okręty zostały wcielone do Radzieckiej Marynarki Wojennej, zaś NKWD rozpoczęło stopniowe aresztowania, zsyłki i rozstrzeliwania oficerów estońskich służących w marynarce. Na jednostkach pozostawiono część estońskiej załogi, uzupełniając etaty radzieckimi marynarzami i oficerami. Pod sowiecką banderą okręty brały udział w II wojnie światowej, walcząc przeciwko siłom morskim Niemiec i Finlandii, ich główną akcją bojową była ewakuacja Tallinna. Wiele z poestońskich okrętów przetrwało działania wojenne. Kanonierka „Pikker” została przebazowana do Sewastopola, gdzie służyła jako jacht dla przywódców ZSRR, a następnie, do 1972 roku, jako okręt badawczy Uniwersytetu Moskiewskiego, zaś okręt podwodny „Lembit” przetrwał cały okres sowieckiej okupacji.
Po odzyskaniu niepodległości.
Ogłoszenie niepodległości przez Estonię nie zakończyło obecności Floty Bałtyckiej – baza morska w Tallinnie była zajmowana przez siły rosyjskie do 31 sierpnia 1994 roku. Pierwszym okrętem w niepodległej Estonii, na którym podniesiono narodową banderę był „Lembit”. Stało się to 27 kwietnia 1992 roku, ponad 55 lat po jego wodowaniu. Estończycy siłą zajęli okręt muzealny, obawiali się bowiem, że zostanie pocięty przez Rosjan i zezłomowany. Eesti Merevägi została formalnie reaktywowana 1 lipca 1993 roku. Poza okrętem muzealnym Eesti Merevägi nie posiadało żadnych jednostek, rozpoczęto więc starania o wykupienie niektórych okrętów Floty Bałtyckiej za pośrednictwem prywatnych firm. Wycofujący się Rosjanie nie byli jednak skłonni do dzielenia się z Estończykami – zatopili 10 jednostek oraz uszkodzili najważniejsze wyposażenie i systemy w porcie. Uszkodzony został też wykupiony kuter patrolowy „Grif” (proj. 1400), który jednak udało się Estończykom wyremontować. Estonia otrzymała część swoich okrętów w darze od państw z basenu Morza Bałtyckiego – tak na przykład Niemcy podarowały jej dwa trałowce typu "Kondor", przemianowane na „Sulev” i „Imanta”. Od Danii Estonia dostała najpierw kuter patrolowy „Mallemukken” przemianowany na „Ahti”, a następnie, w 82 rocznicę powstania pierwszej Eesti Merevägi, duży patrolowiec „Beskytteren”. Został on, pod nazwą „Admiral Pitka”, flagowym okrętem marynarki estońskiej. W roku 2004 Dania przekazała Estonii dodatkowo stawiacz min „Lindormen”, który wszedł do służby jako tender nurków „Tasuja”. Najnowocześniejszym nabytkiem Eesti Merevägi są 3 niszczyciele min typu "Sandown", zakupione od Wielkiej Brytanii 14 sierpnia 2006 roku.
Organizacja i zadania.
Obecnie struktura Eesti Merevägi obejmuje:
W ramach marynarki wojennej działał również Kaitseliidu Meredivisjon – Dywizjon Okrętów Patrolowych.
"Miinilaevadivisjon".
Trzon Eesti Merevägi stanowi obecnie "Miinilaevadivisjon" – Dywizjon Okrętów Przeciwminowych powołany 15 maja 1997 roku. W jego skład wchodzą 3 niszczyciele min typu "Sandown" oraz tender nurków „Tasuja”, zabezpieczający działania Tuukrigrupi – Grupy Nurków-Minerów. Zadaniem dywizjonu jest przede wszystkim oczyszczenie terytorialnych wód Estonii z min postawionych w czasie dwóch wojen światowych (ocenia się, że ponad min zostało postawionych na Bałtyku). Od początku swojej działalności marynarka wojenna usunęła około 850 min. Dywizjon Okrętów Przeciwminowych współpracuje aktywnie z NATO w ramach Standing NATO Mine Countermeasures Group 1. Dwa okręty dywizjonu pełniły w zespole funkcję jednostki flagowej – „Admiral Pitka” od maja 2005 do marca 2006 oraz „Tasuja” od czerwca 2011 do grudnia 2011.
Szkolenie.
Marynarze i oficerowie Eesti Merevägi szkolili się za granicą między innymi w Wielkiej Brytanii, Niemczech, Danii, Szwecji i Finlandii. W 2003 roku otwarto w Tallinie Centrum Szkolenia Morskiego w celu szkolenia podoficerów. W Tallinie znajduje się również Bałtycka Morska Szkoła Łączności, kształcąca studentów z trzech państw bałtyckich. W zamian estońscy nurkowie szkoleni są w Lipawie, w Centrum Szkolenia Nurków.
BALTRON.
Floty państw bałtyckich ściśle ze sobą współpracują. Aby usprawnić współdziałanie, 16 kwietnia 1998 został powołany BALTRON – Dywizjon Bałtycki. Jego zadaniem jest wzajemne szkolenie załóg w zakresie niszczenia min i innych operacji morskich. Językiem urzędowym jest angielski, zaś siedziba dowództwa znajduje się w tallińskiej bazie morskiej.

</doc>
<doc id="3180512" url="https://pl.wikipedia.org/wiki?curid=3180512" title="Ave Cesaria">
Ave Cesaria

„Ave Cesaria” – piętnasty singel belgijskiego muzyka Stromae’a z jego drugiego albumu studyjnego "Racine carrée".
Lista utworów.
7 maja 2015 roku został opublikowany Major Lazer Remix.
Występy na żywo.
W 2014 roku Stromae wykonał utwór podczas Olivier Show w Moskwie.

</doc>
<doc id="3180514" url="https://pl.wikipedia.org/wiki?curid=3180514" title="Walenty Prokulski">
Walenty Prokulski

Walenty Wojciech Prokulski (ur. 4 maja 1888 w Głobikówce, zm. 26 kwietnia 1968 w Krakowie) – polski jezuita, biblista, tłumacz Ewangelii synoptycznych dla Biblii Tysiąclecia, doktor teologii.
Życiorys.
Do zakonu wstąpił w 1907, maturę zdał w 1912 w Gimnazjum w Chyrowie. Święcenia kapłańskie przyjął 5 maja 1918 w Krakowie. W latach 1920-1924 studiował w Papieskim Instytucie Biblijnym i obronił tam pracę licencjacką. W 1924 złożył profesję zakonną, w tym samym roku odbył podróż naukową na Bliski Wschód. Od 1925 mieszkał w Polsce, został wykładowcą jezuickiego wydziału teologicznego w Krakowie, w latach 1926-1939 był profesorem lubelskiego Bobolanum, gdzie wykładał egzegezę Nowego Testamentu, grekę i hebrajski, a w latach 1926-1928 i 1935-1937 kierował biblioteką kolegium. W 1927 przejął po Władysławie Szczepańskim kierownictwo nad redakcją zmodernizowanego wydania Biblii Jakuba Wujka, tzw. "Biblią poznańską I", która ukazała się w pięciu tomach w latach 1927-1932. Uczestniczył także w poprawkach redakcyjnych Nowego Testamentu wydanego w ramach tzw. "Biblii krakowskiej" w 1938. W latach II wojny światowej przebywał początkowo w Lublinie, w latach 1940-1941 w Otwocku, gdzie był superiorem (odpowiednik przeora w zakonie jezuitów), następnie w Nowym Sączu (1941-1942), Lwowie (1942-1943) i Starej Wsi (1943-1945), gdzie rozpoczął prace nad przekładem Nowego Testamentu z języków oryginalnych.
W latach 1945-1947 był administratorem jezuickiej parafii św. Klemensa Dworzaka we Wrocławiu, należał do organizatorów administracji kościelnej na Dolnym Śląsku. W kolejnych latach wykładał Pismo Święte w kolegium jezuickim w Starej Wsi (1947-1950), w Wyższym Seminarium Duchownym we Wrocławiu (1950/1951), następnie w Krakowie (1951-1955) i Warszawie (1955-1960). W latach 1960-1961 pełnił funkcję wizytatora prowincji jezuickich w Polsce.
Dla Biblii Tysiąclecia przetłumaczył Ewangelie synoptyczne, pracował również nad przekładem całego Nowego Testamentu, ostatecznie pośmiertnie wydano w jego tłumaczeniu Ewangelie i Dzieje Apostolskie (1973).

</doc>
<doc id="3180517" url="https://pl.wikipedia.org/wiki?curid=3180517" title="Mini Moke">
Mini Moke

Mini Moke − mały plażowo-terenowy samochód typu buggy, którego projekt został opracowany przez pracownika przedsiębiorstwa British Motor Corporation (powstałego z połączenia Austin Motor Company i Nuffield Organisation), sir Aleca Issigonisa w roku 1962.
Do napędu samochodu używano silnika produkcji BMC pojemności 0,8 litra (34 KM przy 5500 obr./min.). Moment obrotowy przenoszony był na oś przednią przez 4-biegową manualną skrzynię biegów.
Historia.
W latach 60. XX wieku, w Anglii nastała moda na Mini. BMC, nakręcona kontraktem Citroëna 2CV, wykorzystywanego przez wojsko do celów zwiadowczych, a także mająca nadzieję na większe zamówienia armii, postanowiła opracować kilka nowych modeli samochodów. Niewielka masa Mini umożliwiała jazdę niemal wszędzie, jednakże szybko zorientowano się, że prototyp ma wiele wad, m.in. małe koła i zbyt mały prześwit. W 1962 roku Alec Issigonis zmniejszył rozstaw osi, zmienił zawieszenie i zwiększył prześwit. Okazało się to jednak zbyt późnym posunięciem, i pojazd o nazwie Moke nigdy nie został wyprodukowany, bowiem zakłady montażowe nie chciały się podjąć jego produkcji. Issogonis opracował więc prototyp Twin Moke, o dwóch silnikach - jednym napędzającym koła przednie, drugim, napędzającym koła tylne. Skoordynowanie ich pracy okazało się jednak trudne, więc dyrekcja firmy odrzuciła ten projekt. Jedyną alternatywą było wypuszczenie na rynek pojazdu Mini Moke, jako pojazdu rekreacyjnego. 
Samonośna karoseria Mini Moke'a bez drzwi mieści cztery osoby, koła zawieszone są niezależnie na gumowych stożkach i wahaczach. Ma też nieco inne podwozie niż Mini. Z przodu zamocowano poprzecznie silnik BMC A-Series 0,8 l (34 KM przy 5500 obr./min.) z czterostopniową skrzynią biegów bez synchronizacji. Napędzane były koła przednie.
W 1968 roku zamknięto zakład w Longbrigde, montaż przeniesiono do Australii, a kilka lat później do Portugalii.
Model Moke, który „wrócił do łask” we wczesnych latach 80. XX wieku, produkowany był we Włoszech, Południowej Afryce, Hiszpanii oraz w Niemczech (tutaj model zupełnie odmieniony). W Portugalii produkcję zakończono dopiero w 1993 roku.
W sumie w latach 1964-1968 w Wielkiej Brytanii wyprodukowano 14 518 egzemplarzy Mini Moke.

</doc>
<doc id="3180519" url="https://pl.wikipedia.org/wiki?curid=3180519" title="Karl Kotratschek">
Karl Kotratschek

Karl Kotratschek (ur. 24 października 1914 w Wiedniu, zm. 4 lipca 1941) – austriacki lekkoatleta trójskoczek.
Podczas igrzysk olimpijskich w Berlinie (1936) po przejściu eliminacji w finale z wynikiem 13,15 zajął 23. miejsce.
Po Anschlusie Austrii w 1938 reprezentował barwy III Rzeszy (także w meczach międzypaństwowych).
Jako reprezentant III Rzeszy zdobył brązowy medal na mistrzostwach Europy w 1938.
Pięciokrotny mistrz Austrii: trzy tytuły w trójskoku (1935–1937) oraz dwa w skoku w dal (1937 i 1938).
Złoty medalista mistrzostw III Rzeszy w trójskoku (1938).
Czterokrotny rekordzista Austrii w trójskoku:
Zmarł w trakcie działań wojennych w Afryce w 1941.

</doc>
<doc id="3180520" url="https://pl.wikipedia.org/wiki?curid=3180520" title="Karl Kotraschek">
Karl Kotraschek



</doc>
<doc id="3180521" url="https://pl.wikipedia.org/wiki?curid=3180521" title="Xxanaxx">
Xxanaxx

Xxanaxx – polski zespół muzyczny, wykonujący muzykę elektroniczną, który powstał w 2012 roku w Warszawie z inicjatywy Klaudii Szafrańskiej i Michała Wasilewskiego. Jego nazwa pochodzi od leku psychotropowego "Xanax".
Pierwszy singel formacji, "Disappear", ukazał się grudniu 2012 roku. W sierpniu kolejnego roku ukazał się debiutancki mini-album zespołu pt. "Xxanaxx EP", wydany nakładem wytwórni U Know Me Records.
27 maja 2014 roku ukazał się pierwszy długogrający album studyjny Xxanaxx pt. "Triangles". Materiał trafił do sprzedaży w dystrybucji Warner Music Poland. Nagrania zadebiutowały na 31. miejscu krajowej listy przebojów (OLiS).
3 czerwca 2016 został wydany drugi album długogrający zespołu pt. "FWRD". Na tej płycie zespół zmienił proporcje stylistyczne między synthpopem a muzyką pop na korzyść tej drugiej, gościnnie wystąpił też raper Ten Typ Mes.

</doc>
<doc id="3180522" url="https://pl.wikipedia.org/wiki?curid=3180522" title="Justizmord">
Justizmord



</doc>
<doc id="3180524" url="https://pl.wikipedia.org/wiki?curid=3180524" title="Arthur Saxon">
Arthur Saxon

Arthur Saxon właśc. Arthur Hennig (ur. 28 kwietnia 1878 w Lipsku, zm. 6 sierpnia 1921 w Duisburgu) – niemiecki strongman i artysta cyrkowy.
Życiorys.
W 1897 wraz ze swoimi braćmi Kurtem i Hermannem dołączył do grupy siłaczy, organizowanej przez Arno Patschke do występów na arenie cyrkowej. Razem występowali jako Saxon Trio, początkowo w Niemczech, a następnie w innych krajach Europy Zachodniej. W czasie jednego z pokazów Arthur podniósł jedną ręką obu swoich braci, siedzących na sztandze. W czasie pokazów zachęcał widzów, aby rywalizowali z nim w podnoszeniu ciężarów. Do Saxona należy rekord świata w wyciskaniu ciężaru techniką bent press (tzw. wyciskanie w pochyleniu, lub pochylone). Saxon podniósł w ten sposób 168 kg (370 lbs). W 1898 Saxon rzucił wyzwanie najbardziej znanemu ówczesnemu siłaczowi Eugenowi Sandow twierdząc, że potrafi podnosić większe ciężary niż ten ostatni. Do bezpośredniej rywalizacji między nimi nie doszło.
W 1905 Saxon opublikował książkę "The Development of Physical Power", w których opisał stosowane techniki podnoszenia ciężarów. Do książki dołączono kilkadziesiąt zdjęć z treningów Saxona. Pięć lat później wydał kolejne dzieło "The Book of Weight-Lifting", w którym opisał nie tylko techniki podnoszenia, ale także psychologiczne aspekty treningu podnoszenia ciężarów.
W czasie I wojny światowej służył na froncie, gdzie cierpiał z powodu niedożywienia. Po zakończeniu wojny próbował kontynuować karierę, ale uniemożliwił mu to pogarszający się stan zdrowia, spowodowany rozwijającą się gruźlicą.

</doc>
<doc id="3180525" url="https://pl.wikipedia.org/wiki?curid=3180525" title="Mano (piłkarz mozambicki)">
Mano (piłkarz mozambicki)



</doc>
<doc id="3180526" url="https://pl.wikipedia.org/wiki?curid=3180526" title="Celso Halilo de Abdul">
Celso Halilo de Abdul



</doc>
<doc id="3180527" url="https://pl.wikipedia.org/wiki?curid=3180527" title="Komarówka Podlaska (gromada)">
Komarówka Podlaska (gromada)

Komarówka Podlaska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Komarówka Podlaska z siedzibą GRN w Komarówce Podlaskiej utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Komarówka Podlaska, Żelizna, Żulinki i Wólka Komarowska ze zniesionej gminy Komarówka Podlaska oraz obszar dotychczasowej gromady Derewiczna ze zniesionej gminy Brzozowy Kąt w tymże powiecie. Dla gromady ustalono 27 członków gromadzkiej rady narodowej.
1 stycznia 1958 do gromady Komarówka Podlaska włączono wieś Kolembrody ze znoszonej gromady Kozły w powiecie bialskim w tymże województwie.
1 stycznia 1969 do gromady Komarówka Podlaska włączono obszar zniesionej gromady Wiski oraz wsie Przegaliny Duże, Przegaliny Małe i Brzeziny ze zniesionej gromady Przegaliny Duże w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie radzyńskim reaktywowano gminę Komarówka Podlaska.

</doc>
<doc id="3180528" url="https://pl.wikipedia.org/wiki?curid=3180528" title="Abdulsalami Abubakar">
Abdulsalami Abubakar

Abdulsalami Alhaji Abubakar (ur. 13 czerwca 1942) – nigeryjski generał i polityk, szef sztabu generalnego sił zbrojnych od 1997 do 1998, przewodniczący Tymczasowej Rady Rządzącej (szef państwa) Nigerii od 8 czerwca 1998 (dzień śmierci poprzedniego prezydenta Saniego Abachy) do 29 maja 1999 roku, kiedy oddał władzę Olusegunowi Obasanjo wybranemu w demokratycznych wyborach.

</doc>
<doc id="3180529" url="https://pl.wikipedia.org/wiki?curid=3180529" title="Wohyń (gromada)">
Wohyń (gromada)

Wohyń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wohyń z siedzibą GRN w Wohyniu utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki wszedł obszar dotychczasowej gromady Wohyń ze zniesionej gminy Wohyń oraz obszar dotychczasowej gromady Planta ze zniesionej gminy Brzozowy Kąt w tymże powiecie. Dla gromady ustalono 24 członków gromadzkiej rady narodowej.
1 stycznia 1959 do gromady Wohyń włączono obszar zniesionej gromady Bezwola w tymże powiecie.
1 stycznia 1969 do gromady Wohyń włączono wieś Osowa ze zniesionej gromady Przegaliny Duże w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie radzyńskim reaktywowano gminę Wohyń.

</doc>
<doc id="3180531" url="https://pl.wikipedia.org/wiki?curid=3180531" title="Jean Wilson">
Jean Wilson

Jean Wilson (ur. 19 lipca 1910 w Glasgow – zm. 3 września 1933 w Toronto) – kanadyjska panczenistka pochodzenia szkockiego.
Kariera.
Wilson urodziła się szkockim Glasgow, jednak wychowała się w Kanadzie. W 1932 roku brała udział w pokazowych zawodach łyżwiarstwa szybkiego podczas igrzysk olimpijskich w Lake Placid. Zwyciężyła tam w biegu na 500 m, a na dystansie 1500 m była druga za Amerykanką Kit Klein. Wystąpiła także w biegu na 1000 m, jednak upadła i ostatecznie zajęła szóste miejsce. W tym samym roku została także mistrzynią Ameryki Północnej. Nigdy nie wystąpiła na mistrzostwach świata. W 1933 roku zmarła na miastenię. Miała 23 lata.

</doc>
<doc id="3180532" url="https://pl.wikipedia.org/wiki?curid=3180532" title="Motoambulans">
Motoambulans

Motoambulans – motocykl wykorzystywany jako pojazd ratunkowy, dzięki posiadanemu specjalnemu doposażeniu w sprzęt medyczny, oraz kwalifikacjom osób, które jeżdżą pojazdem.
Wdrożenie pomysłu jest wynikiem wykorzystania funkcjonalności dwóch pojazdów: motocykla i ambulansu, oraz odpowiedzią na zwiększającą się liczbę użytkowników dróg, przy ograniczonym zakresie przepustowości infrastruktury transportowej.
Motoambulanse na świecie.
W zależności od państwa (posiadanej przez niego infrastruktury drogowej, zabezpieczenia medycznego oraz poziomu rozwoju gospodarczego) wygląd motoambulansu i funkcje jakie pełni mogą się różnić. W kilku państwach, ma on za zadanie nie tylko pomoc doraźną, ale także transport pacjenta. W państwach afrykańskich (np. Czad, Kongo, Uganda) dodatkowo jest wyposażony w lekką przyczepkę. Służy ona do transportu pacjenta. Zastosowane rozwiązania techniczne pozwalają na wybór pozycji przewożonego – siedząca, bądź leżąca, zapewniają także ochronę przed słońcem. W krajach rozwiniętych jego działanie dotyczy jedynie udzielenia bezpośredniej pomocy poszkodowanemu.
Niemcy.
Od 1983 r. wprowadzono używanie motoambulansów. Obecnie wykorzystuje się 25 specjalnych motocykli wspartych pracą 100 wolontariuszy paramedycznych. Ich głównym zadaniem jest pomoc poszkodowanemu na miejscu zdarzenia.
Wielka Brytania.
Korzysta ze wsparcia motoambulansów od 1990r. Wprowadzone rozwiązanie się sprawdziło, czego dowodem są motoambulanse uruchamiane w nowych lokalizacjach np. Croydon. Ich głównym zadaniem jest dotarcie do poszkodowanego i udzielenie pomocy szybciej, niż w przypadku standardowego ambulansu.
Hongkong.
Wdrożenie motoambulansów do systemu ratowniczego rozpoczęło się w 1982 r. Liczba wykorzystywanych motocykli wzrastała, aż do 37 w roku 2004. Udzielana pomoc najczęściej dotyczyła poszkodowanych w wypadkach drogowych, pomocy osobom nieprzytomnym, z rozległymi urazami, a także osobom z zaburzeniami pracy serca.
Brazylia.
Od roku 2000 wsparcie w postaci motoambulanów jeździ po ulicach São Paulo. Jego głównym zadaniem jest przeprowadzenie triage, co pozwala na szybsze udzielenie właściwej pomocy poszkodowanym.
Uganda.
Dzięki pomocy Wielkiej Brytanii we wschodniej części Ugandy funkcjonuje 30 motoambulansów. Oprócz udzielenia pomocy doraźnej ich zadaniem jest także transport pacjenta. Dotyczy to szczególnie kobiet w ciąży i zapewnienia im przejazdu do szpitala. Tym samym zmniejszenia liczby zgonów w trakcie porodów domowych.
Południowa Afryka.
Od 2012 do pracujących już motoambulansów dołączyło sześć nowych maszyn jeżdżących po ulicach Johannesburga. Udzielają bezpośredniej pomocy poszkodowanym, stabilizują ich stan do czasu transportu przez karetkę.
Polska.
Motoambulans w Polsce prowadzony jest przez ratownika (bądź też – rzadziej – ratownik przewożony jest jako pasażer, tudzież pasażerem jest pielęgniarka, lekarz), który zabezpiecza miejsce zdarzenia, ocenia sytuację, udziela pomocy medycznej poszkodowanemu – jeszcze przed przyjazdem ambulansu, czy zajmuje się zadysponowaniem dodatkowo służb ratowniczych (np. PSP, Policja). W Polsce motocykle ratownictwa medycznego znajdują się: w Gdańsku, Łodzi, Krakowie, Warszawie, Katowicach, Legnicy, Olsztynie, Bydgoszczy, Rzeszowie, Kamiennej Górze oraz od marca 2021 również w Toruniu. Gdańsk był pierwszym w Polsce miastem, w którym od 2002 wykorzystywany był motocykl ratownictwa medycznego. Przykłady funkcjonowania motocyklowych ratowników: Stacja Pogotowia Ratunkowego w Olsztynie, zakup pojazdu częściowo sfinansował wojewoda, a koszt użytkowania jednośladu pokrywany jest z kontraktu podpisanego z Narodowym Funduszem Zdrowia, w Krakowie ratownicy medyczni na motocyklach z Fundacji R2 działają dzięki wsparciu sponsorów przy współpracy z Krakowskim Pogotowiem Ratunkowym. Fundacja R2 w 2017 realizowała projekt „R2 Ratownictwo Motocyklowe w Krakowie”, który współfinansowany był ze środków Gminy Miejskiej Kraków w ramach współpracy Urzędu Miasta Kraków. Od 2016 działa Fundacja „Ratownictwo Motocyklowe Polska” będąca jedyną ogólnopolską organizacją, która zrzesza ratowników na motocyklach z całego kraju.
Umocowanie prawne.
Ustawa o Państwowym Ratownictwie Medycznym z dn. 8 września 2006 r. definiuje, iż ambulans powinien służyć do przewozu poszkodowanych. Motoambulans tego warunku nie realizuje, jednakże ze względu na wyposażenie oraz funkcje – spełnia poza tym zadania ambulansu.
Motoambulans stanowi uzupełnienie funkcjonującego systemu ratowniczego. Polskie prawo nie przewiduje jednośladowej karetki, jednakże przy umieszczeniu jej w systemie jako pilota karetki – i takież interpretacji ze strony władz danego województwa – pojawia się możliwość wykorzystania pojazdu. W przypadku Olsztyna – Zarząd województwa wpisał motoambulans do tak zwanego Rocznego Wojewódzkiego Planu Zabezpieczenia Działań Ratowniczych dla Województwa Warmińsko – Mazurskiego. Plan jest przygotowywany na podstawie: ustawy z dnia 8 września 2006 r. o Państwowym Ratownictwie Medycznym oraz rozporządzenia Ministra Zdrowia z dnia 20 czerwca 2008 r. w sprawie wojewódzkiego planu działania systemu Państwowe Ratownictwo Medyczne oraz kryteriów kalkulacji kosztów działalności zespołów ratownictwa medycznego (Dz.U. Nr 142, poz. 893).
Wówczas NFZ ma możliwość, aby taki motocykl zakontraktować. Zastosowanie motocykla – jako pilota karetki – oznacza, że ratownik na motocyklu, zabezpiecza miejsce zdarzenia, sprawdza, czy dana osoba faktycznie potrzebuje pomocy medycznej. Jeśli tak jest, ratownik jej udziela i w razie konieczności przewiezienia chorego wzywa ambulans, inne służby ratunkowe, jeśli wymaga tego sytuacja. Motoambulanse są także wykorzystywane do przewozu krwi, płytek, organów do transplantacji.
Sytuacja społeczna.
Pojazd sprawdza się w miejskich korkach. Jest lekki i zwrotny. Motocykl wykorzystywany jako narzędzie ratunkowe, daje możliwość dotarcia do osób potrzebujących, w tempie znacznie szybszym, niż ma to miejsce w przypadku ambulansów samochodowych. Ponadto doskonale sprawdza się na zakorkowanych ulicach oraz wszędzie tam, gdzie przejazd większymi pojazdami jest utrudniony i rozciągnięty w czasie. W sytuacjach zagrożenia zdrowia i życia, najczęściej o powodzeniu akcji decydują minuty, dlatego wykorzystanie jednośladów ma tak kluczowe znaczenie. Za ich zastosowaniem opowiada się także czynnik ekonomiczny – koszty eksploatacji motoambulansu są dziesięć razy niższe niż standardowego ambulansu.
Wyposażenie.
Motocykl ratunkowy jako pojazd specjalistyczny jest odpowiednio oznakowany i doposażony. Podstawowe wyposażenie przewożone jest w kufrach umocowanych na motocyklu. Składa się z części opatrunkowej, sprzętu ratunkowego, dodatkowego wyposażenia, są to między innymi:

</doc>
<doc id="3180533" url="https://pl.wikipedia.org/wiki?curid=3180533" title="Pierina Legnani">
Pierina Legnani

Pierina Legnani (ur. 30 września 1863, zm. 15 listopada 1930) - włoska tancerka.
Od 1893 do 1901 przebywała w Rosji, gdzie była primabaleriną Teatru Maryjskiego w Petersburgu oraz odtwórczynią głównych partii w baletach Piotra Czajkowskiego i Aleksandra Głazunowa w choreografii Mariusa Petipy.

</doc>
<doc id="3180534" url="https://pl.wikipedia.org/wiki?curid=3180534" title="Elīza Tīruma">
Elīza Tīruma

Elīza Tīruma; po mężu Cauce (ur. 21 sierpnia 1990 w Siguldzie) – łotewska saneczkarka, dwukrotna brązowa medalistka igrzysk olimpijskich, trzykrotna medalistka mistrzostw świata, siedmiokrotna medalistka mistrzostw Europy.
Lata młodości.
Tīruma pochodzi ze sportowej rodziny. Ma trzy siostry: Maiję, która również jest saneczkarką i brała udział w igrzyskach olimpijskich w 2002, 2006 i 2010, Solvitę, która jest instruktorem jazdy na nartach oraz Martę, która także trenowała saneczkarstwo. W dzieciństwie była członkinią grupy tanecznej "Dzimas", a także trenowała skok wzwyż i skok w dal. Saneczkarstwo uprawia od 2006 i od tegoż roku jest członkinią kadry narodowej. Jest absolwentką gimnazjum sportowego w Murjāņi oraz liceum w Krimuldzie.
Kariera.
W sezonie 2008/2009 zajęła 20. miejsce w klasyfikacji końcowej juniorskiego Pucharu Świata w jedynkach. W sezonie 2009/2010 była 13. w klasyfikacji generalnej Pucharu Świata juniorów w jedynkach i 39. w Pucharze Świata w tej samej konkurencji. W 2010 uplasowała się na 4. pozycji w sztafecie i 14. w jedynkach na mistrzostwach świata juniorów. W sezonie 2010/2011 zajęła 23. miejsce w klasyfikacji końcowej PŚ, a w sezonie 2011/2012 rywalizację zakończyła na 14. pozycji. W 2012 była 12. w dwójkach na mistrzostwach świata do lat 23, 6. w sztafecie i 14. w jedynkach na mistrzostwach Europy oraz 24. w jedynkach na mistrzostwach świata. W sezonie 2012/2013 uplasowała się na 11. pozycji w klasyfikacji generalnej PŚ w jedynkach. W 2013 zajęła 4. miejsce w sztafecie i 7. w jedynkach na mistrzostwach Europy, a także była 3. w sztafecie i 10. w jedynkach na mistrzostwach świata. 
W 2014 została srebrną medalistką mistrzostw Europy w sztafecie, a także była 7. w jedynkach. W tym samym roku wystartowała na igrzyskach olimpijskich w jedynkach i sztafecie. W pierwszej konkurencji zajęła 12. miejsce z czasem 3:23,071 s, a w drugiej wywalczyła brązowy medal z czasem 2:47,295 s, stając się w ten sposób pierwszą kobietą, która zdobyła medal zimowych igrzysk olimpijskich dla Łotwy po odzyskaniu niepodległości przez ten kraj. Na mistrzostwach Europy w 2015 zdobyła brązowy medal w sztafecie oraz zajęła 9. miejsce w jedynkach kobiet. W 2016 wywalczyła wicemistrzostwo świata w sztafecie, a także zajęła 5. miejsce w jedynkach. Ponadto została wicemistrzynią Europy w jedynkach i sztafecie. W 2017 roku zdobyła brązowy medal mistrzostw Europy w sztafecie, a także zajęła 6. miejsce w jedynkach.
W zawodach Pucharu Świata Estonka 17 razy stawała na podium w tym 2 razy zwyciężała (raz w konkurencji jedynek i raz w rywalizacji sztafet).
Po sezonie 2021/2022 zakończyła sportową karierę.
Życie osobiste.
Zamężna z koszykarzem Robertsem Caucisem, którego poślubiła w 2015. Para rozwiodła się w 2020 roku, a Elīza powróciła do nazwiska panieńskiego. 

</doc>
<doc id="3180535" url="https://pl.wikipedia.org/wiki?curid=3180535" title="Kit Klein">
Kit Klein

Catherine "Kit" Klein (ur. 28 marca 1910 w Buffalo – zm. 13 kwietnia 1985 w Holmes Beach) – amerykańska panczenistka, dwukrotna medalista mistrzostw świata.
Kariera.
Największy sukces w karierze Kit Klein osiągnęła w 1936 roku, kiedy zdobyła złoty medal podczas mistrzostw świata w wieloboju w Sztokholmie. W zawodach tych wyprzedziła bezpośrednio Finkę Verné Lesche i Norweżkę Synnøve Lie. Na rozgrywanych rok wcześniej wielobojowych mistrzostwach świata w Oslo była trzecia, przegrywając jedynie z Lailą Schou Nilsen i Synnøve Lie. W 1932 roku brała udział w pokazowych zawodach łyżwiarstwa szybkiego podczas igrzysk olimpijskich w Lake Placid. Zwyciężyła tam na dystansie na 1500 m, a w biegu 500 m była trzecia za Kanadyjką Jean Wilson i swą rodaczką Elizabeth Dubois. W 1936 roku zakończyła karierę.

</doc>
<doc id="3180536" url="https://pl.wikipedia.org/wiki?curid=3180536" title="Nadežda Kavtaskina">
Nadežda Kavtaskina

Nadežda Kavtaskina (ur. 25 lipca 1936) – łotewska lekkoatletka, biegaczka długodystansowa.
Podchodzi z Łatgalii.
Pierwszy maraton ukończyła w 1987. Od tego czasu ukończyła ponad 100 biegów maratońskich, część z nich wygrywając.
Złota medalistka mistrzostw świata i Europy weteranów (w swojej kategorii wiekowej) w biegach ultramaratońskich.
7 października 2006 zwyciężyła w maratonie w Rydze w wieku 70 lat i 74 dni – stała się tym samym jedną z najstarszych zwyciężczyń biegu maratońskiego w historii i najstarszą zwyciężczynią otwartego maratonu.

</doc>
<doc id="3180537" url="https://pl.wikipedia.org/wiki?curid=3180537" title="Nadezda Kavtaskina">
Nadezda Kavtaskina



</doc>
<doc id="3180540" url="https://pl.wikipedia.org/wiki?curid=3180540" title="Nella Anfuso">
Nella Anfuso

Nella Anfuso, wym. "anfuzo" (ur. 5 października 1942 w Alii koło Palermo) - włoska śpiewaczka sopranowa i muzykolożka, znawczyni dawnej literatury, specjalistka w dziedzinie muzyki starowłoskiej, wybitna i ceniona muzyki renesansowej i barokowej, profesor, wykładowczyni sztuki dramatycznej w konserwatorium w Lukce.
Studiowała we Florencji i Rzymie. Przyjaźniła się z polską śpiewaczką Ireną Lewińską, spotykając się z nią we Włoszech i Polsce oraz udzielając jej rad i konsultacji. Korzystała z porad i konsultacji tej wybitnej znawczyni literatury i muzyki dawnych mistrzów.

</doc>
<doc id="3180541" url="https://pl.wikipedia.org/wiki?curid=3180541" title="Domek Lodowy w Opolu">
Domek Lodowy w Opolu

Domek Lodowy (niem. "Eishaus") – zabytkowy, drewniany dom w stylu łużyckim, znajdujący się w Opolu, na wyspie Pasieka, przy ulicy Barlickiego.
 Budynek wpisany jest do rejestru zabytków pod nr rej.: 2202/89 z 31.08.1989
Budynek zaprojektował Theodor Ehl. Domek wybudowano w 1909 roku nad Stawem Zamkowym (powstał po likwidacji fosy przy stojącym niedaleko Zamku Piastowskim; niem. "Schlossteich", dzisiaj nazywany popularnie "Stawem Barlickiego") z inicjatywy znanego opolskiego fotografa Maxa Glauera. Prace prowadzono przy pomocy samych mieszkańców miasta, którzy ofiarowali na ten cel 4100 marek. W środku mieściła się główna siedziba założonego rok wcześniej Towarzystwa Łyżwiarskiego ("Eislaufverein"); oprócz niej otwarto w budynku kawiarnie, a przed Domkiem powstała przystań dla łódek.
W latach 30. XX wieku "Eislaufverein" urządziło na Stawie Zamkowym profesjonalne lodowisko ze sztucznym oświetleniem, sztanią i urządzeniem do nawadniania tafli. W 1934 odbyły się tutaj mistrzostwa Niemiec w jeździe figurowej, które wygrała 14-letnia wówczas Maxi Herber, późniejsza mistrzyni olimpijska, świata i Europy.
II wojnę światową Domek przetrwał bez większych strat - w okresie powojennym zlikwidowano jednak balkon oraz podcienia od strony stawu, służące jako letnia kawiarnia; nie ma również przystani dla łódek, gdyż Staw przebudowano na największą w Opolu fontannę. Obiekt stał się własnością PTTK i służył m.in. jako schronisko młodzieżowe. Później działała tutaj kawiarnia "Piastowska", która zakończyła swoją działalność wraz z katastrofalną powodzią w 1997 roku, kiedy budynek znalazł się pod wodą.
Obecnie działa tutaj restauracja "Piramida", natomiast na wyremontowanym Stawku umieszczono "grające" fontanny.

</doc>
<doc id="3180542" url="https://pl.wikipedia.org/wiki?curid=3180542" title="PWK Konkurencyjna Polska">
PWK Konkurencyjna Polska



</doc>
<doc id="3180543" url="https://pl.wikipedia.org/wiki?curid=3180543" title="Z miłości do muzyki">
Z miłości do muzyki

Z miłości do muzyki – debiutancki album studyjny polskiego producenta, kompozytora i gitarzysty Tomasza Luberta, wydany 17 czerwca 2014 roku przez wydawnictwo muzyczne Universal Music Polska. Album zawiera 12 utworów, nagranych przy współpracy z polskimi artystami, między innymi z Dodą, Ewą Farną czy Grzegorzem Skawińskim.

</doc>
<doc id="3180549" url="https://pl.wikipedia.org/wiki?curid=3180549" title="Kazimierz Rosen-Zawadzki">
Kazimierz Rosen-Zawadzki

Kazimierz Rosen-Zawadzki, właśc. "Kazimierz Rosen" (ur. 1 stycznia 1900 w Warszawie, zm. 25 stycznia 1990 tamże) – polski historyk i teoretyk wojskowości, pułkownik Wojska Polskiego.
Życiorys.
Pochodził ze zasymilowanej rodziny żydowskiej. Był synem Pawła i Franciszki Żelazowskiej. Od 1909 uczęszczał do 2. Szkoły Realnej w Warszawie. W 1915 zdał maturę i zapisał się do Wyższej Szkoły Technicznej Wawelberga i Rotwanda. 1 października 1915 wstąpił do Legionów Polskich, a od listopada tego roku walczył na froncie. Jesienią 1916 wzięty do niewoli rosyjskiej, z której został uwolniony po rewolucji lutowej 1917. W latach 1918–1920 żołnierz 5 Dywizji Waleriana Czumy, walczył z Armią Czerwoną. W 1920 wzięty do niewoli, w 1921 zbiegł i wrócił do Polski.
10 lutego 1922 został mianowany z dniem 1 grudnia 1921 podporucznikiem w korpusie oficerów jazdy i wcielony do 8 pułku strzelców konnych. W 1926 wziął udział w zamachu majowym; uważał się wówczas za piłsudczyka. 27 stycznia 1930 został awansowany na rotmistrza ze starszeństwem z dniem 1 stycznia 1930 i 56. lokatą w korpusie oficerów kawalerii. 3 stycznia 1931 został przydzielony na sześciomiesięczny II Kurs Unitarny oficerów broni pancernych w Centrum Wyszkolenia Broni Pancernych w Warszawie. 6 czerwca 1935 został odwołany z praktyki w Ministerstwie Skarbu. W latach 30 XX w. opublikował ponad 20 artykułów analitycznych w prasie wojskowej. Do września 1939 pełnił służbę w 3 batalionie pancernym w Warszawie. W kampanii wrześniowej 1939 walczył jako oficer taktyczny 1 batalionu czołgów lekkich.
Po zajęciu wschodniej Polski przez ZSRR zgłosił się do współpracy z władzami sowieckimi, jednak jako polski oficer został aresztowany i osadzony w obozie w Starobielsku. Współpracował z władzami obozowymi, przez co był bojkotowany przez polskich jeńców. Po likwidacji obozu w Starobielsku i wymordowaniu jeńców przeniesiony do obozu jenieckiego NKWD w Griazowcu, a następnie do tzw. willi rozkoszy w Małachówce, gdzie również współpracował z władzami sowieckimi. Rtm. Narcyz Łopianowski wspominał go jako bardzo zaangażowanego ideowo komunistę, wręcz prawą rękę Ł. Berii. Po ataku Niemiec na ZSRR w czerwcu 1941 bezskutecznie próbował wstąpić do Armii Czerwonej.
W sierpniu 1941 skierowany do armii Andersa jako „wtyczka” NKWD w polskim wojsku. Został dowódcą 5 batalionu pancernego, a następnie zastępcą komendanta Ośrodka Organizacyjnego Broni Pancernej. Za prowadzenie agitacji na rzecz ZSRR został w listopadzie 1942 zwolniony z armii, mimo to nie ustawał w próbach tworzenia prosowieckich organizacji wśród polskich żołnierzy. W październiku 1943 został aresztowany za zdradę i osadzony w więzieniu w Palestynie, następnie w Egipcie do czerwca 1946.
W lipcu 1946 wrócił do Polski i wstąpił do Polskiej Partii Robotniczej. Został przyjęty do ludowego Wojska Polskiego, zweryfikowany w stopniu majora ze starszeństwem z dniem 30 sierpnia 1946 i przydzielony do Wojskowego Instytutu Naukowo-Wydawniczego. 15 września 1946 został awansowany na podpułkownika. Następnie został członkiem Polskiej Misji Wojskowej w Paryżu, a później attaché wojskowym w Rzymie, gdzie bez skutku próbował prowadzić działalność wywiadowczą wobec ambasadora Stanisława Kota. Po powrocie do Warszawy został analitykiem wywiadowczym Oddziału II Sztabu Generalnego WP. W 1949 roku został usunięty z wojska, jako przedwojenny oficer WP. Podjął pracę w Polskim Instytucie Spraw Międzynarodowych, później w Państwowym Wydawnictwie Naukowym. Ukończył Akademię Nauk Politycznych w Warszawie.
18 czerwca 1952 został aresztowany przez Główny Zarząd Informacji MON, oskarżony o szpiegostwo na rzecz Francji i USA. Podczas śledztwa w areszcie GZ Informacji przy ul. Koszykowej przyznał się do winy, jednak w 1953 odwołał zeznania. W styczniu 1955 wypuszczony z więzienia.
Został pracownikiem Instytutu Historii PAN. Po październiku 1956 ponownie przyjęty do LWP i PZPR. 27 kwietnia 1959 został wyznaczony na stanowisko kierownika Zakładu IV Historii Wojska II Rzeczypospolitej Wojskowego Instytutu Historycznego. Pisał publikacje na temat powstań śląskich i II wojny światowej. W latach 60 XX w. zdystansował się od poglądów komunistycznych na rzecz częściowego powrotu do przekonań piłsudczykowskich. Zmarł 25 stycznia 1990 w Warszawie. Pochowany na Cmentarzu Wojskowym na Powązkach (kwatera A22-6-26).
Był żonaty z Anną Rosen-Zawadzką (1907-1977). Jego syn Andrzej zginął w powstaniu warszawskim.
W 2007, w postać Kazimierza Rosen-Zawadzkiego, w spektaklu Teatru Telewizji „Willa szczęścia”, wcielił się aktor Jacek Poniedziałek.

</doc>
<doc id="3180552" url="https://pl.wikipedia.org/wiki?curid=3180552" title="Romualdas Bitė">
Romualdas Bitė

Romualdas Bitė, Romualdas Bitte, Ромуальдас Битте (ur. 3 stycznia 1944 w Aušrėnai w okręgu szawelskim) – reprezentujący ZSRR litewski lekkoatleta, długodystansowiec.
Największe sukcesy odnosił w biegu na 3000 metrów z przeszkodami.
Podczas igrzysk olimpijskich w Monachium (1972) zajął 7. miejsce z czasem 8:34,64.
4. zawodnik mistrzostw Europy (1971) z czasem 8:26,97.

</doc>
<doc id="3180553" url="https://pl.wikipedia.org/wiki?curid=3180553" title="Romualdas Bitte">
Romualdas Bitte



</doc>
<doc id="3180554" url="https://pl.wikipedia.org/wiki?curid=3180554" title="Romualdas Bite">
Romualdas Bite



</doc>
<doc id="3180556" url="https://pl.wikipedia.org/wiki?curid=3180556" title="Hansi (rysownik)">
Hansi (rysownik)

Jean-Jacques Waltz, ps. Hansi (ur. 23 lutego 1873, zm. 10 czerwca 1951) - francuski rysownik i pisarz, uczestnik I wojny światowej jako żołnierz w armii francuskiej, autor ilustrowanych przez siebie książek o Alzacji, po 1918 pracownik muzeum w Kolmarze, popularny we Francji jako obrońca francuskiego (a nie niemieckiego) charakteru Alzacji.

</doc>
<doc id="3180558" url="https://pl.wikipedia.org/wiki?curid=3180558" title="Karksi-Nuia">
Karksi-Nuia

Karksi-Nuia – miasto w prowincji Viljandi, w południowej Estonii, w pobliżu granicy z Łotwą. W 2012 roku jego populacja wynosiła 1921 osób. Dawny centrum administracyjne gminy Karksi. Najbliżej położonymi wsiami są: Univere (na północ), Polli (na północ), Karksi (na północ) i Kõvaküla (na południe).
Historia.
Miasto jest położone w małej pradolinie pomiędzy dwoma jeziorami. Pierwsze wzmianki o miejscowości pojawiły się w 1248 roku. Od tego czasu we wsi Karksi trwała budowa zamku, która została ukończona dopiero w 1357 r. z powodu bitew z Łotyszami. Po jej ukończeniu zamek stał się jedną z posiadłości Krzyżaków, a od 1470 roku rezydencją lokalnego dowódcy. W 1560 r., podczas trwania wojen inflanckich, zamek stał się własnością Łotyszy; w 1563 r. zamek został przejęty przez Szwedów; w latach 1573-1578 zamek leżał w granicach Królestwa Inflant. W 1602 r., podczas II wojny polsko-szwedzkiej, zamek został zdobyty przez wojska szwedzkie. W 1708 r., podczas III wojny północnej, zamek został zniszczony i nigdy nie został odbudowany. Do dzisiaj przetrwała niewielka część zamku - w całości zachowały się tylko zewnętrzne mury i dwie wieże. Zbudowany został z gruzów i cegły. Obecnie w zamku odbywają się różne wydarzenia kulturalne i sportowe.
W 1987 zostały połączone wsie Karksi i Nuia, przez co powstała wieś o nazwie "Karksi-Nuia". W 1993 roku miejscowość otrzymała prawa miejskie.
Geografia.
Karksi-Nuia jest położone w południowej części prowincji Vljandi. Wraz z dwudziestoma innymi wsiami tworzy gminę Karksi. Znajduje się 34 km od Viljandi, 82 km od Parnawy, 99 km od Tartu i 193 km od Tallinna.

</doc>
<doc id="3180560" url="https://pl.wikipedia.org/wiki?curid=3180560" title="Elizabeth Dubois">
Elizabeth Dubois

Elizabeth Dubois (ur. 19 października 1912 w Chicago, zm. 15 października 1963 w Dubuque) – amerykańska panczenistka.
Największe sukcesy w karierze osiągnęła w 1932 roku, kiedy brała udział w pokazowych zawodach łyżwiarstwa szybkiego podczas igrzysk olimpijskich w Lake Placid. Zwyciężyła tam na dystansie na 1000 m, a w biegu na 500 m była druga za Kanadyjką Jean Wilson, a przed swą rodaczką Kit Klein. Brała także udział w biegu na dystansie 1500 m, ale nie awansowała do finału. Nigdy nie wystąpiła na mistrzostwach świata.

</doc>
<doc id="3180562" url="https://pl.wikipedia.org/wiki?curid=3180562" title="Wiera Baranowska">
Wiera Baranowska

Wiera Wsiewołodowna Baranowska, ros. Вера Всеволодовна Барановская (ur. 1885 w Petersburgu, zm. 7 grudnia 1935 w Paryżu) – rosyjska aktorka filmowa.
Życiorys.
Występowała w Teatrze Artystycznym w Moskwie (MChAT). Grała modelowe postacie proletariuszek zaliczone do największych osiągnięć kina niemego. Stworzyła wybitną kreację Pelagii Własowej w filmie "Matka" z 1926 roku zrealizowanego na podstawie dzieła Maksima Gorkiego. Była też odtwórczynią jednej z głównych ról – żony robotnika – w filmie "Koniec Sankt Petersburga" z 1927 roku. W 1928 roku wyemigrowała, występując od tej pory w Czechosłowacji i Paryżu jako Vera Barsoukov.

</doc>
<doc id="3180563" url="https://pl.wikipedia.org/wiki?curid=3180563" title="José María Guido">
José María Guido

Jose Maria Guido (ur. 29 sierpnia 1910 w Buenos Aires, zm. 13 czerwca 1975 tamże) – argentyński polityk i adwokat.
Należał do partii radykałów, po której rozłamie od 1957 przewodniczył Nieprzejednanej Cywilnej Unii Radykalnej (UCRI), natomiast od 1958 do 1962 był przewodniczącym senatu. Od 29 marca 1962 do 11 października 1963 sprawował urząd prezydenta Argentyny, który objął po tym, jak prezydent Arturo Frondizi został obalony przez wojsko.

</doc>
<doc id="3180564" url="https://pl.wikipedia.org/wiki?curid=3180564" title="Centrum badań nad społeczeństwem">
Centrum badań nad społeczeństwem

Centrum analityczne CEDOS "(ukr. Аналітичний центр CEDOS; wcześniej Centrum badań nad społeczeństwem, ukr Центр дослідження суспільства, ЦДС)" – niezależne, niedochodowe centrum analityczne do badania problemów społecznych oraz zbiorowych protestów na Ukrainie. Działa z 2009 roku jako organizacja pozarządowa i skupia się na analizie reform edukacyjnych, monitorowaniu protestów oraz działalności represyjnej, analizie polityki miejskiej oraz badaniu migracji.
Misją CEDOS jest stworzenie uzasadnionej metodologicznie, krytycznej, refleksyjnej wiedzy dla aktywistów i działaczy ruchów społecznych, dziennikarzy, ekspertów, polityków, naukowców oraz ogółu społeczeństwa.
Z oficjalnej strony CEDOS:
Z materiałów prezentowanych na stronie CEDOS wolno korzystać nie zmieniając treści oraz bez zmian warunków licencji Creative Commons.
Historia.
Centrum zostało założone w 2009 roku przez młodych analityków i badaczy – absolwentów i wykładowców Akademii Kijowsko-Mohylańskiej oraz innych wiodących ukraińskich i światowych uczelni. 
Na czele Centrum stała Inna Sovsun, po powołaniu jej na stanowisko wiceministra edukacji i nauki od 2014 roku dyrektorem operacyjnym został Taras Doronyuk, Iegor Stadny został powołany kierownikiem programów edukacyjnych, a później dyrektorem wykonawczym.
Od 2014 zespół monitorowania i analizu zbiorowych protestów na Ukrainie pozostawił Centrum badań nad społeczeństwem.
18 lutego 2015 CEDOS wszczął internetowe czasopismo analityczne o mieście Mistosite.
W kwietniu 2015 Centrum badań nad społeczeństwem zmieniło nazwę na Centrum analityczne CEDOS. 

</doc>
<doc id="3180568" url="https://pl.wikipedia.org/wiki?curid=3180568" title="Arturo Umberto Illia">
Arturo Umberto Illia

Arturo Umberto Illia Francesconi (ur. 4 sierpnia 1900 w Pergamino, zm. 18 stycznia 1983 w Córdobie) - argentyński polityk i lekarz, absolwent Uniwersytetu Buenos Aires, działacz Obywatelskiej Unii Radykalnej (UCR), przeciwnik dyktatorskiej prezydentury Juana Domingo Perona, prezydent od 12 października 1963 do 28 czerwca 1966 z ramienia Obywatelskiej Unii Radykałów Ludowych (UCRP), obalony przez wojsko.
Pochodził z rodziny włoskich emigrantów. W 1927 roku ukończył studia medyczne i rozpoczął praktykę lekarską w prowincji Córdoba. W 1936 roku został wybrany do senatu prowincji, cztery lata później został wicegubernatorem prowincji Córdoba. 
W 1938 roku ożenił się z Silvią Martorell, mieli troje dzieci. 
W 1948 roku wystartował w wyborach do Zgromadzenia Narodowego, uzyskując mandat. Występował przeciwko dyktaturze, wprowadzanej wówczas przez Juana Peróna. W 1952 bezskutecznie ubiegał się o reelekcję. 
W 1963 roku, gdy wojskowi zgodzili się na przeprowadzenie wolnych wyborów, wystartował w nich, jako kandydat Radykalnej Unii Obywatelskiej ("UCR" - "Unión Cívica Radical"). Zwyciężył, uzyskując 27% głosów. Jako prezydent przejął kraj borykający się ze znacznym kryzysem gospodarczym, jednak nagła zmiana sposobu zarządzania wywołała pierwsze oznaki poprawy sytuacji. Illia bezskutecznie starał się nie dopuścić do ponownego zjednoczenia peronistów, mających poparcie w związkach zawodowych, z ich przebywającym na wygnaniu, liderem. W 1966 roku peroniści wsparli wojskowy przewrót, po którym władzę przejął wódz naczelny armii Juan Carlos Onganía. 

</doc>
<doc id="3180571" url="https://pl.wikipedia.org/wiki?curid=3180571" title="Tajemnice Laury">
Tajemnice Laury

Tajemnice Laury – (oryg. "The Mysteries of Laura") amerykański serial telewizyjny (dramat kryminalny) wyprodukowany przez Warner Bros. Television, Berlanti Productions oraz Kapital Entertainment. Serial jest amerykańska adaptacją hiszpańskiego serialu "Los misterios de Laura", którego twórcami są Carlos Vila i Javier Holgado. Scenariusz wersji amerykańskiej opracowali: Jeff Rake, Carlos Vila oraz Javier Holgado.
Serial był oryginalnie emitowany od 24 września 2014 do 2 marca 2016 przez NBC.
W Polsce był emitowany od 1 marca 2015 przez TVN7.
Fabuła.
Akcja serialu skupia się wokół życia i pracy Laury Diamond, która jest twardym detektywem w wydziale zabójstw w Nowym Jorku. Nieźle radzi sobie z przestępcami, ale ma trudności z wychowaniem swoich dwóch synów bliźniaków.
Produkcja.
28 października 2014 stacja NBC zamówiła pierwszy sezon serialu "The Mysteries of Laura", liczący 22 odcinki.
9 maja 2015 roku, stacja NBC zamówiła drugi sezon serialu "Tajemnice Laury", mający początkowo mieć 13 odcinków. 29 października tego samego roku NBC zamówiła pięć dodatkowych scenariuszy odcinków drugiego sezonu, z których zamówiono 3 dodatkowe odcinki – drugi sezon liczył łącznie 16 odcinków.
14 maja 2016 roku, stacja NBC ogłosiła zakończenie produkcji serialu po dwóch sezonach.

</doc>
<doc id="3180572" url="https://pl.wikipedia.org/wiki?curid=3180572" title="Urzeczanie">
Urzeczanie

Urzeczanie (gwar. "Łurzycoki") – grupa etnograficzna ludności polskiej na terenie mikroregionu etnograficznego Urzecze na południowo-wschodnim Mazowszu, w Dolinie Środkowej Wisły, po obydwu stronach Wisły, pomiędzy dawnymi ujściami Pilicy i Wilgi a mokotowskimi Siekierkami i prawobrzeżną Saską Kępą.
Charakterystyka ludności.
Odrębność miejscowej ludności wynikała przede wszystkim z określonego typu osadnictwa (olędrzy, oryle), względnej izolacji geograficznej wiślanej pradoliny (zalewowość, starorzecza, wysoka skarpa warszawska) i bliskości rynku warszawskiego. O Urzeczanach (Łurzycokach), jako stosunkowo homogenicznej zbiorowości, możemy mówić dopiero od czasów pierwszej fali osadnictwa olęderskiego, która przypada na początki XVII stulecia. Wcześniej żyła tu ludność typowa dla całego Mazowsza.
Badania genetyczne.
Rdzenna ludność z Urzecza objęta została badaniami genetyczno-genealogicznymi, których nadrzędnym celem jest określenie czy współcześni mieszkańcy mikroregionu to potomkowie mazowieckich rodzin miejscowych czy też rodów napływowych (oryli, olędrów). Badania przeprowadzone do 2014 pozwoliły zauważyć, że najczęstszym kierunkiem migracji tutejszej ludności jest szeroko pojęta Europa północno-zachodnia od Meklemburgii po Sambię, jakkolwiek niewielka próba nadal nie pozwala na wyciąganie wiążących wniosków. Aż dwie trzecie przebadanych, rdzennych mieszkańców Urzecza posiadało rozmaite haplogrupy „północne”, w kolejności: R-Z280 (bałtosłowiańską), R-M269 (celtycko-germańską), I-M253 (normańską) i N-M231 (ugrofińską), natomiast pozostali przynależeli do typowej dla ludności polskiej haplogrupy zachodniosłowiańskiej (R-M458), którą najprawdopodobniej należy łączyć ze średniowieczną ludnością mazowiecką.

</doc>
<doc id="3180573" url="https://pl.wikipedia.org/wiki?curid=3180573" title="Letnie Grand Prix kobiet w skokach narciarskich 2014">
Letnie Grand Prix kobiet w skokach narciarskich 2014

Letnie Grand Prix kobiet w skokach narciarskich 2014 – 3. edycja Letniego Grand Prix w skokach narciarskich z udziałem kobiet, która składała się z dwóch konkursów indywidualnych.
We wstępnym kalendarzu LGP cykl nie został uwzględniony z powodu braku zgłoszeń ze strony związków narciarskich. Ostatecznie udało się do niego włączyć zawody w Ałmaty, które odbyły się 20 i 21 września.
Oficjalny terminarz zawodów został zatwierdzony w czerwcu 2014 w hiszpańskiej Barcelonie.

</doc>
<doc id="3180574" url="https://pl.wikipedia.org/wiki?curid=3180574" title="Everybody (utwór muzyczny Tanela Padara, Dave’a Bentona i 2XL)">
Everybody (utwór muzyczny Tanela Padara, Dave’a Bentona i 2XL)

Everybody – utwór estońskich wokalistów Tanela Padara i Dave’a Bentona oraz projektu 2XL, napisany przez Maian-Anna Kärmas i Ivara Musta oraz wydany w formie singla w 2001.
W maju 2001 zwyciężył w finale 46. Konkursu Piosenki Eurowizji.
Historia utworu.
Muzykę do piosenki stworzył Ivar Must, a tekst napisała Maian-Anna Kärmas. W 2001 utwór został zgłoszony do "Eurolaul 2001", estońskich selekcji do 46. Konkursu Piosenki Eurowizji, które ostatecznie wygrał, zdobywszy największą liczbę 77 punktów od komisji jurorskiej, w której skład weszli: Anders Berglund (Szwecja), Mannfred Witt (Niemcy), Moshe Datz (Izrael), Linda Martin (Irlandia), Marlain (Cypr), Michael Leggo (Wielka Brytania), Jørgen Olsen (Dania) i Bo Halldorsson (Islandia).
W maju został zaprezentowany przez wykonawców jako 20. konkursowa propozycja i zwyciężył po zdobyciu łącznie 198 punktów, w tym najwyższych not 12 punktów z Grecji, Łotwy, Litwy, Malty, Polski, Słowenii, Holandii, Turcji i Wielkiej Brytanii. Podczas występu Tanelowi i Dave’owi towarzyszyli członkowie projektu 2XL: Lauri Pihlap, Kaido Põldma, Sergei Morgun i Indrek Soom.
Covery utworu.
Podczas słoweńskich eliminacji eurowizyjnych do 46. Konkursu Piosenki Eurowizji w 2002 prowadzące koncert, Nuša Derenda i Darja Švajger, zaprezentowały słoweńskojęzyczną wersję singla.
Lista utworów.
CD single
CD Maxi-single

</doc>
<doc id="3180575" url="https://pl.wikipedia.org/wiki?curid=3180575" title="Charles Rappo">
Charles Rappo

Charles Rappo właśc. Karl von Rapp (ur. 14 maja 1800 w Innsbrucku, zm. w styczniu 1854 w Moskwie) – austriacki artysta cyrkowy, żongler i akrobata.
Pochodził z rodziny arystokratycznej. W młodości trenował gimnastykę. Kiedy do Innsbrucka przyjechała trupa cyrkowa z Indii zdecydował się porzucić rodzinę i rozpocząć karierę artystyczną. Z zespołem indyjskim występował przez dwa lata. Wobec sprzeciwu rodziny, co do wyboru drogi życiowej, Karl von Rapp zrzekł się tytułu szlacheckiego i przyjął imię Charles Rappo. W 1825 ożenił się w Hamburgu z Josefiną Marcobelli. Wraz z żoną i dwoma pomocnikami założył zespół o nazwie Rappo's Théatre Academique, z którym rozpoczął tournée po Europie.
Rappo występował w stroju hinduskim, a jego pokazy były połączeniem gimnastyki, żonglerki i ewolucji na linie. Rappo popisywał się swoją niezwykłą siłą. Potrafił żonglować nożami i piłkami, trzymając na nosie drewniany wspornik z jajkiem na szczycie, a także kilkukilogramowymi kulami armatnimi. W jego programie znalazła się także woltyżerka oraz numer popisowy, jakim był "spacer w powietrzu" - akrobata utrzymywał równowagę stojąc na jednym z ramion kręcącego się 9-metrowego wiatraka. Po sukcesach w Berlinie wyjechał do Rosji, gdzie występował przed obliczem cara Mikołaja I w Petersburgu. W czasie pobytu w Rosji nabawił się tyfusu, który stał się przyczyną jego śmierci.
Ze związku Rappo z Josefiną Marcobelli przyszło na świat troje dzieci (François, Josefina, Peter). Tradycje rodzinne próbował kontynuować jego syn François, ale nie dorównał sławą swojemu ojcu.

</doc>
<doc id="3180577" url="https://pl.wikipedia.org/wiki?curid=3180577" title="Mistrzostwa Azji w Biegach Przełajowych 2014">
Mistrzostwa Azji w Biegach Przełajowych 2014

12. Mistrzostwa Azji w Biegach Przełajowych – zawody lekkoatletyczne w przełajach, które odbyły się 22 lutego 2014 w japońskim mieście Fukuoka.

</doc>
<doc id="3180580" url="https://pl.wikipedia.org/wiki?curid=3180580" title="Julius Petraitis">
Julius Petraitis

Julius Petraitis (ur. 1905, zm. ?) – litewski lekkoatleta, długodystansowiec.
Podczas igrzysk olimpijskich w Amsterdamie (1928) odpadł w eliminacjach na 5000 metrów.

</doc>
<doc id="3180581" url="https://pl.wikipedia.org/wiki?curid=3180581" title="Grand Prix Kanady 2014">
Grand Prix Kanady 2014

Grand Prix Kanady 2014 (oficjalnie Formula 1 Grand Prix du Canada 2014) – siódma eliminacja Mistrzostw Świata Formuły 1 w sezonie 2014.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3180585" url="https://pl.wikipedia.org/wiki?curid=3180585" title="Haris Šveminas">
Haris Šveminas

Haris Šveminas (ur. 1906 w Kłajpedzie, zm. ?) – litewski lekkoatleta, sprinter.
Podczas igrzysk olimpijskich w Amsterdamie (1928) odpadł w eliminacjach na 100 i 200 metrów.

</doc>
<doc id="3180588" url="https://pl.wikipedia.org/wiki?curid=3180588" title="Bronis Ropė">
Bronis Ropė

Bronis Ropė (ur. 14 kwietnia 1955 w Degutėliai w rejonie ignalińskim) – litewski polityk i samorządowiec, wieloletni mer rejonu ignalińskiego, deputowany do Parlamentu Europejskiego VIII i IX kadencji, kandydat na urząd prezydenta.
Życiorys.
Z wykształcenia inżynier mechanik, ukończył w 1979 studia w Instytucie Politechnicznym w Kownie. Od 1979 pracował w Wilnie, następnie od 1980 w Duksztach jako technolog i główny inżynier. Był radnym w Duksztach, po czym w 1990 przeszedł do pracy w administracji samorządowej rejonu ignalińskiego. W 1995 wybrany do rady rejonu, następnie powołany na urząd mera, odnawiając wybór w kolejnych wyborach i zajmując to stanowisko do 2014.
W 2004 został wybrany do Sejmu Republiki Litewskiej z ramienia Związku Partii Chłopskiej i Nowej Demokracji, w dniu rozpoczęcia kadencji złożył mandat. Po przekształceniach partyjnych został działaczem Litewskiego Ludowego Związku Chłopskiego, przemianowanego później na Litewski Związek Rolników i Zielonych.
W 2014 z ramienia swojego ugrupowania kandydował w wyborach prezydenckich, uzyskując w pierwszej turze 4,1% głosów i zajmując ostatnie miejsce wśród siedmiu kandydatów. W tym samym roku ubiegał się o mandat eurodeputowanego. Litewskiemu Związkowi Rolników i Zielonych przypadło jego miejsce dla przewodniczącego partii Ramūnasa Karbauskisa, który jednak odmówił jego objęcia. W konsekwencji Bronis Ropė został eurodeputowanym VIII kadencji. W 2019 został wybrany na kolejną kadencję PE.

</doc>
<doc id="3180589" url="https://pl.wikipedia.org/wiki?curid=3180589" title="Etsushi Toyokawa">
Etsushi Toyokawa

 – japoński aktor. 
Zadebiutował w 1989 roku w filmie „Kimi wa boku ni suki ni naru“ (Pokochasz mnie). Od debiutu występuje w filmach, telewizji i reklamach. Największą popularność zdobył za rolę w filmie „Aishite iru to itte kure“ (Powiedz, że mnie kochasz), w którym zagrał niesłyszącego malarza. W 1993 roku zdobył nagrodę Akademii Japońskiej (Japanese Academy Award) za debiut, a następnie za rolę drugoplanową i pierwszoplanową.

</doc>
<doc id="3180590" url="https://pl.wikipedia.org/wiki?curid=3180590" title="Strażnica WOP Tulce">
Strażnica WOP Tulce



</doc>
<doc id="3180593" url="https://pl.wikipedia.org/wiki?curid=3180593" title="Kościół Świętych Wincentego i Walentego w Bielicach">
Kościół Świętych Wincentego i Walentego w Bielicach

Kościół Świętych Wincentego i Walentego w Bielicach – kościół filialny Parafii św. Jana Chrzciciela w Nowym Gierałtowie. Pochodzący z roku 1766 kościół położony jest we wsi Bielice, w gminie Stronie Śląskie. 
Historia.
Kościół w Bielicach został wzniesiony w roku 1799. Świątynia nie posiadała fundatora, a budowę sfinansowali mieszkańcy wsi. Początkowo była to kaplica modlitewna, następnie kościół cmentarny, a w XX wieku uzyskał status kościoła filialnego. W roku 1939 obiekt został odremontowany przez proboszcza Leona Richtera, wtedy też odnowiono malowidła ścienne. Od roku 1945 kościół nie był użytkowany i stopniowo popadał w ruinę. Dopiero w roku 1986 staraniem księdza Stefana Witczaka, ówczesnego proboszcza parafii Nowym Gierałtowie wyremontowano świątynię i ponownie ją konsekrowano.
Decyzją wojewódzkiego konserwatora zabytków z dnia 16 czerwca 1987 roku kościół został wpisany do rejestru zabytków. 
Architektura.
Kościół jest budowlą późnobarokową, orientowaną, jednonawową, nakrytą dachem dwuspadowym. Świątynia posiada wieloboczne zamknięcie prezbiterium i dobudowaną zakrystię. Od frontu jest dostawiona pięciokondygnacyjna wieża z głównym wejściem, nakryta dachem namiotowym. Elewacje kościoła i wieży są dzielone płaskimi lizenami, wykonanymi w tynku. Z wyposażenia wnętrza jedynie mensa ołtarzowa pochodzi z czasów budowy. Wewnątrz kościoła, na sklepieniu zachowało się malarstwo ścienne przedstawiające patrona świątyni. Na ścianie kościoła obok wejścia jest wmurowana tablica upamiętniająca spotkania opozycjonistów polskich i czechosłowackich, które odbywały się w Górach Złotych i w Bielicach w latach 1981–1989. Przy kościele stoi rzeźba przedstawiająca Ukrzyżowanie, z XIX wieku.

</doc>
<doc id="3180600" url="https://pl.wikipedia.org/wiki?curid=3180600" title="Pojezierze Dzukijskie">
Pojezierze Dzukijskie

Pojezierze Dzukijskie (lit. "Dzūkų aukštuma") - pojezierze na południowej Litwie, na wschód od rzeki Niemen, między dolnym biegiem rzek Mereczanka i Wilia.
Najwyższe wzgórza na obszarze pojezierza to: Gedanonių (257.7 m), Trakų (229 m) i Alytaus (201 m, w pobliżu wsi Žemaitėliai).
Pojezierze Dzukijskie jest jednym z najmłodszych pojezierzy na Litwie - powstało ono ok. 18 tys. lat temu, podczas ostatniego zlodowacenia.
Tutejsza jeziora i doliny są dosyć głębokie (np. dolina rzeki Strawy). Znajdują się tu również obszary równinne, głównie w pobliżu miejscowości Hanuszyszki, Dusmenys i Pivašiūnai.

</doc>
<doc id="3180602" url="https://pl.wikipedia.org/wiki?curid=3180602" title="Wybory do Parlamentu Europejskiego w Estonii w 2014 roku">
Wybory do Parlamentu Europejskiego w Estonii w 2014 roku

Wybory do Parlamentu Europejskiego w Estonii w 2014 roku odbyły się w niedzielę 25 maja. Miały na celu wybór sześciu estońskich przedstawicieli w Parlamencie Europejskim.
Frekwencja w wyborach wyniosła 36,52% – najwyższa była w Tallinnie (44,03%), najniższa w Põlvamaa – 29,39%.
Najwięcej głosów w wyborach uzyskały dwie partie zrzeszone w Porozumieniu Liberałów i Demokratów na rzecz Europy: Estońska Partia Reform (24,3%, 2 mandaty) oraz Estońska Partia Centrum (22,4%, 1 mandat). Centroprawicowa Isamaa ja Res Publica Liit otrzymał 13,9% głosów i 1 mandat, zaś Partia Socjaldemokratyczna 13,6% głosów i 1 miejsce w Parlamencie Europejskim. Na kandydata niezależnego Indreka Taranda padło 13,2% głosów, dzięki czemu uzyskał on reelekcję. Konserwatywna Partia Ludowa Estonii otrzymała 4,0% głosów i nie uzyskała prawa do udziału w podziale mandatów. Mandatów nie zdobyły również inne partie (w tym Estońska Partia Zielonych) ani kandydaci niezależni (m.in. Silver Meikar, Kristiina Ojuland i Olga Sõtnik).

</doc>
<doc id="3180603" url="https://pl.wikipedia.org/wiki?curid=3180603" title="Cerkiew Narodzenia Matki Bożej w Rakvere">
Cerkiew Narodzenia Matki Bożej w Rakvere

Cerkiew Narodzenia Matki Bożej – prawosławna cerkiew w Rakvere, w jurysdykcji eparchii tallińskiej Estońskiego Kościoła Prawosławnego.
Historia.
Pierwsza informacja o prawosławnych mieszkańcach Rakvere pochodzi z 1763, w roku tym w miejscowości czasowo znajdowała się pułkowa cerkiew Keksholmskiego Pułku Piechoty. Do 1838 nabożeństwa prawosławne w mieście odprawiali kapelani pułkowi rosyjskich jednostek wojskowych lub kapłani z cerkwi w Narwie i Tallinnie. W wymienionym roku rodziny rosyjskich kupców Trielinów, Owsiannikowów i Duszkinów podjęły starania na rzecz wzniesienia wolno stojącej cerkwi. W 1839 z kasy państwowej zakupiono dom doktora Siklera, który następnie przebudowano na prawosławną świątynię.
Cerkiew odwiedzali przed 1917 biskup ryski i mitawski Donat, gubernator estlandzki Siergiej Szachowskoj oraz wielki książę Włodzimierz Aleksandrowicz z żoną Marią Pawłowną.
W cerkwi szczególnym kultem otaczane są ikony Narodzenia Matki Bożej (patronalna), Mikołaja Cudotwórcy oraz kopia ikony Matki Bożej „Ukój Mój Smutek”. Po lewej stronie świątyni, w race, dla kultu wystawione są relikwie świętego kapłana-męczennika Sergiusza Fłorinskiego, służącego w miejscowej cerkwi w latach 1918–1919 i kanonizowanego w 2002.

</doc>
<doc id="3180608" url="https://pl.wikipedia.org/wiki?curid=3180608" title="Antanas Guoga">
Antanas Guoga

Antanas Guoga, znany również jako Tony G (ur. 17 grudnia 1973 w Kownie) – litewski przedsiębiorca i filantrop, a także profesjonalny pokerzysta. Deputowany do Parlamentu Europejskiego VIII kadencji, poseł na Sejm Republiki Litewskiej.
Życiorys.
Urodził się na Litwie, w dzieciństwie był mistrzem kostki Rubika. Gdy miał 11 lat, jego rodzina wyemigrowała do Australii. Pracował w różnych zawodach, m.in. w myjni samochodowej i przy naprawie maszyn do szycia, następnie w organizacji brokerskiej. Następnie został zatrudniony w Hongkongu w oddziale Citibanku. Później zaczął prowadzić własną działalność gospodarczą i inwestycyjną w różnych branżach, początkowo w Australii, potem również w Wielkiej Brytanii i na Litwie. W 2014 ukończył studia z zakresu zarządzania sportem na University of Worcester.
Pod pseudonimem Tony G zajął się również profesjonalną grą w pokera, m.in. w 2006 zwyciężył w WPT Bad Boys of Poker II. Do 2014 w różnych turniejach pokerowych wygrał około 4,8 miliona dolarów.
Był również menedżerem reprezentacji Litwy w koszykówce mężczyzn (2010–2012) i attaché olimpijskim w Londynie (2012). W 2011 objął stanowisko wiceprezesa Litewskiej Federacji Koszykówki, będąc głównym sponsorem tego związku.
W 2013 Antanas Guoga dołączył do Ruchu Liberalnego Republiki Litewskiej. W wyborach w 2014 z ramienia liberałów uzyskał mandat eurodeputowanego VIII kadencji. W maju 2016 przez dwa dni pełnił obowiązki przewodniczącego partii, po czym złożył oświadczenie o wystąpieniu z tego ugrupowania. W PE zasiadał do 2019. W 2020 związał się z Partią Pracy. W tym samym roku z jej listy został wybrany do Sejmu; zrezygnował z mandatu na początku następnego roku.

</doc>
<doc id="3180609" url="https://pl.wikipedia.org/wiki?curid=3180609" title="Tony G">
Tony G



</doc>
<doc id="3180610" url="https://pl.wikipedia.org/wiki?curid=3180610" title="Tori Bowie">
Tori Bowie

Frentorish "Tori" Bowie (ur. 27 sierpnia 1990 w Jackson) – amerykańska lekkoatletka specjalizująca się w biegach sprinterskich i skoku w dal.
W 2014 bez awansu do finału startowała w eliminacjach skoku w dal podczas halowych mistrzostw świata w Sopocie. Rok później podczas mistrzostw świata w Pekinie zdobyła brązowy medal w biegu na 100 metrów.
W 2016 startowała na igrzyskach olimpijskich w Rio de Janeiro, podczas których zdobyła trzy medale – złoty w sztafecie 4 × 100 metrów, srebrny w biegu na 100 metrów oraz brązowy na dystansie 200 metrów. Złota medalistka mistrzostw świata w biegu na 100 metrów oraz w sztafecie 4 × 100 metrów (2017).
Medalistka mistrzostw Stanów Zjednoczonych. Stawała na najwyższym stopniu podium mistrzostw NCAA.

</doc>
<doc id="3180613" url="https://pl.wikipedia.org/wiki?curid=3180613" title="Krystyna Kowalczyk">
Krystyna Kowalczyk

Krystyna Anna Kowalczyk (ur. 8 marca 1945 w Łodzi) – polska opozycjonistka z czasów PRL, więzień polityczny, nauczycielka języka polskiego.
Ukończyła filologię polską i teologię, jest absolwentką Uniwersytetu Łódzkiego. Zatrudniona w XXX LO w Łodzi założyła tam Niezależny Samorządny Związek Zawodowy „Solidarność”. W marcu 1982 została odsunięta od nauczania przez władze oświatowe które zostały do tego zobowiązane uchwałą Podstawowej Organizacji Partyjnej PZPR. 10 maja 1982 została aresztowana podczas egzaminów maturalnych i internowana w Ośrodku Odosobnienia w Gołdapi (od 10 maja do 25 czerwca 1982).
Do 1992 pracowała jako polonistka w kilku szkołach. 25 marca 2009 "za wybitne zasługi w działalności na rzecz przemian demokratycznych, za osiągnięcia w podejmowanej z pożytkiem dla kraju pracy zawodowej i społecznej" została odznaczona przez prezydenta Lecha Kaczyńskiego Krzyżem Kawalerskim Orderu "Polonia Restituta".

</doc>
<doc id="3180614" url="https://pl.wikipedia.org/wiki?curid=3180614" title="Grzegorz Dobiecki">
Grzegorz Dobiecki

Grzegorz Dobiecki (ur. 1955) – polski dziennikarz, korespondent, publicysta i komentator zajmujący się tematyką międzynarodową.
Życiorys.
Ukończył prawo i dziennikarstwo (podyplomowo) na Uniwersytecie Warszawskim. Karierę dziennikarską rozpoczął w Polskim Radiu. Po wprowadzeniu stanu wojennego znalazł się we Francji, gdzie pracował w Radio France Internationale i emigracyjnym „Kontakcie”.
Od 1991 był kolejno korespondentem TVP i „Rzeczpospolitej” w Paryżu, współpracował z RMF FM. Publikował m.in. w „Rzeczpospolitej”, „Polityce” i „Wprost”. Od 2008 związany z Polsat News, gdzie jest komentatorem wydarzeń międzynarodowych. Prowadził magazyny "To był dzień na świecie", "Tydzień na świecie", a obecnie "Dzień na świecie". Współpracownik podcastu Dariusza Rosiaka "Raport o stanie świata", w którym przygotowuje rubrykę "Świat z boku".
W 2012 nominowany do nagrody Wiktora w kategorii „Komentator lub publicysta”, a w 2021 nominowany do Telekamery w kategorii „Prezenter informacji”.

</doc>
<doc id="3180615" url="https://pl.wikipedia.org/wiki?curid=3180615" title="Narodowa Konwencja Baptystyczna Ameryki">
Narodowa Konwencja Baptystyczna Ameryki

Narodowa Konwencja Baptystyczna Ameryki (ang. "National Baptist Convention of America") – trzeci co do wielkości związek baptystyczny i szósty protestancki w Stanach Zjednoczonych. Założony w 1915 roku przez Afroamerykanów, obecnie liczy 3,5 miliona wiernych w 6717 zborach.

</doc>
<doc id="3180619" url="https://pl.wikipedia.org/wiki?curid=3180619" title="Keiko Tomochika">
Keiko Tomochika

, właściwie – japońska aktorka głosowa.

</doc>
<doc id="3180620" url="https://pl.wikipedia.org/wiki?curid=3180620" title="Parafia Przemienienia Pańskiego w Szpikołosach">
Parafia Przemienienia Pańskiego w Szpikołosach

Parafia Przemienienia Pańskiego w Szpikołosach – parafia rzymskokatolicka znajdująca się w dekanacie Hrubieszów - Północ, w diecezji zamojsko-lubaczowskiej. 
Na obszarze parafii leżą miejscowości: Białoskóry, Ciołki, Gołębowiec, Kobło, Moroczyn, Szpikołosy.
Liczba mieszkańców: 1320.

</doc>
<doc id="3180622" url="https://pl.wikipedia.org/wiki?curid=3180622" title="Parafia Matki Bożej Częstochowskiej w Nieledwi">
Parafia Matki Bożej Częstochowskiej w Nieledwi

Parafia Matki Bożej Częstochowskiej w Nieledwi – parafia rzymskokatolicka znajdująca się w dekanacie Hrubieszów - Północ, w diecezji zamojsko-lubaczowskiej. 
Parafia została erygowana 9 stycznia 1985 roku, przez ówczesnego biskupa lubelskiego Bolesława Pylaka.
Liczba mieszkańców: 2100.

</doc>
<doc id="3180625" url="https://pl.wikipedia.org/wiki?curid=3180625" title="Latarnia morska Laidunina">
Latarnia morska Laidunina

Latarnia morska Laidunina – latarnia została zbudowana w 1907 roku na półwyspie w pobliżu Kahtla, położonym na południowo-wschodnim wybrzeżu wyspy Sarema. Kompleks latarni oprócz wieży składał się z domu latarnika, domu obsługi, sauny, chaty magazynowej, magazynu parafiny, piwnicy oraz studni. Obiekt 7 marca 2005 roku został wpisany na listę narodowych zabytków Estonii pod numerem 27283.
Wieża ma wysokość 24 metrów, wysokość światła to 27 m. Po wybuchu I wojny światowej okazało się, że położenie latarni jest niewystarczające dla celów wojskowych i w 1916 roku urządzenia latarni zostały przeniesione do nowo zbudowanej latarni morskiej Kübassaare.

</doc>
<doc id="3180627" url="https://pl.wikipedia.org/wiki?curid=3180627" title="Motor Zaporoże">
Motor Zaporoże

HK Motor Zaporoże – ukraiński klub piłki ręcznej mężczyzn z siedzibą w Zaporożu.

</doc>
<doc id="3180629" url="https://pl.wikipedia.org/wiki?curid=3180629" title="Barbara Kappel">
Barbara Kappel

Barbara Kappel (ur. 16 lutego 1965 w Reith im Alpbachtal) – austriacka polityk i ekonomistka, posłanka do wiedeńskiego parlamentu, deputowana do Parlamentu Europejskiego VIII kadencji.
Życiorys.
Ukończyła studia z zakresu nauk społecznych i ekonomicznych na Uniwersytecie w Innsbrucku. Kształciła się następnie na tej uczelni oraz na Uniwersytecie Wiedeńskim, uzyskując doktorat z ekonomii. Pracowała m.in. w biurze Thomasa Prinzhorna, pełniącego funkcję wiceprzewodniczącego Rady Narodowej. W 2006 zatrudniona w spółce prawa handlowego Austrian Technologies. W 2010 została członkinią parlamentu gospodarczego przy wiedeńskiej izbie gospodarczej.
Zaangażowała się w działalność polityczną w ramach Wolnościowej Partii Austrii, bez powodzenia kandydując w wyborach krajowych (2006) i europejskich (2009). W 2010 została wybrana do stołecznego parlamentu (pełniącego funkcję landtagu kraju związkowego i jednocześnie rady miejskiej Wiednia). W wyborach w 2014 z listy FPÖ uzyskała mandat eurodeputowanej VIII kadencji.

</doc>
<doc id="3180632" url="https://pl.wikipedia.org/wiki?curid=3180632" title="Hoshiarpur">
Hoshiarpur

Hoshiarpur (pendżabski: ਹੁਸ਼ਿਆਰਪੁਰ, trb.: "Hośijarpur", trl: "Hośiyārpur") – miasto w stanie Pendżab, w północnych Indiach, siedziba dystryktu o tej samej nazwie. Miasto jest ośrodkiem akademickim ze znanym wydziałem badań nad wedami. Przez Hoshiarpur przepływają liczne rzeki okresowe, często wylewające w porze monsunu. Miasto liczy 168 443 mieszkańców (2011 r.).

</doc>
<doc id="3180634" url="https://pl.wikipedia.org/wiki?curid=3180634" title="Dainius Virbickas">
Dainius Virbickas

Dainius Virbickas (ur. 12 listopada 1971) – litewski lekkoatleta, długodystansowiec.
Podczas igrzysk olimpijskich w Atlancie (1996) nie ukończył maratonu.
Pięciokrotny mistrz Litwy: trzy tytuły na stadionie (bieg na 5000 metrów – 1995 i 1997, bieg przełajowy na krótkim dystansie – 1990) oraz dwa w hali (bieg na 3000 metrów – 1993 i 1995).

</doc>
<doc id="3180638" url="https://pl.wikipedia.org/wiki?curid=3180638" title="Lista chorążych reprezentacji Łotwy na igrzyskach olimpijskich">
Lista chorążych reprezentacji Łotwy na igrzyskach olimpijskich

Lista chorążych reprezentacji Łotwy na igrzyskach olimpijskich – lista zawodników i zawodniczek reprezentacji Łotwy, którzy podczas ceremonii rozpoczęcia danych igrzysk olimpijskich nieśli flagę Łotwy.

</doc>
<doc id="3180639" url="https://pl.wikipedia.org/wiki?curid=3180639" title="Graphis">
Graphis



</doc>
<doc id="3180641" url="https://pl.wikipedia.org/wiki?curid=3180641" title="Leto svet">
Leto svet

Leto svet – singel estońskiego zespołu Kreisiraadio, napisany przez członków formacji (Peetera Oję, Hannesa Võrna i Tarmo Leinatamma) oraz Priita Pajusaara i Glena Pilvre'a, wydany w 2008 roku. Utwór reprezentował Estonię podczas 53. Konkursu Piosenki Eurowizji w 2008 roku.
Historia utworu.
Nagrywanie.
Muzykę oraz słowa do piosenki stworzyli członkowie zespołu Kreisiraadio, czyli Peeter Oja, Hannes Võrno i Tarmo Leinatamm, a także Priit Pajusaar oraz Glen Pilvre. W 2008 roku utwór został zgłoszony do estoński selekcji do 53. Konkursu Piosenki Eurowizji – "Eurolaul".
Wydanie.
Singiel został wydany w formie płyty w kwietniu 2008 roku nakładem wytwórni Eesti Rahvusringhääling.
Występy na żywo: "Eurolaul" i Konkurs Piosenki Eurowizji.
W listopadzie 2007 roku krajowy nadawca publiczny Eesti Televisioon (ETV) opublikował listę dziesięciu finalistów, wybranych spośród 63 kandydatur do estońskich eliminacji do 53. Konkursu Piosenki Eurowizji – "Eurolaul 2008". Jedną z finałowych propozycji była piosenka „Leto svet” zgłoszona przez Kreisiraadio. Utwór zespołu został zaprezentowany jako pierwszy w kolejności podczas koncertu finałowego, rozegranego 2 lutego w ETV Stuudio. Dzięki 31 429 głosom telewidzów, zespół zakwalifikował się z pierwszego miejsca do drugiej rundy finału i zwyciężył nad wokalistkami Iiris Vesik i Birgit Õigemeel, zdobywając w sumie 52 518 głosów i zostając reprezentantem kraju podczas 53. Konkursu Piosenki Eurowizji.
W marcu odbyła się ceremonia losowania numerów startowych podczas występów w półfinałach. Estońska delegacja wylosowała trzecią pozycję startową podczas pierwszego koncertu półfinałowego. W maju zespół rozpoczął próby kamerowe w Belgradzkiej Arenie, gdzie odbywały się wszystkie trzy koncerty eurowizyjne. Na scenie formacji towarzyszyły trzy tancerki, które wymachiwały flagami Estonii, Serbii, Niemiec i Finlandii. Jak tłumaczyli podczas konferencji prasowej członkowie zespołu: „fińska [flaga] jest dlatego, że to nasi dobrzy sąsiedzi, niemiecka dlatego, że mają bogate historycznie tradycje, a serbsko-chorwacka dlatego, że jest to kraj-gospodarz”. 20 maja odbył się pierwszy koncert półfinałowy konkursu, podczas którego estoński utwór został oceniony przez telewidzów na 8 punktów, zajmując przedostatnie, 18. miejsce i nie zdobywając awansu do rundy finałowej.
Lista utworów.
CD Maxi-single

</doc>
<doc id="3180643" url="https://pl.wikipedia.org/wiki?curid=3180643" title="Norwegian Breakaway">
Norwegian Breakaway

Norwegian Breakaway – statek pasażerski należący do floty Norwegian Cruise Line. Statek został zbudowany w stoczni Meyer Werft w Papenburg, Niemcy. Budowa statku rozpoczęła się 21 września 2011. Statek został przekazany inwestorowi w użytkowanie 25 kwietnia 2013.
Statek rejsy rozpoczyna w Nowym Jorku. W okresie letnim wypływa w tygodniowe rejsy na Bermudy, natomiast w okresie zimowym pływa w tygodniowe rejsy na Florydę i Bahamy, oraz dwunastodniowe rejsy na Karaiby.
Portem macierzystym jest Nowy Jork

</doc>
<doc id="3180649" url="https://pl.wikipedia.org/wiki?curid=3180649" title="Parki narodowe na Łotwie">
Parki narodowe na Łotwie

Na Łotwie znajdują się 4 parki narodowe.
Poniższa tabela przedstawia łotewskie parki narodowe:

</doc>
<doc id="3180651" url="https://pl.wikipedia.org/wiki?curid=3180651" title="Rikke Karlsson">
Rikke Karlsson

Rikke Karlsson (ur. 29 kwietnia 1965 w Aalborgu) – duńska polityk, samorządowiec i pedagog społeczna, deputowana do Parlamentu Europejskiego VIII kadencji.
Życiorys.
Absolwentka pedagogiki społecznej, była zatrudniona jako pracownik socjalny, nauczycielka, dyrektorka szkoły dla dzieci z problemami społecznymi, a także w sektorze zdrowotnym.
Wstąpiła do Duńskiej Partii Ludowej, w której działalność podjął również jej wuj Søren Espersen. Kandydowała bez powodzenia w wyborach europejskich (2004, 2009) i krajowych (2011). W latach 2009–2014 działała w samorządzie gminy Rebild i w radzie Jutlandii Północnej.
W wyborach w 2014 uzyskała mandat posłanki do Europarlamentu VIII kadencji.

</doc>
<doc id="3180654" url="https://pl.wikipedia.org/wiki?curid=3180654" title="Tektite">
Tektite

Tektite – amerykańskie laboratorium podwodne, podwodny habitat. Skonstruowane przez firmę General Electric, używane wspólnie przez US Navy, NASA oraz naukowców cywilnych w latach 1969-1970.
Powstanie.
W drugiej połowie lat 60 XX wieku rozważano problemy związane z długotrwałą izolacją astronautów i zamknięciem ich w ciasnej przestrzeni. Stwierdzono, że problemy takie można badać na grupie osób zamkniętych w podwodnym laboratorium. Dlatego NASA i amerykańska marynarka wojenna wspólnie postanowiły przeprowadzić taki eksperyment. Naukowców, stanowiących załogę habitatu miał "dostarczyć" Departament Zasobów Wewnętrznych USA.
Jako wykonawcę laboratorium wybrano firmę General Electric, która zobowiązała się do wykonania laboratorium na własny koszt (laboratorium pozostawało później własnością GE).
Nazwa (tektyt) pochodzi od meteorytów i miała symbolizować współpracę oceanografów i badaczy kosmosu.
Opis techniczny.
Całość składała się z dwóch stalowych, cylindrów o średnicy 3,8 metra i wysokości 5,4 metra, ustawionych pionowo na prostopadłościennej podstawie. Cylindry były podzielone na dwie kondygnacje. Jeden z cylindrów mieścił mostek, będący centrum zarządzania obiektem. Na mostku mieściły się panele sterowania urządzeniami, łączności oraz laboratorium "suche". Pod mostkiem znajdowała się kabina załogi, mieszcząca 4 koje, zlew, kuchenkę, lodówkę oraz radio i telewizor. W dnie kabiny znajdowało się wyjście awaryjne do podstawy i dalej na zewnątrz.
W drugim cylindrze mieścił się przedział ekwipunku, zawierający urządzenia elektryczne, toaletę oraz dużą zamrażarkę. Nad przedziałem ekwipunku znajdowała się wieżyczka obserwacyjna. Pod przedziałem ekwipunku był przedział "mokry". Przez właz w jego dnie (prowadzący do podstawy) płetwonurkowie wychodzili do prac na zewnątrz. W przedziale mokrym znajdował się prysznic, suszarka do ubrań, miejsce do przechowywania sprzętu nurkowego oraz stalowy stół do preparowania próbek i innych prac.
Górne piętra cylindrów były połączone tunelem, umożliwiającym przejście z mostka do przedziału ekwipunku. 
Podstawa mieściła przejścia z zewnątrz do włazów w dnach cylindrów, zbiorniki balastowe oraz pojemniki na balast stały (stal).
W skład eksperymentu wchodziły też dwie barki zakotwiczone w pobliżu. Na jednej z nich przebywał zespół obserwujący zachowanie akwanautów oraz wspierający. Druga barka była wyposażona w dźwig i niezbędne oprzyrządowanie (komora dekompresyjna itp.). Na brzegu zbudowano obóz dla osób zatrudnionych przy projekcie.
Misje.
Laboratorium ustawiono 28 stycznia 1969 na głębokości 13 metrów w Great Lameshur Bay na Wyspach Dziewiczych.
Tektite I.
15 lutego 1969 czterech badaczy z Departamentu Zasobów Wewnętrznych (Ed Clifton, Conrad Mahnken, Richard Waller and John VanDerwalker) zamieszkało w habitacie do 15 kwietnia. Długość pobytu (60 dni) wiązała się z szacowanym wówczas czasem załogowych misji kosmicznych. Jednocześnie był to najdłuższy pobyt człowieka pod wodą. 
Mimo wielu usterek "wieku dziecięcego" stacji, zrealizowano wiele badań. Członkowie pierwszej załogi spędzili 432 osobo-godziny nurkując poza habitatem. Po przeniesieniu na barkę przeszli 19 godzinną dekompresję.
Tektite II.
W ciągu 6 miesięcy 1970 roku przeprowadzono, pod zbiorczą nazwą "Tektite II" 11 misji trwających od 2 do 4 tygodni. W misjach wzięło udział 53 naukowców, w tym jedna załoga składająca się z samych kobiet. Ponadto w programie wzięło udział ponad 360 uczniów i studentów studiujących psychologię, oceanografię oraz technikę nurkową.
Dalsze losy.
Po zakończeniu "Tektite II" laboratorium zostało przetransportowane do stoczni Marynarki w Filadelfii, gdzie pozostawało do stycznia 1977. W 1976 General Electric (właściciel) sprzedało całość z 1 dolara(!) organizacji non-profit "Project Tectite", mającej na celu wspieranie badań oceanograficznych. Ochotnicy z tej organizacji przetransportowali habitat do San Francisco, gdzie do 1980 roku wyremontowali go własnymi siłami. Planowano użycie w różnych lokalizacjach w programie Tektite III, lecz brak funduszy spowodował zawieszenie działań w 1984. Stan składowanego laboratorium pogarszał się z czasem i w 1991 habitat został pocięty na złom przez uczniów szkoły spawalniczej.
Muzeum.
W listopadzie 2006, w ramach obchodów 40 lecia Virgin Islands Environmental Resource Station (VIERS), (która zajęła pozostały po projekcie obóz na lądzie), w niewielkim namiocie pokazywano zdjęcia z projektów "Tektite". Duże zainteresowanie spowodowało, że zdjęcia, uzupełnione o slajdy, filmy i przedmioty związane z eksperymentem zostały zorganizowane w stałą wystawę na terenie VIERS, noszącą nazwę "Tektite Underwater Habitat Museum".

</doc>
<doc id="3180655" url="https://pl.wikipedia.org/wiki?curid=3180655" title="Tyyne Järvi">
Tyyne Järvi

Tyyne Maria Järvi po mężu Sjöblad (ur. 4 lutego 1891 w Vaasa, zm. 4 kwietnia 1929 w Lapinjärvi) – fińska pływaczka reprezentująca Wielkie Księstwo Finlandii z początku XX wieku, uczestniczka igrzysk olimpijskich.
Podczas V Letnich Igrzysk Olimpijskich w Sztokholmie w 1912 roku, Järvi wystartowała w jednej konkurencjach pływackich. Na dystansie 100 metrów stylem dowolnym z czasem 1:42,4 zajęła piąte miejsce w pierwszym wyścigu eliminacyjnym i odpadła z dalszej rywalizacji. Obok Reginy Kari była jedną z dwóch Finek na tych igrzyskach.
Järvi reprezentowała barwy klubu Vaasan Uimaseura.

</doc>
<doc id="3180658" url="https://pl.wikipedia.org/wiki?curid=3180658" title="Arne Lietz">
Arne Lietz

Arne Lietz (ur. 23 lipca 1976 w Güstrowie) – niemiecki polityk, deputowany do Parlamentu Europejskiego VIII kadencji.
Życiorys.
Po ukończeniu szkoły średniej pracował w pacyfistycznej organizacji pozarządowej w Bostonie oraz w Goethe-Institut w tym samym mieście. W latach 1997–2004 studiował historię, nauki polityczne i pedagogikę na Uniwersytecie Humboldta w Berlinie oraz na Uniwersytecie Kapsztadzkim, uzyskując magisterium z historii. Był następnie m.in. europejskim przedstawicielem amerykańskiej organizacji edukacyjnej Facing History and Ourselves i asystentem posła do Bundestagu Engelberta Wistuby. W 2010 został zatrudniony w administracji miejskiej Wittenbergi jako referent w biurze burmistrza.
W 2008 został członkiem Socjaldemokratycznej Partii Niemiec, obejmował różne funkcje w lokalnych i regionalnych strukturach tego ugrupowania. W wyborach europejskich w 2014 z ramienia socjaldemokratów uzyskał mandat posła do Europarlamentu VIII kadencji.

</doc>
<doc id="3180659" url="https://pl.wikipedia.org/wiki?curid=3180659" title="Karabułak (rejon Sajram)">
Karabułak (rejon Sajram)

Karabułak (kaz. Қарабұлақ; ros. Карабулак) – wieś w południowym Kazachstanie, w obwodzie południowokazachstańskim, w rejonie Sajram, siedziba administracyjna okręgu wiejskiego Karabułak. W 2009 roku liczyła ok. 35 tys. mieszkańców.
99% ludności wsi stanowią Uzbecy.

</doc>
<doc id="3180660" url="https://pl.wikipedia.org/wiki?curid=3180660" title="Aagot Normann">
Aagot Normann

Aagot Normann (ur. 29 lipca 1892 w Bergen, zm. 22 lutego 1979 tamże) – norweska pływaczka z początku XX wieku, uczestniczka igrzysk olimpijskich. 
Podczas V Letnich Igrzysk Olimpijskich w Sztokholmie w 1912 roku, Norman wystartowała w jednej konkurencji pływackiej. Na dystansie 100 metrów stylem dowolnym wystartowała w pierwszym wyścigu eliminacyjnym, którego nie ukończyła i w ten sposób odpadła z dalszej rywalizacji.
Norman reprezentowała barwy klubu Damenes Svømmeklub.

</doc>
<doc id="3180662" url="https://pl.wikipedia.org/wiki?curid=3180662" title="Cyfrowa Piosenka Roku">
Cyfrowa Piosenka Roku

Cyfrowa Piosenka Roku – wyróżnienie przyznawane od 2010 roku przez Związek Producentów Audio Video (ZPAV) najlepiej sprzedającym się piosenkom w formacie digital download w Polsce. Kryterium branym pod uwagę w tworzeniu klasyfikacji jest wartość sprzedaży pobrań cyfrowych pojedynczych utworów w danym roku kalendarzowym.
Wyróżnienie przyznawane jest w dwóch kategoriach: "Piosenka Polska" oraz "Piosenka Zagraniczna".
W latach 2014–2015 w kategorii "Piosenka Polska" nagradzano 3 miejsca.
Cyfrowa Piosenka Roku 2009.
Pierwsze wyróżnienia Cyfrowej Piosenki Roku, za 2009 rok, zostały przyznane podczas rozdania nagród Fryderyki w kwietniu 2010 roku.
"Piosenka Polska":
"Piosenka Zagraniczna":
Cyfrowa Piosenka Roku 2010.
W maju 2011 roku podczas gali Fryderyki po raz drugi przyznano wyróżnienia Cyfrowej Piosenki Roku, za 2010 rok.
"Piosenka Polska":
"Piosenka Zagraniczna":
Cyfrowa Piosenka Roku 2011.
Trzecie wyróżnienia Cyfrowej Piosenki Roku (za 2011 rok) zostały przyznane podczas festiwalu TOPtrendy 2012.
"Piosenka Polska":
"Piosenka Zagraniczna":
Cyfrowa Piosenka Roku 2012.
Przyznanie wyróżnień Cyfrowej Piosenki Roku za 2012 rok odbyło się podczas rozdania nagród Fryderyki w kwietniu 2013 roku.
"Piosenka Polska":
"Piosenka Zagraniczna":
Cyfrowa Piosenka Roku 2013.
Wręczenie wyróżnień Cyfrowej Piosenki Roku za 2013 rok odbyło się podczas festiwalu TOPtrendy 2014 w maju 2014 roku. Po raz pierwszy w kategorii "Piosenka Polska" wyróżniono 3 miejsca.
"Piosenka Polska":
"Piosenka Zagraniczna":
Cyfrowa Piosenka Roku 2014.
Wyróżnienia Cyfrowej Piosenki Roku za 2014 rok przyznano na festiwalu Polsat SuperHit Festiwal w maju 2015 roku.
"Piosenka Polska":
"Piosenka Zagraniczna":
Cyfrowa Piosenka Roku 2015.
Wyróżnienia Cyfrowej Piosenki Roku (za 2015 rok) zostały przyznane podczas festiwalu Polsat SuperHit Festiwal pod koniec maja 2016 roku.
"Piosenka Polska":
"Piosenka Zagraniczna":
Cyfrowa Piosenka Roku 2016.
Przyznanie wyróżnień Cyfrowej Piosenki Roku za 2016 rok odbyło się podczas festiwalu Polsat SuperHit Festiwal pod koniec maja 2017 roku.
"Piosenka Polska":
"Piosenka Zagraniczna":

</doc>
<doc id="3180664" url="https://pl.wikipedia.org/wiki?curid=3180664" title="Josefa Kellner">
Josefa Kellner

Josefine Gabriela „Josefa” Kellner, po mężu Reissner (ur. 12 marca 1891 w Wiedniu, zm. 3 czerwca 1965 tamże) – austriacka pływaczka z początku XX wieku, uczestniczka igrzysk olimpijskich.
Podczas V Letnich Igrzysk Olimpijskich w Sztokholmie w 1912 roku, Kellner wystartowała na dystansie 100 metrów stylem dowolnym. Tam z czasem 1:41,2 zajęła czwarte miejsce w drugim wyścigu eliminacyjnym i odpadła z dalszej rywalizacji.
Kellner reprezentowała barwy wiedeńskiego kubu Danubia Wien.

</doc>
<doc id="3180671" url="https://pl.wikipedia.org/wiki?curid=3180671" title="Aagot Norman">
Aagot Norman



</doc>
<doc id="3180674" url="https://pl.wikipedia.org/wiki?curid=3180674" title="Aleksandrs Roga">
Aleksandrs Roga

Aleksandrs Roga, także Aleksandrs Roge (ur. 1898, zm. 1945) – łotewski piłkarz grający na pozycji obrońcy, olimpijczyk. W swojej karierze rozegrał 3 mecze w reprezentacji Łotwy.
Kariera klubowa.
Aleksandrs Roga grał w stołecznych klubach z Rygi, czyli w Jaunekju Kristīgā Savienība i Rīgas Futbola Klubs. Jako zawodnik tego pierwszego wystąpił w pierwszym swoim spotkaniu w drużynie narodowej, natomiast jako piłkarz Rīgas FK rozegrał kolejne dwa mecze.
Kariera reprezentacyjna.
Roga zagrał w pierwszym w historii oficjalnym meczu reprezentacji Łotwy. 24 września 1922 roku w Rydze, Łotwa zremisowała w towarzyskim meczu z drużyną Estonii 1–1. W 1924 roku dostał powołanie do reprezentacji narodowej na Letnie Igrzyska Olimpijskie 1924. Łotysze rozegrali jeden mecz; w pojedynku drugiej rundy (w pierwszej mieli wolny los), reprezentanci tego kraju przegrali z Francuzami 0–7 i odpadli z turnieju. Ostatnim jego meczem w reprezentacji narodowej było spotkanie towarzyskie z Estonią (26 sierpnia 1925). Obie te drużyny ponownie zremisowały, tym razem 2–2. Roga nigdy nie strzelił gola dla swojej reprezentacji.

</doc>
<doc id="3180675" url="https://pl.wikipedia.org/wiki?curid=3180675" title="Jakob von Weizsäcker">
Jakob von Weizsäcker

Jakob von Weizsäcker (ur. 4 marca 1970 w Heidelbergu) – niemiecki polityk i ekonomista, deputowany do Parlamentu Europejskiego VIII kadencji.
Życiorys.
Pochodzi z rodziny von Weizsäckerów: jest synem Ernsta Ulricha von Weizsäckera i wnukiem Carla Friedricha von Weizsäckera (starszego brata Richarda von Weizsäckera, prezydenta RFN i następnie Niemiec w latach 1984–1994).
Jakob von Weizsäcker w 1989 zdał egzamin maturalny w United World College of the Atlantic w Walii, po czym do 1991 studiował matematykę, fizykę i informatykę na Uniwersytecie w Bonn. W latach 1991–1992 przebywał w Polsce jako wolontariusz organizacji Aktion Sühnezeichen Friedensdienste. Kształcił się następnie na francuskich uczelniach: ENS w Lyonie i ENS w Paryżu. Był badaczem w centrum studiów ekonomicznych na Uniwersytecie Ludwika i Maksymiliana w Monachium, asystentem parlamentarnego sekretarza Siegmara Mosdorfa, ekonomistą w Banku Światowym w Waszyngtonie i Duszanbe oraz pracownikiem brukselskiego think tanku Bruegel. W 2010 mianowano go dyrektorem departamentu w ministerstwie gospodarki regionalnego rządu w Turyngii.
W 1994 został członkiem Socjaldemokratycznej Partii Niemiec. W wyborach europejskich w 2014 z ramienia socjaldemokratów uzyskał mandat posła do Europarlamentu VIII kadencji.
W grudniu 2018 otrzymał nominację na stanowisko głównego ekonomisty w federalnym ministerstwie finansów (od stycznia 2019); w konsekwencji zrezygnował z mandatu europosła.

</doc>
<doc id="3180676" url="https://pl.wikipedia.org/wiki?curid=3180676" title="The Best of Nickelback Volume 1">
The Best of Nickelback Volume 1

The Best of Nickelback Volume 1 – drugi album kompilacyjny (pierwszy typu Greatest Hits) kanadyjskiego zespołu rockowego Nickelback. Wydawnictwo ukazało się 19 listopada 2013 roku nakładem wytwórni płytowej Roadrunner Records. Album zawiera utwory zrealizowane w latach 2001-2011, jak m.in. „Photograph”, „How You Remind Me”, „Rockstar”, „Burn it to the Ground” oraz „When We Stand Together”.
Lista utworów.
Opracowano na podstawie materiału źródłowego.

</doc>
<doc id="3180677" url="https://pl.wikipedia.org/wiki?curid=3180677" title="Siren (utwór muzyczny Malcolm Lincoln)">
Siren (utwór muzyczny Malcolm Lincoln)

Siren – utwór estońskiego duetu muzycznego Malcolm Lincoln, wydany w formie singla w 2010 i umieszczony na debiutanckiej płycie zespołu pt. "Loaded with Zoul".
Utwór zwyciężył w finale programu "Eesti Laul 2010" i reprezentował Estonię podczas 55. Konkursu Piosenki Eurowizji.
Historia utworu.
Muzykę oraz słowa do piosenki stworzył jeden z wokalistów duetu, Robin Juhkental.
Oficjalny teledysk do utworu miał premierę pod koniec lutego 2010. Reżyserem klipu została Hanna Samoson.
Utwór został wydany w formie singla w kwietniu 2010 nakładem wytwórni Universal Music. Promował także debiutancki album zespołu pt. "Loaded with Zoul" z 2010.
Utwór został zgłoszony do stawki konkursowej "Eesti Laul 2010", jednak nie zakwalifikował się do programu spośród 155 zgłoszonych kandydatur. Z powodu zdyskwalifikowania jednej z piosenek utwór „Siren” zajął jej miejsce w stawce. 12 marca zdobył największe poparcie jurorów i telewidzów (ci przyznali piosence 4 465 głosów), dzięki czemu awansował do drugiej rundy finału, w którym zwyciężył po zdobyciu 54% poparcia widzów (12 001 głosów), dzięki czemu został propozycją reprezentującą Estonię podczas 55. Konkursu Piosenki Eurowizji. 25 maja utwór został wykonany przez zespół w pierwszym półfinale Eurowizji i zajął w nim 14. miejsce, nie zdobywając awansu do finału.
Lista utworów.
CD single

</doc>
<doc id="3180678" url="https://pl.wikipedia.org/wiki?curid=3180678" title="Frederick Currey">
Frederick Currey

Frederick Currey (ur. 3 maja 1849 w Kent, zm. 18 grudnia 1896 w Marylebone) – angielski rugbysta grający w formacji młyna, reprezentant kraju, sędzia i działacz sportowy.
Wystąpił w jednym spotkaniu angielskiej reprezentacji, przeciw Szkotom 5 maja 1872 roku. Piętnaście lat później sędziował mecz Szkocja–Walia w ramach Home Nations Championship 1887.
Jako przedstawiciel Marlborough Nomads wziął w 1871 roku udział w założeniu Rugby Football Union, pełniąc następnie różne funkcje w związku, w tym prezesa w latach 1884–1886.

</doc>
<doc id="3180679" url="https://pl.wikipedia.org/wiki?curid=3180679" title="D-Day">
D-Day



</doc>
<doc id="3180681" url="https://pl.wikipedia.org/wiki?curid=3180681" title="Mieczysław Staniewski">
Mieczysław Staniewski

Mieczysław Staniewski (ur. 28 maja 1879, zm. 1 maja 1927 w Warszawie) – artysta cyrkowy, klaun.
Życiorys.
Syn Antoniego Staniewskiego i Anny z d. Szulc. Występy na scenie rozpoczął w wieku 13 lat w zespole braci Dąbrowskich. W latach 90. XIX w. pod pseudonimem Gambetta występował w cyrkach jako klaun-parodysta, w czasie swoich występów grał i śpiewał. Po tragicznej śmierci Feliksa Kortezi w 1897 rozpoczął współpracę z Iwanem Raduńskim w duecie Bim-Bom. Jego kostium sceniczny składał się ze smokingu, cylindra i przypiętej do klapy ogromnej chryzantemy. W czasie swoich występów śpiewał kuplety. Duet cieszył się ogromną popularnością zarówno wśród polskiej, jak i rosyjskiej publiczności. W latach 1901-1904 duet Bim-Bom występował na scenach Paryża, Berlina, Pragi i Budapesztu. Oprócz występów na scenie duet zaczął nagrywać płyty dla wytwórni Syrena Records. W 1920 Staniewski osiadł w Warszawie i rozpoczął współpracę z cyrkiem Stanisława Mroczkowskiego. Wkrótce założył własny cyrk, wraz z bratem Bronisławem. Duet z Raduńskim odrodził się w 1922, kiedy ten ostatni przyjechał do Warszawy. Po powrocie Raduńskiego do Rosji, jego miejsce zajął syn Staniewskiego, Eugeniusz. Mieczysław Staniewski zmarł w 1927, został pochowany na cmentarzu Powązkowskim (kwatera 237-3-30).

</doc>
<doc id="3180688" url="https://pl.wikipedia.org/wiki?curid=3180688" title="Georg Mayer">
Georg Mayer

Georg Mayer (ur. 12 października 1973 w Feldbachu) – austriacki polityk i prawnik, poseł do landtagu Styrii, deputowany do Parlamentu Europejskiego VIII i IX kadencji.
Życiorys.
Na Uniwersytecie w Grazu ukończył studia z zarządzania w biznesie (1998) oraz prawo (2001). Zaangażował się w działalność polityczną w ramach Wolnościowej Partii Austrii, obejmował różne funkcje w jej strukturach i wcześniej w organizacji młodzieżowej RFJ. Pracował m.in. w biurze minister Ursuli Haubner i w sekretariacie grupy politycznej Tożsamość, Tradycja i Suwerenność jako jej sekretarz generalny. Był też etatowym pracownikiem partii.
Pełnił funkcję radnego swojej rodzinnej miejscowości. W 2010 został wybrany do parlamentu kraju związkowego Styria, objął funkcję przewodniczącego frakcji FPÖ w landtagu. W wyborach w 2014 z listy swojego ugrupowania uzyskał mandat eurodeputowanego VIII kadencji. W 2019 z powodzeniem ubiegał się o reelekcję.

</doc>
<doc id="3180690" url="https://pl.wikipedia.org/wiki?curid=3180690" title="I treni di Tozeur">
I treni di Tozeur

I treni di Tozeur – utwór włoskiego duetu Alice&amp;Battiato, napisany przez wokalistę, Rosario Consentino i Giusto Pio, nagrany i wydany w 1984 roku. Utwór został nagrany w Studio Radius w Mediolanie, a zmiksowany w Arco Studio w Monako.
W 1984 roku utwór reprezentował Włochy podczas finału 29. Konkursu Piosenki Eurowizji. Podczas koncertu finałowego, który odbył się 5 maja w Théâtre Municipal w Luksemburgu, utwór został zaprezentowany jako przedostatni, osiemnasty w kolejności i ostatecznie zdobył 70 punktów, plasując się na piątym miejscu finałowej klasyfikacji.
Na stronie B winylowego wydania singla znalazła się piosenka „Le biciclette di forlì (strumentale)”. Oprócz włoskojęzycznej wersji singla, zespół nagrał także singiel w języku angielskim („The Trains of Tozeur”) i hiszpańskim („Los trenes de Tozeur”).

</doc>
<doc id="3180694" url="https://pl.wikipedia.org/wiki?curid=3180694" title="Thomas Battersby">
Thomas Battersby

Thomas Sydney Battersby (ur. 18 listopada 1887 w Platt Bridge, zm. 3 września 1974 w Sydney) – angielski pływak reprezentujący Wielką Brytanię, medalista igrzysk olimpijskich.
Battersby reprezentował kraj na igrzyskach olimpijskich dwukrotnie. 
Podczas IV Letnich Igrzysk Olimpijskich w 1908 roku rozgrywanych w Londynie reprezentował kraj w dwóch konkurencjach. Na 400 metrów stylem dowolnym dotarł do półfinału, zaś na dystansie 1500 metrów stylem dowolnym Battersby wywalczył tytuł wicemistrza olimpijskiego z czasem 22:51,2.
Podczas V Letnich Igrzysk Olimpijskich w 1912 roku rozgrywanych w Sztokholmie reprezentował kraj w trzech konkurencjach. Na 400 metrów stylem dowolnym odpadł w fazie półfinałowej, podobnie jak na dystansie 1500 metrów stylem dowolnym. W sztafecie 4 × 200 metrów stylem dowolnym płynął na drugiej zmianie i wraz z drużyną wywalczył brąz.
Battersby reprezentował barwy klubu Wigan SC.

</doc>
<doc id="3180697" url="https://pl.wikipedia.org/wiki?curid=3180697" title="Zlatá Tretra 2014">
Zlatá Tretra 2014

Zlatá Tretra 2014 – mityng lekkoatletyczny, który odbył się 17 czerwca 2014 w Ostrawie (dzień wcześniej rozegrane zostały konkursy rzutu młotem). Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="3180699" url="https://pl.wikipedia.org/wiki?curid=3180699" title="George Coleman (lekkoatleta)">
George Coleman (lekkoatleta)

George William Coleman (ur. 21 listopada 1916 w Fulham w Londynie, zm. 27 stycznia 2005 w Great Yarmouth) – brytyjski lekkoatleta, chodziarz.
Podczas igrzysk olimpijskich w Helsinkach (1952) zajął 5. miejsce w chodzie na 10 000 metrów z czasem 46:06,8.
Na tym samym dystansie zajął. 9. miejsce (z wynikiem 47:37,4) podczas mistrzostw Europy (1954).
7. zawodnik chodu na 20 kilometrów na igrzyskach olimpijskich w Melbourne (1956) z czasem 1:34:01,8.
Sześciokrotny mistrz Wielkiej Brytanii: 5 tytułów na bieżni – na 2 mile (1953, 1954, 1955) i 7 mil (1954 i 1956) oraz jeden na szosie – na dystansie 20 mil (1955).

</doc>
<doc id="3180700" url="https://pl.wikipedia.org/wiki?curid=3180700" title="Otwornica gorzka">
Otwornica gorzka

Otwornica gorzka ("Lepra amara " (Ach.) Hafellner) – gatunek grzybów z rodziny otwornicowatych ("Pertusariaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Pertusaria, Pertusariaceae, Pertusariales, Ostropomycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten opisany został w 1809 przez E. Achariusa jako "Variolaria amara". W 1872 William Nylander przeniósł go do rodzaju "Pertusaria", a w 2016 Joseph Hafellner do rodzaju "Lepra"
Ma około 20 synonimów. Niektóre z nich:
Nazwa polska według "Krytycznej listy porostów i grzybów naporostowych Polski". Po przeniesieniu do rodzaju "Lepra" jest niespójna z aktualną nazwą naukową
Morfologia.
Plecha skorupiasta, zazwyczaj dość gruba, ale czasami cienka. Powierzchnia jest szorstka, pomarszczona lub chropowata, czasami podzielona na poletka. Ma barwę od jasnoszarej do ciemnoszarej i bardzo gorzki smak. Przedplesze jest jaśniejsze i czasami podzielone na pasemka. Na powierzchni zawsze i licznie występują soralia, pojedynczo lub w grupach, często łączą się z sobą. Mają średnicę 0,2–2 mm. kolisty lub półkolisty kształt i szeroko przylegają do plechy. Plecha zawiera glony protokokkoidalne.
Reakcje barwne: Pd + czerwony, K –, KC + fioletowoczerwony.
Owocniki typu apotecjum pojawiają się bardzo rzadko. Są zagłębione po kilka w brodawkach podobnych do soraliów. Mają silnie, białawo przyprószone tarczki o barwie od czerwonawej przez brunatną do czarnej. W każdym worku powstaje jeden tylko, jednokomórkowy, bezbarwny i grubościenny zarodnik o rozmiarach 140-230 × 50–70 μm.
Najbardziej podobna jest również pospolita otwornica zwyczajna ("Pertusaria albescens"). Odróżnia się bardzo dużymi soraliami (mają średnicę 0,5–4,5 mm), grubą plechą i brakiem kwasu fumarioprotocetrariowego. Pewne odróżnienie tych gatunków możliwe jest reakcjami barwnymi; u otwornicy gładkiej wszystkie są negatywne.
Występowanie i siedlisko.
Gatunek szeroko rozprzestrzeniony, głównie na półkuli północnej. Najliczniej notowany jest w Ameryce Północnej i Europie, ale występuje także w Azji, Ameryce Środkowej, północnych rejonach Ameryki Południowej i Afryki oraz w Australii W Polsce pospolity w całym kraju.
Główne siedlisko jego występowania to kora drzew, zwłaszcza liściastych, szczególnie w miejscach bardziej słonecznych; poza zwartymi kompleksami leśnymi lub w świetlistych lasach.
Znaczenie.
Wytwarza kwas fumaroprotocetrariowy, który nadaje jej bardzo gorzki smak, podobny do smaku chininy. Właśnie z powodu tego gorzkiego smaku dawniej plecha otwornicy gorzkiej używana była jako namiastka chininy.

</doc>
<doc id="3180702" url="https://pl.wikipedia.org/wiki?curid=3180702" title="Pertusaria amara">
Pertusaria amara



</doc>
<doc id="3180703" url="https://pl.wikipedia.org/wiki?curid=3180703" title="Abbott i Costello w tropikach">
Abbott i Costello w tropikach

Abbott i Costello w tropikach (ang. "One Night in the Tropics") – amerykański film komediowy z 1940 roku. W rolach głównych wystąpił amerykański duet aktorski Abbott i Costello. Film zapoczątkował wieloletnią współpracę tego duetu komików.

</doc>
<doc id="3180707" url="https://pl.wikipedia.org/wiki?curid=3180707" title="Droga magistralna A14 (Łotwa)">
Droga magistralna A14 (Łotwa)

Droga magistralna A14 (łot. "Autoceļš A14") – łotewska droga magistralna o długości 15,6 km. Jest zachodnią obwodnicą miasta Dyneburg. Łączy drogi magistralne A6 i A13. Jest częścią trasy europejskiej E262.
Droga A14 rozpoczyna się przy skrzyżowaniu z drogą magistralną A6, która biegnie w kierunku Rygi i Rzeżycy. Po oddaleniu się od skrzyżowania magistrala kieruje się na południe i pokonuje rzekę Dźwinę. W Šventė magistrala spotyka się z drogą P70, która biegnie w kierunku miasta Iłuksza. Droga A14 kończy się przy skrzyżowaniu z drogą magistralną A13, która biegnie w kierunku Kowna i Wilna.

</doc>
<doc id="3180708" url="https://pl.wikipedia.org/wiki?curid=3180708" title="John Radzilowski">
John Radzilowski

John Thaddeus Radzilowski (ur. 21 czerwca 1965 w Ann Arbor) – amerykański historyk specjalizujący się w tematyce Polonii amerykańskiej i historii najnowszej, profesor University of Alaska Southeast.
Życiorys.
Urodził się w Ann Arbor jako syn Tadeusza i Katarzyny z d. Pliska. Ma dwóch braci: Pawła i Stefana. Przodkowie od strony ojca wyemigrowali z Polski do USA pod koniec XIX wieku. Pradziadkowie pochodzili z Bączala Dolnego na Podkarpaciu. W 1988 ukończył Catholic University w Waszyngtonie. Licencjat z historii uzyskał na Southwest State University w Marshall w stanie Minnesota w 1989. Rok później ukończył szkołę dla nauczycieli "NEH Teacher Institute" w tym samym mieście. W 1991 był asystentem prof. Geralda Kleinfelda na wydziale historii Arizona State University. W 1994 uzyskał certyfikat z "Sholary Publishing" na Arizona State University. W latach 1997–1999 wykładał na Polish American Cultural Institute of Minnesota. Stopień doktora zdobył na Arizona State University w 1999. W 2004 był adiunktem na DeVry University w Chicago, a od 2005 do 2007 adiunktem na University of Phoenix w Minneapolis oraz University of St. Thomas w Saint Paul i Anoka-Ramsey Community College w Coon Rapids, a w 2007 w Hamline University w St. Paul. Od 2007 jest profesorem w University of Alaska Southeast. Należy do stałych współpracowników kwartalnika naukowego Glaukopis.

</doc>
<doc id="3180710" url="https://pl.wikipedia.org/wiki?curid=3180710" title="Biała (gromada w powiecie radzyńskim)">
Biała (gromada w powiecie radzyńskim)

Biała – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Biała z siedzibą GRN w Białej utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Biała, Żabików, Olszewnica i Bedlno ze zniesionej gminy Biała w tymże powiecie. Dla gromady ustalono 19 członków gromadzkiej rady narodowej.
1 stycznia 1959 do gromady Biała włączono wieś i kolonię Brzostowiec ze zniesionej gromady Płudy w tymże powiecie.
1 stycznia 1962 do gromady Biała włączono wsie Lichty, Paszki Małe, Paszki Duże i Zabiele oraz kolonię Paszki Małe ze zniesionej gromady Paszki Duże w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180713" url="https://pl.wikipedia.org/wiki?curid=3180713" title="Białka (gromada w powiecie radzyńskim)">
Białka (gromada w powiecie radzyńskim)

Białka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Białka z siedzibą GRN w Białej utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Białka, Siedlanów i Ustrzesz ze zniesionej gminy Biała w tymże powiecie. Dla gromady ustalono 19 członków gromadzkiej rady narodowej.
1 stycznia 1962 do gromady Białka włączono wieś i kolonię Turów, osadę leśną Mokre, osadę leśną Płudy, osadę leśną Turów oraz stację kolejową i tartak Bedlno ze zniesionej gromady Turów w tymże powiecie.
1 stycznia 1959 do gromady Białka włączono wsie Płudy i Główne, wieś i kolonię Jaski oraz kolonię Kostunin ze zniesionej gromady Płudy w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180718" url="https://pl.wikipedia.org/wiki?curid=3180718" title="Branica (gromada)">
Branica (gromada)

Branica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Branica z siedzibą GRN w Branicy (w obecnym brzmieniu "Branica Radzyńska") utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Branica (Radzyńska), Zbulitów (Duży), Stasinów, Niewęgłosz i Marynin ze zniesionej gminy Biała, obszar dotychczasowej gromady Zbulitów (Mały) ze zniesionej gminy Wohyń oraz obszar dotychczasowej gromady Branica (Suchowolska) ze zniesionej gminy Suchowola w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180719" url="https://pl.wikipedia.org/wiki?curid=3180719" title="Jelnica (gromada)">
Jelnica (gromada)

Jelnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jelnica z siedzibą GRN w Jelnicy utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Jelnica, Misie, Strzakły, Pościsze, Przychody i Sawki ze zniesionej gminy Misie w tymże powiecie. Dla gromady ustalono 26 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180720" url="https://pl.wikipedia.org/wiki?curid=3180720" title="Emił Radew">
Emił Radew

Emił Jordanow Radew, bułg. Емил Йорданов Радев (ur. 26 maja 1971 w Warnie) – bułgarski polityk i prawnik, adwokat, samorządowiec, parlamentarzysta krajowy, poseł do Parlamentu Europejskiego VIII i IX kadencji.
Życiorys.
Ukończył prawo na Uniwersytecie Ekonomicznym w Warnie, a także administrację na Wolnym Uniwersytecie Warneńskim. Rozpoczął również studia doktoranckie na Nowym Uniwersytecie Bułgarskim. W 1999 uzyskał uprawnienia adwokata, podejmując praktykę zawodową w Warnie.
W 2007 zaangażował się w działalność polityczną, kiedy to z listy nowo powołanego ugrupowania Obywatele na rzecz Europejskiego Rozwoju Bułgarii (GERB) uzyskał mandat radnego Warny, stając na czele partyjnego klubu radnych. W 2009 i w 2013 był wybierany na posła do Zgromadzenia Narodowego 41. i 42. kadencji. W wyborach w 2014 z listy partii GERB uzyskał mandat eurodeputowanego VIII kadencji. W 2019 uzyskał reelekcję, gdy przed rozpoczęciem IX kadencji z zasiadania w PE zrezygnowały dwie kandydatki jego partii.

</doc>
<doc id="3180721" url="https://pl.wikipedia.org/wiki?curid=3180721" title="Rogoźnica (gromada)">
Rogoźnica (gromada)

Rogoźnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rogoźnica z siedzibą GRN w Rogoźnicy utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Rogoźnica wieś, Rogoźnica kol., Koszeliki, Zasiadki i Manie ze zniesionej gminy Tłuściec, obszar dotychczasowej gromady Rogoźniczka ze zniesionej gminy Żerocin oraz obszar dotychczasowej gromady Rudniki ze zniesionej gminy Zahajki w powiecie radzyńskim, a także obszar dotychczasowej gromady Zawadki ze zniesionej gminy Swory w powiecie bialskim w tymże województwie. Dla gromady ustalono 21 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180723" url="https://pl.wikipedia.org/wiki?curid=3180723" title="Takashi Taguchi">
Takashi Taguchi

 – japoński seiyū i aktor dubbingowy. Pracował dla Production Baobab.

</doc>
<doc id="3180724" url="https://pl.wikipedia.org/wiki?curid=3180724" title="Żerocin (gromada)">
Żerocin (gromada)

Żerocin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żerocin z siedzibą GRN w Żerocinie utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Żerocin, Pereszczówka (bez miejscowości Łan kol.) i Utrówka ze zniesionej gminy Żerocin w tymże powiecie. Dla gromady ustalono 12 członków gromadzkiej rady narodowej.
1 stycznia 1962 do gromady Żerocin włączono wsie Puchacze, Sokule, Sitno i Szachy, osadę leśną Rozkiślanka, budkę kolejową Sokule, osadę leśną Sokule, przystanek kolejowey Sokule, osadę leśną Sitno oraz budkę kolejową Szachy ze zniesionej gromady Dołha w tymże powiecie.
1 stycznia 1959 do gromady Żerocin włączono obszar zniesionej gromady Witoroż w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180725" url="https://pl.wikipedia.org/wiki?curid=3180725" title="Tłuściec (gromada)">
Tłuściec (gromada)

Tłuściec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tłuściec z siedzibą GRN w Tłuśćcu utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Tłuściec, Halasy i Żabce ze zniesionej gminy Tłuściec w tymże powiecie. Dla gromady ustalono 12 członków gromadzkiej rady narodowej.
1 stycznia 1962 do gromady Tłuściec włączono obszar zniesionej gromady Krzewica w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180729" url="https://pl.wikipedia.org/wiki?curid=3180729" title="Szóstka (gromada)">
Szóstka (gromada)

Szóstka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szóstka z siedzibą GRN w Szóstce utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Szóstka, Worsy, Wólka Łóżecka i Wygnanka ze zniesionej gminy Szóstka oraz miejscowość Nowiny kol. z dotychczasowej gromady Bereza ze zniesionej gminy Zahajki w tymże powiecie. Dla gromady ustalono 17 członków gromadzkiej rady narodowej.
1 stycznia 1959 do gromady Szóstka włączono obszar zniesionej gromady Ostrówki w tymże powiecie.
1 stycznia 1962 do gromady Szóstka włączono wieś Bereza ze zniesionej gromady Zahajki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180732" url="https://pl.wikipedia.org/wiki?curid=3180732" title="Suchowola (gromada w powiecie radzyńskim)">
Suchowola (gromada w powiecie radzyńskim)

Suchowola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Suchowola z siedzibą GRN w Suchowoli utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Suchowola wieś, Suchowola kol., Kuraszew, Świerże i Wólka Zdunkówka ze zniesionej gminy Suchowola w tymże powiecie. Dla gromady ustalono 20 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180733" url="https://pl.wikipedia.org/wiki?curid=3180733" title="Janina Irmina Lichońska">
Janina Irmina Lichońska

Janina Irmina Izabela Lichońska de domo Snaglewska (ur. 15 grudnia 1912 w Szadku, zm. 23 grudnia 1969 w Warszawie) – tłumacz i filolog klasyczny.
Życiorys.
Irmina tego imienia używała przez całe życie urodziła się jako córka Franciszka Snaglewskiego (1881-1936), felczera weterynaryjnego. Szkołę podstawową ukończyła przy klasztorze SS Urszulanek w Sieradzu. Uczęszczała następnie do Gimnazjum Koła Polskiej Macierzy Szkolnej, które ukończyła w 1930 z wyróżnieniem. W latach 1930-1935 studiowała filologię klasyczną na Wydziale Humanistycznym Uniwersytetu Warszawskiego, gdzie 28 czerwca 1935 uzyskała tytuł magistra broniąc pracy "Religijność rzymska w świetle satyry Juwenalisa". W latach 1935-1937 podjęła studia pedagogiczne, zdając 28 maja 1937 egzamin państwowy na stanowisko nauczyciela szkoły średniej. W okresie II wojny światowej zaangażowała się w akcję nauczania na tajnych kompletach. We wrześniu 1944 została wywieziona wraz z matką i siostrami na roboty przymusowe w okolice Wrocławia. Po wojnie zorganizowała szkołę podstawową w Osterode. 22 kwietnia 1946 wyszła za mąż za Tadeusza Lichońskiego, żołnierza 1 Samodzielnej Brygady Spadochronowej. 1 sierpnia 1947 urodziła syna Macieja Marka. W 1953 została zatrudniona jako redaktor Państwowym Instytucie Wydawniczym w Warszawie, poświęcając 7 lat na edycję "Dzieł Wszystkich" Andrzeja Frycza Modrzewskiego. W latach 1960-1962 pracowała w Zakładzie Nauk o Kulturze Antycznej PAN w Warszawie, a następnie została oddelegowana do Pracowni Słownika Łaciny Średniowiecznej PAN w Krakowie. W latach 1965-1969 była sekretarzem Zarządu Głównego Polskiego Towarzystwa Filologicznego w Krakowie. Zmarła niespodziewanie i nagle w szpitalu Kolejowym w Międzylesiu. Została pochowana na Cmentarzu Wolskim w Warszawie.
Linki zewnętrzne.
Jarosław Stulczewski "Janina Irmina Lichońska" - biografia, zdjęcia

</doc>
<doc id="3180735" url="https://pl.wikipedia.org/wiki?curid=3180735" title="Michał Kubik (futsalista)">
Michał Kubik (futsalista)

Michał Kubik (ur. 7 maja 1990) – polski futsalista, zawodnik z pola, reprezentant Polski, obecnie jest grającym trenerem występującej w ekstraklasie Rekordu Bielsko-Biała. 
Przebieg kariery.
Michał Kubik swoją karierę rozpoczynał w amatorskim klubie Moto 46 Szczecin, z którym w sezonie 2009/2010 doszedł do finału Pucharu Polski, w którym jego drużyna przegrała 2:6 z Hurtapem Łęczyca i raz wpisał się na listę strzelców. Od sezonu 2010/2011 reprezentował barwy Pogoni 04 Szczecin. W pierwszym sezonie w Pogoni zdobył dziewięć bramek w ekstraklasie, a jego drużyna zajęła siódme miejsce w tabeli. Sezon później strzelił o jedną bramkę mniej, a klub ze Szczecina zajął ósme miejsce w tabeli. W sezonie 2012/2013 osiemnastokrotnie wpisywał się na listę strzelców, a jego klub zajął czwarte miejsce po fazie play off i odpadł w finale Pucharu Polski. Sezon 2013/2014 okazał się najlepszy w karierze Michała Kubika. W całym sezonie zdobył piętnaście bramek, a Pogoń '04 Szczecin zdobyła tytuł Wicemistrza Polski. Po sezonie w plebiscycie Futsal Ekstraklasy został wybrany najlepszym zawodnikiem ligi&lt;ref name="Najlepsi w sezonie 2013/2014"&gt;&lt;/ref&gt;. 
W reprezentacji Polski zadebiutował 12 kwietnia 2011 w meczu z reprezentacją Macedonii, który Polska przegrała 2:3 i Michał Kubik zdobył jedną z dwóch bramek. W 2011 roku zagrał w eliminacjach do Mistrzostw Świata, a dwa lata później w eliminacjach do Mistrzostw Europy. W obu turniejach eliminacyjnych strzelił po jednej bramce. W sumie dla reprezentacji Polski zdobył 39 bramek. 

</doc>
<doc id="3180736" url="https://pl.wikipedia.org/wiki?curid=3180736" title="Siemień (gromada)">
Siemień (gromada)

Siemień – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siemień z siedzibą GRN w Siemieniu utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Siemień, Łubka, Wola Tulnicka, Wólka Siemieńska, Tulniki, Władysławów, Brudno, Miłków kol., Miłków wieś, Komarne, Pomyków i Pohulanka ze zniesionej gminy Siemień w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 26 członków gromadzkiej rady narodowej.
1 stycznia 1962 z gromady Siemień wyłączono wsie Brudno i Pohulanka oraz kolonię Komarne, włączając je do nowo utworzonej gromady Parczew w tymże powiecie; do gromady Siemień włączono natomiast obszar zniesionej gromady Jezioro tamże.
1 stycznia 1969 do gromady Siemień włączono wsie Wierzchowiny, Amelin, Działyń i Juliopol ze zniesionej gromady Działyń w tymże powiecie; z gromady Siemień wyłączono natomiast wieś Władysławów, włączając ją do nowo utworzonej gromady Gródek w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie parczewskim – reaktywowano gminę Siemień.

</doc>
<doc id="3180737" url="https://pl.wikipedia.org/wiki?curid=3180737" title="Toru Furuya">
Toru Furuya



</doc>
<doc id="3180739" url="https://pl.wikipedia.org/wiki?curid=3180739" title="Milanów (gromada)">
Milanów (gromada)

Milanów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Milanów z siedzibą GRN w Milanowie utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Milanów wieś, Milanów kol., Kostry, Kopina, Cichostów wieś, Cichostów kol. i Czeberaki ze zniesionej gminy Milanów w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 27 członków gromadzkiej rady narodowej.
1 stycznia 1969 do gromady Milanów włączono obszar zniesionej gromady Rudno w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie parczewskim – reaktywowano gminę Milanów.

</doc>
<doc id="3180741" url="https://pl.wikipedia.org/wiki?curid=3180741" title="Ewa Maydell">
Ewa Maydell

Ewa Maydell z domu Paunowa, bułg. Ева Майдел z domu Паунова (ur. 26 stycznia 1986 w Sofii) – bułgarska polityk, posłanka do Parlamentu Europejskiego VIII i IX kadencji, przewodnicząca Ruchu Europejskiego.
Życiorys.
Ukończyła stosunki międzynarodowe i zarządzanie w biznesie na amerykańskiej prywatnej uczelni John Cabot University w Rzymie, pełniąc w trakcie studiów funkcję przewodniczącej samorządu studenckiego. Pracowała w think tanku IDLO, następnie została zatrudniona w delegacji ugrupowania Obywatele na rzecz Europejskiego Rozwoju Bułgarii w Europarlamencie. Była asystentką posłanki Iliany Iwanowej, następnie została koordynatorką delegacji GERB-u we frakcji Europejskiej Partii Ludowej.
W wyborach w 2014 z listy swojej partii Ewa Paunowa uzyskała mandat eurodeputowanej VIII kadencji. W listopadzie 2017 została nową przewodniczącą Ruchu Europejskiego w miejsce Jo Leinena. W 2019 została wybrana na kolejną kadencję Europarlamentu.
W 2017 zawarła związek małżeński z austriackim prawnikiem Niklasem Maydellem.

</doc>
<doc id="3180742" url="https://pl.wikipedia.org/wiki?curid=3180742" title="Jabłoń (gromada)">
Jabłoń (gromada)

Jabłoń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jabłoń z siedzibą GRN w Jabłoniu utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Kudry, Puchowa Góra, Paszenki i Jabłoń ze zniesionej gminy Jabłoń w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 21 członków gromadzkiej rady narodowej.
1 stycznia 1962 do gromady Jabłoń włączono obszar zniesionej gromady Gęś w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie parczewskim – reaktywowano gminę Jabłoń.

</doc>
<doc id="3180744" url="https://pl.wikipedia.org/wiki?curid=3180744" title="Przewłoka (gromada)">
Przewłoka (gromada)

Przewłoka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przewłoka z siedzibą GRN w Przewłoce – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Przewłoka, Wola Przewłocka i Zaniówka ze zniesionej gminy Milanów oraz obszar dotychczasowej gromady Kolano ze zniesionej gminy Jabłoń w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 22 członków gromadzkiej rady narodowej.
1 stycznia 1960 do gromady Przewłoka włączono wieś i kolonię Chmielów, wieś Korona oraz kolonie Marianówka, Czortówka, Julianówka i Holendernia ze zniesionej gromady Chmielów w tymże powiecie.
31 grudnia 1961 do gromady Przewłoka włączono wieś i PGR Kalinka z gromady Podedwórze w powiecie włodawskim w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3180745" url="https://pl.wikipedia.org/wiki?curid=3180745" title="The Bad Seed">
The Bad Seed



</doc>
<doc id="3180746" url="https://pl.wikipedia.org/wiki?curid=3180746" title="Kasztel Okolicsanyich (Okoličné)">
Kasztel Okolicsanyich (Okoličné)

Kasztel Okolicsanyich w Okolicznem (słow. Kaštieľ rodiny Okoličániovcov v Okoličnom) – zabytkowa, murowana budowla o charakterze dużego dworu ziemiańskiego lub niewielkiego pałacu w dzielnicy Liptowskiego Mikułasza zwanej Okoliczne, na Słowacji.
Kasztel stoi w środku dawnej wsi Okoliczne, obecnie przy drodze wylotowej z Liptowskiego Mikułasza w kierunku Liptowskiego Gródka. Został wzniesiony w I połowie XVII w. w stylu renesansowym na fundamentach starszej budowli. Jest to murowany budynek na rzucie prostokąta, trójkondygnacyjny, pierwotnie o pewnych walorach obronnych. W narożnikach, na wysokości pierwszego piętra, oryginalne wykusze w formie okrągłych wieżyczek, nakrytych obecnie cebulastymi kopułkami. Fronty, na dłuższych ścianach budowli, sześcioosiowe. Dyspozycja wnętrz trójtraktowa, z sienią wejściową. Największym pomieszczeniem na parterze jest dawna sala rycerska, w której był kominek. Na pierwszym piętrze znajdowały się pomieszczenia właścicieli i pokoje dla gości, a na drugim – pomieszczenia gospodarcze i magazynowe.
W 1714 r. obiekt został przebudowany w stylu barokowym i na nowo zadaszony obecnym dachem łamanym. Fasada zachowała pierwotne podziały tworzone przez iluzorycznie malowane ramy. Wokół okien kamienne obramienia z gzymsami, w oknach parteru zabytkowe kraty. Na wejściu barokowy, dwufilarowy portyk, wysunięty przed lico budynku, nakryty daszkiem z cebulastą kopułą. Nad wejściem tablica z imionami członków rodu Okolicsanyich, którzy budowali i odnawiali kasztel.
W latach 1956-1957 r. budynek został zaadaptowany na cele kulturalne – powstała w nim sala widowiskowa ze sceną, na której występowały amatorskie zespoły teatralne. Kolejny remont miał miejsce w latach 1987-1990. Mieściła się tu również filia biblioteki powiatowej im. G. F. Belopotockiego, której księgozbiór przeniesiono z końcem lat 90. XX w. do centrum miasta, oraz młodzieżowe centrum kultury. W 1963 r. obiekt został uznany za pomnik kultury narodowej (słow. národná kultúrna pamiatka). Aktualnie (2014 r.) niewykorzystywany.

</doc>
<doc id="3180747" url="https://pl.wikipedia.org/wiki?curid=3180747" title="Parafia Narodzenia Najświętszej Maryi Panny w Strzyżowie">
Parafia Narodzenia Najświętszej Maryi Panny w Strzyżowie

Parafia Narodzenia Najświętszej Maryi Panny w Strzyżowie – parafia rzymskokatolicka znajdująca się w dekanacie Hrubieszów - Północ, w diecezji zamojsko-lubaczowskiej. 
Parafia została erygowana w dniu 10 lutego 1947 roku, przez ówczesnego biskupa lubelskiego Stefana Wyszyńskiego.
Liczba mieszkańców: 2400.

</doc>
<doc id="3180748" url="https://pl.wikipedia.org/wiki?curid=3180748" title="Parafia św. Apostołów Piotra i Pawła w Moniatyczach">
Parafia św. Apostołów Piotra i Pawła w Moniatyczach

Parafia Świętych Apostołow Piotra i Pawła w Moniatyczach – parafia rzymskokatolicka znajdująca się w dekanacie Hrubieszów - Północ, w diecezji zamojsko-lubaczowskiej. 
Liczba wiernych: 3000.

</doc>
<doc id="3180749" url="https://pl.wikipedia.org/wiki?curid=3180749" title="Pertusaria">
Pertusaria

Pertusaria DC. (otwornica) – rodzaj grzybów z rodziny otwornicowatych ("Pertusariaceae"). Ze względu na symbiozę z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Pertusariaceae, Pertusariales, Ostropomycetidae, Lecanoromycetes, Pezizomycotina, Ascomycota, Fungi".
Synonimy nazwy naukowej: "Arthopyrenia" sect. "Pseudosagedia" Müll. Arg.,
"Clathroporina" Müll. Arg.,
"Clausaria" Nyl.,
"Cryptopeltis" Rehm,
"Isidium" (Ach.) Ach.,
"Lecanidium" A. Massal.,
"Lepra" Scop.,
"Leproncus" Vent.,
"Lichen" sect. "Stereocaulon" Schreb.,
"Lichen" subsect. "Isidium" Ach.,
"Melanaria" Erichsen,
"Ophthalmidium" Eschw.,
"Pertusariomyces" E.A. Thomas ex Cif. &amp; Tomas.,
"Phragmopeltheca" L. Xavier,
"Phyllophiale" R. Sant.,
"Phylloporina" (Müll. Arg.) Müll. Arg.,
"Pionospora" Th. Fr.,
"Porina" Müll. Arg.,
"Porina" sect. "Phylloporina" Müll. Arg.,
"Pseudosagedia" (Müll. Arg.) M. Choisy,
"Sagedia" A. Massal.,
"Segestrella" Fr.,
"Segestria" Fr.,
"Sphaeromphale" Rchb.,
"Stephosia" Bat. &amp; H. Maia,
"Stereocaulon" (Schreb.) Schrad.
"Zamenhofia" Clauzade &amp; Cl. Roux.
Nazwa polska według "Krytycznej listy porostów i grzybów naporostowych Polski".
W wyniku zmian taksonomicznych wiele gatunków rodzaju "Pertusaria" zostało przeniesione do innych rodzajów, m.in. "Lepra", "Toensbergia", "Varicellaria".

</doc>
<doc id="3180750" url="https://pl.wikipedia.org/wiki?curid=3180750" title="Parafia Wniebowzięcia Najświętszej Maryi Panny w Buśnie">
Parafia Wniebowzięcia Najświętszej Maryi Panny w Buśnie

Parafia Wniebowzięcia Najświętszej Marii Panny w Buśnie – parafia rzymskokatolicka znajdująca się w dekanacie Hrubieszów - Północ, w diecezji zamojsko-lubaczowskiej. 
Została utworzona 23 marca 1921.
Liczba mieszkańców: 1100.

</doc>
<doc id="3180751" url="https://pl.wikipedia.org/wiki?curid=3180751" title="Iłchan Kjuczjuk">
Iłchan Kjuczjuk

Iłchan Kjuczjuk, bułg. Илхан Кючюк (ur. 16 września 1985 w Sewliewie) – bułgarski polityk, działacz młodzieżowy, poseł do Parlamentu Europejskiego VIII i IX kadencji.
Życiorys.
Ukończył studia politologiczne na Uniwersytecie Wielkotyrnowskim im. Świętych Cyryla i Metodego. W 2010 został etatowym pracownikiem centrali Ruchu na rzecz Praw i Wolności. Od 2005 związany z młodzieżówką tej partii, w latach 2011 objął funkcję wiceprzewodniczącego, a w 2012 przewodniczącego tej organizacji.
W wyborach w 2014 z listy swojego ugrupowania Iłchan Kjuczjuk uzyskał mandat eurodeputowanego VIII kadencji. W 2019 z powodzeniem ubiegał się o reelekcję. W 2021 został tymczasowym przewodniczącym Partii Porozumienia Liberałów i Demokratów na rzecz Europy po śmierci Hansa van Baalena (wspólnie z Timmym Dooleyem). W czerwcu 2022 obaj politycy zostali wybrani na współprzewodniczących partii.

</doc>
<doc id="3180752" url="https://pl.wikipedia.org/wiki?curid=3180752" title="Parafia MB Częstochowskiej w Nieledwi">
Parafia MB Częstochowskiej w Nieledwi



</doc>
<doc id="3180753" url="https://pl.wikipedia.org/wiki?curid=3180753" title="Parafia Narodzenia NMP w Strzyżowie">
Parafia Narodzenia NMP w Strzyżowie



</doc>
<doc id="3180754" url="https://pl.wikipedia.org/wiki?curid=3180754" title="Parafia św. Maksymiliana Kolbego w Cichoborzu">
Parafia św. Maksymiliana Kolbego w Cichoborzu

Parafia św. Maksymiliana Marii Kolbego w Cichoborzu – parafia rzymskokatolicka znajdująca się w dekanacie Hrubieszów - Południe, w diecezji zamojsko-lubaczowskiej. 
Została utworzona 6. maja 1991.
Liczba mieszkańców: 950.

</doc>
<doc id="3180755" url="https://pl.wikipedia.org/wiki?curid=3180755" title="Parafia św. Jana Chrzciciela w Hostynnem">
Parafia św. Jana Chrzciciela w Hostynnem

Parafia św. Jana Chrzciciela w Hostynnem – parafia rzymskokatolicka znajdująca się w dekanacie Hrubieszów - Południe, w diecezji zamojsko-lubaczowskiej. Została utworzona 30 września 1975.
Liczba mieszkańców: 1500.

</doc>
<doc id="3180756" url="https://pl.wikipedia.org/wiki?curid=3180756" title="Gwardia Łódź (żużel)">
Gwardia Łódź (żużel)

Gwardia Łódź – polski klub żużlowy z Łodzi. W latach 1967–1980 brał udział w rozgrywkach ligowych. W późniejszym czasie przestał funkcjonować.
Historia klubu.
Po sezonie 1964 rozwiązano sekcję Tramwajarza Łódź. Po dwóch latach nieobecności żużel wrócił do Łodzi w postaci nowego klubu, Gwardii Łódź. Klub ten bazował głównie na zawodnikach poprzednika. Został rozwiązany po sezonie 1980, pozostawiając po sobie z jednej strony sławę jednej z najstarszych wiekiem drużyn (długoletnie występy weteranów takich jak Paweł Mirowski, Włodzimierz Sumiński, Eugeniusz Wróżyński czy Edward Kupczyński), z drugiej zaś młodych, perspektywicznych zawodników kontynuujących swe kariery w klubach spoza Łodzi (jak Karol Lis i Sławomir Tronina).

</doc>
<doc id="3180757" url="https://pl.wikipedia.org/wiki?curid=3180757" title="Parafia św. Apostołów Piotra i Pawła w Terebiniu">
Parafia św. Apostołów Piotra i Pawła w Terebiniu

Parafia Świętych Apostołów Piotra i Pawła w Terebiniu – parafia rzymskokatolicka znajdująca się w dekanacie Hrubieszów-Południe, w diecezji zamojsko-lubaczowskiej. 
Parafia została erygowana 3 kwietnia 1990 roku.
Liczba mieszkańców: 740.

</doc>
<doc id="3180758" url="https://pl.wikipedia.org/wiki?curid=3180758" title="Parafia Wniebowzięcia Najświętszej Maryi Panny w Gdeszynie">
Parafia Wniebowzięcia Najświętszej Maryi Panny w Gdeszynie

Parafia Wniebowzięcia Najświętszej Maryi Panny w Gdeszynie – parafia rzymskokatolicka znajdująca się w dekanacie Grabowiec, w diecezji zamojsko-lubaczowskiej. 
Liczba wiernych: 750.

</doc>
<doc id="3180759" url="https://pl.wikipedia.org/wiki?curid=3180759" title="Parafia Przemienienia Pańskiego w Horyszowie">
Parafia Przemienienia Pańskiego w Horyszowie

Parafia Przemienienia Pańskiego w Horyszowie – parafia rzymskokatolicka znajdująca się w dekanacie Grabowiec, w diecezji zamojsko-lubaczowskiej. 
Parafia erygowana została 30. grudnia 1992 roku przez biskupa Jana Śrutwę.
Liczba mieszkańców: 570. 

</doc>
<doc id="3180760" url="https://pl.wikipedia.org/wiki?curid=3180760" title="Leon Syroczyński">
Leon Syroczyński

Leon Syroczyński, pseud. i krypt.: S., Łewko Czornyj, Łewko Honczarenko (ur. 12 maja 1844 w Sitkowcach, powiat Lipowiec, zm. 16 maja 1925 we Lwowie) – polski inżynier technolog nafty.
Życiorys.
W 1861 ukończył w Kijowie gimnazjum i rozpoczął studia medyczne, działał w tym czasie w konspiracyjnym Związku Trojnickim. W 1863 przerwał naukę i przyłączył się do walczącego w powstaniu styczniowym na Wołyniu oddziału dowodzonego przez Edmunda Różyckiego. Po rozwiązaniu pod koniec maja 1863 "legii wołyńskiej", przedostał się na Lubelszczyznę i tam przyłączył się do oddziału Franciszka Rochebrune. Następnie udał się do Warszawy, gdzie używając pseudonimu wszedł w skład wydziału wojny Rządu Narodowego. Po aresztowaniu z powodu braku dowodów został wydany monarchii austro-węgierskiej, a następnie wyjechał do Liège w Belgii, gdzie studiował w École des mines na wydziale górniczym. W 1869 obronił dyplom i rozpoczął pracę jako inżynier w kopalniach rudy cynku i ołowiu. Dwa lata później został inspektorem kolejowym w Holandii, a od 1873 pełnił funkcję dyrektora kopalni im. Eustachego Sanguszki w Grudnie Dolnej. Po czterech latach objął stanowisko inżyniera górniczego w Wydziale Krajowym we Lwowie, od 1890 wykładał w Szkole Politechnicznej, rok później został docentem honorowanym. Wykładał eksploatację kopalń i głębokie wiercenia na Wydziałach Inżynierii Lądowo-Wodnej, Chemicznym i Mechanicznym. Do grupy jego pierwszych studentów należeli Władysław Dunka de Sajo, Leon Korwin-Mikucki, Leon Rogawski i Zdzisław Dyduszyński. Zainicjował powstanie muzeum górnictwa nafty i wosku ziemnego, które uruchomiono dzięki darom instytucji i przemysłowców naftowych m.in. Mikołajowi Fedorowiczowi-Jackowskiemu, Wiktorowi i Stanisławowi Klobassom i innym. W 1893 kurs górniczo-hutniczy został przekształcony w trzyletni, górniczy. W 1897 został profesorem zwyczajnym oraz wygrał konkurs na kierującego nową Katedrą Górnictwa. Wykładał encyklopedię górnictwa, głębokie wiercenia i eksploatację nafty, od 1904 przez rok pełnił funkcję rektora Szkoły Politechnicznej. Był kuratorem Krajowej Szkoły Górniczej i Wiertniczej w Borysławiu, członkiem honorowym Polskiego Towarzystwa Politechnicznego we Lwowie (w latach 1903-1907 pełnił tam funkcję prezesa wydziału głównego), Międzynarodowego Towarzystwa Inżynierów i Techników Wiertniczych w Wiedniu. Ponadto był doktorem honoris causa krakowskiej Akademii Górniczej, prezesem Towarzystwa Weteranów Powstania 1863, należał do Krajowej Rady Górniczej, komitetów badania złóż wosku i ochrony życia górników. Zasiadał w jury wystaw powszechnych w Antwerpii w 1885 i w Paryżu w 1889. Nadzorował przygotowanie działu naftowego na wystawie w 1894 we Lwowie. W 1907 powierzono mu funkcję wiceprzewodniczącego kongresu naftowego w Bukareszcie. W 1919 przeszedł na emeryturę. Na początku lat 20. był członkiem wydziału Towarzystwa Polskiego Żałobnego Krzyża dla okręgu lwowskiego.
Życie prywatne.
Jego ojcem był Seweryn Syroczyński, lekarz i działacz społeczny. Brat Stanisław był członkiem Rady Państwa w Petersburgu i ufundował w Kijowie szpital dla rodaków, brat Antoni walczył w powstaniu styczniowym, a brat Tadeusz zarządzał majątkiem w Jurkowcach. Ze strony matki był spokrewniony z Józefem Korzeniowskim "Conradem".

</doc>
<doc id="3180761" url="https://pl.wikipedia.org/wiki?curid=3180761" title="Parafia Matki Bożej Królowej Polski w Świdnikach">
Parafia Matki Bożej Królowej Polski w Świdnikach

Parafia Matki Bożej Królowej Polski w Świdnikach – parafia rzymskokatolicka znajdująca się w dekanacie Grabowiec, w diecezji zamojsko-lubaczowskiej. 
Parafia erygowana została 24 stycznia 1978.
Liczba mieszkańców: 1000. 

</doc>
<doc id="3180762" url="https://pl.wikipedia.org/wiki?curid=3180762" title="Parafia Wniebowzięcia NMP w Gdeszynie">
Parafia Wniebowzięcia NMP w Gdeszynie



</doc>
<doc id="3180763" url="https://pl.wikipedia.org/wiki?curid=3180763" title="Okręty podwodne typu 210Mod">
Okręty podwodne typu 210Mod

Okręty podwodne typu 210 – opracowany przez ThyssenKruppMarine Systems model okrętu, przeznaczony głównie do działań w morzach płytkich, zapewniający efektywność w różnych operacjach przy zmniejszeniu kosztów produkcji i eksploatacji. Konstrukcja ma wykorzystywać wiele sprawdzonych elementów z już eksploatowanych typów okrętów (typu 214, 209, 210 oraz 212).
Jednostka ma być jednokadłubowa, kadłub sztywny wykonany ze stali HY80, umożliwiającej spawanie ma średnicę 5,5 metra i długość około 59 metrów.
System napędowy podobny jest do tego, który zastosowano w projektach 212 i 214. Energia elektryczna wytwarzana ma być przez dwa generatory Piller napędzane przez silniki wysokoprężne MTU 12V396. Do magazynowania przeznaczono 264 akumulatory polimerowe w dwóch grupach na dziobie i rufie.
Zintegrowany system kierowania i kontroli zapewni dowódcy informacje o stanie i statusie wszystkich urządzeń i możliwość operowania całym wyposażeniem. 
Do orientacji w sytuacji podwodnej ma służyć system hydroakustyczny, składający się z anteny cylindrycznej na dziobie, przetworników pasywnych na burtach oraz stację wykrywającą obce sygnały. Możliwe będzie zintegrowanie z systemem dodatkowych stacji do wykrywania przeszkód podwodnych i min.
Niski, opływowy kiosk będzie osłaniał chrapy, peryskop, maszt radaru nawigacyjnego, maszt z antenami radiowymi oraz dwuosobową śluzę, pozwalającą na skryte wysadzenie/przyjęcie płetwonurków. 
Uzbrojeniem mają być 4 wyrzutnie torpedowe kalibru 533 mm. Pod wyrzutniami zaprojektowano uniwersalną śluzę, która może być wykorzystywana do wypuszczania nurków, aparatów podwodnych, przyjmowania ładunków pod wodą lub użycia innego wyposażenia. Łatwe ma być przystosowanie okrętu do przenoszenia min lub pocisków rakietowych (np. Harpoon).
Planowane jest obsadzenie okrętu załogą składającą się z 15 osób, pełniących służbę w systemie dwuwachtowym. Możliwe ma być wyposażenie dla załogi 22 osobowej, przy systemie trzywachtowym. Na okręcie mogą być dodatkowe koje, dla członków grup specjalnych itp. Autonomiczność okrętu ma wynosić 30 dni.

</doc>
<doc id="3180764" url="https://pl.wikipedia.org/wiki?curid=3180764" title="Parafia św. Anny w Tuczępach">
Parafia św. Anny w Tuczępach

Parafia św. Anny w Tuczępach – parafia rzymskokatolicka znajdująca się w dekanacie Grabowiec, w diecezji zamojsko-lubaczowskiej. 
Parafia erygowana została 15 października 1920.

</doc>
<doc id="3180765" url="https://pl.wikipedia.org/wiki?curid=3180765" title="Parafia Matki Bożej Różańcowej w Zawalowie">
Parafia Matki Bożej Różańcowej w Zawalowie

Parafia Matki Bożej Różańcowej w Zawalowie – parafia rzymskokatolicka znajdująca się w dekanacie Grabowiec, w diecezji zamojsko-lubaczowskiej. 
Parafia erygowana w 1918 roku.
Na obszarze parafii leżą miejscowości: Frankamionka, Koniuchy, Koniuchy Kolonia, Świdniki Kolonia, oraz Zawalów z koloniami.

</doc>
<doc id="3180766" url="https://pl.wikipedia.org/wiki?curid=3180766" title="Parafia Wniebowzięcia Najświętszej Marii Panny w Gdeszynie">
Parafia Wniebowzięcia Najświętszej Marii Panny w Gdeszynie



</doc>
<doc id="3180767" url="https://pl.wikipedia.org/wiki?curid=3180767" title="Banks (wokalistka)">
Banks (wokalistka)

Jillian Rose Banks, znana jako BANKS (ur. 16 czerwca 1988 w Los Angeles) – amerykańska wokalistka i autorka tekstów piosenek, która zdobyła rozpoznawalność w 2013 roku, kiedy to jej utwór „Waiting Game” został wykorzystany w reklamie Victoria’s Secret. W tym samym roku artystka odbyła międzynarodową trasę z The Weekndem i została nominowana do nagrody "BBC Sound of... 2014" oraz "MTV Brand New Nominee". 3 maja tego samego roku zdobyła również tytuł „Artist To Watch” według Fox Weekly.
Życiorys.
Początki kariery.
Banks zaczęła tworzyć swoje utwory w wieku 15 lat, sama nauczyła się wówczas gry na fortepianie. Jak sama wyznaje, muzyka pomogła jej przeżyć rozwód rodziców, ponieważ czuła się wtedy bardzo samotna i przez dźwięki mogła wyrazić to, co czuje.
2013-2015: "Goddess".
W 2013 roku wokalistka zaczęła publikować swoje nagrania na stronach internetowych, m.in. na portalu muzycznym SoundCloud. Po zdobyciu dużej ilości słuchaczy, zaczęła współpracę z wytwórnią Good Years. Jej pierwszy oficjalny singiel, „Before I Ever Met You”, został wydany w lutym 2013 roku i był często grany w audycji DJ-a Zane'a Lowe'a w BBC Radio 1. Niedługo potem wokalistka wydała pod szyldem wytwórni Iamsound Records/Good Years swój pierwszy mini-album pt. "Fall Over". We wrześniu ukazała się druga EP-ka BANKS, zatytułowana "London". Magazyn "Spin" umieścił album na liście "50 albumów, których musisz przesłuchać w 2014". Jeden z utworów z płyty, „Waiting Game”, pojawił się w tym samym roku jako melodia przewodnia w reklamie bielizny Victoria’s Secret.
W sierpniu wokalistka została wybrana artystką tygodnia według magazynu "Vogue", które uznało, że jej „twórczość oddaje uczucie straty i bezsilności w życiu”. Pod koniec roku została nominowana do nagród telewizji BBC ("Sound of...") i MTV ("Brand New Nominee"). Wokalistka znalazła się także na liście największych nadziei 2014 roku m.in. serwisów muzycznych iTunes ("New Artists for 2014") i Spotify ("Artists Under the Spotify Spotlight for 2014"), stacji telewizyjnej Fuse oraz dzienników: "The Boston Globe" i "The Huffington Post".
Jesienią 2013 towarzyszyła w trasie koncertowej The Weeknda w Stanach Zjednoczonych i Wielkiej Brytanii. Po jej zakończeniu zapowiedziała własną brytyjską trasę, którą rozpoczęła w marcu 2014 roku. Wokalistka pojawiła się także podczas festiwali Coachella Music Festival (w kwietniu), Bonnaroo i Open’er Festival (w lipcu). We wrześniu nakładem wytwórni Harvest Records ukazał się jej debiutancki album studyjny pt. "Goddess".
2015-2018: "The Altar".
4 listopada 2015 roku wokalistka wydała nowy singiel „Better” i zapowiedziała wydanie nowego albumu w styczniu 2016. Album jednak nie ukazał się.
12 lipca 2016 roku premierę miał singiel z nadchodzącego albumu, zatytułowany „Fuck With Myself”. 2 sierpnia, w serwisie iTunes artystka wydała utwór „Gemini Feed” oraz wraz z nim ujawniła tytuł, okładkę i listę utworów nowego albumu – "The Altar". 19 sierpnia ukazał się kolejny z utworów płyty –- „Mind Games”, zaś 16 września – „To The Hilt”. Płyta ukazała się w sprzedaży dnia 30 września. W serwisie Metacritic została nagrodzona bardzo wysokimi notami zarówno przez krytyków muzycznych, jak publikę. Recenzentom przypadła do gustu mroczność i dojrzałość ukazana w utworach albumu. Wiele osób podkreślało całkowite wykorzystanie przez artystkę jej wokalnych możliwości. Krążek otrzymał jednak również średnie recenzje. Krytycy serwisu Pitchfork wskazywali na niejednorodność albumu oraz brak dostatecznego ugruntowania przez artystkę jej niezależności, będącej przedmiotem wielu piosenek albumu. 18 stycznia 2017 roku, premierę miał teledysk do utworu „Trainwreck”.

</doc>
<doc id="3180768" url="https://pl.wikipedia.org/wiki?curid=3180768" title="Parafia Podwyższenia Krzyża Świętego w Cewkowie">
Parafia Podwyższenia Krzyża Świętego w Cewkowie

Parafia Podwyższenia Krzyża Świętego w Cewkowie – parafia rzymskokatolicka znajdująca się w dekanacie Cieszanów, w diecezji zamojsko-lubaczowskiej.
Historia.
Początkowo mieszkańcy Cewkowa należeli do parafii w Starym Dzikowie. W 1927 roku podjęto decyzję o budowie kościoła, który zbudowano w latach 1934–1938, według projektu arch. Józefa siekierskiego. Dokończenie budowy nastąpiło po II wojnie światowej, a 25 listopada 1945 roku nastąpiło poświęcenie kościoła "pw. św. Wojciecha".
W 1946 roku utworzono samodzielną ekspozyturę, a 24 lutego 1970 roku erygowano parafię. W 1972 roku dobudowano przedsionek, a w latach 1978–1979 dobudowano dwie kaplice i zakrystię. Od 30 października 1964 roku w kościele znajduje się łaskami słynący Obraz Serca Pana Jezusa Miłosiernego, pochodzący z Kozłowa. Do parafii przynależą Cewków i Wola Cewkowska, gdzie jest 1470 wiernych.
Proboszczami parafii byli m.in.: ks. Tadeusz Łomnicki, ks. Władysław Bednarczyk (1985–2000), ks. Mieczysław Kornaga (2000–2009).
Cudowny obraz.
Obraz Serca Pana Jezusa Miłosiernego znajdował się w kościele w Kozłowie pod Tarnopolem. 13 marca 1765 roku z obrazu zaczęły spływać krwawe krople, a 16 marca cudowne zjawisko nastąpiło po raz drugi. Abp lwowski Wacław Hieronim Sierakowski powołał kościelną komisję do zbadania prawdziwości cudu. Do cudownego obrazu zaczęli przychodzić rzesze pielgrzymów, doznających licznych łask. 2 lipca 1944 roku podczas frontu Niemcy zburzyli kościół. Wierni po przeszukaniu gruzowiska odnaleźli nietknięty obraz.
Po wysiedleniu Polaków z kresów wschodnich obraz został przewieziony przez ks. Michała Zawadeckiego do Kujakowic koło Kluczborka. Po jego śmierci w 1964 roku zgodnie z testamentem został przekazany do Administratury Apostolskiej w Lubaczowie. W październiku 1964 roku za zgodą adm. ks. Jana Nowickiego, ks. ekspozyt Tadeusz Łomnicki przewiózł obraz z Opola do Cewkowa. 30 października 1964 roku obraz został zawieszony w ołtarzu.

</doc>
<doc id="3180769" url="https://pl.wikipedia.org/wiki?curid=3180769" title="Parafia Podwyższenia Krzyża Świętego w Dachnowie">
Parafia Podwyższenia Krzyża Świętego w Dachnowie

Parafia Podwyższenia Krzyża Świętego w Dachnowie – parafia rzymskokatolicka znajdująca się w dekanacie Cieszanów, w diecezji zamojsko-lubaczowskiej.
Historia.
Dachnów powstał w XIV wieku i należał do parafii w Oleszycach. W 1748 roku bp przemyski Wacław Hieronim Sierakowski przydzielił wieś do parafii Cieszanów. W czasie reform józefińskich tereny lubaczowskie przeniesiono do archidiecezji lwowskiej.
W 1938 roku rozpoczęto budowę kościoła według projektu arch. inż. Alfreda Rubenbauera. Po wybuchu wojny przerwano budowę, a kościół został zniszczony przez Ukraińców i Armię Czerwoną. 
W 1946 roku na kościół filialny zaadaptowano dawną cerkiew. 15 grudnia 1965 roku utworzony został w Dachnowie wikariat eksponowany. 25 lipca 1975 roku dekretem bpa Mariana Rechowicza została erygowana parafia "pw. Podwyższenia Krzyża Świętego", z wydzielonego terytorium parafii Cieszanów. W 1984 roku powiększono kościół i wyremontowano. W latach 1986–1987 praktykę duszpasterską odbywał diakon Mieczysław Mokrzycki.
W 1987 roku podjęto decyzję o budowie nowego kościoła na placu nieukończonej budowy poprzedniego kościoła. W 1989 roku rozpoczęto budowę kościoła, według projektu arch. inż. Rubena Bardanaszwili. 3 maja 1999 roku bp Mariusz Leszczyuński poświęcił kościół.
Na terenie parafii jest 1380 wiernych.

</doc>
<doc id="3180770" url="https://pl.wikipedia.org/wiki?curid=3180770" title="Działyń (gromada w powiecie parczewskim)">
Działyń (gromada w powiecie parczewskim)

Działyń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Działyń z siedzibą GRN w Działyniu utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Działyń, Amelin, Juliopol, Sewerynówka, Wierzchowiny i Nadzieja ze zniesionej gminy Siemień w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 20 członków gromadzkiej rady narodowej.
1 stycznia 1969 gromadę zniesiono, włączając jej obszar do gromady Siemień (wsie Wierzchowiny, Amelin, Działyń i Juliopol) i do znoszonej gromady Tyśmienica (wsie Nadzieja i Sewerynówka) w tymże powiecie.

</doc>
<doc id="3180771" url="https://pl.wikipedia.org/wiki?curid=3180771" title="Port lotniczy Taurogi">
Port lotniczy Taurogi

Port lotniczy Taurogi (kod ICAO: EYTR) – port lotniczy we wsi Girininkai, w parafii Žygaičių, ok. 9 km na zachód od centrum miasta Taurogi. Pas startowy jest wykonany z asfaltu i ma wymiary 400 × 20 m.
Historia.
Port lotniczy Taurogi został otwarty w 1983 roku
Obecnie lotnisko jest miejscem startowania i lądowania samolotów ultralekkich. Jest ono również wykorzystywane przez lokalny klub lotniczy Tauragės.

</doc>
<doc id="3180772" url="https://pl.wikipedia.org/wiki?curid=3180772" title="Parafia Narodzenia Najświętszej Maryi Panny w Niemstowie">
Parafia Narodzenia Najświętszej Maryi Panny w Niemstowie

Parafia Narodzenia Najświętszej Maryi Panny w Niemstowie – parafia rzymskokatolicka znajdująca się w dekanacie Cieszanów, w diecezji zamojsko-lubaczowskiej.
Historia.
Niemstów należał do parafii w Cieszanowie. W latach 1910–1912 miejscowi grekokatolicy zbudowali murowaną cerkiew filialną. Po II wojnie światowej opuszczoną cerkiew zaadaptowano na kościół rzymskokatolicki. 
Parafia w Niemstowie została erygowana 9 lipca 1980 roku przez administratora apostolskiego w Lubaczowie bpa Mariana Rechowicza. Parafia objęła Niemstów i Ułazów. 
W Ułazowie po 1947 roku na kościół filialny zaadaptowano cerkiew św. Dymitra. Na fundamentach cerkwi zbudowano kościół filialny "pw. św. Jana Chrzciciela", który został poświęcony 20 czerwca 1993 przez bpa Jana Śrutwę. 
Proboszczami parafii byli: o. Władysław Niemiec (OFM Conv, 1981–1982), ks. Władysław Bednarczyk, ks. Stanisław Tymosz, ks. Ryszard Basznianin, ks. Roman Kulczycki (1990–1993), ks. Mieczysław Startek (1993–2000), ks. Stefan Kuk (2000–2003), ks. Marek Krzyżan (2003–2008), ks. Jerzy Truś (2008–2014), ks. Andrzej Wysokiński (2014–2021). W parafii jest 1250 mieszkańców. 

</doc>
<doc id="3180773" url="https://pl.wikipedia.org/wiki?curid=3180773" title="Parafia Wniebowzięcia Najświętszej Maryi Panny w Nowym Siole">
Parafia Wniebowzięcia Najświętszej Maryi Panny w Nowym Siole

Parafia Wniebowzięcia Najświętszej Maryi Panny w Nowym Siole – parafia rzymskokatolicka znajdująca się w dekanacie Cieszanów, w diecezji zamojsko-lubaczowskiej. 
Historia.
Rzymsko-katolicy należeli do parafii św. Wojciecha w Cieszanowie, a w Nowym Siole była cerkiew i parochia pw. św. Eliasza Proroka. W 1907 roku zbudowano murowaną cerkiew. Po wysiedlenia grekokatolików cerkiew została przejęta przez mieszkańców, którzy zwrócili się do administratora apostolskiego w Lubaczowie o utworzenie parafii. 15 sierpnia 1974 roku dekretem biskupa administratora Mariana Rechowicza został erygowana parafia pw. Wniebowzięcia Najświętszej Maryi Panny. W 1978 roku oddano do użytku nową plebanię.
W parafii jest 640 wiernych.

</doc>
<doc id="3180774" url="https://pl.wikipedia.org/wiki?curid=3180774" title="Gęś (gromada)">
Gęś (gromada)

Gęś – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gęś z siedzibą GRN w Gęsi utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Gęś, Dawidy i Łubno ze zniesionej gminy Jabłoń w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 22 członków gromadzkiej rady narodowej.
1 stycznia 1962 gromadę zniesiono, włączając jej obszar do gromady Jabłoń w tymże powiecie.

</doc>
<doc id="3180775" url="https://pl.wikipedia.org/wiki?curid=3180775" title="Parafia Najświętszego Serca Pana Jezusa w Starych Oleszycach">
Parafia Najświętszego Serca Pana Jezusa w Starych Oleszycach

Parafia Najświętszego Serca Pana Jezusa w Starych Oleszycach – parafia rzymskokatolicka znajdująca się w dekanacie Cieszanów, w diecezji zamojsko-lubaczowskiej. 
Historia.
W 1974 roku powstał wikariat eksponowany w Starych Oleszycach, a w 1977 roku zbudowano plebanię. 
22 lutego 1979 roku została erygowana parafia "pw. Najświętszego Serca Pana Jezusa", z wydzielonego terytorium parafii w Oleszycach.
Na terenie parafii jest 850 wiernych. Do parafii przynależą: Stare Oleszyce ("od nr 103 do końca"), Stare Sioło, Stare Sioło-Osiedle, Lipina. 
Proboszczowie parafii: ks. Bronisław Bucki (1979–1986), ks. Mieczysław Szynal, ks. Piotr Własinowicz, ks. Ryszard Antonik (1991–1994), ks. Jan Słotwiński (1994–2016)

</doc>
<doc id="3180776" url="https://pl.wikipedia.org/wiki?curid=3180776" title="Parafia Przemienienia Pańskiego w Starym Lublińcu">
Parafia Przemienienia Pańskiego w Starym Lublińcu

Parafia Przemienienia Pańskiego w Starym Lublińcu – parafia rzymskokatolicka znajdująca się w dekanacie Cieszanów, w diecezji zamojsko-lubaczowskiej. 
Historia.
W 1947 roku w Starym Lublińcu na kościół filialny zaadaptowano dawną cerkiew pw. Przemienienia Pańskiego. 4 września 1966 roku została erygowana parafia "pw. Przemienienia Pańskiego". 
W latach 1968–1969 zbudowano plebanię, a w latach 1972–2000 odnowiono kościół, który jest murowany, na przecięciu nawy głównej z transeptem jest wysoka kopuła, a prezbiterium znajduje się w głębokiej absydzie. W 1981 roku założono nowy parafialny cmentarz.
Na terenie parafii jest 930 wiernych. Do parafii przynależą: Stary Lubliniec, Nowy Lubliniec, Stary Lubliniec-Osiedle, Nowy Lubliniec-Osiedle.

</doc>
<doc id="3180777" url="https://pl.wikipedia.org/wiki?curid=3180777" title="DKS Łódź (żużel)">
DKS Łódź (żużel)

DKS Włókniarz Łódź – polski klub żużlowy z Łodzi. W latach 1948–1950 brał udział w rozgrywkach ligowych. W późniejszym czasie przestał funkcjonować.
Historia klubu.
Klub startował w polskiej lidze żużlowej w latach 1948–1950. Po sezonie 1950 sekcja Włókniarza została rozwiązana. Obok niego w Łodzi działał Tramwajarz Łódź.

</doc>
<doc id="3180778" url="https://pl.wikipedia.org/wiki?curid=3180778" title="Jezioro (gromada)">
Jezioro (gromada)

Jezioro – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jezioro z siedzibą GRN w Jeziorze utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Żminne, Augustówka, Glinny Stok i Jezioro ze zniesionej gminy Suchowola oraz obszar dotychczasowej gromady Okalew ze zniesionej gminy Wohyń w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 18 członków gromadzkiej rady narodowej.
1 stycznia 1962 gromadę zniesiono, włączając jej obszar do gromady Siemień w tymże powiecie.

</doc>
<doc id="3180779" url="https://pl.wikipedia.org/wiki?curid=3180779" title="Parafia Opatrzności Bożej w Bondyrzu">
Parafia Opatrzności Bożej w Bondyrzu

Parafia Opatrzności Bożej w Bondyrzu – parafia rzymskokatolicka znajdująca się w dekanacie Józefów, w diecezji zamojsko-lubaczowskiej. 
Parafia została erygowana 30. września 1975 roku.
Liczba mieszkańców: 1800.

</doc>
<doc id="3180780" url="https://pl.wikipedia.org/wiki?curid=3180780" title="Parafia Matki Bożej Królowej Świata w Grodysławicach">
Parafia Matki Bożej Królowej Świata w Grodysławicach

Parafia Matki Bożej Królowej Świata w Grodysławicach – parafia rzymskokatolicka znajdująca się w dekanacie Łaszczów, w diecezji zamojsko-lubaczowskiej. 
Na obszarze parafii leżą miejscowości: Grodysławice, Grodysławice Kol., Józefówka (część), Pukarzów, Wólka Pukarzowska.

</doc>
<doc id="3180781" url="https://pl.wikipedia.org/wiki?curid=3180781" title="Parafia św. Anny w Gródku">
Parafia św. Anny w Gródku

Parafia św. Anny w Gródku – parafia rzymskokatolicka z siedzibą w Gródku, znajdująca się w dekanacie Łaszczów, w diecezji zamojsko-lubaczowskiej. 
Parafia została erygowana 13 czerwca 1420. Liczba wiernych: 3000.

</doc>
<doc id="3180782" url="https://pl.wikipedia.org/wiki?curid=3180782" title="Parafia Wniebowzięcia Najświętszej Maryi Panny w Nabrożu-Kolonii">
Parafia Wniebowzięcia Najświętszej Maryi Panny w Nabrożu-Kolonii

Parafia Wniebowzięcia Najświętszej Maryi Panny w Nabrożu-Kolonii – parafia rzymskokatolicka znajdująca się w dekanacie Łaszczów, w diecezji zamojsko-lubaczowskiej. 
Parafia została założona 15 listopada 1411 roku. Liczba wiernych: 2800.

</doc>
<doc id="3180783" url="https://pl.wikipedia.org/wiki?curid=3180783" title="Rudno (gromada w powiecie parczewskim)">
Rudno (gromada w powiecie parczewskim)

Rudno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudno z siedzibą GRN w Rudnie utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Rudno I &amp; II i Rudno III ze zniesionej gminy Brzozowy Kąt oraz obszary dotychczasowych gromad Radcze i Rudzieniec ze zniesionej gminy Jabłoń w tymże powiecie.
13 listopada 1954 gromada weszła w skład nowo utworzonego powiatu parczewskiego w tymże województwie, gdzie ustalono dla niej 22 członków gromadzkiej rady narodowej.
1 stycznia 1969 gromadę zniesiono, włączając jej obszar do gromady Milanów w tymże powiecie.

</doc>
<doc id="3180784" url="https://pl.wikipedia.org/wiki?curid=3180784" title="Parafia Przemienienia Pańskiego w Nowosiółkach">
Parafia Przemienienia Pańskiego w Nowosiółkach

Parafia Przemienienia Pańskiego w Nowosiółkach – parafia rzymskokatolicka znajdująca się w dekanacie Łaszczów, w diecezji zamojsko-lubaczowskiej. 
Parafia została erygowana 3 maja 1938.
Liczba mieszkańców: 1700.

</doc>
<doc id="3180785" url="https://pl.wikipedia.org/wiki?curid=3180785" title="Ogniwo Łódź">
Ogniwo Łódź



</doc>
<doc id="3180786" url="https://pl.wikipedia.org/wiki?curid=3180786" title="Parafia św. Judy Tadeusza Apostoła w Gdańsku">
Parafia św. Judy Tadeusza Apostoła w Gdańsku



</doc>
<doc id="3180787" url="https://pl.wikipedia.org/wiki?curid=3180787" title="Parafia św. Judy Tadeusza Apostoła w Gdyni">
Parafia św. Judy Tadeusza Apostoła w Gdyni



</doc>
<doc id="3180788" url="https://pl.wikipedia.org/wiki?curid=3180788" title="Zahajki (gromada)">
Zahajki (gromada)

Zahajki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zahajki z siedzibą GRN w Zahajkach utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Zahajki i Przechodzisko oraz miejscowość Bereza wieś z dotychczasowej gromady Bereza ze zniesionej gminy Zahajki w tymże powiecie. Dla gromady ustalono 10 członków gromadzkiej rady narodowej.
1 stycznia 1962 gromadę zniesiono, włączając jej obszar do gromad Drelów (wsie Przechodzisko i Zahajki oraz osady leśne Listki, Myszygród i Pański Las) i Szóstka (wieś Bereza) w tymże powiecie.

</doc>
<doc id="3180789" url="https://pl.wikipedia.org/wiki?curid=3180789" title="Kościół św. Judy Tadeusza w Rzeszowie">
Kościół św. Judy Tadeusza w Rzeszowie

Kościół św. Judy Tadeusza w Rzeszowie − obiekt sakralny mieszczący się przy ul. Wita Stwosza w Rzeszowie.
Historia.
W 1982 roku zakupiona została działka pod budowę kościoła, postawiono na niej krzyż i zakupiono materiały budowlane. Budowa jednak nie rozpoczęła się, gdyż ówczesne władze komunistyczne nie udzieliły pozwolenia na budowę tego obiektu sakralnego. Dopiero w 1984 roku uzyskano zezwolenie na budowę kościoła, i prace budowlane ruszyły we wrześniu.
W 1990 roku nastąpiło uroczyste przejście z tymczasowej kaplicy do nowego kościoła dolnego, połączone z poświęceniem go oraz obiektów towarzyszących przez ks. abpa Ignacego Tokarczuka.
W roku 1991 ks. bp Edward Białogłowski poświęcił dzwonnicę i dzwony, zaś rok później, w 1992 roku, ks. bp Kazimierz Górny poświęcił górny kościół.
W kolejnych latach trwały prace przy wystroju kościoła oraz uporządkowaniu i zagospodarowaniu otoczenia, które ostatecznie doprowadziły do konsekracji. Dokonał jej ks. bp Kazimierz Górny, biskup rzeszowski, w dniu 28 października 2001 roku.
W 2014 roku przeprowadzony został remont prezbiterium połączony ze zmianą wystroju (dominuje w nim jasny marmur, figury zaś odlano z brązu). We wrześniu 2015 roku w kościele zamontowane zostały nowe stacje Drogi Krzyżowej co miało na celu ujednolicenie wystroju wnętrza kościoła.

</doc>
<doc id="3180791" url="https://pl.wikipedia.org/wiki?curid=3180791" title="Latarnia morska Kübassaare">
Latarnia morska Kübassaare

Latarnia morska Kübassaare – latarnia morska na półwyspie Kübassaare położonym na wschodnim wybrzeżu wyspy Sarema. Na liście świateł nawigacyjnych Estonii – rejestrze Urzędu Transportu Morskiego (Veeteede Amet) w Tallinie – ma numer 987.
Historia.
Pierwszą latarnię morską w tej lokalizacji postawiono w czasie I wojny światowej w 1916 roku, kiedy okazało się, że zbudowana w 1907 roku latania morska Laidunina nie spełnia oczekiwań Marynarki Wojennej Imperium Rosyjskiego. Wszystkie mechanizmy wraz z laterną z przeniesiono do Kübassaare. Pracowała do 1923 roku kiedy to drewniana latarnia uległa zniszczeniu w wyniku pożaru po uderzeniu pioruna. W 1924 roku zbudowano nową żelbetonową latarnię o wysokości 11 metrów i średnicy 2,5 metra z nową lampą o zasięgu światła 14 Mm. W 1939 roku została podwyższona do 19 metrów. W czasie II wojny światowej latarnia została uszkodzona przez ostrzał z broni maszynowej.

</doc>
<doc id="3180792" url="https://pl.wikipedia.org/wiki?curid=3180792" title="Przegaliny Duże (gromada)">
Przegaliny Duże (gromada)

Przegaliny Duże – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przegaliny Duże z siedzibą GRN w Przegalinach Dużych utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Przegaliny Duże, Brzeziny, Przegaliny Małe i Ossowa ze zniesionej gminy Komarówka Podlaska w tymże powiecie. Dla gromady ustalono 25 członków gromadzkiej rady narodowej.
1 stycznia 1969 gromadę zniesiono, włączając jej obszar do gromad Komarówka Podlaska (wsie Przegaliny Duże, Przegaliny Małe i Brzeziny) i Wohyń (wieś Osowa) w tymże powiecie.

</doc>
<doc id="3180793" url="https://pl.wikipedia.org/wiki?curid=3180793" title="Kościół św. Wawrzyńca w Malawie">
Kościół św. Wawrzyńca w Malawie

Kościół pw. św. Wawrzyńca w Malawie − obiekt sakralny w miejscowości Malawa, w gminie Krasne, w powiecie rzeszowskim.
Historia.
Wcześniejszy kościół spłonął w maju 1920. Obecny, murowany, parafianie wybudowali własnymi siłami w ciągu dwóch lat (1921-1923), pod kierunkiem proboszcza ks. Franciszka Kotuli. Cały wystrój wewnętrzny kościoła, dostosowany do stylu neogotyckiego świątyni, wykonano również za tego proboszcza. Kościół poświęcił w 1923 roku bp Karol Józef Fischer, a konsekrował bp Franciszek Barda w roku 1931.

</doc>
<doc id="3180794" url="https://pl.wikipedia.org/wiki?curid=3180794" title="Paszki Duże (gromada)">
Paszki Duże (gromada)

Paszki Duże – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Paszki Duże z siedzibą GRN w Paszkach Dużych utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Paszki Duże, Paszki Małe, Wrzosów, Lichty i Zabiele ze zniesionej gminy Biała w tymże powiecie. Dla gromady ustalono 25 członków gromadzkiej rady narodowej.
1 stycznia 1962 gromadę zniesiono, włączając jej obszar do gromad Biała (wsie Lichty, Paszki Małe, Paszki Duże i Zabiele oraz kolonię Paszki Małe) i Borki (wieś, kolonię i osadę Wrzosów) w tymże powiecie.
Zobacz też: gmina Paszki

</doc>
<doc id="3180796" url="https://pl.wikipedia.org/wiki?curid=3180796" title="Wiski (gromada)">
Wiski (gromada)

Wiski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wiski z siedzibą GRN w Wiskach utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Wiski, Woroniec, Walinna i Brzozowy Kąt ze zniesionej gminy Brzozowy Kąt w tymże powiecie. Dla gromady ustalono 16 członków gromadzkiej rady narodowej.
1 stycznia 1969 gromadę zniesiono, włączając jej obszar do gromady Komarówka Podlaska w tymże powiecie.

</doc>
<doc id="3180797" url="https://pl.wikipedia.org/wiki?curid=3180797" title="Olszewnica (gromada)">
Olszewnica (gromada)

Olszewnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olszewnica z siedzibą GRN w Olszewnicy utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Olszewnica, Lipniaki i Sokóle ze zniesionej gminy Kąkolewnica w tymże powiecie. Dla gromady ustalono 13 członków gromadzkiej rady narodowej.
1 stycznia 1969 gromadę zniesiono, włączając jej obszar do gromady Kąkolewnica Wschodnia w tymże powiecie.

</doc>
<doc id="3180798" url="https://pl.wikipedia.org/wiki?curid=3180798" title="Parafia Matki Bożej Częstochowskiej w Czołkach">
Parafia Matki Bożej Częstochowskiej w Czołkach

Parafia Matki Bożej Częstochowskiej w Czołkach – parafia rzymskokatolicka znajdująca się w dekanacie Sitaniec, w diecezji zamojsko-lubaczowskiej. 
Parafia została erygowana w 30. czerwca 1983 roku, dekretem bpa Bolesława Pylaka. Obejmuje następujące miejscowości: Borowina Sitaniecka, Czołki, Łapiguz, Sitaniec-Kolonia, Sitno-Góra oraz Kornelówka, w której znajduje się kościół filialny pw. Świętych Piotra i Pawła.
Liczba mieszkańców: 1600.

</doc>
<doc id="3180799" url="https://pl.wikipedia.org/wiki?curid=3180799" title="Brzozowica Duża (gromada)">
Brzozowica Duża (gromada)

Brzozowica Duża – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brzozowica Duża z siedzibą GRN w Brzozowicy Dużej utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Brzozowica Duża, Brzozowica Mała i Mościska ze zniesionej gminy Kąkolewnica w tymże powiecie. Dla gromady ustalono 14 członków gromadzkiej rady narodowej.
1 stycznia 1969 gromadę zniesiono, włączając jej obszar do gromady Kąkolewnica Wschodnia w tymże powiecie.

</doc>
<doc id="3180801" url="https://pl.wikipedia.org/wiki?curid=3180801" title="Bezwola (gromada)">
Bezwola (gromada)

Bezwola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bezwola z siedzibą GRN w Bezwoli utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Bezwola, Bojanówka i Lisiowólka ze zniesionej gminy Wohyń w tymże powiecie. Dla gromady ustalono 20 członków gromadzkiej rady narodowej.
1 stycznia 1959 gromadę zniesiono, włączając jej obszar do gromady Wohyń w tymże powiecie.

</doc>
<doc id="3180803" url="https://pl.wikipedia.org/wiki?curid=3180803" title="Parafia Świętego Krzyża w Kalinówce">
Parafia Świętego Krzyża w Kalinówce

Parafia Świętego Krzyża w Kalinówce – parafia rzymskokatolicka znajdująca się w dekanacie Sitaniec, w diecezji zamojsko-lubaczowskiej. 
Parafia została erygowana w dniu 4 sierpnia 1919 roku, dekretem bpa Mariana Fulmana.
Liczba mieszkańców: 800.

</doc>
<doc id="3180804" url="https://pl.wikipedia.org/wiki?curid=3180804" title="Dołha (gromada)">
Dołha (gromada)

Dołha – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dołha z siedzibą GRN w Dołdze utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Dołha, Puchacze, Sokule, Sitno, Surmacze i Szachy ze zniesionej gminy Żerocin w tymże powiecie. Dla gromady ustalono 16 członków gromadzkiej rady narodowej.
31 grudnia 1961 z gromady Dołha wyłączono wieś Surmacze i osadę leśną Krasne, włączając je do gromady Sławacinek Nowy w powiecie bialskim w tymże województwie. 1 stycznia 1962 gromadę Dołha zniesiono, włączając jej pozostały obszar (wsie Puchacze, Sokule, Sitno i Szachy, osadę leśną Rozkiślanka, budkę kolejową Sokule, osadę leśną Sokule, przystanek kolejowey Sokule, osadę leśną Sitno oraz budkę kolejową Szachy) do gromady Żerocin w powiecie radzyńskim.

</doc>
<doc id="3180805" url="https://pl.wikipedia.org/wiki?curid=3180805" title="Parafia św. Barbary w Oszczowie">
Parafia św. Barbary w Oszczowie

Parafia św. Barbary w Oszczowie – parafia rzymskokatolicka z siedzibą w Oszczowie, znajdująca się w dekanacie Łaszczów, w diecezji zamojsko-lubaczowskiej. Parafia została erygowana 8 lipca 1472.
Zasięg parafii.
Do parafii należą wierni z miejscowości: Horoszczyce (część), Honiatyn, Oszczów, Siekierzyńce, Uśmierz PGR, Żabcze.
Do infrastruktury parafialnej należą kościół pod wezwaniem św. Barbary w Oszczowie, kaplica w Uśmierzu, cmentarz, plebania przykościelna oraz grunty orne dzierżawione przez lokalnych rolników.

</doc>
<doc id="3180806" url="https://pl.wikipedia.org/wiki?curid=3180806" title="Frank Braña">
Frank Braña

Frank Braña, właśc. Francisco Braña Pérez (ur. 24 lutego 1934 w Pola de Allande w Asturii, zm. 13 lutego 2012 w Madrycie) - hiszpański aktor filmowy, którego kariera opierała się głównie na włoskich i hiszpańskich filmach w gatunkach: spaghetti western i horror.
Życiorys.
Jako młody chłopak pomagał w kopalni, przez co nabawił się pylicy płuc. Nie został z tego powodu przyjęty do wojska i przed swoją karierą aktorską pracował przez jakiś czas jako kierowca. W filmach na początku występował jako kaskader, a potem dostawał większe role szczególnie w westernach. Na ekranie zginął ponad 160 razy. W swoim dorobku pracował przy ponad 200 produkcjach, zazwyczaj jako aktor drugoplanowy. Zmarł 13 lutego 2012 roku w Madrycie z powodu zatrzymania akcji serca, w wieku 77 lat.

</doc>
<doc id="3180807" url="https://pl.wikipedia.org/wiki?curid=3180807" title="Parafia św. Stanisława w Wiszniowie">
Parafia św. Stanisława w Wiszniowie

Parafia św. Stanisława w Wiszniowie – parafia rzymskokatolicka znajdująca się w dekanacie Łaszczów, w diecezji zamojsko-lubaczowskiej. Do parafii należy 699 parafian.
Historia.
W 1919 roku Kuria Diecezjalna Lubelska upoważniła administratora parafii Gródek do poświęcenia cerkwi w Wiszniowie. Parafia została erygowana 5 lipca 1922 roku przez biskupa Mariana Fulmana w miejscu dawnej cerkwi pw. Ścięcia Głowy św. Jana Chrzciciela. W 1922 roku przebudowano świątynię pozbawiając ją cech charakterystycznych dla kościołów obrządku wschodniego. Pierwotnie należała do dekanatu tyszowieckiego.

</doc>
<doc id="3180810" url="https://pl.wikipedia.org/wiki?curid=3180810" title="Parafia Chrystusa Króla w Hucie Różanieckiej">
Parafia Chrystusa Króla w Hucie Różanieckiej

Parafia Chrystusa Króla w Hucie Różanieckiej – parafia rzymskokatolicka znajdująca się w dekanacie Narol, w diecezji zamojsko-lubaczowskiej. 
Historia.
Huta Różaniecka należała do parafii w Płazowie. W 1913 roku rozpoczęto budowę kościoła, ale z powodu wybuchu I wojny światowej budowę przerwano. Budowę zakończono po wojnie i kościół oddano do użytku w 1926 roku, jako kaplicę dojazdową. W 1943 roku dobudowano zakrystię. Od 1945 roku na prośbę mieszkańców na został skierowany ks. Jan Jędrzejowski. W 1957 roku dobudowano przedsionek. 
W 1970 roku została erygowana parafia w Hucie Różanieckiej pw. Chrystusa Króla. W 1995 roku do parafii przydzielono Paary i Kocudzę. Do parafii należy 1140 wiernych. 
W 1957 roku na miejscu egzekucji wojennej zbudowano drewnianą kapliczkę, którą w 1970 roku rozbudowano i przekształcono na kościół filialny "pw. Świętych Apostołów Piotra i Pawła". W 1982 roku ukończono budowę murowanego kościoła.

</doc>
<doc id="3180811" url="https://pl.wikipedia.org/wiki?curid=3180811" title="Krasew (gromada)">
Krasew (gromada)

Krasew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krasew z siedzibą GRN w Krasewie utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Wola Chomejowa i Krasew ze zniesionej gminy Biała w tymże powiecie. Dla gromady ustalono 23 członków gromadzkiej rady narodowej.
1 stycznia 1960 gromadę zniesiono, włączając jej obszar do gromady Wola Ossowińska w tymże powiecie.

</doc>
<doc id="3180812" url="https://pl.wikipedia.org/wiki?curid=3180812" title="Parafia Matki Bożej Śnieżnej w Łukawicy">
Parafia Matki Bożej Śnieżnej w Łukawicy

Parafia Matki Bożej Śnieżnej w Łukawicy – parafia rzymskokatolicka znajdująca się w dekanacie Narol, w diecezji zamojsko-lubaczowskiej. 
Liczba wiernych: 1240. Na terenie parafii znajdują się następujące kapliczki: Bieniaszówka, Brzezinki, Jacków Ogród, Chlewiska.
W Pizunach w miejscu urodzenia Błogosławionej Siostry Bernardyny Marii Jabłońskiej, współpracownicy św. Brata Alberta Chmielowskiego znajduje się Dom Modlitwy pw. Bł. Bernardyny Marii Jabłońskiej Sióstr Albertynek. Przechowywane są tam relikwie św. Brata Alberta Chmielowskiego i Bł. Bernardyny. W Pizunach w Domu Modlitwy Sióstr Albertynek każdego 23. dnia miesiąca sprawowana jest Msza św. z nabożeństwem dziękczynno-błagalnym do bł. siostry Bernardyny Marii Jabłońskiej.
W kaplicy w Domu Modlitwy w Pizunach znajduje się obraz błogosławionej Siostry Bernardyny Marii Jabłońskiej, namalowany przez pp. Grażynę i Piotra Moskal z Krakowa i poświęcony 22 września 2008 roku.

</doc>
<doc id="3180813" url="https://pl.wikipedia.org/wiki?curid=3180813" title="Parafia Nawiedzenia Najświętszej Maryi Panny w Nowym Bruśnie">
Parafia Nawiedzenia Najświętszej Maryi Panny w Nowym Bruśnie

Parafia Nawiedzenia Najświętszej Maryi Panny w Nowym Bruśnie – parafia rzymskokatolicka znajdująca się w dekanacie Narol, w diecezji zamojsko-lubaczowskiej. 
Liczba mieszkańców: 600. Na terenie parafii znajduje się nieczynna kultowo zabytkowa drewniana cerkiew św. Paraskewy w Nowym Bruśnie.

</doc>
<doc id="3180816" url="https://pl.wikipedia.org/wiki?curid=3180816" title="Parafia św. Antoniego w Rudzie Różanieckiej">
Parafia św. Antoniego w Rudzie Różanieckiej

Parafia św. Antoniego w Rudzie Różanieckiej – parafia rzymskokatolicka znajdująca się w dekanacie Narol, w diecezji zamojsko-lubaczowskiej. 
Historia.
Pierwsza wzmianka o Rudzie Różanieckiej pochodzi z 1706 roku. Wieś należała do parafii w Płazowie. W 1944 roku Niemcy zbudowali świetlice wojskową. 
W 1946 roku budynek został zaadaptowany na kościół filialny. 26 czerwca 1966 roku z polecenia ks. inf. administratora apostolskiego w Lubaczowie Jana Nowickiego przybył ks. Zbigniew Mroczkowski w celu organizowania parafii. 11 grudnia zostały poświęcone sprzęty liturgiczne w kościele. Parafia Ruda Różaniecka jest pod patronatem św. Antoniego Padewskiego.
Na terenie parafii znajduje się kaplica w Domu Pomocy Społecznej.

</doc>
<doc id="3180817" url="https://pl.wikipedia.org/wiki?curid=3180817" title="Krzewica (gromada)">
Krzewica (gromada)

Krzewica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzewica z siedzibą GRN w Krzewicy utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Krzewica, Krzymoszyce, Wólka Krzymowska, Łuniew, Łuby, Łukowisko i Kożuszki ze zniesionej gminy Tłuściec oraz obszar dotychczasowej gromady Wolańska Kolonia ze zniesionej gminy Misie w tymże powiecie. Dla gromady ustalono 24 członków gromadzkiej rady narodowej.
1 stycznia 1962 gromadę zniesiono, włączając jej obszar do gromady Tłuściec w tymże powiecie.

</doc>
<doc id="3180818" url="https://pl.wikipedia.org/wiki?curid=3180818" title="Parafia św. Józefa w Werchracie">
Parafia św. Józefa w Werchracie

Parafia pw. św. Józefa Robotnika w Werchracie – parafia rzymskokatolicka należąca do dekanatu Narol, diecezji zamojsko-lubaczowskiej, metropolii przemyskiej. 
Historia.
Parafia została erygowana 1 czerwca 1974 roku. Murowany kościół parafialny jest dawną cerkwią greckokatolicką z 1910, opuszczoną po Akcji Wisła, wyremontowaną i wyposażoną w latach 70. i 80.
Liczba mieszkańców: 580.
Obszar.
Teren parafii obejmuje: Dziewięcierz Doliny, Dziewięcierz Moczary, Łozy, Monasterz PGR, Mrzygłody, Prusie i Werchratę. 
Miejsca święte.
Parafia ma kościoły filialne w Moczarach i Prusiu.

</doc>
<doc id="3180819" url="https://pl.wikipedia.org/wiki?curid=3180819" title="Ostrówki (gromada)">
Ostrówki (gromada)

Ostrówki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostrówki z siedzibą GRN w Ostrówkach utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Ostrówki i Aleksandrówka ze zniesionej gminy Szóstka w tymże powiecie. Dla gromady ustalono 11 członków gromadzkiej rady narodowej.
1 stycznia 1959 gromadę zniesiono, włączając jej obszar do gromady Szóstka w tymże powiecie.

</doc>
<doc id="3180820" url="https://pl.wikipedia.org/wiki?curid=3180820" title="Płudy (gromada)">
Płudy (gromada)

Płudy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Płudy z siedzibą GRN w Płudach utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Płudy, Brzostowiec, Główne i Jaski ze zniesionej gminy Biała w tymże powiecie. Dla gromady ustalono 13 członków gromadzkiej rady narodowej.
1 stycznia 1959 gromadę zniesiono, włączając jej obszar do gromad Białka (wsie Płudy i Główne, wieś i kolonię Jaski oraz kolonię Kostunin) i Biała (wieś i kolonię Brzostowiec) w tymże powiecie.

</doc>
<doc id="3180821" url="https://pl.wikipedia.org/wiki?curid=3180821" title="Witoroż (gromada)">
Witoroż (gromada)

Witoroż – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witoroż z siedzibą GRN w Witorożu utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Witoroż, Danówka, Leszczanka i Strzyżówka oraz miejscowość Łan kol. z dotychczasowej gromady Pereszczówka ze zniesionej gminy Żerocin w tymże powiecie. Dla gromady ustalono 9 członków gromadzkiej rady narodowej.
1 stycznia 1959 gromadę zniesiono, włączając jej obszar do gromady Żerocin w tymże powiecie.

</doc>
<doc id="3180823" url="https://pl.wikipedia.org/wiki?curid=3180823" title="Turów (gromada w powiecie radzyńskim)">
Turów (gromada w powiecie radzyńskim)

Turów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Turów z siedzibą GRN w Turowie utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Zosinowo, Żakowola Radzyńska i Żakowola Stara ze zniesionej gminy Kąkolewnica oraz obszar dotychczasowej gromady Turów ze zniesionej gminy Szóstka w tymże powiecie. Dla gromady ustalono 18 członków gromadzkiej rady narodowej.
1 stycznia 1962 gromadę zniesiono, włączając jej obszar do gromad Kąkolewnica Wschodnia (wsie Żakowola Radzyńska i Żakowola Stara, osadę leśną Żakowola oraz wieś Zosinowo) i Białka (wieś i kolonię Turów, osadę leśną Mokre, osadę leśną Płudy, osadę leśną Turów oraz stację kolejową i tartak Bedlno) w tymże powiecie.

</doc>
<doc id="3180824" url="https://pl.wikipedia.org/wiki?curid=3180824" title="Polskowola (gromada)">
Polskowola (gromada)

Polskowola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Polskowola z siedzibą GRN w Polskowoli utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki wszedł obszar dotychczasowej gromady Polskowola ze zniesionej gminy Kąkolewnica w tymże powiecie. Dla gromady ustalono 11 członków gromadzkiej rady narodowej.
1 stycznia 1962 gromadę zniesiono, włączając jej obszar do gromady Kąkolewnica Wschodnia w tymże powiecie.

</doc>
<doc id="3180826" url="https://pl.wikipedia.org/wiki?curid=3180826" title="Kozły (gromada)">
Kozły (gromada)

Kozły – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kozły z siedzibą GRN w Kozłach utworzono – jako jedną z 8759 gromad na obszarze Polski – w powiecie radzyńskim w woj. lubelskim na mocy uchwały nr 15 WRN w Lublinie z dnia 5 października 1954. W skład jednostki weszły obszary dotychczasowych gromad Kozły i Kolembrody ze zniesionej gminy Komarówka Podlaska w tymże powiecie. Dla gromady ustalono 12 członków gromadzkiej rady narodowej.
1 stycznia 1957 gromadę włączono do powiatu bialskiego w tymże województwie.
1 stycznia 1958 z gromady Kozły wyłączono wieś Kolembrody, włączając ją do gromady Komarówka Podlaska w powiecie radzyńskim w tymże województwie, po czym gromadę Kozły zniesiono, włączając jej (pozostały) obszar do gromady Łomazy w tymże (bialskim) powiecie.

</doc>
<doc id="3180827" url="https://pl.wikipedia.org/wiki?curid=3180827" title="Szkoła przy ul. Klemensa Janickiego w Poznaniu">
Szkoła przy ul. Klemensa Janickiego w Poznaniu

Szkoła przy ul. Janickiego 22 – dwukondygnacyjna, 15-klasowa szkoła podstawowa zlokalizowana w Poznaniu, przy ul. Klemensa Janickiego 22 na Jeżycach.
Architektura.
Szkoła zaprojektowana przez Witolda Milewskiego oraz Zygmunta Skupniewicza i oddana do użytku w 1958 miała nowatorskie w skali kraju rozwiązania architektoniczne. Poszczególne klasy zaprojektowano, nie jak dotychczas jako prostokątne, lecz kwadratowe - nie na trzy, lecz na cztery rzędy ławek. Zastosowanie takiego rozwiązania wymusiło dwustronne doświetlenie klas, a zatem umieszczenie ich wszystkich na najwyższej kondygnacji (pierwsze piętro). Na parterze znalazły się wszelkie pozostałe pomieszczenia, nie wymagające tak dobrego naświetlenia (administracja, gabinety specjalistyczne, szatnie, itp.). Układ konstrukcyjny budynku był poprzeczny, ściany nośne - klinkierowe, spoinowane, ściany wypełniające - z lekkich materiałów, izolacyjne, malowane na biało (kontrast dla klinkieru). Na ścianie zewnętrznej umieszczono ozdobny napis "Szkoła im. hetmana St. Czarneckiego". Niedługo po zbudowaniu, obiekt bez konsultacji z architektami, poważnie przebudowano (dodano typową stolarkę, dodatkowe wejście i całość jednolicie otynkowano), co wywołało protest twórców, odwołanie do Izby Architektonicznej i przywrócenie stanu pierwotnego. 
Otoczenie.
W pobliżu znajdują się m.in.: VII LO, Collegium Wrzoska, dawne Weststadt i Trasa Niestachowska.

</doc>
<doc id="3180828" url="https://pl.wikipedia.org/wiki?curid=3180828" title="AMK Kraków (żużel)">
AMK Kraków (żużel)

AMK Kraków – polski klub żużlowy z Krakowa działający w latach 1956–1957.
Historia.
Żużel w Krakowie zaczął swoją działalność w roku 1956, kiedy to powstał "Auto Mobil Klub Nowa Huta". Zespół został zgłoszony do rozgrywek II ligi i startował w grupie „Południe”, na inaugurację zajmując ostatnie miejsce, skutkiem czego zakwalifikowano go do nowo utworzonej najniższej klasy rozgrywkowej – III ligi. Pod nową nazwą, "AMK Kraków", zespół wygrał grupę „Południe” III ligi i uzyskał prawo awansu do II ligi. Przed sezonem 1958 sekcja żużlowa AMK została jednak rozwiązana i podzielona na dwa kluby: "Wandę Nowa Huta" i "Cracovię".

</doc>
<doc id="3180829" url="https://pl.wikipedia.org/wiki?curid=3180829" title="Antytaurus">
Antytaurus

Antytaurus – nazwa zbiorcza dwóch pasm Taurusu Środkowego w południowo-wschodniej Turcji: zachodniego – Tahtalı Dağları i wschodniego – Binboğa Dağları. Najwyżej wznoszącym się szczytem jest Bey Dağı w paśmie Tahtalı Dağları (3054 m n.p.m.). Góry mają łącznie ok. 200 km długości. Są poprzedzielane rzekami dorzeczy Seyhan Nehri i Ceyhan Nehri. Północną część gór pokrywają suche stepy i zarośla frygany, natomiast w części południowej, bardziej wilgotnej, występują głównie lasy szpilkowe. Jest to obszar koczowniczej hodowli wielbłądów, mułów i owiec.

</doc>
<doc id="3180830" url="https://pl.wikipedia.org/wiki?curid=3180830" title="Angeł Dżambazki">
Angeł Dżambazki

Angeł Czawdarow Dżambazki, bułg. Ангел Чавдаров Джамбазки (ur. 21 marca 1979 w Sofii) – bułgarski polityk i prawnik, współprzewodniczący partii WMRO – Bułgarski Ruch Narodowy, poseł do Parlamentu Europejskiego VIII i IX kadencji.
Życiorys.
Ukończył studia prawnicze na Uniwersytecie Sofijskim im. św. Klemensa z Ochrydy. W 1997 wstąpił do ugrupowania WMRO – Bułgarski Ruch Narodowy, w latach 2004–2005 pełnił funkcję przewodniczącego organizacji młodzieżowej, następnie został członkiem krajowej egzekutywy partii, a w 2009 jej wiceprzewodniczącym. W 2007 z listy GERB-u został wybrany na radnego Sofii, w 2011 z ramienia własnej formacji z powodzeniem ubiegał się o reelekcję, kandydując wówczas również bez powodzenia na urząd burmistrza.
W wyborach w 2014 z ramienia koalicji skupionej wokół ugrupowania Bułgaria bez Cenzury Angeł Dżambazki uzyskał mandat eurodeputowanego VIII kadencji. W 2019 z powodzeniem ubiegał się o reelekcję.
W 2022 został jednym z trzech współprzewodniczących WMRO-BND.

</doc>
<doc id="3180831" url="https://pl.wikipedia.org/wiki?curid=3180831" title="Kornel Heinrich">
Kornel Heinrich

Kornel Karol Heinrich (ur. 17 września 1833 w Sanoku, zm. 3 lutego 1888 tamże) – inżynier, radca budowniczy w Oddziale Technicznym C. K. Namiestnictwa we Lwowie, budowniczy dróg i mostów.
Życiorys.
Kornel Karol Heinrich urodził się 17 września 1833 w Sanoku. Był synem Józefa Heinricha (cechmistrz piekarzy w Sanoku) i Julianny z domu Hubrich. Miał rodzeństwo: Augusta (ur. 1835), Juliusza Jana (1837-1884, piekarz), Józefę Mariannę Anielę Drozd (1838-1889, żona Jerzego Drozda, sekretarza c. k. starostwa w Sanoku, naczelnika i rachmistrza c. k. urzędu pobierczego w Sanoku, radnego i asesora, zm. 1896; ich córka Helena w 1888 została żoną Kaspera Brzostowicza, Stanisława Kostkę (ur. 1842), Ludwika Hermana (ur. 1844), Ferdynanda Hermana (ur. 1848).
We Lwowie ukończył gimnazjum i od 1850 do 1854 studia na Akademii Technicznej (późniejsza Politechnika Lwowska). Wstąpił do służby państwowej Cesarstwa Austrii (od 1867 Austro-Węgier) w okresie zaboru austriackiego. Od około 1854 jako praktykant budowniczy pracował w Krajowej Dyrekcji Budowniczej we Lwowie, następnie od około 1855 w tym charakterze był przydzielony inżynierowi w Sanoku. Od około 1856 był elewem budowniczym w urzędzie c. k. cyrkułu sanockiego u boku inż. Mathiasa Rissa. Od około 1863 był elewem budowniczym w urzędzie powiatu lwowskiego, przy inż. Antonie Möserze. Od około 1866 był elewem budowniczym w urzędzie powiatu przemyślańskiego. Po wprowadzonej nowej organizacji państwowej służby budownictwa od 1 kwietnia 1868 był adjunktem budowniczym II klasy w Departamencie Budownictwa C. K. Namiestnictwa we Lwowie, po utworzeniu autonomii galicyjskiej i wprowadzeniu polskiego nazewnictwa (1869) w Oddziale Technicznym C. K. Namiestnictwa. Około 1870 został mianowany adjunktem budowniczym I klasy i od tego czasu pracował w oddziale budowniczym starostwa c. k. powiatu sanockiego (pełniąc to stanowisko 1 kwietnia 1871 został mianowany komisarzem dla wypróbowania i nadzorowania kotłów parowych dla powiatów sanockiego, liskiego), na przełomie 1871/1872 mianowany inżynierem tamże. Od około 1872 ponownie pracował w Oddziale Technicznym C. K. Namiestnictwa, gdzie początkowo był inżynierem II klasy, od około 1873 inżynierem, od około 1875 nadinżynierem, od około 1885 do końca życia pracował z tytułem radcy budownictwa.
Specjalizował się w budowie dróg i mostów na terenie Galicji, mających znaczenie w zakresie militarnym. Wykonywał plany oraz kierował budowami dróg (Żmigród-Grab, Dolina-Wyszkowo, Halicz-Siwka), a także mostu na Wisłoce pod Pustynią, na Łomnicy pod Załukwią, na Sanie pod Sanokiem i Leżachowem koło Sieniawy, na Wisłoku pod Żarnową, Zaborowem i Tryńczą, na Dniestrze pod Żydaczowem, w rodzinnym Sanoku nadzorował budowę pierwotnego Mostu Olchowieckiego latem 1887 (po wybuchu II wojny światowej podczas kampanii wrześniowej most został wysadzony 9 września 1939 przez wycofujących się żołnierzy polskich).
W 1887 został odznaczony Krzyżem Kawalerskim Orderu Franciszka Józefa.
Był stanu wolnego. Zmarł 3 lutego 1888 podczas pobytu u rodziny w Sanoku na apopleksję. Został pochowany w rodzinnym grobowcu na cmentarzu przy ul. Jana Matejki w Sanoku 6 lutego 1888 w pogrzebie pod przewodnictwem miejscowego proboszcza ks. Franciszka Salezego Czaszyńskiego. W tym samym miejscu zostali pochowani jego siostra Józefa Drozd i brat Juliusz. Nagrobek rodziny Heinrich pochodzący z 1889 został wpisany do rejestru obiektów zabytkowych i podlega ochronie prawnej. W 2012 nagrobek został odnowiony staraniem Stowarzyszenia Opieki nad Starymi Cmentarzami w Sanoku.

</doc>
<doc id="3180832" url="https://pl.wikipedia.org/wiki?curid=3180832" title="Niezwykłe przygody małej pandy">
Niezwykłe przygody małej pandy

Niezwykłe przygody małej pandy (ang. "The Amazing Panda Adventure") – amerykański film przygodowy z 1995 roku w reżyserii Christophera Caina. Wyprodukowany przez wytwórnię Warner Bros.
Premiera filmu miała miejsce 25 sierpnia 1995 roku w Stanach Zjednoczonych.
Opis fabuły.
Akcja filmu rozgrywa się w Chinach. Przyrodnik specjalizujący się w ochronie ginących gatunków zwierząt zabiera swojego dziesięcioletniego syna Ryana (Ryan Slater) na wyprawę w góry. Podczas wycieczki znajdują uwięzioną we wnykach pandę. Kiedy chcą ją uwolnić, zostają zaatakowani przez kłusowników. Nie zamierzają się poddać.
Obsada.
Źródło: Internet Movie Database
i inni

</doc>
<doc id="3180833" url="https://pl.wikipedia.org/wiki?curid=3180833" title="Parafia Niepokalanego Serca Najświętszej Maryi Panny w Łaziskach">
Parafia Niepokalanego Serca Najświętszej Maryi Panny w Łaziskach

Parafia Niepokalanego Serca Najświętszej Maryi Panny w Łaziskach – parafia rzymskokatolicka znajdująca się w dekanacie Sitaniec, w diecezji zamojsko-lubaczowskiej. 
Parafia została erygowana w dniu 26 czerwca 1947 roku, dekretem ówczesnego biskupa lubelskiego, Stefana Wyszyńskiego.
Kapłani pracujący w parafii: &lt;br&gt;
Ks. Henryk Dybalski - proboszcz (1978 - 2007) &lt;br&gt;
Ks. Mariusz Kot - administrator (2002 - 2007) &lt;br&gt;
Ks. Mirosław Prokop - proboszcz (2007 - 2014) &lt;br&gt;
Ks. Janusz Wyłupek - proboszcz (2014 - 2021) &lt;br&gt;
Ks. Adam Dworzycki - proboszcz (od 2021) 
Kapłani, zakonnicy i zakonnice pochodzący z parafii: &lt;br&gt;
Ks. Eugeniusz Derdziuk &lt;br&gt;
O. Andrzej Derdziuk &lt;br&gt;
O. Marcin Derdziuk 
Liczba mieszkańców: 1150.

</doc>
<doc id="3180834" url="https://pl.wikipedia.org/wiki?curid=3180834" title="Cibla">
Cibla

Cibla – wieś na Łotwie położona w gminie Cibla, w parafii Cibla, w Łatgalii.
We wsi znajduje się kościół rzymskokatolicki św. Andrzeja z 1771 roku zbudowany przez Mikołaja Karnickiego oraz otwarte w 1999 muzeum regionalne.

</doc>
<doc id="3180836" url="https://pl.wikipedia.org/wiki?curid=3180836" title="Iskra Michajłowa">
Iskra Michajłowa

Iskra Dimitrowa Michajłowa-Koparowa, bułg. Искра Димитрова Михайлова-Копарова (ur. 7 września 1957 w Sofii) – bułgarska polityk i bibliotekoznawczyni, minister, parlamentarzystka krajowa, posłanka do Parlamentu Europejskiego VIII i IX kadencji.
Życiorys.
W 1977 ukończyła państwowy instytut biblioteczny w Sofii, a w 1980 uzyskała magisterium z bibliotekoznawstwa w Leningradzkim Instytucie Kultury. Kształciła się później m.in. w Niemczech i Stanach Zjednoczonych. W latach 1980–1996 pracowała m.in. jako referentka i badaczka w Bibliotece Narodowej Bułgarii im. św. Cyryla i Metodego. Następnie była zatrudniona jako ekspert w resortach kultury (1996–1997) i edukacji (1998–2001), sekretarz w centrum edukacyjnym na Uniwersytecie Sofijskim im. św. Klemensa z Ochrydy (1997–1998) oraz doradca ministra rozwoju regionalnego i robót publicznych (2001–2005). W latach 2005–2009 sprawowała urząd wiceministra w tym resorcie.
W 2009 została wybrana na posłankę do Zgromadzenia Narodowego 41. kadencji z ramienia Ruchu na rzecz Praw i Wolności. W 2013 z powodzeniem ubiegała się o reelekcję na 42. kadencję. W tym samym roku objęła urząd ministra środowiska i gospodarki wodnej w gabinecie Płamena Oreszarskiego. W wyborach w 2014 kandydowała do Europarlamentu, zajmując pierwsze niemandatowe miejsce na liście swojego ugrupowania. Miejsce w PE VIII kadencji uzyskała jednak po rezygnacji Delana Peewskiego z jego objęcia. W 2019 utrzymała mandat europosłanki na kolejną kadencję. W wyborach z kwietnia 2021 wybrana do krajowego parlamentu, zdecydowała się jednak zrezygnować z zasiadania w nim i pozostać w PE. W wyborach prezydenckich z listopada 2021 kandydowała na wiceprezydenta (kandydatem na prezydenta był Mustafa Karadajy); w pierwszej turze głosowania para zajęła trzecie miejsce z wynikiem 11,6% głosów.

</doc>
<doc id="3180837" url="https://pl.wikipedia.org/wiki?curid=3180837" title="WKM Warszawa">
WKM Warszawa

WKM Warszawa – polski klub żużlowy z Warszawy.
W rozgrywkach ligowych brał udział w latach 2002–2003.
Historia.
Klub został powołany przed sezonem 2002, bazując na fundamentach Warszawskiego Towarzystwa Żużlowego, które powstało przed sezonem 2001 na fundamentach Warszawskiej Sekcji Żużlowej „Gwardia”. Wystartował w lidze w latach 2002–2003. Swego czasu występował pod nazwą "Gwardia Warszawa".
Na początku 2007 roku powstało Warszawskie Towarzystwo Speedwaya, którego celem jest odbudowanie drużyny żużlowej w stolicy Polski.

</doc>
<doc id="3180839" url="https://pl.wikipedia.org/wiki?curid=3180839" title="Parafia św. Jacka w Płoskim">
Parafia św. Jacka w Płoskim

Parafia Świętego Jacka w Płoskim – parafia rzymskokatolicka znajdująca się w dekanacie Sitaniec, w diecezji zamojsko-lubaczowskiej.
Parafia została erygowana w dniu 24 września 1983 roku, dekretem ówczesnego biskupa lubelskiego, Bolesława Pylaka.
Liczba mieszkańców: 2200.
Parafia wyróżnia się dużą liczbą powołań. Stąd pochodzi m.in. bp. Jan Mazur.

</doc>
<doc id="3180840" url="https://pl.wikipedia.org/wiki?curid=3180840" title="Góry Szawszeckie">
Góry Szawszeckie

Góry Szawszeckie (gruz. შავშეთის ქედი, "Szawszetis Kedi"; tur. "Karçal Dağları") – pasmo górskie w południowo-zachodniej części Zakaukazia, na granicy Gruzji (Adżaria) i Turcji. Góry mają ok. 65 km długości i wznoszą się na wysokość 2812 m n.p.m. (góra Mta Chewa/Heva Dağı). Zbudowane są z fliszu wulkanogenicznego i piaskowców. Zbocza gór porastają lasy szerokolistne i świerkowo-jodłowe, grzbiety pokryte są łąkami subalpejskimi.

</doc>
<doc id="3180841" url="https://pl.wikipedia.org/wiki?curid=3180841" title="Gente di mare">
Gente di mare

Gente di mare – utwór włoskiego duetu Umberto Tozziego i Rafa, napisany przez nich samych przy współpracy z Giancarlo Bigazzim (producentem singla), nagrany i wydany w 1987 roku.
W 1987 roku utwór reprezentował Włochy podczas finału 32. Konkursu Piosenki Eurowizji. Podczas koncertu finałowego, który odbył się 9 maja w Heysel Exhibition Park w Brukseli, utwór został zaprezentowany jako siódmy w kolejności i ostatecznie zdobył 103 punkty, plasując się na trzecim miejscu finałowej klasyfikacji. Dyrygentem orkiestry podczas występu duetu był Gianfranco Lombardi.
Na stronie B winylowego wydania singla znalazła się piosenka „Lascia che sia il tuo cuore”.

</doc>
<doc id="3180843" url="https://pl.wikipedia.org/wiki?curid=3180843" title="Wierzanice">
Wierzanice



</doc>
<doc id="3180844" url="https://pl.wikipedia.org/wiki?curid=3180844" title="Dicrurus waldenii">
Dicrurus waldenii



</doc>
<doc id="3180846" url="https://pl.wikipedia.org/wiki?curid=3180846" title="Xenopipo uniformis">
Xenopipo uniformis



</doc>
<doc id="3180847" url="https://pl.wikipedia.org/wiki?curid=3180847" title="Mikołaj Fedorowicz-Jackowski">
Mikołaj Fedorowicz-Jackowski

Mikołaj Fedorowicz-Jackowski herbu Ogiński (Brama) (ur. 1837, zm. 29 czerwca 1909 w Schodnicy) – polski przemysłowiec działający w branży naftowej.
Studiował prawo na Uniwersytecie we Lwowie, był doktorem prawa i filozofii. Początkowo pracował jako referent w kancelarii adwokata Franciszka Smolki, ale zainteresowany wydobyciem ropy naftowej w okolicach Gorlic wyjechał ze Lwowa. Po poślubieniu Izydory ze Skorochowskich zamieszkał w Ropie, w 1856 razem z Feliksem Skorochowskim założył tam pierwszą kopalnię ropy naftowej, w 1859 powstała tam również rafineria. Uczestniczył w powstaniu styczniowym, zasiadał w Rządzie Narodowym. W późniejszym czasie był posłem w sejmie austriackim. W 1877 należał do grona założycieli Krajowego Towarzystwa Naftowego, początkowo był członkiem zwyczajnym a następnie honorowym. Od 1880 był dyrektorem naczelnym w przedsiębiorstwie naftowym Stanisława Szczepanowskiego, ponadto prowadził samodzielne badania geologiczne poszukując nowych miejsc wydobycia. W 1882 z jego pomysłu powstało czasopismo techniczne "Górnik", ukazywało się przez cztery lata. Dwa lata później został współinicjatorem powstania i wprowadzenia pierwszej na świecie krajowej ustawy naftowej. W 1885 Mikołaj Fedorowicz-Jackowski, Adam Zaremba-Skrzyński, Stanisław Szczepanowski i Wiktor Klobassa-Zrencki zrzeszeni w Krajowym Towarzystwie Naftowym sfinansowali założenie przez Zenona Suszyckiego Praktycznej Szkoły Wiercenia Kanadyjskiego w Ropiance k. Dukli. Dwa lata później firma Stanisława Szczepanowskiego zbankrutowała, Mikołaj Fedorowicz został wówczas kierownikiem kopalni w pobliżu Schodnicy. Pod koniec XIX wieku Fedorowicz należał w Borysławiu do czołówki wpływowych przedsiębiorców naftowych. Zmarł nagle w Schodnicy i tam został pochowany.

</doc>
<doc id="3180848" url="https://pl.wikipedia.org/wiki?curid=3180848" title="Karin Enke">
Karin Enke

Karin Enke, również Karin Busch, Karin Kania, Karin Enke-Richter (ur. 20 czerwca 1961 w Dreźnie) – niemiecka panczenistka, wielokrotna medalistka olimpijska i wielokrotna medalistka mistrzostw świata, a także zdobywczyni Pucharu Świata.
Nazwisko.
Pod panieńskim nazwiskiem Enke startowała do końca sezonu 1980/1981. W 1981 roku po raz pierwszy wyszła za mąż i w sezonie 1981/1982 startowała pod nazwiskiem Karin Busch. Małżeństwo to nie trwało długo i w sezonach 1982/1983 i 1983/1984 wróciła do nazwiska panieńskiego. W 1984 roku wyszła za mąż po raz drugi, za swojego trenera Rudolfa Kanię, zmieniając nazwisko na Karin Kania. Pod tym nazwiskiem występowała do zakończenia kariery w 1988 roku. Po zakończeniu kariery jeszcze raz wyszła za mąż, przyjmując nazwisko Karin Enke-Richter. Obecnie jest rozwiedziona, ma jedną córkę.
Kariera.
Początki.
Początkowo Karin Enke uprawiała łyżwiarstwo figurowe. W 1977 roku wystąpiła na mistrzostwach Europy w łyżwiarstwie figurowym w Helsinkach, zajmując dziewiąte miejsce wśród solistek. Pod koniec lat 70. skoncentrowała się jednak na łyżwiarstwie szybkim.
Igrzyska olimpijskie.
W 1980 roku wystartowała na igrzyskach olimpijskich w Lake Placid zwyciężając w biegu na 500 m. W zawodach tych wyprzedziła bezpośrednio Amerykankę Leę Mueller-Poulos oraz Natalję Pietrusiową z ZSRR. Dwa dni później była czwarta na dwukrotnie dłuższym dystansie, przegrywając walkę o medal ze swą rodaczką, Sylvią Albrecht. Najlepsze wyniki osiągnęła cztery lata później, podczas igrzysk olimpijskich w Sarajewie, gdzie zdobyła cztery medale. W biegach na 1000 i 1500 m była najlepsza, a na dystansach 500 i 3000 m zajmowała drugie miejsce. W biegu na 500 m wyprzedziła ją Christa Rothenburger z NRD, a w najdłuższym biegu zwyciężyła kolejna reprezentantka NRD - Andrea Schöne. W pierwszym starcie na rozgrywanych w 1988 roku igrzyskach w Calgary zajęła trzecią pozycję w biegu na 500 m. Lepsze okazały się Bonnie Blair z USA oraz Christa Rothenburger. W dwóch kolejnych startach, na 1000 i 1500 m, zdobyła srebrne medale. W pierwszym przypadku zwyciężyła Rothenburger, a w drugim najlepsza była Yvonne van Gennip z Holandii. Wystartowała także na 3000 m, kończąc rywalizację na czwartej pozycji. W walce o podium lepsza była kolejna reprezentantka NRD, Gabi Zange. Bieg ten był jej ostatnim występem olimpijskim.
Mistrzostwa świata i Europy.
Starty na wielobojowych mistrzostwach świata rozpoczęła od zajęcia siedemnastego miejsca podczas mistrzostw świata w Hamar w 1980 roku. Na imprezach tego cyklu startowała jeszcze siedmiokrotnie, za każdym razem zdobywając medal. Na MŚ w Inzell (1982), MŚ w Deventer (1984), MŚ w Hadze (1986), MŚ w West Allis (1987) oraz MŚ w Skien (1988) zdobywała złote medale, a podczas MŚ w Sainte-Foy (1981) i MŚ w Karl-Marx-Stadt (1983) zajmowała drugie miejsce. W 1981 roku pokonała ją tylko Natalja Pietrusiowa, a dwa lata później zwyciężyła Andrea Schöne.
Enke ośmiokrotnie startowała na mistrzostwach świata w wieloboju sprinterskim. W tej konkurencji zdobyła sześć złotych medali, na MŚ w West Allis (1980), MŚ w Grenoble (1981), MŚ w Helsinkach (1983), MŚ w Trondheim (1984), MŚ w Karuizawie (1986) i MŚ w Sainte-Foy (1987), a na MŚ w Alkmaar (1982) oraz MŚ w West Allis (1988) zdobywała srebrne medale.
Zdobywała ponadto srebrne medale na trzech edycjach mistrzostw Europy w wieloboju: ME w Heerenveen w 1981 roku, ME w Heerenveen w 1982 roku oraz podczas rozgrywanych rok później ME w Heerenveen.
Puchar Świata.
Karin Enke wielokrotnie stawała na podium zawodów Pucharu Świata, odnosząc przy tym 21. zwycięstw. Ośmiokrotnie stawała na podium klasyfikacji końcowej, najlepszy wynik osiągając w sezonie 1985/1986, kiedy zwyciężyła w klasyfikacji 1000 m. W tym samym sezonie była też druga w klasyfikacjach 500 i 1500 m oraz trzecia w klasyfikacji 3000 m/5000 m. Ponadto w sezonie 1987/1988 zajmowała trzecie miejsce w klasyfikacjach 500, 1000 i 3000 m/5000 m, a w klasyfikacji 1500 m była druga. Do dziś pozostaje dwunastą zawodniczką w historii pod względem wygranych zawodów PŚ.
Doping.
Po sukcesach w 1984 roku Enke była podejrzewana o stosowanie dopingu. Niemka nigdy oficjalnie się nie przyznała, jednak w 2003 roku odmówiła współpracy z komisją antydopingową w celu ustalenia, czy w reprezentacji NRD stosowano zabronione środki. W 2010 roku na podstawie akt Ministerstwa Bezpieczeństwa Państwowego NRD (Stasi) ustalono, iż Enke przyjmowała hormon powodujący wzrost masy mięśniowej.
Ustanowiła łącznie 16 rekordów świata.

</doc>
<doc id="3180849" url="https://pl.wikipedia.org/wiki?curid=3180849" title="Kosciuszko Foundation">
Kosciuszko Foundation



</doc>
<doc id="3180850" url="https://pl.wikipedia.org/wiki?curid=3180850" title="Kevin Ruane">
Kevin Ruane

Kevin Ruane – brytyjski dziennikarz , w latach 1980-1981 oraz 1982-1986 był korespondentem BBC w Warszawie. Relacjonował wydarzenia Stanu Wojennego. 4 czerwca 2014 roku został odznaczony Krzyżem Kawalerskim Orderu Zasługi Rzeczypospolitej Polskiej.

</doc>
<doc id="3180851" url="https://pl.wikipedia.org/wiki?curid=3180851" title="Strażnica WOP Stillo">
Strażnica WOP Stillo



</doc>
<doc id="3180852" url="https://pl.wikipedia.org/wiki?curid=3180852" title="Struktury wyznaniowe w Cieszynie">
Struktury wyznaniowe w Cieszynie



</doc>
<doc id="3180854" url="https://pl.wikipedia.org/wiki?curid=3180854" title="Strażnica WOP Gąski">
Strażnica WOP Gąski



</doc>
<doc id="3180856" url="https://pl.wikipedia.org/wiki?curid=3180856" title="Struktury wyznaniowe w Wiśle">
Struktury wyznaniowe w Wiśle



</doc>
<doc id="3180858" url="https://pl.wikipedia.org/wiki?curid=3180858" title="Momcził Nekow">
Momcził Nekow

Momcził Stefanow Nekow, bułg. Mомчил Стефанов Неков (ur. 13 maja 1986 w Silistrze) – bułgarski polityk i urzędnik państwowy, poseł do Parlamentu Europejskiego VIII kadencji.
Życiorys.
Ukończył politologię na Uniwersytecie Sofijskim im. św. Klemensa z Ochrydy, został następnie doktorantem na wydziale filozofii tej uczelni. Uzyskał też magisterium z międzynarodowych stosunków gospodarczych na Uniwersytecie Gospodarki Narodowej i Światowej w Sofii. Został zatrudniony jako starszy inspektor w komisji zajmującej się ochroną danych osobowych.
Wstąpił do Bułgarskiej Partii Socjalistycznej. W wyborach do Parlamentu Europejskiego w 2014 wystartował z 15. miejsca listy Koalicji na rzecz Bułgarii skupionej wokół socjalistów. W wyniku głosowaniu z 25 maja 2014 został wybrany na eurodeputowanego VIII kadencji dzięki głosom preferencyjnym, zajmując pierwsze miejsce wśród kandydatów swojego ugrupowania (któremu przypadły cztery mandaty), wyprzedzając m.in. lidera partii Sergeja Staniszewa. Tak dobry wynik nieznanego szerzej polityka został uznany za niespodziewany, tłumaczono go masową pomyłką wyborców wynikającą z tożsamości numeru listy wyborczej koalicji i numeru kandydata oraz specyficznego układu karty wyborczej. Według doniesień medialnych liderzy BSP po ogłoszeniu wyników wyborów mieli rzekomo wywierać wpływ na Momcziła Nekowa, by ten zrezygnował z mandatu, obiecując np. dobre miejsce na liście wyborczej do parlamentu krajowego. Momcził Nekow publicznie zadeklarował jednak objęcie uzyskanego miejsca w Parlamencie Europejskim. Mandat europosła VIII kadencji wykonywał do 2019.

</doc>
<doc id="3180859" url="https://pl.wikipedia.org/wiki?curid=3180859" title="Strażnica WOP Głębokie">
Strażnica WOP Głębokie



</doc>
<doc id="3180864" url="https://pl.wikipedia.org/wiki?curid=3180864" title="Filozofia pokoju">
Filozofia pokoju



</doc>
<doc id="3180866" url="https://pl.wikipedia.org/wiki?curid=3180866" title="Lista chorążych reprezentacji Estonii na igrzyskach olimpijskich">
Lista chorążych reprezentacji Estonii na igrzyskach olimpijskich

Lista chorążych reprezentacji Estonii na igrzyskach olimpijskich - lista zawodników i zawodniczek reprezentacji Estonii, którzy podczas ceremonii rozpoczęcia danych igrzysk olimpijskich nieśli flagę Estonii.

</doc>
<doc id="3180867" url="https://pl.wikipedia.org/wiki?curid=3180867" title="BANKS (wokalistka)">
BANKS (wokalistka)



</doc>
<doc id="3180868" url="https://pl.wikipedia.org/wiki?curid=3180868" title="Filozofia wojny">
Filozofia wojny



</doc>
<doc id="3180869" url="https://pl.wikipedia.org/wiki?curid=3180869" title="Parafia Niepokalanego Poczęcia Najświętszej Maryi Panny w Łaziskach">
Parafia Niepokalanego Poczęcia Najświętszej Maryi Panny w Łaziskach



</doc>
<doc id="3180871" url="https://pl.wikipedia.org/wiki?curid=3180871" title="Wybory do Parlamentu Europejskiego na Słowacji w 2014 roku">
Wybory do Parlamentu Europejskiego na Słowacji w 2014 roku

Wybory do Parlamentu Europejskiego VIII kadencji na Słowacji zostały przeprowadzone 24 maja 2014. W ich wyniku wybranych zostało 13 europarlamentarzystów. Wybory zakończyły się zwycięstwem rządzącej centrolewicowej partii Kierunek – Socjalna Demokracja. Frekwencja wyborcza wyniosła 13,05% i była najniższa w Europie w trakcie wyborów europejskich w 2014.

</doc>
<doc id="3180873" url="https://pl.wikipedia.org/wiki?curid=3180873" title="Status miasta">
Status miasta



</doc>
<doc id="3180876" url="https://pl.wikipedia.org/wiki?curid=3180876" title="A Little Bit Zombie">
A Little Bit Zombie

A Little Bit Zombie – kanadyjski film fabularny z 2012 roku w reżyserii Caseya Walkera, hybryda horroru i komedii. W filmie w rolach głównych wystąpili Kristopher Turner, Crystal Lowe, Kristen Hager i Shawn Roberts. Fabuła skupia się na losach Steve'a, młodego mężczyzny przeistoczonego w zombie, usiłującego przejąć kontrolę nad morderczym pociągiem do ludzkiego mięsa. Światowa premiera obrazu odbyła się w lutym 2012 podczas Victoria Film Festival w Kolumbii Brytyjskiej. Komercyjna premiera projektu nastąpiła w marcu 2013 roku. Odbiór filmu przez krytyków był pozytywny.

</doc>
<doc id="3180878" url="https://pl.wikipedia.org/wiki?curid=3180878" title="Gundars Āboliņš">
Gundars Āboliņš

Gundars Āboliņš (ur. 7 stycznia 1960 w Rydze) — łotewski aktor filmowy i teatralny.
Pracuje dla "New Riga Theatre". Wcześniej pracował z m.in. "Dailes Theatre". Został nagrodzony nagrodą "Spēlmaņu nakts gada aktieris" w 2006 r.
Filmografia.
Ź"ródło":

</doc>
<doc id="3180879" url="https://pl.wikipedia.org/wiki?curid=3180879" title="Ambla">
Ambla

Ambla (est. "Ambla jõgi") – rzeka w gminie Albu w centralnej części Estonii. Rzeka wypływa z niewielkiego jeziora Roosna (est. "Roosna järv") około 4 km od miejscowości Ambla. Uchodzi do rzeki Jägala. Ma długość 31 km i powierzchnię dorzecza 242 km². W miejscowości Albu nad jej nurtem w 1879 roku zbudowano kamienny most, który od 22 maja 1998 roku został wpisany na listę zabytków Estonii (est. "Kultuurimälestiste Riiklik Register").

</doc>
<doc id="3180882" url="https://pl.wikipedia.org/wiki?curid=3180882" title="Atla (rzeka)">
Atla (rzeka)

Atla (est. "Atla jõgi") – rzeka w gminie Rapla w centralnej części Estonii. Rzeka wypływa z jeziora Kadja (est. "Kadja järv") około 7 km od miejscowości Kuimetsa. Uchodzi do rzeki Keila. Ma długość 33 km i powierzchnię dorzecza 124 km² lub 34,1 km długości i powierzchnię dorzecza 130,5 km².

</doc>
<doc id="3180883" url="https://pl.wikipedia.org/wiki?curid=3180883" title="Szczybrza">
Szczybrza

Szczybrza – dziś nie istnieje. Osada tej nazwy zanikła w latach 1339-1351, a jej obszar wchłonęła sąsiednia wieś klasztorna Rzepin.
Nazwy lokalne miejscowości w dokumentach źródłowych: 1339 Scibrza, Sczybrza, 1519 locum dictum Smuzek Sczybsza.
Powiat jak Rzepin w roku 1351 ziemia sandomierska.
Opis granic.
Do XVI w. zachowała się nazwa terenowa wsi. Leżała Sczybrza między Rzepinem Pierwszym a Radkowicami, między rzekami Świśliną i Lubianką (ewentualnie jej prawym dopływem).
Własność.
Własność szlachecka, od 1339 r. klasztoru świętokrzyskiego.

</doc>
<doc id="3180884" url="https://pl.wikipedia.org/wiki?curid=3180884" title="Operacja Piorun (film 1977)">
Operacja Piorun (film 1977)

Operacja „Piorun” (hebr. "Mivtsa Yonatan") – izraelski film akcji z 1977 roku w reżyserii Menahema Golana.
Film oparty jest na autentycznych wydarzeniach znanych jako „operacja Entebbe”. Jak podają autorzy filmu w napisach początkowych, powstał on przy wydatnej pomocy armii i rządu Izraela, jednak nie na ich zamówienie. W filmie wykorzystano dokumentalne materiały filmowe z osobistych archiwów członków ówczesnego rządu Izraela m.in. Icchaka Rabina, Szimona Peresa.
Fabuła.
Czerwiec 1976 roku. Samolot pasażerski francuskich linii lotniczych zostaje porwany przez grupę palestyńsko-niemieckich terrorystów. Porywacze lądują w Ugandzie – odległym państwie w Afryce, gdzie schronienia udziela im lokalny satrapa Idi Amin. Ich liderzy są przekonani, że tym razem „chwycili Izrael za gardło” (jak mówi jeden z ich przywódców). Uganda w ich przekonaniu leży zbyt daleko, aby Izrael był w stanie podjąć jakąkolwiek skuteczną kontrakcję. Wysuwają wobec rządu Icchaka Rabina żądania uwolnienia 40 terrorystów przetrzymywanych w izraelskich więzieniach. W przeciwnym wypadku, po upływie terminu ultimatum, zaczną rozstrzeliwać zakładników. Rząd Izraela, pomimo trudnej sytuacji (jego obywatele żądają pertraktacji i spełnienia żądań terrorystów), od początku planuje akcję zbrojną przeciwko terrorystom. Specjalnie wyszkolony oddział komandosów z grupą uderzeniową pod dowództwem Jonatana Netanjahu dokonuje rajdu na lotnisko w Entebbe. Po krótkiej walce, komandosi uwalniają zakładników, zabijając wszystkich terrorystów. Ich jedyne straty to Jonatan Netanjahu, poległy od kuli snajpera.

</doc>
<doc id="3180886" url="https://pl.wikipedia.org/wiki?curid=3180886" title="Kunda (rzeka)">
Kunda (rzeka)

Kunda (est. "Kunda jõgi") – rzeka przepływająca przez gminy Rägavere, Sõmeru, Vinni, oraz Viru-Nigula w prowincji Virumaa Zachodnia w Estonii. Rzeka wypływa z północnej części miejscowości Roela. Uchodzi do Morza Bałtyckiego na północ od miasta Kunda. Ma długość 69 km i powierzchnię dorzecza 530 km². Rzeka jest miejscem tarła łososia. Na rzece zbudowano w 1892 roku najstarszą w Estonii elektrownię wodną (est. "Kunda hüdroelektrijaam"), która od 4 września 2008 jest wpisana do rejestru zabytków pod numerem 28726.

</doc>
<doc id="3180887" url="https://pl.wikipedia.org/wiki?curid=3180887" title="Mikanowo A">
Mikanowo A



</doc>
<doc id="3180888" url="https://pl.wikipedia.org/wiki?curid=3180888" title="Mivtsa Yonatan">
Mivtsa Yonatan



</doc>
<doc id="3180890" url="https://pl.wikipedia.org/wiki?curid=3180890" title="Marek Marcin Radoszewski">
Marek Marcin Radoszewski

Marek Marcin Radoszewski herbu Oksza (zm. w 1641 roku) – kasztelan wieluński w latach 1630-1641, podkomorzy wieluński w latach 1618-1630, dworzanin królewski w latach 1605-1618.
Życiorys.
Studiował w kolegium jezuitów w Kaliszu w 1593 roku, we Frankfurcie nad Odrą w 1597 roku.
Poseł na sejm 1611 roku z ziemi wieluńskiej, komisarz sejmowy do rozgraniczenia ziemi wieluńskiej od Śląska. Poseł na sejm 1620 roku z ziemi wieluńskiej i deputat na Trybunał Skarbowy Koronny w 1620 roku. Poseł ziemi wieluńskiej na sejm warszawski 1626 roku. Poseł na sejm nadzwyczajny 1629 roku.
Był elektorem Władysława IV Wazy z ziemi wieluńskiej w 1632 roku.
Przypisy.
 

</doc>
<doc id="3180893" url="https://pl.wikipedia.org/wiki?curid=3180893" title="Hrabstwo St. Louis (Minnesota)">
Hrabstwo St. Louis (Minnesota)

Hrabstwo St. Louis (ang. "St. Louis County") – hrabstwo w stanie Minnesota w Stanach Zjednoczonych. Obszar całkowity hrabstwa obejmuje powierzchnię 6 859,50 mil2 (17 766,11 km2). Według danych z 2010 r. hrabstwo miało 200 226 mieszkańców. Hrabstwo powstało 20 lutego 1855 roku, a jego nazwa pochodzi od rzeki Saint Louis.

</doc>
<doc id="3180894" url="https://pl.wikipedia.org/wiki?curid=3180894" title="Syreny (singel)">
Syreny (singel)

Syreny – drugi singel z debiutanckiej solowej płyty Artura Rojka, wydany w maju 2014 przez Kayax. Piosenka zadebiutowała na pierwszym miejscu Listy Przebojów Programu Trzeciego Polskiego Radia.
Teledysk.
Opublikowany 5 czerwca 2014 r. wideoklip zrealizował, sfotografował i zmontował Tomasz Gliński. Autorami scenariusza przedstawiającego historię dwójki nieszczęśliwych ludzi są Gliński i Małgorzata Makowska. W teledysku wystąpili: Tómas Lemarquis, Małgorzata Makowska, Marzena Pokrzywińska i Artur Rojek.

</doc>
<doc id="3180897" url="https://pl.wikipedia.org/wiki?curid=3180897" title="Jan Aleksander Madaliński">
Jan Aleksander Madaliński

Jan Aleksander Madaliński herbu Laryssa – sędzia ziemski wieluński w latach 1634-1654, podsędek wieluński w latach 1632-1634.
Poseł ziemi wieluńskiej na sejm toruński 1626 roku. Poseł na sejm koronacyjny 1633 roku, sejm zwyczajny 1637 roku, sejm 1640 roku, sejm 1641 roku.
Był elektorem Władysława IV Wazy z ziemi wieluńskiej w 1632 roku, podpisał jego "pacta conventa".

</doc>
<doc id="3180898" url="https://pl.wikipedia.org/wiki?curid=3180898" title="Mistrzostwa Świata w Kajakarstwie 2006">
Mistrzostwa Świata w Kajakarstwie 2006

35. Mistrzostwa świata w kajakarstwie odbyły się w dniach 17 – 20 sierpnia 2006 roku w węgierskim Segedynie. Pierwsze miejsce w klasyfikacji medalowej wywalczyli reprezentanci gospodarzy. Dorobek medalowy Polski wyniósł 6 medali (1 złoty, 3 srebrne, 2 brązowe).

</doc>
<doc id="3180901" url="https://pl.wikipedia.org/wiki?curid=3180901" title="Constantine (serial telewizyjny)">
Constantine (serial telewizyjny)

Constantine – amerykański serial fantastyczny wyprodukowany dla NBC, oparty na serii komiksów "Hellblazer", wydawanych przez Vertigo.
Wyprodukowano tylko jedną serię "Constantine'a", lecz grający tytułową rolę Matt Ryan powtórzył ją w szeregu innych produkcji, m.in. "DC’s Legends of Tomorrow".
Fabuła.
Serial opowiada o Johnie Constantinie, okultyście, który chroni ludzi przed demonami i innymi nadprzyrodzonymi zagrożeniami.
Produkcja.
8 maja 2014 roku NBC zamówiła serial na sezon telewizyjny 2014/2015.
Serial był emitowany od 24 października 2014 roku do 13 lutego 2015 roku przez NBC. Jeszcze przed premierą serialu, 8 października 2014 roku, stacja NBC zamówiła trzy dodatkowe odcinki pierwszego sezonu serialu. W związku z tym łączna liczba odcinków pierwszego sezonu wynosiłaby 16. Jednakże ostatecznie w listopadzie 2014 roku ogłoszono, że dodatkowe odcinki nie zostaną zamówione, kończąc sezon na 13 odcinkach, nie wykluczając jednak prolongowania serialu o następny sezon. Dnia 8 maja 2015 roku stacja NBC ogłosiła zakończenie produkcji serialu po jednym sezonie.
Powiązane produkcje.
Matt Ryan powrócił do roli John Constantine'a występując gościnnie w piątym odcinku 4. sezonu serialu "Arrow", a także w trzecim sezonie serialu "DC’s Legends of Tomorrow"; w czwartym sezonie dołączył do głównej obsady.
W 2018 roku miał premierę serial animowany "", w którym Johna Constantina zagrał ponownie Matt Ryan.

</doc>
<doc id="3180906" url="https://pl.wikipedia.org/wiki?curid=3180906" title="Adam Walewski (zm. 1638)">
Adam Walewski (zm. 1638)

Adam Walewski herbu Kolumna (zm. 1638) – kasztelan sieradzki w 1638 roku, kasztelan łęczycki w latach 1628–1638, podkomorzy sieradzki w latach 1617–1628, chorąży mniejszy sieradzki w latach 1616–1617, skarbnik sieradzki w latach 1607–1615, dworzanin królewski.
Życiorys.
Żonaty z Elżbietą, córką podkomorzego sieradzkiego Stanisława Przedbora Koniecpolskiego (zm. po 1594).
W 1613 roku jako poseł ziemi wieluńskiej na sejm nadzwyczajny został wyznaczony do Trybunału Skarbowego Koronnego. Poseł na sejm 1620 roku z województwa sieradzkiego i deputat na Trybunał Skarbowy Koronny. Poseł na sejm 1625, sejm nadzwyczajny 1626 roku, sejm 1627 roku. Poseł województwa sieradzkiego na sejm warszawski 1626 roku.
W 1629 roku wyznaczony komisarzem z Senatu do zapłaty wojsku koronnemu.
Był elektorem Władysława IV Wazy z województwa łęczyckiego w 1632 roku.

</doc>
<doc id="3180908" url="https://pl.wikipedia.org/wiki?curid=3180908" title="Doktor Majk">
Doktor Majk

Doktor Majk – album studyjny polskiego rapera Peerzeta i producenta muzycznego TMKBeatz. Wydawnictwo ukazało się 6 czerwca 2014 roku nakładem wytwórni muzycznej Aptaun Records. Wszystkie nagrania wyprodukował TMKBeatz. Wśród gości na płycie znaleźli się Słoń, Eripe, Zygson, Penx, Delekta, EsZet, Bazi, Kojot, Oxon i Pelson.
W ramach promocji do pochodzących z płyty piosenek "Jak Clark Kent, Jak Bruce Wayne", "Chcę czegoś więcej 2" i "Doktor Majk" zostały zrealizowane teledyski.

</doc>
<doc id="3180909" url="https://pl.wikipedia.org/wiki?curid=3180909" title="Jean McDowell">
Jean McDowell

Jean H. McDowell po mężu Burnett (ur. 22 września 1908 r. w Edynburgu, zm. 2 lutego 2000) – szkocka pływaczka reprezentująca Wielką Brytanię oraz Szkocję, uczestniczka igrzysk olimpijskich, medalistka igrzysk Imperium Brytyjskiego oraz mistrzostw Europy.
Jej pierwszym znaczącym startem na zawodach międzynarodowych były IX Letnie Igrzyska Olimpijskie w 1928 roku w Amsterdamie. Wystartowała tam w wyścigu na dystansie 100 metrów w stylu dowolnym, gdzie z piątym czasem zakwalifikowała się do wyścigu finałowego. Tam przypłynęła na metę z identycznym czasem co jej koleżanka z brytyjskiej reprezentacji, Angielka Joyce Cooper. Decyzją pięcioosobowego składu sędziowskiego to Cooper otrzymała brązowy medal stosunkiem głosów 3:2.
Później McDowell zdobywała medale na igrzyskach Imperium Brytyjskiego i mistrzostwach Europy. W 1930 roku reprezentowała Szkocję na I Igrzyskach Imperium Brytyjskiego. Zdobyła tam brązowy medal płynąc na trzeciej zmianie sztafety 4 × 100 jardów stylem dowolnym razem z Sarą Stewart, Ellen King i Jessie McVey. Na Mistrzostwach Europy w Paryżu w 1931 zdobyła srebro w brytyjskiej sztafecie 4 × 100 metrów stylem dowolnym. Mimo tych dobrych startów na Letnie Igrzyska Olimpijskie w Los Angeles nie została powołana do reprezentacji. Na kolejnych igrzyskach Imperium Brytyjskiego, rozgrywanych w 1934 roku w Londynie, zdobyła dwa brązowe medale dla Szkocji: indywidualnie na 100 metrów stylem dowolnym i płynąc na pierwszej zmianie szkockiej sztafety 3 × 110 jardów stylem zmiennym.

</doc>
<doc id="3180911" url="https://pl.wikipedia.org/wiki?curid=3180911" title="Józef Henryk Borch">
Józef Henryk Borch

Józef Henryk Borch herbu Trzy Kawki (ur. w 1764, zm. w 1835) – polski szlachcic, starosta lucyński, poseł na Sejm Czteroletni, marszałek szlachty guberni witebskiej, kawaler Orderu Świętego Stanisława.
Życiorys.
Józef Borch otrzymał po starszym bracie Michale starostwo lucyńskie, był pułkownikiem wojsk koronnych i szambelanem króla Stanisława Augusta. Był posłem na Sejm Czteroletni od 1788 roku z ziemi inflanckiej. Wybrany ze stanu rycerskiego sędzią Sejmu Czteroletniego w 1788 roku. W latach 1805–1809 był marszałkiem szlachty guberni witebskiej i prezesem tamtejszego Sądu Wyższego.
W 1812 roku Napoleon Bonaparte mianował go członkiem komisji administracyjnej w Witebsku, za co – po zajęciu Witebska przez piechotę Piotra Wittgensteina – został w listopadzie uwięziony, jednak wkrótce zwolniony na mocy ogólnej amnestii. W 1822 roku protestował przeciw pomysłowi nadania chłopom wolności osobistej.
Był kawalerem Orderu Świętego Stanisława.
Życie rodzinne.
Był synem Jana Borcha, kanclerza wielkiego koronnego, i Ludwiki Anny Zyberkówny, siostry Jana Tadeusza Zyberga (jej siostra Barbara wyszła za Michała Kossakowskiego). Miał starsze rodzeństwo: Izabelę Ludwikę (1752–1813), późniejszą żonę Kazimierza Platera, i Michała Jana (1753–1810), generała wojsk koronnych.
Ożenił się z Anną Bohomolcówną, z którą miał pięcioro dzieci: Zofię, Eleonorę, Elizę, Aleksandrę, Michała, późniejszego marszałka szlachty guberni witebskiej (1850–1853).

</doc>
<doc id="3180912" url="https://pl.wikipedia.org/wiki?curid=3180912" title="Mój świat">
Mój świat

Mój świat – singel polskiego piosenkarza Dawida Kwiatkowskiego z akustycznego albumu studyjnego "9893 Akustycznie". Wydany został 20 lutego 2014 roku przez wytwórnię płytową My Music. Utwór stanowi akustyczną wersję piosenki o tym samym tytule, pochodzącej z debiutanckiego albumu piosenkarza, "9893". Gościnnie w utworze wystąpił Patryk Kumór. Nagrania zrealizowano w MaQ Records Studio. Do singla nakręcono teledysk.
Lista utworów i formaty singla.
Opracowano na podstawie materiału źródłowego.

</doc>
<doc id="3180916" url="https://pl.wikipedia.org/wiki?curid=3180916" title="Turniej o Puchar Rybnickiego Okręgu Węglowego 1985">
Turniej o Puchar Rybnickiego Okręgu Węglowego 1985

Puchar Rybnickiego Okręgu Węglowego 1985 – zawody żużlowe, mające na celu wyłonienie zwycięzcy turnieju o Puchar ROW. Zawody w 1985 roku wygrał Roman Matoušek.

</doc>
<doc id="3180918" url="https://pl.wikipedia.org/wiki?curid=3180918" title="State of Affairs">
State of Affairs

State of Affairs – dramat polityczny, amerykański serial telewizyjny wyprodukowany przez Warner Bros. Television. Serial był emitowany od 17 listopada 2014 roku do 16 lutego 2015 roku przez NBC, a jego twórcą był Joe Carnahan.
9 maja 2015 roku stacja NBC ogłosiła zakończenie produkcji serialu zaledwie po jednym sezonie.
Fabuła.
Serial skupia się na Charleston Tucker, która jest najlepszą analityczką CIA. Kobieta dołącza do ekipy obecnej na codziennych briefingach dotyczących międzynarodowych kryzysów wraz z prezydentem. Tucker łączą bliskie relacje z prezydent USA, gdyż była zaręczona z jej synem, który zginął w ataku terrorystycznym.
Produkcja.
7 maja 2014 roku, NBC zamówiła serial na sezon telewizyjny 2014/15.

</doc>
<doc id="3180919" url="https://pl.wikipedia.org/wiki?curid=3180919" title="Turniej o Puchar Rybnickiego Okręgu Węglowego 1984">
Turniej o Puchar Rybnickiego Okręgu Węglowego 1984

Puchar Rybnickiego Okręgu Węglowego 1984 – zawody żużlowe, mające na celu wyłonienie zwycięzcy turnieju o Puchar ROW. Zawody w 1984 roku wygrał Piotr Pyszny.

</doc>
<doc id="3180924" url="https://pl.wikipedia.org/wiki?curid=3180924" title="HK Drott">
HK Drott

HK Drott – szwedzki klub piłki ręcznej mężczyzn z siedzibą w Halmstad.

</doc>
<doc id="3180928" url="https://pl.wikipedia.org/wiki?curid=3180928" title="Tarquinio Jacometti">
Tarquinio Jacometti

Tarquinio Jacometti (aktywny w XVII wieku) – włoski rzeźbiarz i odlewnik, tworzący w okresie wczesnego baroku na terenie regionu Marche.
Życiorys.
Urodził się w Recanati. Był uczniem swojego dziadka, Antonia Calcagniego. Jednym z jego wczesnych dzieł są drzwi bazyliki Santa Casa w Loreto, nad którymi pracował razem z Sebastianem Sebastianim, oraz fontanny w Loreto: Dei Galli (1614-1616) oraz Della Madonna (1620). Później pracował wspólnie z bratem w Faenzie, Maceracie, Recanati, Osimo i Ascoli Piceno.

</doc>
<doc id="3180933" url="https://pl.wikipedia.org/wiki?curid=3180933" title="Wojciech Szeląg">
Wojciech Szeląg

Wojciech Szeląg (ur. 25 kwietnia 1967 w Gdańsku) – polski dziennikarz i prezenter telewizyjny. Od 1993 związany z Polsatem, a od 2021 roku z Interią.
Życiorys.
Z wykształcenia historyk, absolwent Uniwersytetu Gdańskiego. W latach osiemdziesiątych zaangażowany w kolportaż wydawnictw podziemnych. Uczestnik strajku studenckiego na Uniwersytecie Gdańskim w 1988. Zadebiutował w lokalnym programie informacyjnym "Panorama" w TVP Gdańsk. Od 1993 w Telewizji Polsat, pierwszej prywatnej telewizji ogólnopolskiej. Współtwórca, wydawca i prowadzący jej pierwszego programu informacyjnego Informacje.
Współtwórca programów ekonomicznych emitowanych na antenach Polsatu, Polsat News i Polsat Biznes (wcześniej TV Biznes). W latach 2004-2015 był prowadzącym program Wydarzenia w Polsacie. Do 2015 w kapitule Nagrody Gospodarczej Prezydenta RP. W latach 1998-2002 oraz 2009–2017 był członkiem Rady Nadzorczej Polskiej Agencji Prasowej. Od 2021 roku jest związany z Interia.pl (grupa Polsat).
Życie prywatne.
Ojciec trzech synów.

</doc>
<doc id="3180935" url="https://pl.wikipedia.org/wiki?curid=3180935" title="Religia w Beninie">
Religia w Beninie

Religia w Beninie – tworzona jest przez wyznawców chrześcijaństwa, islamu i tradycyjnych religii plemiennych.
Konstytucja Beninu zapewnia wolność wyznania, a rząd na ogół przestrzega tego prawa w praktyce. Rząd Stanów Zjednoczonych w raporcie z 2007 roku, nie zarejestrował doniesień o nadużyciach społecznych oraz dyskryminacji ze względu na przekonania lub praktyki religijne. Czołowi liderzy społeczni podjęli pozytywne działania na rzecz promowania wolności religijnej.
Chrześcijaństwo.
Wyznawców chrześcijaństwa, islamu i tradycyjnych religii plemiennych można znaleźć w całym kraju. Jednak chrześcijanie są powszechnie na południu, szczególnie w stolicy gospodarczej Cotonou. 
Więcej jak połowa chrześcijan w Beninie to katolicy. Drugą co do wielkości gałęzią chrześcijaństwa reprezentowaną przez wiele wyznań i denominacji jest protestantyzm. Istnieje także liczne grono wiernych afrykańskich Kościołów, wśród których wyróżnia się Niebiański Kościół Chrystusa. Swoją działalność prowadzą tutaj także Świadkowie Jehowy (14 tys. głosicieli).
Według "Joshua Project" do najbardziej schrystianizowanych plemion należą: Fonowie, Gun i Ewe.
Katolicyzm.
Pierwsza obecność chrześcijaństwa w kraju odnotowana jest w 1680 roku kiedy portugalscy misjonarze wybudowali kaplicę w Ouidah. Samo dzieło ewangelizacji rozpoczęło się dopiero wraz z przybyciem katolickich misjonarzy Stowarzyszenia Misji Afrykańskich w 1860 roku, kiedy założono misję w Porto-Novo i Agou. W 1982, oraz w 1993 roku Kościół katolicki w Beninie odwiedził papież Jan Paweł II.
Według danych Watykanu z 2015 roku, Kościół katolicki w Beninie liczył blisko 3,5 mln ochrzczonych (32,7% populacji).
Protestantyzm.
Wśród wyznań protestanckich przeważają zielonoświątkowcy i metodyści. Mniejsze społeczności mają także baptyści i adwentyści dnia siódmego. 
W XIX wieku przybył do Beninu pierwszy misjonarz protestancki Thomas Birch Freeman, który zasadził metodyzm. Pierwszy kościół protestancki został założony w 1843 roku w miasteczku Abomey. Metodyści rozpoczęli misje wśród plemion Fon i Gun.
Zbory Boże rozpoczęły pracę misyjną w 1938 roku wśród plemion Somba i Pilapila. Obecnie są największą zielonoświątkową i protestancką denominacją z liczbą wiernych szacowaną na 362 tysiące. 
W dniach 5-9 grudnia 2012 roku ewangelista Reinhard Bonnke przeprowadził krucjatę ewangelizacyjną w mieście Cotonou, w której brało udział setki tysięcy ludzi.
Islam.
Islam wyznawany jest przez około jedną czwartą społeczeństwa. Najsilniej reprezentowany jest w północnej i południowo-wschodniej części kraju wśród plemion: Hausa, Bariba, Fulan i Dendi. Zdecydowana większość muzułmanów to sunnici, istnieje także niewielka liczba szyitów.
Tradycyjne religie plemienne.
Wśród wyznawców tradycyjnych religii plemiennych dominuje kult voodoo, którego centrum znajduje się w mieście Ouidah. Kult voodoo oficjalnie został uznany za religię w 1996 roku. Wiele osób, które nominalnie identyfikują się jako chrześcijanie lub muzułmanie praktykują również tradycyjne, lokalne wierzenia religijne.

</doc>
<doc id="3180939" url="https://pl.wikipedia.org/wiki?curid=3180939" title="Joseph John Urusemal">
Joseph John Urusemal



</doc>
<doc id="3180942" url="https://pl.wikipedia.org/wiki?curid=3180942" title="FC Porto (piłka ręczna)">
FC Porto (piłka ręczna)

FC Porto – portugalski klub piłki ręcznej mężczyzn z siedzibą w Porto, założony 5 października 1932. Najbardziej utytułowana męska drużyna w Portugalii. Domowe mecze rozgrywa w - otwartej 23 kwietnia 2009 - hali sportowej Dragão Arena, zlokalizowanej nieopodal Estádio do Dragão, mogącej pomieścić 2179 widzów.

</doc>
<doc id="3180944" url="https://pl.wikipedia.org/wiki?curid=3180944" title="Hyatt Regency Warsaw">
Hyatt Regency Warsaw



</doc>
<doc id="3180946" url="https://pl.wikipedia.org/wiki?curid=3180946" title="Arene Candide">
Arene Candide

Arene Candide – jaskiniowe stanowisko archeologiczne, znajdujące się na wybrzeżu Morza Śródziemnego we włoskiej Ligurii.
Jaskinia została odkryta w 1864 roku. W trakcie prac archeologicznych odsłonięto szereg następujących po sobie poziomów graweckich i epigraweckich. Z warstw 1–7 wydobyto ostrza z zadziorem, zaś z warstw 8–12 ostrza liściowate. Po epoce epigraweckiej następuje przerwa osadnicza, ponownie jaskinia zamieszkana była w okresie neolitu. Z warstw neolitycznych wydobyto przedmioty ceramiczne wytworzone przez ludność, której gospodarka oparta była na myślistwie oraz zbieractwie małży i ślimaków, w mniejszym stopniu także hodowli owiec, kóz i bydła.
Przy ścianie skalnej, w warstwie 5, poniżej warstwy epigraweckiej, w 1942 roku znaleziony został pochówek chłopca nazwanego „Księciem”. Dziecko zmarło w wieku około 12–14 lat i zostało pochowane 19–22 tysięcy lat temu. Szkielet ułożono w pozycji wyprostowanej i posypano ochrą. Na jego głowę nałożono czapkę z naszytymi muszelkami mięczaka z gatunku "Nassa neritea", na piersi złożono cztery kościane berła ("bâton de commandement"), zaś w prawą dłoń włożono krzemienne ostrze o długości 23 cm.

</doc>
<doc id="3180951" url="https://pl.wikipedia.org/wiki?curid=3180951" title="Centrum sportowe „Boris Trajkowski”">
Centrum sportowe „Boris Trajkowski”

Centrum sportowe „Boris Trajkowski” () – obiekt widowiskowo-sportowy w Skopju. Centrum sportowe nosi imię Borisa Trajkowskiego – byłego prezydenta Macedonii, który zginął w katastrofie samolotowej.
W tym obiekcie rozgrywano półfinały oraz finały Mistrzostw Europy w Piłce Ręcznej Kobiet 2008.
Centrum sportowe znajduje się ok. 5 kilometrów od centrum miasta, w pobliżu parku miejskiego.
Z hali korzystają reprezentacja Macedonii Północnej w koszykówce mężczyzn i kobiet, reprezentacja Macedonii Północnej w piłce ręcznej mężczyzn i kobiet oraz reprezentacja Macedonii Północnej w piłce siatkowej mężczyzn i kobiet. W hali grają także kluby piłki ręcznej: RK Metalurg Skopje i RK Vardar Skopje.

</doc>
<doc id="3180953" url="https://pl.wikipedia.org/wiki?curid=3180953" title="Herbert Binkert">
Herbert Binkert

Herbert Binkert (ur. 3 września 1923 w Karlsruhe, zm. 4 stycznia 2020) – niemiecki piłkarz, grający na pozycji napastnika, grający w reprezentacji Saary, trener.
Kariera piłkarska.
Herbert Binkert karierę piłkarską rozpoczął w 1942 roku w 1. FC Saarbrücken, z którym w 1943 roku zdobył wicemistrzostwo Niemiec. Następnie reprezentował barwy: KSG Saarbrücken (1944–1945), Phönix Karlsruhe (1945–1946), VfB Stuttgart (1946–1948) i w 1948 roku wrócił do 1. FC Saarbrücken, z którym w 1952 roku powtórzył sukces z 1943 roku i po raz drugi i jego barwach został wicemistrzem Niemiec. Karierę piłkarską zakończył w 1960 roku.
Kariera reprezentacyjna.
Herbert Binkert w latach 1950–1956 w reprezentacji Saary rozegrał 12 meczów i strzelił 6 goli. Wystąpił i strzelił w wygranym 3:2 meczu z reprezentacją Norwegii rozgrywanym dnia 24 czerwca 1953 roku na Bislett Stadion w Oslo w ramach eliminacji do mistrzostw świata 1954.
Kariera trenerska.
Herbert Binkert po zakończeniu kariery piłkarskiej rozpoczął karierę trenerską. Prowadził zespoły: Röchling Völklingen (1960–1965), FC Homburg (1965–1970), VfB Theley (1970–1973), 1. FC Saarbrücken (1973–1975), Röchling Völklingen (1975–1977) i Borussia Neunkirchen (1977–1979).

</doc>
<doc id="3180955" url="https://pl.wikipedia.org/wiki?curid=3180955" title="Boris Trajkovski Sports Center">
Boris Trajkovski Sports Center



</doc>
<doc id="3180956" url="https://pl.wikipedia.org/wiki?curid=3180956" title="Pius Franciszek Boreyko">
Pius Franciszek Boreyko

Pius Franciszek Boreyko "vel" Borejko herbu Boreyko – podstoli podolski, podczaszy podolski (1762), stolnik podolski (1762–1776), stolnik latyczowski (1776), podstarości latyczowski (1782), podkomorzy latyczowski (1789), poseł na sejmy, w tym Sejm Czteroletni, kawaler Orderu Świętego Stanisława.
Życiorys.
W 1762 roku piastował urzędy podczaszego podolskiego i stolnika podolskiego (stolnikiem podolskim był do 1776 roku). Był elektorem Stanisława Augusta Poniatowskiego w 1764 roku z województwa podolskiego. Od 1769 roku był podkomorzym latyczowskim. W 1776 roku był stolnikiem latyczowskim, a w 1782 roku – podstarościm latyczowskim. 
Poseł na sejm 1766 roku z województwa podolskiego. Posłował na sejm walny w latach 1776, 1776, 1778 i 1782. W 1778 roku został wybrany z Małopolski do Komisji Skarbowej Koronnej. Był również posłem na Sejm Czteroletni, po którego zakończeniu król Stanisław August zlecił mu nadzór nad sejmikami podolskimi, aby wymóc na nich potwierdzenie Konstytucji 3 maja.
Był kawalerem Orderu Świętego Stanisława (1791).
Życie rodzinne.
Był synem Piotra, kasztelana zawichoskiego, i Teofili Wolskiej h. Nowina. Miał troje rodzeństwa: Katarzynę, Andrzeja i Feliksa. Dwukrotnie się żenił: pierwszą jego żoną była Helena Krasicka h. Rogala, drugą – Anna Gołkowska. Z pierwszego małżeństwa miał syna Jana Nepomucena Pijusa.

</doc>
<doc id="3180958" url="https://pl.wikipedia.org/wiki?curid=3180958" title="Hołoby Małe">
Hołoby Małe

 
Hołoby Małe (ukr. Малі Голоби) – wieś na Ukrainie w rejonie koszyrskim obwodu wołyńskiego.
Historia.
Pod koniec XIX w. wieś w gminie Kamień Koszyrski, w powiecie kowelskim.

</doc>
<doc id="3180959" url="https://pl.wikipedia.org/wiki?curid=3180959" title="Bâton de commandement">
Bâton de commandement

Bâton de commandement lub bâton percé – nazwa nadana typowi paleolitycznych narzędzi o nieznanej funkcji, charakterystycznych dla kultur magdaleńskiej i częściowo oryniackiej. Wykonywane z poroża renifera lub jelenia, miały postać podłużnego przedmiotu o kształcie litery T lub Y, z cylindrycznym trzpieniem oraz przewierconą końcówką. 
Przedmioty tego typu wytwarzane były w okresie między 23 a 12 tysięcy lat temu. Wysuwano rozmaite hipotezy odnośnie do ich funkcji. Sugerowano, iż mógł to być rodzaj berła będącego oznaką władzy, od czego też pochodzi ich francuska nazwa. Inna koncepcja zakłada, że używano ich do prostowania lub ciskania strzał. Ponieważ na wielu "bâton de commandement" znajdują się wyryte wizerunki zwierząt lub symbole falliczne, możliwe też iż miały one znaczenie rytualne.

</doc>
<doc id="3180960" url="https://pl.wikipedia.org/wiki?curid=3180960" title="Horodok (obwód wołyński)">
Horodok (obwód wołyński)

 
Horodok (ukr. Городок) – wieś na Ukrainie w rejonie kamieńskim obwodu wołyńskiego.

</doc>
<doc id="3180961" url="https://pl.wikipedia.org/wiki?curid=3180961" title="Purtse (rzeka)">
Purtse (rzeka)

Purtse (est. "Purtse jõgi") – rzeka w prowincji Virumaa Zachodnia w Estonii. Rzeka wypływa około 10 km na północny wschód od miejscowości Roela oraz około 7 km na północny zachód gminie Vinni. Uchodzi do Morza Bałtyckiego na wschód od wsi Liimala. Ma długość 51 km i powierzchnię dorzecza 810 km². Rzeka ma charakter rzeki górskiej z odcinkami o wartkim prądzie oraz progami wodnymi. Jest miejscem tarła łososia i pstrąga. Dopływami Purtse są rzeki: Hirmuse, Kohtla, Erra, Ojamaa.

</doc>
<doc id="3180963" url="https://pl.wikipedia.org/wiki?curid=3180963" title="Kościół Świętej Jadwigi w Gryfowie Śląskim">
Kościół Świętej Jadwigi w Gryfowie Śląskim



</doc>
<doc id="3180966" url="https://pl.wikipedia.org/wiki?curid=3180966" title="Huta Borowieńska">
Huta Borowieńska

 
Huta Borowieńska (ukr. Гута-Боровенська) – wieś na Ukrainie w rejonie koszyrskim obwodu wołyńskiego.

</doc>
<doc id="3180967" url="https://pl.wikipedia.org/wiki?curid=3180967" title="Huta Kamieńska">
Huta Kamieńska

 
Huta Kamieńska (ukr. Гута-Камінська) – wieś na Ukrainie w rejonie koszyrskim obwodu wołyńskiego.

</doc>
<doc id="3180968" url="https://pl.wikipedia.org/wiki?curid=3180968" title="Prezaredi BG">
Prezaredi BG

Prezaredi BG (bułg. Презареди БГ) – bułgarska partia polityczna o profilu centrowym, określana jako ugrupowanie populistyczne. Do 2017 działała pod nazwą Bułgaria bez Cenzury (bułg. "България без цензура").
Historia.
Partia powstała 25 stycznia 2014 w Narodowym Pałacu Kultury w Sofii z inicjatywy dziennikarza i prezentera telewizyjnego Nikołaja Barekowa. Ugrupowanie zaczęło głosić hasła antykorupcyjne i krytykować główne formacje bułgarskiej sceny politycznej. Przed wyborami europejskimi w 2014 BbC zawiązała koalicję z partiami konserwatywnymi i nacjonalistycznymi, m.in. z WMRO – Bułgarskim Ruchem Narodowym. W głosowaniu z maja 2014 wspólna lista uzyskała 10,7% głosów, wprowadzając do Parlamentu Europejskiego dwóch swoich przedstawicieli – przewodniczącego BbC Nikołaja Barekowa i wiceprzewodniczącego WMRO-BND Angeła Dżambazkiego.
W październiku tego samego roku koalicja skupiona wokół Bułgarii bez Cenzury w przedterminowych wyborach krajowych uzyskała 5,7% głosów i 15 mandatów w Zgromadzeniu Narodowym 43. kadencji. Większość deputowanych wkrótce opuściła frakcję BbC, a w styczniu 2017 jej lider zapowiedział tworzenie nowego ugrupowania. Ostatecznie doszło do przyjęcia nowej nazwy; ugrupowanie nie wystartowało w wyborach w 2017.

</doc>
<doc id="3180970" url="https://pl.wikipedia.org/wiki?curid=3180970" title="Jajno">
Jajno

 
Jajno (ukr. Піщане) – wieś na Ukrainie w rejonie koszyrskim obwodu wołyńskiego.
Historia.
Pod koniec XIX w. wieś w gminie Borowno, w powiecie kowelskim.

</doc>
<doc id="3180972" url="https://pl.wikipedia.org/wiki?curid=3180972" title="Bazylika św. Petroniusza w Bolonii">
Bazylika św. Petroniusza w Bolonii

Bazylika św. Petroniusza w Bolonii – największy i najważniejszy kościół Bolonii. Pomimo iż w znacznym stopniu nieukończona, jest siódmym co do wielkości kościołem Europy po bazylice św. Piotra w Watykanie, bazylice św. Pawła w Londynie, Katedrze w Sewilli, florenckiej Katedrze Santa Maria del Fiore, bazylice Najświętszej Maryi Panny Licheńskiej w Licheniu Starym oraz Santa Maria Nascente w Mediolanie. Jej rozmiary (132 metry długości i 60 metrów szerokości) czynią ją też czwartą co do wielkości świątynią we Włoszech (trzecią, jeśli wykluczyć bazylikę św. Piotra, która znajduje się w Watykanie.) Poświęcona św. Petroniuszowi, biskupowi miasta w V wieku.
Historia.
Budowa świątyni rozpoczęła się w 1390 roku, według projektu Antonio di Vincenzo. Prace zostały przerwane w 1479 roku wobec sprzeciwu papieża, który nie chciał, by rozmiary świątyni przekroczyły wysokość rzymskiej bazyliki św. Piotra.
Fasada kilkakrotnie przebudowywana była według projektów Jacopo della Quercia, Baldassare Peruzziego, Jacopo Barroziego da Vignola oraz Andrea Palladio, którzy zamierzali dokończyć budowę świątyni, do czego jednak nie doszło.
W 2005 roku doszło do udaremnionej przez włoską policje próby wysadzenia kościoła przez islamskich fundamentalistów. Prawdopodobnie powodem zamachu było przedstawienie Mahometa wśród potępionych, ukazane na piętnastowiecznym fresku autorstwa Giovanni da Modena.

</doc>
<doc id="3180973" url="https://pl.wikipedia.org/wiki?curid=3180973" title="Józef Szułdrzyński">
Józef Szułdrzyński

Józef Szułdrzyński (ur. 3 grudnia 1801, zm. 10 lipca 1859 w Poznaniu) – ziemianin, działacz gospodarczy i społeczny.
Życiorys.
Syn Mateusza, który był właścicielem małego folwarku koło Zbąszynia oraz Anny (z domu Mildebrandt). Nie ma wiadomości o jego wykształceniu. W powiecie wrzesińskim dzierżawił początkowo Gułtowy i był zarządcą majątków Adolfa Bnińskiego w powiecie średzkim. Później nabył dwa folwarki w okolicach Grodziska i Opalenicy. 
W 1831 działał w intendenturze w armii polskiej, ale prawdopodobnie nie brał udziału w walkach. Później pośredniczył w handlu majątkami, a w 1835 nabył Lubasz w powiecie czarnkowskim, gdzie osiedlił się na stałe. Angażował się w tworzenie kasyn i towarzystw rolniczych oraz w Ziemstwie Kredytowym. Współpracował z Karolem Marcinkowskim przy powoływaniu Hotelu Bazar i Towarzystwa Naukowej Pomocy dla Młodzieży Wielkiego Księstwa Poznańskiego. Uczestniczył również w pracach komitetów, których celem było utworzenie Teatru Polskiego w Poznaniu, Banku Ziemskiego i innych instytucji. Uprawiał działalność charytatywną. 
W 1848 działał w komisji gospodarczej, która zajmowała się utrzymywaniem obozów powstańczych. W 1848 i 1849 uczestniczył w przygotowaniach wyborczych do sejmu pruskiego. W 1849 był członkiem pruskiej Izby Panów.
Zmarł 10 lipca 1859 w Poznaniu. Jego żoną była Elżbieta Okulicz. Pozostawił synów Władysława i Zygmunta. Trójka jego dzieci zmarła w młodym wieku.

</doc>
<doc id="3180974" url="https://pl.wikipedia.org/wiki?curid=3180974" title="Jałowack">
Jałowack

 
Jałowack (ukr. Яловацьк) – wieś na Ukrainie w rejonie koszyrskim obwodu wołyńskiego.
Historia.
Pod koniec XIX w. wieś w gminie Kamień Koszyrski, w powiecie kowelskim.

</doc>
<doc id="3180975" url="https://pl.wikipedia.org/wiki?curid=3180975" title="Janomyśl">
Janomyśl

 
Janomyśl (ukr. Іваномисль) – wieś na Ukrainie w rejonie koszyrskim obwodu wołyńskiego.

</doc>
<doc id="3180977" url="https://pl.wikipedia.org/wiki?curid=3180977" title="Christos Stilianidis">
Christos Stilianidis

Christos Stilianidis, gr. Χρήστος Στυλιανίδης (ur. 26 czerwca 1958 w Nikozji) – cypryjski polityk i stomatolog, deputowany krajowy, rzecznik prasowy cypryjskiego rządu, poseł do Parlamentu Europejskiego VIII kadencji, członek Komisji Europejskiej (2014–2019), od 2021 minister w greckim rządzie.
Życiorys.
Absolwent chirurgii dentystycznej na Uniwersytecie Arystotelesa w Salonikach. Kształcił się następnie w zakresie nauk politycznych i stosunków międzynarodowych m.in. w John F. Kennedy School of Government na Harvard University.
W latach 1998–1999 był rzecznikiem prasowym rządu prezydenta Glafkosa Kliridisa. Zaangażował się w działalność centroprawicowego Zgromadzenia Demokratycznego, w 2006 wchodząc w skład biura wykonawczego tej partii. Był m.in. komisarzem tego ugrupowania ds. stosunków europejskich. W 2006 i w 2011 był wybierany do Izby Reprezentantów. W 2013 objął urząd rzecznika prasowego rządu prezydenta Nikosa Anastasiadisa.
W wyborach w 2014 Christos Stilianidis z ramienia swojego ugrupowania uzyskał mandat eurodeputowanego VIII kadencji. W tym samym roku uzyskał nominację (od 1 listopada 2014) na urząd komisarza ds. pomocy humanitarnej i zarządzania kryzysowego w Komisji Europejskiej, na czele której stanął Jean-Claude Juncker. Zakończył urzędowanie wraz z całą KE w 2019. Pozostał zawodowo związany z organami UE, w maju 2021 powołany na specjalnego przedstawiciela Unii Europejskiej do spraw wolności wyznania.
We wrześniu 2021 otrzymał greckie obywatelstwo. Dołączył w tym samym miesiącu do rządu Kiriakosa Mitsotakisa, stając na czele nowo utworzonego ministerstwa do spraw kryzysu klimatycznego i obrony cywilnej.

</doc>
<doc id="3180978" url="https://pl.wikipedia.org/wiki?curid=3180978" title="Karasin (rejon kamieński)">
Karasin (rejon kamieński)

Karasin (ukr. Карасин) – wieś na Ukrainie w rejonie kamieńskim obwodu wołyńskiego.
Historia.
Pod koniec XIX w. wieś w gminie Soszyczno, w powiecie kowelskim.

</doc>
<doc id="3180980" url="https://pl.wikipedia.org/wiki?curid=3180980" title="Rada prymasowska">
Rada prymasowska



</doc>
<doc id="3180981" url="https://pl.wikipedia.org/wiki?curid=3180981" title="Ioana Ducu">
Ioana Ducu

Ioana Ducu (ur. 18 kwietnia 1996 w Bukareszcie) – rumuńska tenisistka, zwyciężczyni wielkoszlemowego French Open 2014 w grze podwójnej dziewcząt.
Debiut na kortach zawodowych odnotowała w lipcu 2010 roku na turnieju rangi ITF w Bukareszcie. W lutym 2013 roku osiągnęła finały w grze pojedynczej i podwójnej w turnieju ITF w Antalyi.
W 2014 roku razem z rodaczką Ioaną Loredaną Roșcą wygrała juniorski turniej French Open w grze podwójnej, pokonując w finale parę Catherine Bellis–Markéta Vondroušová.

</doc>
<doc id="3180982" url="https://pl.wikipedia.org/wiki?curid=3180982" title="Violet Walrond">
Violet Walrond

Violet Ethel Mary Walrond, po mężu Robb (ur. 27 lutego 1905 r. w Auckland, zm. 17 grudnia 1996 r. tamże) – nowozelandzka pływaczka z pierwszej połowy XX wieku, uczestniczka igrzysk olimpijskich.
Życiorys.
Ojciec Violet - Cecil ("Tui"), był także jej trenerem pływackim, był jej opiekunem i nieoficjalnym trenerem zespołu podczas Igrzysk. Pływaczka miała wtedy 160 cm wzrostu i ważyła zaledwie 48,5 kg. Aby dojechać na Olimpiadę zespół odbył dziewięciotygodniową podróż, podczas której nie było szans na szkolenie. Olimpijczycy nie mieli munduru drużyny - mężczyźni nosili garnitury, a Violet - kremową sukienkę.
Podczas VII Letnich Igrzysk Olimpijskich w Antwerpii w 1920 roku, piętnastoletnia Walrond wystartowała w dwóch konkurencjach pływackich. W wyścigu na 100 metrów stylem dowolnym z 1:21,4 zajęła trzecie miejsce w drugim wyścigu eliminacyjnym. Była najlepszą z zawodniczek, które zajęły trzecie miejsca, co pozwoliło Nowozelandce zakwalifikować do finału. Zajęła w nim piąte miejsce (z nieznanym czasem). W wyścigu na 300 metrów stylem dowolnym z czasem 5:04,6 zajęła premiowane awansem drugie miejsce w drugim wyścigu eliminacyjnym. W finale uplasowała się na ostatnim, siódmym miejscu.
Była pierwszą kobietą reprezentującą Nową Zelandię na igrzyskach olimpijskich.
Kolejne osiągnięcia.
Po igrzyskach Violet zajęła trzecie miejsce w 5-kilometrowym wyścigu nad Tamizą w Londynie. W 1923 roku wygrała w stylu dowolnym na 100 jardów w Australian Swimming Union Championships w Sydney.
Emerytura sportowa.
W 1923 roku jej ojciec Tui Walrond podjął decyzję, że zarówno Violet, jak i jej młodsza siostra Edna, która również była znakomitym pływaczką, odejdą na emeryturę.
Odznaczenie.
W 2010 roku Komitet Olimpijski Nowej Zelandii uczcić pierwszą kobietę reprezentującą na Olimpidzie barwy Nowej Zelandii i podczas ceremonii w Wellington wręczono jej bratankowi Carlowi Walrondowi odznakę olimpijską wraz z certyfikatem. Komitet Olimpijski Nowej Zelandii, wraz z Klubem Olimpijskim Nowej Zelandii, uhonorował każdego z olimpijczyków w swoim kraju odznaką z unikalnym numerem olimpijskim oraz numerowanym certyfikatem podpisanym przez Prezydenta MKOl Jacques'a Rogge'a i sekretarza generalnego NZOC Barry'ego Maistera.

</doc>
<doc id="3180984" url="https://pl.wikipedia.org/wiki?curid=3180984" title="Neoklis Silikiotis">
Neoklis Silikiotis

Neoklis Silikiotis, gr. Νεοκλής Συλικιώτης (ur. 24 stycznia 1959 w Limassolu) – cypryjski polityk, działacz partyjny, były minister, poseł do Parlamentu Europejskiego VIII kadencji.
Życiorys.
Studiował mechanikę na politechnice RWTH Aachen w Niemczech, był współzałożycielem i przewodniczącym federacji stowarzyszeń cypryjskich studentów w tym kraju. Po powrocie na Cypr pracował w organizacji EDON, młodzieżówce komunistycznej Postępowej Partii Ludzi Pracy (AKEL). W latach 1988–1991 był sekretarzem generalnym cypryjskiej federacji związków studenckich (POFEN). W 1995 został etatowym pracownikiem komitetu centralnego partii AKEL, w 2010 dołączył do biura politycznego komunistów.
W latach 2006–2007 był ministrem spraw wewnętrznych w rządzie Tasosa Papadopulosa. Powrócił na ten urząd w 2008 w gabinecie Dimitrisa Christofiasa. W 2012 prezydent powierzył mu funkcję ministra handlu, przemysłu i turystyki, którą pełnił do 2013.
W wyborach w 2014 Neoklis Silikiotis z ramienia swojego ugrupowania uzyskał mandat eurodeputowanego VIII kadencji.

</doc>
<doc id="3180985" url="https://pl.wikipedia.org/wiki?curid=3180985" title="Centrum sportowe Borisa Trajkowskiego">
Centrum sportowe Borisa Trajkowskiego



</doc>
<doc id="3180986" url="https://pl.wikipedia.org/wiki?curid=3180986" title="Paul Nardi">
Paul Nardi

Paul Nardi (ur. 18 maja 1994 w Vesoul) – francuski piłkarz występujący na pozycji bramkarza we francuskim klubie FC Lorient.
Kariera Klubowa.
Wychowanek AS Nancy, w swojej karierze grał także w AS Monaco. W czerwcu 2016 roku został wypożyczony do Stade Rennais. 2 stycznia 2017 roku został wypożyczony do Cercle Brugge. W 2019 przeszedł do FC Lorient.

</doc>
<doc id="3180988" url="https://pl.wikipedia.org/wiki?curid=3180988" title="Jula">
Jula



</doc>
<doc id="3180989" url="https://pl.wikipedia.org/wiki?curid=3180989" title="Ioana Loredana Roșca">
Ioana Loredana Roșca

Ioana Loredana Roșca (ur. 20 września 1996 w Krajowie) – rumuńska tenisistka, zwyciężczyni wielkoszlemowego French Open 2014 w grze podwójnej dziewcząt.
W zawodowych turniejach zadebiutowała w lipcu 2011 roku, występując na turnieju rangi ITF w Jassach. W sierpniu 2013 roku w turnieju ITF w Bukareszcie wygrała swój pierwszy turniej deblowy, natomiast w singlu kilkakrotnie dochodziła do półfinałów.
W 2014 roku razem z rodaczką Ioaną Ducu wygrała juniorski turniej French Open w grze podwójnej, pokonując w finale parę Catherine Bellis–Markéta Vondroušová.

</doc>
<doc id="3180990" url="https://pl.wikipedia.org/wiki?curid=3180990" title="American Odyssey">
American Odyssey

American Odyssey – amerykański serial telewizyjny (dramat sensacyjny) wyprodukowany przez Universal Television, Fabrik Entertainment oraz Red Arrow Entertainment Group. Twórcami serialu są Adam Armus i Nora Kay Foster. Premierowy odcinek serialu został wyemitowany 5 kwietnia 2015 roku przez NBC. Serial pierwotnie nosił tytuł Oddysey, ale miesiąc przed premierą NBC zmieniła na American Odyssey.
 Stacja NBC anulowała serial po pierwszym sezonie.
 W Polsce serial był emitowany od 23 sierpnia 2015 roku do 4 października 2016 roku przez Canal+ Seriale.
Fabuła.
Fabuła serialu skupia się na losach trzech ludzi: Ballard, Deckera i Waltersa, których niespodziewanie łączy spisek z międzynarodową konspiracją. Po jednej z większych bitew między amerykańskim żołnierzami a dżihadystami w północnej Afryce, w której zostaje zabity jeden z ważniejszych członków Al-Kaidy. Sierżant Ballard odkrywa przez przypadek pliki danych, w który zawiera informacje, że jedna z korporacji finansuje terrorystów. Tej wiadomości nie przekazała nikomu, gdyż cały jej oddział zginął.
W tym samym czasie Peter Decker pracuje w Nowym Jorku nad dużą umową z firmą, która finansuje tą samą organizację terrorystyczną. Natomiast Walters poznaje hakera, który odkrył wielką militarno-industrialną konspirację.
Produkcja.
7 maja 2014 roku, NBC zamówiła serial na sezon telewizyjny 2014/15, którego emisja jest zaplanowana na midseason.

</doc>
<doc id="3180991" url="https://pl.wikipedia.org/wiki?curid=3180991" title="Jula Poland">
Jula Poland



</doc>
<doc id="3180994" url="https://pl.wikipedia.org/wiki?curid=3180994" title="Ioana Loredana Rosca">
Ioana Loredana Rosca



</doc>
<doc id="3180995" url="https://pl.wikipedia.org/wiki?curid=3180995" title="Aina Berg">
Aina Berg

Aina Berg, primo voto Brolin, secondo voto Heinze (ur. 7 stycznia 1902 r. w Göteborgu, zm. 27 października 1992 r. tamże) – szwedzka pływaczka, medalistka igrzysk olimpijskich.
Berg wystartowała na igrzyskach olimpijskich dwukrotnie. Podczas VII Letnich Igrzysk Olimpijskich w Antwerpii w 1920 roku osiemnastoletnia Szwedka wystartowała we wszystkich konkurencjach kobiecych. Na dystansie 100 metrów stylem dowolnym zajęła piąte miejsce w pierwszym wyścigu eliminacyjnym i odpadła z dalszej rywalizacji. Na dystansie 300 metrów stylem dowolnym zajęła trzecie miejsce w trzecim wyścigu eliminacyjnym z czasem 5:29,6. Był to najsłabszy czas zawodniczek z trzecich miejsc, co oznaczało dla Szwedki koniec rywalizacji w tej konkurencji. W kobiecej sztafecie 4 × 100 m stylem dowolnym wystartowały jedynie trzy ekipy. Szwedki z Berg na pierwszej zmianie zajęły trzecie miejsce. Cztery lata później podczas VIII Letnich Igrzysk Olimpijskich w Paryżu Berg wystartowała jedynie w kobiecej sztafecie 4 × 100 m stylem dowolnym. Płynęła ponownie na pierwszej zmianie, a ekipa Szwecji zdobyła brązowy medal.
Berg reprezentowała barwy klubu SK Najaden.

</doc>
<doc id="3180996" url="https://pl.wikipedia.org/wiki?curid=3180996" title="Wojciech Sarnowski">
Wojciech Sarnowski

Wojciech Sarnowski herbu Jastrzębiec – chorąży mniejszy łęczycki w latach 1617-1646.
Był elektorem Władysława IV Wazy z województwa łęczyckiego w 1632 roku.

</doc>
<doc id="3180998" url="https://pl.wikipedia.org/wiki?curid=3180998" title="Lillian Birkenhead">
Lillian Birkenhead

Lillian Birkenhead, primo voto Pearce (ur. 19 stycznia 1905 r. w Garston, zm. w marcu 1979 r. w Liverpoolu) – angielska pływaczka z pierwszej połowy XX wieku reprezentująca Wielką Brytanię, uczestniczka igrzysk olimpijskich. 
Podczas VII Letnich Igrzysk Olimpijskich w Antwerpii w 1920 roku, piętnastoletnia Birkenhead wystartowała w wyścigu na 100 metrów stylem dowolnym. W pierwszym wyścigu eliminacyjnym z nieznanym czasem zajęła ostatnie, szóste miejsce, co nie pozwoliło je zakwalifikować się do finału.

</doc>
<doc id="3181001" url="https://pl.wikipedia.org/wiki?curid=3181001" title="Antonia Locatelli">
Antonia Locatelli

Antonia Locatelli (ur. 1937 w Bergamo, Włochy, zm. 10 marca 1992 w Nyamata, Rwanda) – włoska misjonarka pracująca w Rwandzie od 1972 r. Zasłynęła heroiczną odwagą informując telefonicznie belgijską ambasadę, RF1 i BBC o ludobójstwie Tutsi za co została zamordowana kilka dni później.
5 czerwca 2014 r. w Warszawie w Ogrodzie Sprawiedliwych odsłonięto kamień upamiętniający jej osobę i posadzono drzewo pamięci.

</doc>
<doc id="3181007" url="https://pl.wikipedia.org/wiki?curid=3181007" title="Arkadiusz Bereza">
Arkadiusz Bereza

Arkadiusz Bereza (ur. 4 listopada 1968 w Nisku) – polski prawnik, radca prawny, historyk prawa, doktor habilitowany nauk prawnych, od 2014 prorektor Uniwersytetu Marii Curie-Skłodowskiej w Lublinie.
Życiorys.
W latach 1987–1992 odbył studia prawnicze na Wydziale Prawa i Administracji, w latach 1989–1993 studia historyczne na Wydziale Humanistycznym UMCS. W 1996 złożył egzamin radcowski. W 2014 został wybrany na prorektora ds. ogólnych UMCS i ponownie na kadencje 2016–2020 i 2020–2024.
Od 1992 jest pracownikiem naukowo-dydaktycznym na WPiA UMCS, przez 20 lat jako pracownik Katedry Historii Państwa i Prawa, następnie kierownik Katedry Teorii Organizacji i Kierownictwa w Instytucie Administracji i Prawa Publicznego UMCS. Doktorat uzyskał w 2000, habilitację w 2012. W 2004 został prodziekanem, a w 2010 prorektorem Wyższej Szkoły Humanistyczno-Ekonomicznej im. Jana Zamoyskiego w Zamościu. Od 2012 jest profesorem WSH-E w Zamościu.
Od 1999 jest stałym członkiem Prezydium Rady OIRP w Lublinie. Od 2003 pełnił funkcję wicedziekana ds. wykonywania zawodu, w latach 2007–2013 dziekana Rady OIRP w Lublinie. W latach 2007–2016 był kierownikiem Ośrodka Badań, Studiów i Legislacji przy Krajowej Radzie Radców Prawnych. Od 2013 do 2016 pełnił funkcję wiceprezesa KRRP. Od 2007 jest arbitrem w Sądzie Arbitrażowym przy Krajowej Izbie Gospodarczej. We wrześniu 2016 ponownie wybrany na funkcję Dziekana Rady OIRP w Lublinie.
Jest autorem 9 monografii z historii wymiaru sprawiedliwości i sądownictwa, licznych artykułów naukowych oraz wydawnictw dydaktycznych dla studentów i aplikantów radcowskich.

</doc>
<doc id="3181009" url="https://pl.wikipedia.org/wiki?curid=3181009" title="Allegiance">
Allegiance

Allegiance – dramatyczny, amerykański serial telewizyjny wyprodukowany przez Universal Television, Keshet Media oraz Yes!. Serial jest amerykańską wersją izraelskiego serialu "The Gordin Cell", do którego scenariusz opracował George Nolfi. Poprzedni tytuł serialu to Coercion. Premierowy odcinek został wyemitowany 5 lutego 2015 roku przez NBC Serial został skasowany zaledwie po 5 odcinkach przez NBC, pozostałe 8 odcinków jest dostępnych na VOD NBC od 12 marca 2015 roku
Fabuła.
Serial opowiada o rodzinnie O'Connor'ów. Ich najmłodszy syn Alex pracuje jako analityk CIA w zakresie rosyjskich komórek terrorystycznych. Przez przypadek odkrywa, że jego rodzice i siostra są dawnymi szpiegami rosyjskim w stanie dezaktywacji. Po pewnym czasie okazuje się, że Rosja ma nowe plany co do swoich uśpionych szpiegów w USA.
Produkcja.
7 maja 2014 roku, NBC zamówiła serial na sezon telewizyjny 2014/15, którego emisja jest zaplanowana na midseason.

</doc>
<doc id="3181010" url="https://pl.wikipedia.org/wiki?curid=3181010" title="Sohan Singh (lekkoatleta)">
Sohan Singh (lekkoatleta)

Sohan Singh Dhanoa (ur. 15 lutego 1930) – indyjski lekkoatleta (średniodystansowiec), medalista igrzysk azjatyckich, dwukrotny olimpijczyk.
Na drugich igrzyskach azjatyckich w Manili (1954), Singh zdobył srebrny medal w biegu na 800 metrów. Przegrał z Japończykiem Yoshitaką Muroyą (czas Singha 1:54,6 był gorszy od zwycięzcy o 0,1 s).
Singh wystartował dwukrotnie na igrzyskach olimpijskich. Na igrzyskach w Helsinkach (1952) Singh awansował do półfinału. Zajął bowiem drugie miejsce w swoim biegu eliminacyjnym, ustanawiając przy tym rekord życiowy (1:52,0). W półfinale było jednak znacznie gorzej, gdyż zajął w swoim biegu szóste miejsce (1:54,84; 18. czas wśród 23 lekkoatletów startujących w półfinałach). Cztery lata później odpadł już w biegu eliminacyjnym, w którym zajął czwarte miejsce (1:52,57).
Rekord życiowy: Bieg na 800 metrów – 1:52,0 s (1952)

</doc>
<doc id="3181013" url="https://pl.wikipedia.org/wiki?curid=3181013" title="Wannatolot">
Wannatolot



</doc>
<doc id="3181014" url="https://pl.wikipedia.org/wiki?curid=3181014" title="Paul Cuzent">
Paul Cuzent

Paul Cuzent (ur. 1814 w Paryżu, zm. 5 lipca 1856 w Petersburgu) – francuski artysta cyrkowy, woltyżer.
Życiorys.
Pochodził z rodziny artystów cyrkowych, jego trzy młodsze siostry (Armantina, Antoneta, Paulina) także występowały na arenie. Wspólnie z siostrami w 1834 założył w Paryżu Cyrk Franconi, w którym numerem popisowym były ewolucje na koniach wykonywane przez Paula. W 1842 założył kolejny cyrk w Niemczech, a stamtąd jesienią 1846 trafił do Rosji. Wspólnie z zięciem (Jules Lechard) założył jeden z pierwszych zespołów cyrkowych w Rosji. Do 1847 kierował cyrkiem, potem przez trzy lata pracował jako reżyser cyrku państwowego, podlegającego Dyrekcji Teatrów Cesarskich.
W 1850 powrócił do Francji rozczarowany polityką władz rosyjskich wobec trup cyrkowych. W Paryżu założył cyrk, w którym spektakle wyróżniały się bogatą scenografią i oprawą muzyczną. Muzyka była drugą pasją Cuzenta. W jego dorobku twórczym znajduje się m.in. jednoaktowa opera komiczna "L’habit de noces", której premiera odbyła się w 1855.
Zaproszony na koronację cara Aleksandra II, w trakcie podróży do Rosji zaraził się cholerą, na którą zmarł.

</doc>
<doc id="3181019" url="https://pl.wikipedia.org/wiki?curid=3181019" title="Lucas Antônio Silva de Oliveira">
Lucas Antônio Silva de Oliveira



</doc>
<doc id="3181020" url="https://pl.wikipedia.org/wiki?curid=3181020" title="Linica (wieś)">
Linica (wieś)

Linica, "Linnica" (lit. "Lynežeris") – wieś na Litwie, w okręgu olickim, w rejonie orańskim, w starostwie Koniawa. W 2011 roku liczyła 24 mieszkańców.
Geografia.
Linica jest ulicówką. Obejmuje 33 gospodarstwa domowe. Leży w Lesie Dajnowskim, na południe od jeziora Linica, 12 km na wschód od wsi Marcinkańce, na terenie Dzukijskiego Parku Narodowego. Utwardzone drogi łączą ją z sąsiednimi wsiami: Krakszlami i Rudnią. Drogi gruntowe łączą wieś z Marcińkańcami i Zerwinami. Przez teren wsi płynie rzeka Lynupis, która jest lewym dopływem rzeki Uła. Ze wszystkich stron wieś jest otoczona lasami. Podczas obu wojen światowych wieś była niszczona przez pożary. Na południe od Linicy, w Rezerwacie Čepkeliai, znajdują się wydmy śródlądowe.
Historia.
Znalezione przez archeologów ślady w dolinie rzeki Uły dowodzą, że w epoce neolitu (ok. 2-4 tys. lat p.n.e.) znajdowała się tu osada. W epoce brązu (ok. 1,5-2 tys. lat p.n.e.) osada została opuszczona.
W 1765 roku wieś została przyłączona do powiatu lidzkiego i znajdowała się w granicach leśnictwa Koniawa. W 1795 roku wieś była zamieszkana przez 90 osób w 13 rodzinach – 7 rodzinach poddańczych, 5 rodzinach nie będących rodzinami poddańczymi i jednej rodzinie żydowskiej. Oprócz tego znajdowała się tu również karczma. Wówczas była to największa wieś w sołectwie Koniawa.
W latach 1798-1868 średnia liczba osób w rodzinie wzrosła z 8 do 11 osób. W 1907 roku wieś była zamieszkana przez 291 osób. 
Według spisu ludności z 1921 roku przeprowadzonego przez polski rząd wieś była zamieszkana przez 149 osób, z których wszyscy zadeklarowali, że są Litwinami.
W 1920 roku wieś znalazła się w granicach Polski po zajęciu przez Polaków Wileńszczyzny. W II Rzeczypospolitej Linica należała początkowo do gminy wiejskiej Koniawa w powiecie lidzkim, w województwie nowogródzkim, a od 1 lipca 1926 roku w powiecie wileńsko-trockim, w województwie wileńskim. Po zniesieniu gminy Koniawa 3 czerwca 1930 roku Linicę włączono do gminy wiejskiej Orany, również w powiecie wileńsko-trockim województwa wileńskiego. W 1921 roku wieś liczyła 149 mieszkańców i znajdowało się w niej 35 budynków mieszkalnych. Wszystkie osoby zadeklarowały narodowość litewską. W 1931 roku Linica liczyła 199 mieszkańców i znajdowały się w niej 33 budynki mieszkalne.
W 1916 roku w Linicy została otwarta szkoła, do której początkowo uczęszczało 30 uczniów. W latach 1924-1925 szkoła była nieczynna. W 1926 roku szkoła ponownie została otwarta, jednak została ostatecznie zamknięta w dniu 14 maja 1939 roku. 
Jesienią 1939 roku część Wileńszczyzny powróciła do Litwy, jednak jej pozostała część (w której znajduje się Linica) znalazła się w granicach Białorusi. Pod koniec 1940 roku Linica, wraz z innymi pobliskimi miejscowościami (Koniawa, Marcinkańce i Rotnica) znalazły się w granicach Litwy. W czasie II wojny światowej Niemcy wybudowali tu koszary. Po zakończeniu II wojny światowej w tutejszej szkole podstawowej pracował poeta i agent Ministerstwa Bezpieczeństwa Państwowego ZSRR Kostas Kubilinskas.

</doc>
<doc id="3181022" url="https://pl.wikipedia.org/wiki?curid=3181022" title="Kreczmar">
Kreczmar

Kreczmar – polskie nazwisko. W 2014 r. w Polsce było niespełna 30 osób o tym nazwisku.

</doc>
<doc id="3181024" url="https://pl.wikipedia.org/wiki?curid=3181024" title="Aliabad-e Sorchak">
Aliabad-e Sorchak

Aliabad-e Sorchak (pers. علي ابادسرخك) – wieś w południowym Iranie, w ostanie Fars. W 2006 roku miejscowość liczyła 254 mieszkańców w 58 rodzinach.

</doc>
<doc id="3181025" url="https://pl.wikipedia.org/wiki?curid=3181025" title="Rdeča dvorana">
Rdeča dvorana

Rdeča dvorana – obiekt widowiskowo-sportowy w Velenju. Hala otwarta została 26 listopada 1975 roku.
W tym obiekcie rozgrywano mecze fazy grupowej Mistrzostw Europy w Piłce Ręcznej Mężczyzn 2004.
Z hali korzysta klub piłki ręcznej RK Gorenje Velenje.
W hali organizowane były wydarzenia sportowe związane z piłką ręczną, futsalem, tenisem ziemnym, boksem, karate, tenisem stołowym oraz podnoszeniem ciężarów.

</doc>
<doc id="3181026" url="https://pl.wikipedia.org/wiki?curid=3181026" title="Red Hall">
Red Hall



</doc>
<doc id="3181027" url="https://pl.wikipedia.org/wiki?curid=3181027" title="Björn Daníel Sverrisson">
Björn Daníel Sverrisson

Björn Daníel Sverrisson, (ur. 29 maja 1990) – islandzki piłkarz grający na pozycji pomocnika.
Kariera klubowa.
Sverrisson jest wychowankiem klubu Hafnarfjarðar, w którym występował do końca 2013 roku. Zimą 2014 roku przeniósł się do norweskiego Viking FK.
Kariera reprezentacyjna.
W reprezentacji Islandii zadebiutował 21 stycznia 2014 roku w towarzyskim meczu przeciwko Szwecji. Na boisku pojawił się w 46 minucie meczu.
Sukcesy.
FH Hafnarfjörður

</doc>
<doc id="3181028" url="https://pl.wikipedia.org/wiki?curid=3181028" title="Linnica (wieś)">
Linnica (wieś)



</doc>
<doc id="3181029" url="https://pl.wikipedia.org/wiki?curid=3181029" title="Jón Daði Böðvarsson">
Jón Daði Böðvarsson

Jón Daði Böðvarsson, (ur. 25 maja 1992 w Selfoss) – islandzki piłkarz występujący na pozycji napastnika w angielskim klubie Reading oraz w reprezentacji Islandii. Wychowanek Selfoss, w swojej karierze grał także w takich zespołach jak AGF, Viking, 1. FC Kaiserslautern oraz Wolverhampton Wanderers.

</doc>
<doc id="3181032" url="https://pl.wikipedia.org/wiki?curid=3181032" title="Henri Voorhelst">
Henri Voorhelst

Henri "Rik" Voorhelst (ur. 15 maja 1931 w Antwerpii) – belgijski specjalista ratownictwa wodnego, profesor wychowania fizycznego. Specjalizuje się w przypadkach związanych z tonięciem samochodów, był w tej sprawie biegłym belgijskiego Ministerstwa Sprawiedliwości. Jest emerytowanym oficerem NATO, członkiem Belgijskiego Komitetu Olimpijskiego, wiceprezydentem Belgijskiej Federacji Bobslejowej i współzałożycielem Belgijskiej Federacji Ratownictwa. Do 2012 był członkiem zarządu International Life Saving Federation of Europe.
Od 1954 żonaty z Gretą Boljau, z którą ma 2 córki.

</doc>
<doc id="3181035" url="https://pl.wikipedia.org/wiki?curid=3181035" title="Linica">
Linica



</doc>
<doc id="3181036" url="https://pl.wikipedia.org/wiki?curid=3181036" title="Aleksander Brzostowski">
Aleksander Brzostowski

Aleksander Brzostowski herbu Strzemię (ur. po 1743, zm. w 1820 w Châlons-sur-Marne) – polski szlachcic, hrabia pruski, starosta wołkowyski, starosta sokołowski, poseł na sejmy, w tym Sejm Czteroletni, ostatni kasztelan mazowiecki, kawaler Orderu Orła Białego i Orderu Świętego Stanisława.
Życiorys.
Był najstarszym synem Adama i Genowefy ks. Ogińskiej h. Oginiec. Jego braćmi byli: Jan, Emanuel, Michał i Ksawery Franciszek (także został hrabią w 1798, dziadek Heleny Załuskiej).
Ojciec darował mu lenne dobra Mołodków w powiecie krzemienieckim. Po matce otrzymał Białozórkę. W 1790 odziedziczył po ojcu Czarnożyły, gdzie się przeniósł.
Posłował na sejm walny w 1776 z powiatu wołkowyskiego. W latach 1779–1782 był starostą wołkowyskim, później został starostą sokołowskim. W 1790 został posłem z ziemi wieluńskiej na drugą kadencję Sejmu Czteroletniego. 2 maja 1791 podpisał asekurację, w której zobowiązał się do popierania projektu Ustawy Rządowej. 20 kwietnia 1791 kasztelanię mazowiecką. 29 maja 1791 został przyjęty do Zgromadzenia Przyjaciół Konstytucji Rządowej
Był kawalerem Orderu Świętego Stanisława (1782) i Orderu Orła Białego (15 czerwca 1791). W 1798 otrzymał pruski tytuł hrabiowski. Wyjechał do Francji, gdzie zmarł.
Ożenił się z Anną Marią Wodzińską h. Jastrzębiec, z którą miał dwoje dzieci: Aleksandrę (żona Michała Świeykowskiego) i Michała (1782-1852, oficer).

</doc>
<doc id="3181039" url="https://pl.wikipedia.org/wiki?curid=3181039" title="Wieliesa">
Wieliesa



</doc>
<doc id="3181040" url="https://pl.wikipedia.org/wiki?curid=3181040" title="Komisja Roya Jenkinsa">
Komisja Roya Jenkinsa

Komisja Roya Jenkinsa – Komisja Europejska, która swoją działalność rozpoczęła 6 stycznia 1977, a zakończyła 6 stycznia 1981. Przewodniczącym Komisji był Roy Jenkins, a wiceprzewodniczącymi Wilhelm Haferkamp, Henk Vredeling, Henk Vredeling, Finn Olav Gundelach, François-Xavier Ortoli i Lorenzo Natali.
Komisja składała się z Przewodniczącego i 12 komisarzy. Dwóch przedstawicieli miała Francja, Niemcy, Wielka Brytania i Włochy, a po jednym Irlandia, Dania, Belgia, Luksemburg i Holandia.

</doc>
<doc id="3181042" url="https://pl.wikipedia.org/wiki?curid=3181042" title="Kościół Ewangelicko-Luterański Japonii">
Kościół Ewangelicko-Luterański Japonii

 – protestancki kościół luterański w Japonii. Obecnie liczy 21.990 ochrzczonych członków w 122 zborach.
Początku luteranizmu sięgają 1892 roku, kiedy do Japonii zostali wysłani pierwsi misjonarze z Kościoła Luterańskiego w Ameryce. Oficjalnie kościół został założony w 1898 roku.

</doc>
<doc id="3181043" url="https://pl.wikipedia.org/wiki?curid=3181043" title="Aliabad-e Sistaniha">
Aliabad-e Sistaniha

Aliabad-e Sistaniha (pers. علي آبادسيستانيها) – wieś w południowym Iranie, w Golestanie. W 2006 roku miejscowość liczyła 389 mieszkańców w 91 rodzinach.

</doc>
<doc id="3181044" url="https://pl.wikipedia.org/wiki?curid=3181044" title="Olszanka (dopływ Uły)">
Olszanka (dopływ Uły)



</doc>
<doc id="3181045" url="https://pl.wikipedia.org/wiki?curid=3181045" title="Kuremaa">
Kuremaa

Kuremaa (est. "Kuremaa järv") − jezioro w prowincji Jõgevamaa w gminie Palamuse. Położone jest około 2 km na północ od miejscowości Palamuse. Ma powierzchnię 397 hektarów, średnią głębokość 5,9 m, a maksymalną 13,3. Wypływa z niego rzeka Amme, która następnie przepływa przez jeziora Kaiavere, Elistvere i wpada do Emajõgi. Na północnym brzegu jeziora znajduje się rezerwat przyrody (est. "Kuremaa järveäärne puhkeala").

</doc>
<doc id="3181048" url="https://pl.wikipedia.org/wiki?curid=3181048" title="Magda Grodzka-Gużkowska">
Magda Grodzka-Gużkowska



</doc>
<doc id="3181049" url="https://pl.wikipedia.org/wiki?curid=3181049" title="Święty Lupus">
Święty Lupus



</doc>
<doc id="3181052" url="https://pl.wikipedia.org/wiki?curid=3181052" title="Tõnu Tõniste">
Tõnu Tõniste

Tõnu Tõniste (ur. 26 kwietnia 1967 w Tallinnie) – estoński żeglarz, dwukrotny medalista olimpijski.
Kariera.
Tõnu Tõniste czterokrotnie uczestniczył w letnich igrzyskach olimpijskich (1988, 1992, 1996 i 2000). Podczas swoich pierwszych igrzysk w 1988 wziął udział w jednej konkurencji żeglarstwa: klasie 470. W tej konkurencji zdobył 2. miejsce i srebrny medal. Podczas kolejnych igrzysk, w 1992 wziął ponownie udział w konkurencji: klasa 470 w żeglarstwie, gdzie tym razem uzyskał 3. miejsce i brązowy medal. Tõnu Tõniste jeszcze dwukrotnie brał udział w konkurencji klasy 470 w 1996 r. (10. miejsce) i 2000 r. (22. miejsce), lecz bez sukcesów medalowych.
Jest bratem bliźniakiem Toomasa Tõniste.

</doc>
<doc id="3181053" url="https://pl.wikipedia.org/wiki?curid=3181053" title="Mateusz Cichocki">
Mateusz Cichocki

Mateusz Cichocki (ur. 31 stycznia 1992 w Warszawie) – polski piłkarz występujący na pozycji obrońcy w polskim klubie Radomiak Radom. 
Kariera klubowa.
Treningi piłkarskie rozpoczął w Polfie Tarchomin, a następnie trenował w GKP Targówek. W 2008 roku trafił do juniorów Legii Warszawa. W trakcie swojej kariery grał także na wypożyczeniach w takich zespołach jak Dolcan Ząbki oraz Arka Gdynia.
W lipcu 2015 roku podpisał kontrakt z Ruchem Chorzów, który jest ważny do 30 czerwca 2017 roku z opcją przedłużenia o kolejny sezon. W Ruchu zadebiutował 22 sierpnia 2015 w meczu przeciwko Termalice Bruk-Bet Nieciecza.
W maju 2019 został zawodnikiem Radomiaka, beniaminka Fortuna 1. Ligi, z którym zajął 4 miejsce, zapewniające udział w barażach o Ekstraklasę.
Statystyki kariery klubowej.
"Stan na 5 stycznia 2019."

</doc>
<doc id="3181056" url="https://pl.wikipedia.org/wiki?curid=3181056" title="Definicja ego">
Definicja ego

Definicja ego – album studyjny polskiego zespołu hip-hopowego Egotrue. Wydawnictwo ukazało się 14 maja 2014 roku nakładem wytwórni muzycznej Fandango Records. Produkcji nagrań podjęli się: Heisenberg's Montage, Szatt, Seek, Młody G.R.O. oraz Emes. Z kolei wśród gości na płycie znaleźli się m.in. Miuosh, Asia Fostiak oraz Mam Na Imię Aleksander.
Nagrania dotarły do 18. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3181057" url="https://pl.wikipedia.org/wiki?curid=3181057" title="Kaiavere (jezioro)">
Kaiavere (jezioro)

Kaiavere (est. "Kaiavere järv") − jezioro w prowincji Jõgevamaa w gminie Palamuse. Położone jest około na północ od miejscowości Kaiavere. Ma powierzchnię 250 hektarów, średnią głębokość 2,8 m, a maksymalną 5. Przepływa przez nie rzeka Amme, która następnie przepływa przez jezioro Elistvere i wpada do Emajõgi. Jezioro zamieszkuje leszcz, płoć, okoń i szczupak.

</doc>
<doc id="3181058" url="https://pl.wikipedia.org/wiki?curid=3181058" title="Mistrzostwa Europy w łyżwiarstwie szybkim w wieloboju mężczyzn">
Mistrzostwa Europy w łyżwiarstwie szybkim w wieloboju mężczyzn

Mistrzostwa Europy w łyżwiarstwie szybkim w wieloboju – coroczne zawody w łyżwiarstwie szybkim rozgrywane pod patronatem Międzynarodowej Unii Łyżwiarskiej (ISU). Pierwsze oficjalne mistrzostwa odbyły się w Berlinie w 1893 roku. W latach 1891–1892 także rozgrywano mistrzostwa, jednak były to imprezy nieoficjalne (Międzynarodowa Unia Łyżwiarska powstała w 1892 roku). Do 1907 roku medale przyznawano tylko zwycięzcom.
Podczas edycji nieoficjalnych mistrzem zostawał zawodnik, który wygrał biegi na wszystkich trzech dystansach (1/3 mili, 1 mila i 3 mile). W latach 1893–1895 do zwycięstwa potrzebne były wygrane na dwóch z trzech dystansów: 500 m, 1500 m i 5000 m. W latach 1896–1986 wygrywał zwycięzca trzech z czterech dystansów, a dystansami tymi były 500 m, 1500 m, 5000 m i 10 000 m w latach 1896–1935 i 1948-1986 oraz 500 m, 1500 m, 3000 m i 5000 m w latach 1936–1947. Jeśli żaden z zawodników nie wygrał trzech biegów, zwycięzcą zostawał ten, który uzyskał najniższą sumę punktów. Od 1987 roku wygrywa zawodnik z najniższą sumą punktów, bez względu na liczbę zwycięstw.
Najbardziej utytułowanym zawodnikiem jest Holender Rintje Ritsma, który zdobył dziesięć medali, w tym sześć złotych (1994-1996 i 1998-2000). Jego rodak Sven Kramer również sześciokrotnie był najlepszy (2007-2010 i 2011-2012).
Tabela medalowa.
W tabeli uwzględniono tylko medale wywalczone na edycjach oficjalnych.

</doc>
<doc id="3181059" url="https://pl.wikipedia.org/wiki?curid=3181059" title="Smārde">
Smārde

Smārde – wieś w środkowej Łotwie, Znajduje się w gminie Engure, w parafii Smārde. Centrum administracyjne parafii i gminy.
Pierwsze wzmianki o wsi pojawiły się na mapie Kuronii z 1253 r., na której została zaznaczona jako jedna z największych miejscowości gminy Tukums. We wsi znajduje się przystanek kolejowy Smārde linii kolejowej Torņakalns – Tukums.
Wieś jest położona po obu stronach linii kolejowej. Po jej północnej stronie znajdują się domy jednorodzinne oraz budynek niedziałającej szkoły podstawowej założonej w 1924 roku. W pobliżu dworca kolejowego, na tutejszym cmentarzu, znajduje się pomnik 38 ofiar poległych podczas I wojny światowej. Pomnik został odkryty w dniu 21 czerwca 1936 r. W czasie wojny Smārde znajdowała się w pobliżu linii frontu, gdzie przez krótki czas stacjonowali łotewscy strzelcy.
Po południowej stronie linii kolejowej znajduje się 5 domów wielorodzinnych wybudowanych za czasów ZSRR oraz istniejąca do dzisiaj szkoła podstawowa Smārdes pamatskolas otwarta w 1975 roku. Obok niej znajdują się również przedszkole i stadion sportowy. Na południowym krańcu wsi znajduje się siedziba gminy Engure, która wcześniej była siedzibą parafii Smārde. W tym samym budynku znajduje się również poczta, lekarz rodzinny i biblioteka. We wsi znajdują się 4 sklepy.

</doc>
<doc id="3181062" url="https://pl.wikipedia.org/wiki?curid=3181062" title="Aliona Dubitskaya">
Aliona Dubitskaya



</doc>
<doc id="3181064" url="https://pl.wikipedia.org/wiki?curid=3181064" title="Odruch strzemiączkowy">
Odruch strzemiączkowy

Odruch strzemiączkowy – odruch obronny przed dźwiękami o zbyt dużym natężeniu. Ma na celu ochronę narządu Cortiego przed uszkodzeniem w następstwie przedostania się zbyt dużej energii fali akustycznej. Polega na skurczu mięśni wewnątrzusznych oraz usztywnienia łańcucha kosteczek, co osłabia bodziec o około 10 dB. Odruch nie chroni w pełni przed uszkodzeniem. Działa z opóźnieniem oraz ochrona słuchu dotyczy częstotliwości do 2000 Hz. Tłumaczy to występowanie urazów akustycznych w zakresie większych częstotliwości.
Podstawowymi częstotliwościami używanymi do wywołania odruchu są: 500, 1000, 2000, 4000 Hz. 
Badanie odruchu wykonuje się razem z tympanometrią.

</doc>
<doc id="3181067" url="https://pl.wikipedia.org/wiki?curid=3181067" title="Svetlana Saykina">
Svetlana Saykina



</doc>
<doc id="3181070" url="https://pl.wikipedia.org/wiki?curid=3181070" title="Joseph Chambers (rugbysta)">
Joseph Chambers (rugbysta)

Joseph Chambers (ur. 25 listopada 1864 w hrabstwie Cavan, zm. 22 września 1935 w Knaresborough) – irlandzki rugbysta, reprezentant kraju, sędzia sportowy.
W latach 1886–1887 rozegrał pięć spotkań dla irlandzkiej reprezentacji, w latach 1888–1891 sędziował zaś trzy mecze w rozgrywkach Home Nations Championship.

</doc>
<doc id="3181071" url="https://pl.wikipedia.org/wiki?curid=3181071" title="Joseph Chambers">
Joseph Chambers



</doc>
<doc id="3181073" url="https://pl.wikipedia.org/wiki?curid=3181073" title="Ε-Laktam">
Ε-Laktam



</doc>
<doc id="3181077" url="https://pl.wikipedia.org/wiki?curid=3181077" title="Aliona Hryszko">
Aliona Hryszko



</doc>
<doc id="3181079" url="https://pl.wikipedia.org/wiki?curid=3181079" title="Piotr Charbicki">
Piotr Charbicki

Piotr Charbicki herbu Jastrzębiec (zm. przed kwietniem 1649 roku) – kasztelan brzeziński w latach 1637-1649, stolnik łęczycki w latach 1617-1637, dworzanin prymasa Macieja Łubieńskiego.
Poseł na sejm 1620 roku z województwa łęczyckiego. Poseł na sejm 1624 i 1627 roku. Był elektorem Władysława IV Wazy z województwa łęczyckiego w 1632 roku.

</doc>
<doc id="3181080" url="https://pl.wikipedia.org/wiki?curid=3181080" title="Darja Kasatkina">
Darja Kasatkina

Darja Siergiejewna Kasatkina (ur. 7 maja 1997 w Togliatti) – rosyjska tenisistka, zwyciężczyni wielkoszlemowego French Open 2014 w grze pojedynczej dziewcząt, srebrna medalistka igrzysk olimpijskich młodzieży w Nankinie (2014).
Kariera tenisowa.
Występy juniorskie.
W 2014 roku wygrała juniorski turniej French Open w grze pojedynczej, pokonując w finale Ivanę Jorović 6:7(5), 6:2, 6:3.
2013.
W zawodowych rozgrywkach tenisowych zadebiutowała w październiku 2013 roku, w kwalifikacjach do turnieju WTA Tour w Moskwie, w których wystąpiła dzięki dzikiej karcie. Przegrała w pierwszej rundzie z Paulą Kanią 1:6, 5:7. Pod koniec listopada wystąpiła w turnieju ITF w Antalyi. Przeszła przez dwustopniowe eliminacje, a w turnieju głównym doszła aż do ćwierćfinału.
2014.
W styczniu 2014 roku przeszła przez eliminacje do turnieju rangi ITF w Szarm el-Szejk, w którym doszła do półfinału, przegrywając jednak w walce o finał z Poliną Lejkiną 4:6,6:0, 3:6. Miesiąc później wystąpiła w kolejnym turnieju rangi ITF w Szarm el-Szejk. Nie tracąc seta doszła do finału, w którym pokonała Pernillę Mendesovą 6:3, 6:4.
Po kilku słabszych występach wystartowała we wrześniu, dzięki dzikiej karcie, w turnieju ITF w Telawi. W drodze do finału nie straciła seta, a w meczu mistrzowskim pokonała Jasmine Paolini 6:1, 4:6, 10–7. W październiku otrzymała ponownie dziką kartę do turnieju WTA Premier w Moskwie. W pierwszej rundzie przegrała jednak ze sklasyfikowaną na 44. miejscu w rankingu WTA Tour Alison Riske 1:6, 2:6. Na koniec sezonu przegrała w pierwszych meczach turniejów głównych (po wygraniu eliminacji) ITF w Nantes i WTA w Limoges. Przez cały rok dobrej gry awansowała na 370. miejsce w rankingu WTA.
2015.
W styczniu 2015 roku przeszła przez eliminacje do turnieju ITF w Plantation, by dojść aż do półfinału. Mecz o wejście do finału przegrała jednak z Sachią Vickery 6:7(4), 6:7(4). Tydzień później wygrała trzeci turniej rangi ITF w Daytona Beach pokonując w finale Elise Mertens 6:2, 4:6, 6:0. Później osiągnęła półfinał w Sunrise i ćwierćfinał w Palm Harbor. Otrzymała dziką kartę do turnieju rangi WTA International w Marrakeszu. W pierwszej rundzie przegrała z inną laureatką dzikiej karty – Garbiñe Muguruzą 4:6, 1:6.
W maju wygrała kolejny turniej ITF w Caserta w finale ogrywając İpek Soylu 7:6(4), 6:1. W czerwcu wygrała dwa turnieje organizowane tydzień po tygodniu w Mińsku. Miesiąc później wygrała eliminacje do turnieju WTA w Bukareszcie, lecz przegrała w pierwszej rundzie turnieju głównego z Julią Görges 6:7(4), 4:6. Zrewanżowała się jednak Niemce już tydzień później pokonując ją w drugiej rundzie turnieju Nürnberger Gastein Ladies w Bad Gastein 3:6, 6:4, 6:3. W ćwierćfinale powstrzymała Rosjankę dopiero Sara Errani 3:6, 6:3, 2:6.
W sierpniu przegrała w ostatniej rundzie eliminacji do US Open, ale dostała się do turnieju głównego jako „szczęśliwa przegrana” po wycofaniu się Mariji Szarapowiej. W pierwszej rundzie pokonała Darję Gawriłową 6:2, 4:6, 7:5, w drugiej Anę Konjuh 6:4, 6:4. W trzeciej została dopiero pokonana przez późniejszą ćwierćfinalistkę Kristinę Mladenovic 2:6, 3:6.
We wrześniu wygrała swój siódmy turniej ITF, w finale w Saint-Malo pokonała Laurę Siegemund 7:5, 7:6(4). Sezon zakończyła bardzo dobrym występem podczas turnieju w Moskwie. Po wygraniu eliminacji w turnieju głównym pokonała kolejno Paulę Kanię 7:5, 2:6, 6:3, Irinę-Camelię Begu 6:3, 3:6, 6:3, a w ćwierćfinale po raz pierwszy reprezentantkę TOP 20 rankingu WTA Carlę Suárez Navarro 6:1, 6:2. W półfinale nie sprostała już jednak obrończyni tytułu Anastasiji Pawluczenkowej, przegrywając 6:2, 2:6, 4:6. Awansując o prawie trzysta miejsc w rankingu względem poprzedniego roku sezon zakończyła na 72. miejscu.
W grze podwójnej, grając wspólnie z Olhą Janczuk osiągnęła dwa finały turniejów ITF – w Moskwie i Mińsku. W październiku otrzymała dziką kartę do turnieju WTA Premier w Moskwie, w którym wystąpiła z Jeleną Wiesniną. W pierwszej rundzie pokonały rozstawione z numerem pierwszym Annę-Lenę Grönefeld i Alicję Rosolską 7:6(3), 6:4. W finale pokonały numer dwa turnieju, parę Irina-Camelia Begu–Monica Niculescu 6:3, 6:7(7), 10–5. Tym samym Kasatkina odniosła największy sukces w dotychczasowej karierze.
2016.
W kolejnym roku Rosjanka osiągnęła półfinał w Petersburgu oraz ćwierćfinał w Indian Wells, Montrealu i na igrzyskach olimpijskich. W grze podwójnej osiągnęła ostatnią rundę w Moskwie.
2017.
Po ćwierćfinałach w Sydney i Dosze, Kasatkina triumfowała w Charleston. Pod koniec sezonu doszła do ćwierćfinału w Pekinie i finału w Moskwie. W grze podwójnej doszła do finału w Tokio.
2018.
W roku 2018 Kasatkina osiągnęła półfinał w Petersburgu, następnie finał w Dubaju i Indian Wells oraz ćwierćfinał w Madrycie, Paryżu i na Wimbledonie, wygrała w Moskwie.
Życie prywatne.
Ulubionym tenisistą Kasatkiny jest Rafael Nadal, jest także fanką Petry Kvitovej i Marii Szarapowej. Kasatkina lubi uprawiać sport, w tym piłkę nożną, kibicuje FC Barcelonie.
Tenisistka była sponsorowana przez Nike, Tecnifibre i Instaforex. Jej współpraca z Nike zakończyła się w 2021 roku z powodu serii słabych wyników. W sierpniu 2021 roku Kasatkina podpisała umowę z Adidasem na odzież i obuwie.
W wywiadzie z Sofią Tartakową w 2021 roku Rosjanka udzieliła wypowiedzi, które, jak przypuszczano, dotyczyły jej biseksualności. W 2022 roku Kasatkina odpowiedziała na te komentarze, ujawniając się jako lesbijka i stwierdzając w wywiadzie, że jest w związku z łyżwiarką figurową Natalią Zabiiako. Stało się to po tym, jak opublikowała zdjęcie ze swoją dziewczyną na Instagramie.
Mówiła wtedy, iż „uznała, że życie w szafie jest dla niej niemożliwe”, a także wypowiedziała się przeciwko postawom wobec społeczności LGBTQ+ i ograniczaniu ich praw w Rosji. W tym samym wywiadzie Kasatkina potępiła rosyjską inwazję na Ukrainę, wzywając do zaprzestania rosyjskiej agresji i okazując solidarność z narodem ukraińskim.
Historia występów wielkoszlemowych.
Występy w grze mieszanej.
Darja Kasatkina nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="3181083" url="https://pl.wikipedia.org/wiki?curid=3181083" title="Sadurka (staw)">
Sadurka (staw)

Sadurka lub Staw Sadurka – niewielki zbiornik wodny znajdujący się w Warszawie, w dzielnicy Włochy.
Położenie.
Staw leży w dzielnicy Włochy, w rejonie osiedla Okęcie, niedaleko ulicy Komitetu Obrony Robotników, w pobliżu siedziby Polskich Linii Lotniczych LOT. Znajduje się w bezpośrednim sąsiedztwie Lotniska Chopina, od którego oddziela go jedna z nieczynnych bocznic kolejowych portu lotniczego.
"Program Ochrony Środowiska dla m. st. Warszawy na lata 2009–2012 z uwzględnieniem perspektywy do 2016 r." podaje, że staw położony jest na wysoczyźnie i ma powierzchnię wynoszącą 0,6867 ha. Według numerycznego modelu terenu udostępnionego przez Geoportal lustro wody zbiornika znajduje się na wysokości 104,5 m n.p.m.
W okolicy znajduje się niewielki park, w którym umieszczono tablice upamiętniające polskich żołnierzy poległych podczas szturmu na Okęcie w dniu 12 września 1939 r. oraz pracowników ówczesnych zakładów lotniczych zamordowanych przez Niemców w dniu 15 sierpnia 1942 r. W sąsiedztwie znajduje się także niewielka kapliczka poświęcona zmarłym w okresie powstania styczniowego 1863 r.
Historia.
Staw wziął swoją nazwę od rzeki Sadurki, która do XIX w. przepływała przez Warszawę, mając swoje źródło we Włochach lub Czystem (ok. 115 m n.p.m.). Staw jest jedną z nielicznych pozostałości po owej rzece; drugą jest Potok Służewiecki (ok. 110 m n.p.m.). Do dziś w południowo-wschodniej części stawu zachował się niewielki, kilkudziesięciometrowy fragment dawnego koryta rzeki.
W 1865 r. w pobliżu stawu wybudowano nieistniejący obecnie dwór szlachecki dla Łabęckich autorstwa architekta Bolesława Orłowskiego.
Przyroda.
W 2004 roku przeprowadzono badania, których wyniki potwierdziły występowanie w zbiorniku wodnym i jego okolicach: kaczki krzyżówki, kobczyka, sokoła wędrownego, przepiórki, derkacza, czajki, rycyka, srokosza i potrzeszcza.

</doc>
<doc id="3181084" url="https://pl.wikipedia.org/wiki?curid=3181084" title="Darya Kasatkina">
Darya Kasatkina



</doc>
<doc id="3181087" url="https://pl.wikipedia.org/wiki?curid=3181087" title="Paweł Tarnowski (zm. 1640)">
Paweł Tarnowski (zm. 1640)

Paweł Tarnowski herbu Rola (zm. w 1640 roku) – łowczy łęczycki w latach 1622-1640.
Był elektorem Władysława IV Wazy z województwa łęczyckiego w 1632 roku.

</doc>
<doc id="3181090" url="https://pl.wikipedia.org/wiki?curid=3181090" title="Szymon Krzykowski">
Szymon Krzykowski

Szymon Krzykowski herbu Junosza (zm. 1650) – podsędek łęczycki w latach 1649-1650, miecznik łęczycki w latach 1628-1649.
Życiorys.
Jako poseł na sejm 1631 roku był deputatem z województwa łęczyckiego na Trybunał Skarbowy Koronny. Poseł na sejm konwokacyjny 1632 roku z województwa łęczyckiego. Był elektorem Władysława IV Wazy z województwa łęczyckiego w 1632 roku. Poseł sejmiku łęczyckiego na sejmy ekstraordynaryjne 1634 i 1635 roku. W 1634 roku wyznaczony na sejmie komisarzem z Koła Poselskiego do zapłaty wojsku. Jako poseł na sejm konwokacyjny 1648 roku z województwa łęczyckiego był członkiem konfederacji generalnej zawiązanej 31 lipca 1648 roku. Poseł na sejm 1649/1650 roku z sejmiku łęczyckiego województwa łęczyckiego. Na sejmie 1649/1650 roku wyznaczony z koła poeselskiego na komisarza komisji wojskowej lubelskiej, która zająć się miała wypłatą zaległych pieniędzy wojsku. 

</doc>
<doc id="3181093" url="https://pl.wikipedia.org/wiki?curid=3181093" title="Janina Górnicka">
Janina Górnicka

Janina Górnicka, pseudonim: „Barbara” (ur. 5 sierpnia 1911 w Warszawie, zm. 20 listopada 1987) – wieloletnia harcerka, czynna instruktorka i działaczka ZHP, uczestniczka konspiracji w III Obwodzie „Waligóra” Warszawskiego Okręgu Armii Krajowej.
Wykształcenie.
Rodzicami Janiny Górnickiej byli Leopold i Maria. Ukończyła gimnazjum im. Królowej Jadwigi, później seminarium nauczycielskie. W 1938 roku ukończyła studia w Państwowym Konserwatorium Muzycznym w Warszawie. Prowadziła tajne komplety z języka polskiego, geografii i historii.
Działalność harcerska.
Była drużynową zuchów w latach 30., drużynową 100 WŻDH w latach 1941–1942. Podczas okupacji kierowniczka zajęć artystycznych, instruktorka szkolenia artystycznego w chorągwi oraz referentka sanitarna w Hufcu Wola, komendantka Wojskowej Służby Kobiet. Od 5 sierpnia 1944 do 8 maja 1945 roku była więziona w obozie we Wrocławiu i Kamieńcu na Dolnym Śląsku.
Po wojnie.
W 1945 roku wróciła i przystąpiła do dalszej pracy w ZHP. Organizowała dawne i nowe harcerki 100 WŻDH. Była drużynową w latach 1945–46. W 1946 zorganizowała ekshumację zwłok harcerek zamordowanych w Szpitalu św. Łazarza przy ulicy Karolkowej. Zwłoki przeniesiono na Cmentarz Wojskowy Powązki.
Od 16 czerwca 1945 roku uczyła w SP nr 9 przy ul. Dworkowej, potem Kasprzaka 1/3. W 1945 roku rozpoczęła studia na UW na wydziale filologiczno-społecznym, które ukończyła w 1952 roku z tytułem magistra. W latach 1954–1973 była dyrektorem SP nr 90.
Została odznaczona Krzyżem Oficerskim Orderu Odrodzenia Polski i Medalem Komisji Edukacji Narodowej
Zmarła 20 listopada 1987 roku. Pochowana na Cmentarzu przy Kościele św. Katarzyny na Służewcu. Dnia 23 czerwca 1994 roku na grobie została wymurowana tablica z napisem: "Harcmistrzyni Janina Górnicka P.S. Barbara Kom. Sanitarny Zgrupowania Waligóry W.S.K. AK Wola".

</doc>
<doc id="3181095" url="https://pl.wikipedia.org/wiki?curid=3181095" title="Andreja Pejić">
Andreja Pejić

Andreja Pejić (ur. 28 sierpnia 1991 w Bośni i Hercegowinie jako Andrej Pejić) – pochodząca z Bośni i Hercegowiny modelka, mieszkająca w Melbourne w Australii.
W 2008 roku rozpoczęła się jej kariera. Początkowo współpracowała z agencją Chadwick Models z Melbourne, potem pracowała również w Londynie, Paryżu jak również w Tokio. W dwa lata po rozpoczęciu kariery podpisała kontrakt z agencją Storm Models po czym brała udział w paryskim tygodniu mody męskiej. Współpracowała tam z wieloma znanymi projektantami m.in. z Jeanem Paulem Gaultierem, Rafem Simonsem czy Paulem Smithem. Wkrótce po tym zaczęła również pozować do sesji zdjęciowych.
Jest transpłciową kobietą, w 2014 roku przeszła operację korekty płci, która zakończyła jej tranzycję płciową.

</doc>
<doc id="3181096" url="https://pl.wikipedia.org/wiki?curid=3181096" title="Romanas Brazdauskis">
Romanas Brazdauskis

Romanas Brazdauskis (ur. 20 lutego 1964 w Kretyndze) – litewski koszykarz, medalista olimpijski.
Kariera.
Romanas Brazdauskis brał udział w Letnich Igrzyskach Olimpijskich 1992 w Barcelonie, gdzie wraz z reprezentacją Litwy w koszykówce wystąpił w meczach z reprezentacjami Austrii, Portoryko, Wenezueli, Chin, Brazylii i Stanów Zjednoczonych, ostatecznie zajmując 3. miejsce.
Kluby.
"Źródło":

</doc>
<doc id="3181098" url="https://pl.wikipedia.org/wiki?curid=3181098" title="Mistrzostwa Europy w łyżwiarstwie szybkim w wieloboju kobiet">
Mistrzostwa Europy w łyżwiarstwie szybkim w wieloboju kobiet

Mistrzostwa Europy w łyżwiarstwie szybkim w wieloboju kobiet – coroczne zawody w łyżwiarstwie szybkim rozgrywane pod patronatem Międzynarodowej Unii Łyżwiarskiej (ISU). Pierwsze mistrzostwa odbyły się w Heerenveen w 1970 roku. W latach 1975–1980 zawieszono rozgrywanie mistrzostw Europy.
W latach 1970–1982 wygrywała zwyciężczyni trzech z czterech dystansów (500 m, 1000 m, 1500 m i 3000 m) lub zawodniczka z najniższą sumą punktów. W latach 1983–1986 obowiązywały te same zasady, zamieniono tylko bieg na 1000 m na bieg na 5000 m. Od 1987 roku wygrywa zawodniczka z najniższą sumą punktów, bez względu na liczbę zwycięstw.
Najbardziej utytułowaną zawodniczką jest Niemka reprezentująca także NRD, Gunda Niemann-Stirnemann, która zdobyła jedenaście medali, w tym osiem złotych (1989-1992, 1994-1996 i 2001).
Tabela medalowa.
W tabeli uwzględniono tylko medale wywalczone na edycjach oficjalnych.

</doc>
<doc id="3181099" url="https://pl.wikipedia.org/wiki?curid=3181099" title="Daredevil (ujednoznacznienie)">
Daredevil (ujednoznacznienie)



</doc>
<doc id="3181102" url="https://pl.wikipedia.org/wiki?curid=3181102" title="Rockefeller Street">
Rockefeller Street

Rockefeller Street – singel estońskiej piosenkarki Getter Jaani, wydany w 2011 na jej debiutanckiej płycie studyjnej o tym samym tytule. Piosenkę napisał i wyprodukował Sven Lõhmus.
Utwór reprezentował Estonię w 56. Konkursie Piosenki Eurowizji (2011).
Historia utworu.
Nagrywanie.
Muzykę oraz słowa do piosenki stworzył Sven Lõhmus, który został także jej producentem. Sekcję gitarową w utworze nagrał Lauri Laagus.
Wydanie.
Singiel został wydany w formie cyfrowej 24 stycznia 2011 nakładem wytwórni Moonwalk. W 2011 został zgłoszony do konkursu "Eesti Laul", będącego estońskimi selekcjami do 56. Konkursu Piosenki Eurowizji. Promował debiutancki album studyjny Getter Janni o tym samym tytule z maja 2011.
Występy na żywo: "Eesti Laul" i Konkurs Piosenki Eurowizji.
W grudniu 2010 piosenka znalazła się na liście dwudziestu propozycji zakwalifikowanych przez telewizję ERR do "Eesti laul 2011", estońskich eliminacji do 56. Konkursu Piosenki Eurowizji. Została zaprezentowana przez Janni jako dziewiąta w kolejności w pierwszym półfinale eliminacji (12 lutego w Nokia Kontserdimaja) i przeszła do finału z wynikiem 19 punktów. 26 lutego została przedstawiona w finale selekcji i wygrała konkurs, zdobywając 62% poparcie telewidzów (28 101 głosów), zostając utworem reprezentującym Estonię w 56. Konkursie Piosenki Eurowizji.
Przez rozstrzygnięciem konkursu piosenka była jednym z faworytów do wygranej. 14 maja została zaprezentowała przez Janni jako 15. w kolejności w drugim półfinale konkursu i awansowała z dziewiątego miejsca (60 punktów) do finału, rozgrywanego 14 maja. Została w nim zaprezentowana jako ósma w kolejności i zajęła 24. miejsce z 44 punktami.
Lista utworów.
CD single

</doc>
<doc id="3181103" url="https://pl.wikipedia.org/wiki?curid=3181103" title="Darius Dimavičius">
Darius Dimavičius

Darius Dimavičius (ur. 8 kwietnia 1968 w Kownie) – litewski koszykarz, medalista olimpijski.
Kariera.
Darius Dimavičius brał udział na Letnich Igrzyskach Olimpijskich 1992 w Barcelonie. Podczas tych igrzysk on wraz z reprezentacją Litwy w koszykówce zagrali z reprezentacjami Austrii, Portoryko, Wenezueli, Chin, Brazylii i Stanów Zjednoczonych, ostatecznie zajmując 3. miejsce
Kluby.
"Źródło":

</doc>
<doc id="3181105" url="https://pl.wikipedia.org/wiki?curid=3181105" title="Samuel Grabski">
Samuel Grabski

Samuel Grabski herbu Pomian (zm. w 1660 roku) – podkomorzy inowrocławski w latach 1645-1652, starosta brzeskokujawski w latach 1630-1644.
Był elektorem Władysława IV Wazy z województwa brzeskokujawskiego w 1632 roku.

</doc>
<doc id="3181113" url="https://pl.wikipedia.org/wiki?curid=3181113" title="Waldemar Philippi">
Waldemar Philippi

Waldemar Philippi (ur. 3 września 1923 w Saarbrücken, ur. 4 października 1990 tamże) – niemiecki piłkarz, grający na pozycji obrońcy, występujący w reprezentacji Saary.
Kariera piłkarska.
Waldemar Philippi przez całą karierę związany był tylko z jednym klubem - 1. FC Saarbrücken, w której zaczął grać w 1945 roku. Największym sukcesem w klubowej karierze Philippiego jest zdobycie wicemistrzostwa Niemiec w 1952 roku. Karierę zakończył w 1960 roku, rozgrywając 255 meczów w lidze, strzelając w nich 16 goli.
Kariera reprezentacyjna.
Waldemar Philippi w latach 1950–1956 w reprezentacji Saary rozegrał 18 meczów.

</doc>
<doc id="3181114" url="https://pl.wikipedia.org/wiki?curid=3181114" title="Cloud 9 (film 2014)">
Cloud 9 (film 2014)

Cloud 9 – amerykański film z kanonu Disney Channel Original Movies. W główne role wcielają się Dove Cameron i Luke Benward. Film swoją amerykańską premierę miał 17 stycznia 2014 roku na kanale Disney Channel wraz z premierą najnowszego serialu Disney Channel, To nie ja, natomiast polską 15 marca tego samego roku, także na kanale Disney Channel. Oglądalność filmu w USA wyniosła 5 milionów widzów.
Fabuła.
Oto historia snowboardzistki Kayli i byłej, obiecującej gwiazdy snowboardu o imieniu Will. Dziewczyna zostaje z hukiem wyrzucona ze swojej drużyny, w wyniku czego podejmuje indywidualne treningi z Willem Cloudem – byłym mistrzem snowboardu, którego kariera zakończyła się po poważnej kontuzji. Kayla, wraz ze swoim nowym mentorem, ze wszystkich sił dąży do odkupienia win, udowodnienia sportowych umiejętności i odbudowania mocnej pozycji wśród najlepszych snowboardzistów. Will narzuca jej rygorystyczny trening, aby sprawdzić, czy jest w stanie zmierzyć się z najlepszymi. Tymczasem Kayla musi zainspirować Willa do walki z jego największymi wrogami – brakiem wiary w siebie i powracającym zwątpieniem.
Wersja polska.
Wersja polska: SDI Media Polska
Reżyseria: Artur Tyszkiewicz
Dialogi: Stan Kielan
Montaż: Magdalena Waliszewska
Kierownictwo produkcji: Beata Jankowska
W wersji polskiej udział wzięli:
W pozostałych rolach:
i inni
Lektor: Artur Kaczmarski

</doc>
<doc id="3181117" url="https://pl.wikipedia.org/wiki?curid=3181117" title="Sprawiedliwość Trajana i Sprawiedliwość Herkinbalda">
Sprawiedliwość Trajana i Sprawiedliwość Herkinbalda

Sprawiedliwość Trajana i Sprawiedliwość Herkinbalda – zniszczone obrazy niderlandzkiego autorstwa malarza Rogiera van der Weydena i artystów z jego pracowni. Dzieło było datowane na pierwszej tablicy rokiem 1439 oraz sygnowane – na pierwszej i trzeciej tablicy.
Historia.
Tablice zostały wykonane dla ratusza brukselskiego i dekorowały salę sądową, obecnie znaną jako "Złota Sala". Pierwsze dwie tablice "Sprawiedliwość Trajana" powstały (zgodnie z inskrypcją znajdująca się nad jedną z nich) w 1439 roku, dwie pozostałe "Sprawiedliwość Herkinbalda", powstały w latach 1439-1441/1445. Obrazy miały monumentalne wymiary: mierzyły 4,5 metra wysokości (w tym metr u dołu zajmowały inskrypcje) i 10,5 metra szerokości po złączeniu. Postacie ukazane zostały w naturalnej skali; obraz dzielił się na dwie sceny, w których przedstawiono łącznie osiem epizodów. O wielkości i znaczeniu dzieła informują liczne przekazy zachowane w XV-XVII-wiecznych relacjach m.in. teologa Mikołaja z Kuzy, który przebywał w Brukseli w 1452 roku, podróżnika Juana Cristobala Calvete de Estrella z 1549 roku czy François-Nicolasa Baudota i Sieura Dubuissona-Aubenaya z 1623-1628 roku. Najważniejszym świadectwem jest kopia w postaci tapiserii z 1450 (lub z 1461 według Ziemby) roku wykonanej dla biskupa Lozanny Gregoria da Saluzza. Obecnie tapiseria znajduje się w Bernie w Historisches Museum.
Obraz został zniszczony w wyniku pożaru podczas bombardowania miasta przez wojska Ludwika XIV w 1695 roku.
Opis tablic.
Legendy o Trajanie i Herkinbaldzie pojawiły się po raz pierwszy w 1308 roku w dziele "Alphabetum Narrationum", zbiorze ośmiuset bajek autorstwa Arnolda z Liége. Temat tablic mógł zostać zaczerpnięty również z dzieła kanonika kongregacji windesheimskiej w opactwie Groenendaal pod Brukselą, Arnolda Gheylovena "Gnotosolitos" z 1423-1424 roku. Gheyloven mógł być również autorem inskrypcji umieszczonych pod scenami. Sceny ukazujące Herkinbalda zaczerpnięte zostały z historii opisanej w "Złotej legendzie" Jakuba de Voragine.
Sprawiedliwość Trajana.
Pierwsze dwie tablice przedstawiają "Sprawiedliwość Trajana". Na tablicy pierwszej, w scenie pierwszej, widać cesarza Trajana, podczas wyprawy wojennej. Zostaje on zatrzymany przez wdowę, której jeden z żołnierzy władcy zabił syna. Wdowa poprosiła o ukaranie winnego. W scenie drugiej widać egzekucję żołnierza. Na tablicy drugiej znajduje się papież Grzegorz Wielki modlący się i proszący Boga o zbawienie Trajana. W scenie drugiej widać odnalezienie języka cesarza cudownie zachowanego w czaszce. W tle tej sceny widać postać mężczyzny patrzącego na widza, która miał być autoportretem Weydena. Jest to jeden z zaledwie dwóch autoportretów artysty. &lt;br&gt; Na tapiserii epizody połączone są po dwa w jedną scenę.
Sprawiedliwość Herkinbalda.
Sprawiedliwość Herkinbalda, tak jak poprzednie, składają się z dwóch tablic, na których ukazano po dwie sceny. Na pierwszej tablicy, w scenie pierwszej książę Brabancji i hrabia Bourbon, Herkinbald na łożu śmierci zabija własnego bratanka w karze za gwałt. W scenie drugiej wierny sługa księcia opłakuje jego śmierć. Na tablicy drugiej umieszczono scenę, gdzie Herkinbald nie chce wyjawić grzechu zabicia gwałciciela podczas spowiedzi, a biskup nie może udzielić mu rozgrzeszenia. Cud Boży sprawia, iż do ust księcia spływa hostia. W drugiej scenie tłum dworzan i rycerzy przypatruje się temu wydarzeniu.
Sceny na obu tablicach miały służyć jako nowa forma obrazów historycznych o tematyce sądowniczej. Weyden był prekursorem takiej formy, za którą później poszli inni artyści, m.in. Dirk Bouts, malując "Sprawiedliwość cesarza Ottona III" czy Gerard David i jego "Sprawiedliwość Kambyzesa". Wszystkie te dzieła były stałym elementem dekoracyjnym sal sądowych w ratuszach niderlandzkich.
Tapiseria.
Tapiseria powstała około 1450 roku. Mierzy 4,61 × 10,53 m, powstała w Tournai i Brukseli w dwóch ważnych ośrodkach produkcji gobelinów na zamówienie biskupa Lozanny Gregoria da Saluzza. Tapiseria ścienna utkana została z wełny, jedwabiu oraz ze złotych i srebrnych nici.

</doc>
<doc id="3181119" url="https://pl.wikipedia.org/wiki?curid=3181119" title="Taebla (rzeka)">
Taebla (rzeka)

Taebla (est. "Taebla jõgi") – rzeka w prowincji Läänemaa w Estonii. Rzeka wypływa na zachód od miejscowości Risti w gminie Risti. Uchodzi do jeziora przybrzeżnego Saunja laht połączonego z Morzem Bałtyckim na wschód od Haapsalu. Ma długość 51 km i powierzchnię dorzecza 107 km².

</doc>
<doc id="3181122" url="https://pl.wikipedia.org/wiki?curid=3181122" title="Na podsłuchu">
Na podsłuchu

Na podsłuchu (ang. "Bugs") – brytyjski serial realizowany w latach 1995-1999.
Wszędzie tam, gdzie elektronika służy nieprawości, Wydział 2 rusza do kontrataku. Ed, Ros i Beckett są członkami zespołu niezwykłych fachowców. Wyposażeni w najnowocześniejszy sprzęt i gadżety, o jakich może marzyć każdy agent, stoją na straży sprawiedliwości. Pracują dla rządów, wielkich korporacji lub prywatnych zleceniodawców. Ich przeciwnicy to politycy o brudnych rękach, międzynarodowi terroryści, dyktatorzy i naukowcy działający w złych celach.
Serial został wyprodukowany dla BBC przez niezależne przedsiębiorstwo produkcyjne Carnival Films.

</doc>
<doc id="3181124" url="https://pl.wikipedia.org/wiki?curid=3181124" title="Rosenzeit">
Rosenzeit

Rosenzeit – ostatni album studyjny niemieckiego aktora, piosenkarza Roya Blacka wydany w 1991 roku. Płytę promowały utwory "Frag' Maria" i "Was Soll Ich Ohne Dich Oben Im Himmel". 

</doc>
<doc id="3181125" url="https://pl.wikipedia.org/wiki?curid=3181125" title="Luis Alberto Pérez-Rionda">
Luis Alberto Pérez-Rionda

Luis Alberto Pérez-Rionda (ur. 16 sierpnia 1969 w Matanzas) – kubański lekkoatleta (sprinter), medalista olimpijski z 2000.
Kariera sportowa.
Zajął 6. miejsce w sztafecie 4 × 100 metrów na igrzyskach olimpijskich w 1996 w Atlancie (sztafeta kubańska biegła w składzie: Andrés Simón, Joel Lamela, Joel Isasi i Pérez-Rionda). Na mistrzostwach świata w 1997 w Atenach kubańska sztafeta 4 × 100 metrów w składzie: Alfredo García, Misael Ortiz, Iván García i Pérez-Rionda zajęła 4. miejsce, a on sam odpadł w ćwierćfinale biegu na 100 metrów.
Pérez-Rionda zwyciężył w biegu na 100 metrów i w sztafecie 4 × 100 metrów na mistrzostwach Ameryki Środkowej i Karaibów w 1997 w San Juan. Zdobył złoty medal w sztafecie 4 × 100 metrów i brązowy w biegu na 100 metrów na igrzyskach Ameryki Środkowej i Karaibów w 1998 w Maracaibo. Wywalczył brązowy medal sztafecie 4 × 100 metrów (w składzie: Alfredo García, Ortiz, Pérez-Rionda i Anier García) na Igrzyskach Dobrej Woli w 1998 w Uniondale. Odpadł w półfinale biegu na 60 metrów na halowych mistrzostwach świata w 1999 w Maebashi. Na mistrzostwach świata w 1999 w Sewilli kubańska sztafeta 4 × 100 metrów w składzie: Alfredo García, Iván García, Pérez-Rionda i Yoel Hernández zajęła w finale 4. miejsce. Pérez-Rionda zajął 7. miejsce w finale biegu na 100 metrów podczas igrzysk panamerykańskich w 1999 w Winnipeg.
Zdobył srebrne medale w biegu na 100 metrów i w sztafecie 4 × 100 metrów na mistrzostwach ibero-amerykańskich w 2000 w Rio de Janeiro (sztafeta kubańska biegła w składzie: José Ángel César, Pérez-Rionda, Iván García i Freddy Mayola).
Sztafeta kubańska w tym samym składzie zdobyła brązowy medal podczas igrzysk olimpijskich w 2000 w Sydney. Na mistrzostwach świata w 2001 w Edmonton, również biegnąc w tym samym ustawieniu, odpadła w eliminacjach. Zajęła 4. miejsce na Igrzyskach Dobrej Woli w 2001 w Brisbane (w składzie: César, Pérez-Rionda, García i Juan Pita).
Był mistrzem Kuby w biegu na 100 metrów w 1996, 1997 i 1999.
Jego rekord życiowy w biegu na 100 metrów wynosił 10,11 s i został ustanowiony 30 czerwca 2001 w Hawanie.

</doc>
<doc id="3181127" url="https://pl.wikipedia.org/wiki?curid=3181127" title="Gungywamp">
Gungywamp

Gungywamp – stanowisko archeologiczne znajdujące się w miejscowości Groton w Stanach Zjednoczonych. Dzieli się ono na dwie odrębne części zwane kompleksem południowym i północnym. Oba kompleksy zajmują łącznie 40 ha i zawierają m.in. megality, wały ziemne i kamienne struktury wzniesione zarówno przez rdzennych mieszkańców Ameryki, jak i przez europejskich kolonizatorów.
Charakterystyka.
Kompleks północny.
Kompleks położony jest wśród wysokich klifów, niewielkich wzgórz i mokradeł. W przeciwieństwie do kompleksu południowego nie zawiera zbyt wielu struktur. W większości są to kamienne kopce, megality oraz jamy. Położenie oraz rozmieszczenie obiektów wskazuje, że miejsce pełniło funkcję obrzędową i poświęcone było Księżycowi. Ważną rolę pełniły w nim kopce, których jest aż siedemnaście. Ich kształty oraz rodzaje kamieni sugerują, że były wznoszone przez różnych ludzi.
Kompleks południowy.
Kompleks położony jest na niewielkich wzniesieniach i występach skalnych. Od wschodniej strony otoczony jest przez mokradła, a od zachodniej przez wysokie klify. Północne i południowe krańce zajmują lasy i niewielkie wzgórza.
Południowa część Gungywamp nie została zbyt gruntownie udokumentowana, dlatego badacze nadal odnajdują tam resztki ruin i kamienne kopce. Wśród znanych pozostałości znajduje się ceremonialny obszar poświęcony Księżycowi, składający się m.in. z dwóch kamiennych rzędów oraz kopców. Z kolei część poświęcona słońcu składa się z dwóch kamiennych pomieszczeń oraz kręgu. Nieco na uboczu znajdują się jeszcze dwie inne izby, które prawdopodobnie także są częścią tego obszaru.
Niektórzy archeolodzy uważają, że podwójny kamienny krąg mający symbolizować słońce, to w rzeczywistości pozostałość młyna, jednakże datowanie radiowęglowe wykazało, że został on wzniesiony przez rdzennych Amerykanów około 455 roku n.e. Jego powstanie zbiegło się w czasie z powstaniem tzw. „komnaty wyroczni” w Amerykańskim Stonehenge. Obie konstrukcje stanowią szczytowe osiągnięcie kultur budowniczych kopców ze Wschodniego Obszaru Leśnego. Odprawiane w kręgu rytuały miały według wierzeń pomóc słońcu wznieść się w niebo, a następnie zejść do świata podziemi. Podobne ceremonie odprawiano ku czci Księżyca. Oba obrzędy były ze sobą powiązane i odbywały się w tym samym miejscu.
W kompleksie znajdują się także co najmniej cztery kamienne kopce pełniące funkcje symboliczne. W ich pobliżu ustawione zostały rzędy kamieni, pomiędzy którymi znajdują się małe przestrzenie symbolizujące niszę lub duchowy portal. Rozmieszczenie kopców i kamieni w trójkątnym układzie sugeruje, że chronione je w ten sposób przed ingerencją nieproszonych duchów. Symbol trójkąta był bowiem powszechnie wykorzystywany przez kultury zamieszkujące północno-wschodnie regiony Ameryki. Funkcję ochronną pełniły również kwarce umieszczane na kamiennych kopcach, które miały zatrzymywać złe duchy. Podobne zadanie miały prawdopodobnie megality ustawione w kształt trójkąta wokół kamiennego kręgu.
Na całym obszarze kompleksu znajdują się również nieregularne kamienne mury, których przeznaczenie pozostaje nieznane ponieważ, nie tworzą żadnego wzoru i mają niewiele kątów prostych.
Badania archeologiczne wykazały, że rdzenni Amerykanie zasiedlali tereny Gungywamp od blisko 4000 lat, jednak odnaleziono również ślady osadnictwa europejskich kolonizatorów, którzy pojawili się tu w XVIII wieku. Wśród odkrytych artefaktów znalazły się m.in.: groty strzał, kamienne łupki i fragmenty ceramiki. Nie odnaleziono natomiast żadnych rzeczy związanych z kamiennymi izbami, które wskazywałyby na ich przeznaczenie. Ponadto sama data ich powstania także pozostaje nieustalona. Możliwe, że zostały wzniesione przez rdzenną ludność lub niewolników w czasach kolonialnych, jednak najprawdopodobniej jest to dzieło Europejczyków amerykańskiego pochodzenia. W latach 60. XX wieku pojawiły się sugestie, że przypominają one konstrukcje ze średniowiecznej Irlandii, a ich twórcami mieliby być irlandzcy mnisi. To z kolei stanowić miało dowód na europejskie osadnictwo w Ameryce Północnej na długo przed odkryciami Kolumba. Nie znaleziono jednak nigdy żadnych artefaktów mogących w jakikolwiek sposób potwierdzać te rewelacje.

</doc>
<doc id="3181130" url="https://pl.wikipedia.org/wiki?curid=3181130" title="Gruszyczka zielonawa">
Gruszyczka zielonawa

Gruszyczka zielonawa ("Pyrola chlorantha" Sw.) – gatunek rośliny należący do rodziny wrzosowatych ("Ericaceae"). Występuje w północnej Ameryce, zachodniej Azji, Azji Mniejszej, w północnej i środkowej Europie oraz na Kaukazie. W Polsce gatunek objęty ochroną częściową.
Rozmieszczenie geograficzne.
Występuje na obszarze Azji (Chanty-Mansyjsk, Mongolia), Europy (Austria, Belgia, Bułgaria, Czechy, Dania, Estonia, Finlandia, Francja, Grecja, dawna Jugosławia, Karelia, Łotwa, Niemcy, Norwegia, Polska, Rumunia, Szwajcaria, Szwecja, Ukraina, Węgry, Włochy) i Ameryki Północnej (USA: Alaska, Arizona, Dakota Południowa, Idaho, Kolorado, Michigan, Minnesota, Montana, Nebraska, Nevada, Nowy Meksyk, Ohio, Utah, Wisconsin; Kanada: Nowy Brunszwik, Nowa Fundlandia, Nowa Szkocja, Wyspa Księcia Edwarda, Kolumbia Brytyjska, Manitoba).
W Polsce gatunek spotykany na rozproszonych stanowiskach na obszarze całego kraju, w górach do wysokości 400 m n.p.m.
Biologia i ekologia.
Zimozielona krzewinka. Rośnie w półcieniu, w borach iglastych, na glebach suchych i świeżych, ubogich i kwaśnych. Kwitnie od czerwca do lipca.
Zagrożenia i ochrona.
Od 2014 roku gatunek jest objęty w Polsce ochroną częściową.

</doc>
<doc id="3181138" url="https://pl.wikipedia.org/wiki?curid=3181138" title="Kazimierz Rybicki">
Kazimierz Rybicki

Kazimierz Jarosław Rybicki (ur. 14 stycznia 1891 w Wilnie, zm. 26 listopada 1958) – pułkownik piechoty Wojska Polskiego, kawaler Orderu Virtuti Militari.
Życiorys.
Urodził się 14 stycznia 1891 w Wilnie, w rodzinie Józefa. Od 14 lipca 1919 roku pełnił obowiązki dowódcy Grodzieńskiego Pułku Strzelców. 20 lutego 1920 roku objął dowództwo I Brygady 1 Dywizji Litewsko-Białoruskiej. Od 22 maja do 31 lipca 1920 roku dowodził Nowogródzkim Pułkiem Strzelców. 15 lipca 1920 roku został zatwierdzony z dniem 1 kwietnia 1920 roku w stopniu majora, w piechocie, w grupie oficerów byłych Korpusów Wschodnich i byłej armii rosyjskiej. 1 sierpnia 1920 roku objął dowodzenie II Brygadą Litewsko-Białoruską.
15 października 1921 roku został dowódcą 45 pułku piechoty Strzelców Kresowych w Równem. 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1922 roku i 235. lokatą w korpusie oficerów piechoty. 29 czerwca 1926 roku dowodzoną przez niego jednostkę boleśnie dotknęła katastrofa pod Powurskiem, lecz nie wpłynęła ujemnie na jego dalszą karierę zawodową. 16 marca 1927 roku awansował na pułkownika ze starszeństwem z dniem 1 stycznia 1927 roku i 22. lokatą w korpusie oficerów piechoty. 6 lipca 1929 roku został wyznaczony na stanowisko dowódcy 49 pułku piechoty Strzelców Kresowych w Stanisławowie. W czerwcu 1930 roku został członkiem Oficerskiego Trybunału Orzekającego. Do września 1939 roku pełnił służbę na stanowisku zastępcy przewodniczącego Oficerskiego Trybunału Orzekającego.
19 września 1939 roku przebywał w folwarku Rejówka, gdzie podporządkował mu się podporucznik Witold Barancewicz, dowódca baterii motorowej artylerii przeciwlotniczej nr 20. 21 września 1939 roku w Oranach dowodzona przez pułkownika Rybickiego grupa stoczyła walkę z oddziałem pancernym Armii Czerwonej, po czym wycofała się w kierunku Druskiennik. W nocy z 21 na 22 września, gdy grupa zatrzymała się na kilkugodzinny odpoczynek, żołnierze natychmiast zasnęli. Pułkownik „nic nikomu nie mówiąc, pełnił służbę posterunku wartowniczego”. Rano następnego dnia grupa dotarła do miejscowości Uciecha. 22 września około godz. 17:00 grupa przekroczyła granicę polsko-litewską. Podporucznik Witold Barancewicz kończąc swoje sprawozdanie z walk we wrześniu 1939 roku stwierdził: "pragnę w tym miejscu wyrazić głęboki szacunek, jaki żywiliśmy wszyscy dla płk. Rybickiego. Jego zawsze spokojna, niezłomna postawa była dla nas wszystkich wzorem w czasie ostatnich ciężkich dni, które wspólnie przebywaliśmy na polu walki".
Zmarł 26 listopada 1958. Został pochowany na cmentarzu Pobitno w Rzeszowie.

</doc>
<doc id="3181140" url="https://pl.wikipedia.org/wiki?curid=3181140" title="Baza lotnicza Vainode">
Baza lotnicza Vainode



</doc>
<doc id="3181141" url="https://pl.wikipedia.org/wiki?curid=3181141" title="A-100">
A-100

A-100 – prototypowy, rosyjski samolot wczesnego ostrzegania budowany na bazie Ił-76.
Historia.
Geneza.
Korzenie projektu A-100 sięgają 1999 roku, gdy Chiny rozpoczęły program budowy samolotu Xi’an KJ-2000. Był on efektem fiaska samodzielnej próby wybudowania efektywnego systemu ostrzegania i kontroli powietrznej, którą był projekt Shaanxi KJ-1. Porażka skłoniła chińskich decydentów do sięgnięcia po pomoc z zagranicy. Do współpracy zaproszono izraelską firmę ELTA Systems Ltd. Jej radar Elta EL/M-205 Phalcon z anteną typu AESA (radar z aktywnym skanowaniem fazowym) miał stać się sercem nowego systemu wykrywania i dozoru przestrzeni powietrznej, zainstalowanego na samolocie A-50, oznaczonym jako A-50I. Pojedynczy A-50 został zakupiony w Rosji przez stronę izraelską i trafił do Chin. Następnie w październiku 1999 roku samolot dotarł do Izraela w celu rozpoczęcia modernizacji. Maszyna otrzymała znaki rejestracyjne 4X-AGI i numer boczny 762. Chińskie plany zakładały pozyskanie czterech maszyn A-50. Chińsko-izraelska współpraca zakończyła się niepowodzeniem, gdyż w 2000 roku Izrael wycofał swoje wsparcie. Powodem była silna presja Stanów Zjednoczonych, sprzeciwiających się transferowi izraelskiej technologii do Państwa Środka. Tym niemniej projekt A-50I nie został zakończony, gdyż zainteresowanie samolotem wyrazili przedstawiciele Indyjskich Sił Powietrznych, którzy w 2000 roku zapoznali się z projektem. W efekcie Indie zamówiły trzy maszyny w październiku 2003 roku z izraelską stacją radiolokacyjną IAI EL/W-2090 oraz kolejne dwie w 2016 roku. Samoloty otrzymały oznaczenie A-50EI. W 2000 roku grupa specjalistów Berijewa oraz firmy Afus przygotowała techniczną propozycję samolotu odpowiadającego standardem A-50I/EI, ale tym razem przeznaczonego dla rodzimych sił powietrznych i wyposażonych w system oparty o rosyjskie rozwiązania techniczne. Wówczas to po raz pierwszy pojawiło się oznaczenie A-100. Pomimo tego, iż głównym odbiorcom miały być rosyjskie siły powietrzne, samolot z oznaczeniem A-100I zaproponowano Chinom. Za wyposażenie zadaniowe nowego samolotu miała być odpowiedzialna rosyjska firma NPO Wega-M wraz z Centrum Naukowo-Technicznym "Zawod Leninniec". W kwietniu 2004 roku, po dwóch latach zawieszenia realizacji projektu w oczekiwaniu na źródła finansowania i analizach wykonalności i celowości całego projektu, prezydent rosyjskiej federacji wydał dekret nakazujący opracowanie nowego wielofunkcyjnego lotniczego kompleksu rozpoznania radiolokacyjnego i naprowadzania MAK RŁDN A-100 (ros. Mnogofunkcyonalnyj Awiacjonnyj Kompleks Razwiedki, Opowieszczenija i Uprawlenija).
Projekt.
A-100 ma w przyszłości uzupełnić, a docelowo zastąpić używane obecnie maszyny A-50 oraz A-50U. Samolot powstaje na bazie najnowszej wersji Ił-76, wersji Ił-76MD-90A. Program A-100 znany pod kryptonimem OKR Premier (ros. Opytno-Konstruktorskije Raboty) został zakontraktowany przez rosyjskie Ministerstwo Obrony 8 czerwca 2006 roku z rosyjską firmą Wega, która jest odpowiedzialna za systemy zadaniowe nowej maszyn. Równocześnie podjęto decyzję, że nowy system zadaniowy nie będzie modernizacją radiolokatora Szmiel-M znanego z A-50, a zupełnie nową konstrukcją. W maju 2007 roku podpisano umowę z wykonawcą projektu samolotu biurem Berijewa. A-100 będzie wyposażony w nowy system radiolokacyjny "Premier" opracowany przez firmę Wega. Obrotowa antena radaru z aktywnym skanowaniem elektronicznym umieszczona jest na dwóch wspornikach nad kadłubem. Ma obracać się dwa razy szybciej (12 obrotów na minutę) niż obecnie stosowany system "Szmiel" na samolotach A-50. Dzięki takiemu rozwiązaniu zwiększy się skuteczność śledzenia i lokalizacji celów poruszających się z dużą prędkością. Radiolokator pracuje w paśmie S (2–4 GHz) ma aktywne skanowanie elektroniczne w kącie podniesienia i mechaniczne w azymucie. Opierając się na charakterystyce przyszłej wersji eksportowej A-100E, producent zapewnia o możliwości śledzenia do 300 dużych (bombowce) celów powietrznych w odległości do 600 – 650 km w locie na dużej wysokości i w odległości 215 km da małych celów (samoloty myśliwskie) oraz celów morskich z odległości 400 km. A-100E ma mieć możliwość naprowadzania równocześnie trzydziestu własnych samolotów myśliwskich jak również własnych pocisków rakietowych na wybrane cele.
Obok systemów rozpoznania powietrznego, samolot ma zostać wyposażony w instalację do rozpoznawania sygnałów radioelektronicznych, system samoobrony BKO-76, będący zmodernizowaną wersją systemu przeznaczonego dla samoobrony wersji transportowej samolotu. W skład wyposażenia mają wchodzić wyrzutniki pułapek termicznych i radiolokacyjnych. System powiadamiania załogi o opromieniowaniu promieniowaniem radiolokacyjnym. Systemy komunikacji i wymiany danych, również łączności satelitarnej.
System "Premier" po raz pierwszy został uruchomiony w locie 21 kwietnia 2017 roku. Prototypowy samolot był budowany na platformie A-50 w Taganrogu i otrzymał oznaczenie A-101. Docelowo, nosicielami systemu wczesnego ostrzegania będzie najnowsza wersja Ił-76, maszyna Ił-76MD-90A. Niestety dla projektu prace nad nowym nosicielem systemu, Ił-76MD-90A, przedłużały się. Projektowanie nowego płatowca zakończono dopiero w 2010 roku, a ukończony prototyp oblatano we wrześniu 2012 roku. Dlatego też w 2013 roku podjęto decyzję o rezygnacji z budowy prototypu na platformie A-50 i rozpoczęciu prac bezpośrednio na docelowym Ił-76MD-90A. 21 listopada 2014 roku zakład Aviastar-SP z Ulianowska, przekazał Beriewowi Iła-76MD-90A o numerze 01-03 i rejestracji 78651. 9 grudnia 2013 roku rozpoczęto również nowy program badawczy mający na celu modyfikacje systemu "Premier" oznaczony jako Premier-476. Zmieniono również podwykonawcę odpowiedzialnego za budowę radaru. Zamiast firmy Zawod Leniniec z Petersburga budowę radaru realizuje Wega wspólnie z Instytutem Naukowo-Badawczym Radiołączności z Rostowa nad Donem.
W latach 2015–2016 jedna z maszyn A-50 została przebudowana na latające laboratorium służące przetestowaniu w warunkach praktycznych systemu Premier. Samolot otrzymał oznaczenie A-100LŁ. A-100LŁ, po raz pierwszy wzbił się w powietrze w październiku 2016 roku, nie mając na swoim pokładzie systemu Premier, zainstalowanego na samolocie w roku kolejnym.
18 listopada 2017 roku dokonano oblotu maszyny. Maszyna wzbiła się w powietrze z należącego do Berijewa lotniska w Taganrogu o czym poinformowali przedstawiciele producenta systemu radiolokacyjnego, firmy Wega. Samolot nie posiadał na swoim pokładzie wszystkich elementów systemu Premier, których instalacje ukończono w sierpniu 2018 roku. Oblot samolotu rozpoczął pierwszy etap prób i sprawdzenia podstawowych właściwości pilotażowo-techniczych. W lutym 2019 rozpoczęto drugi etap prób a w 2020 roku kolejny, zasadniczy, mający na celu sprawdzenie systemu zadaniowego Premier. Według wstępnych planów pierwsze samoloty seryjne mają trafić do służby w 144. Pułku Lotniczym Samolotów Dalekiego Rozpoznania Radiolokacyjnego w 2022 roku.
22 lutego 2022 roku, w powietrze wzbił się A-100, na pokładzie którego podczas lotu, po raz pierwszy uruchomiono kompleks radiotechniczny. Próba przebiegała bez zakłóceń. Podczas lotu, obok weryfikacji działania systemu Premier, sprawdzono również funkcjonowanie awioniki maszyny, w warunkach wysokiego promieniowania elektromagnetycznego. Wszystkie systemy pokładowe działały prawidłowo

</doc>
<doc id="3181143" url="https://pl.wikipedia.org/wiki?curid=3181143" title="Struktury wyznaniowe w Kole">
Struktury wyznaniowe w Kole



</doc>
<doc id="3181157" url="https://pl.wikipedia.org/wiki?curid=3181157" title="Exidia glandulosa">
Exidia glandulosa



</doc>
<doc id="3181158" url="https://pl.wikipedia.org/wiki?curid=3181158" title="Klub parlamentarny">
Klub parlamentarny



</doc>
<doc id="3181170" url="https://pl.wikipedia.org/wiki?curid=3181170" title="Zagłada Żydów w Estonii">
Zagłada Żydów w Estonii

Holocaust w Estonii – prześladowanie i zagłada Żydów przez władze III Rzeszy na terytorium okupowanej Estonii; część ogólnego planu zagłady Żydów przez nazistów oraz ich sojuszników. Niekiedy do Holocaustu na terenie Estonii zaliczana jest również zagłada tamtejszych Romów.
W Estonii zamordowano od 7,5 tys. do 8,5 tys. Żydów (963 z grupy ludności miejscowej, pozostali pochodzili z innych krajów) oraz od 400 do tysiąca Romów. Ogółem według oficjalnych danych Ministerstwa Spraw Zagranicznych Estonii w czasie niemieckiej okupacji na terytorium państwa zostało zamordowanych około 8 tys. mieszkańców Estonii oraz 20 tys. mieszkańców innych państw, w tym radzieccy jeńcy wojenni.
57% Żydów mieszkających w przedwojennej Estonii zdołało się ewakuować przed nadciągającymi wojskami niemieckimi, 10% zesłano w ramach represji stalinowskich jeszcze przed rozpoczęciem okupacji niemieckiej, 11% odbywało służbę wojskową, natomiast 22% pozostało w granicach republiki i zostało zgładzonych.
Żydzi w przedwojennej Estonii.
Spis ludności z 1934 wykazał, iż w Estonii zamieszkuje 4381 Żydów, co stanowiło 0,4% ludności. Z tej grupy w Tallinnie mieszkało 2203 Żydów, 920 przedstawicieli tego narodu odnotowano natomiast w Tartu. 57,4% Żydów zajmowało się handlem, 30,7% pracowało w przemyśle bądź było zatrudnionych w rzemiośle, zaś 9,9% stanowili przedstawiciele wolnych zawodów. Istniał szereg żydowskich organizacji społecznych, politycznych i sportowych. W 1940, po aneksji Estonii przez Związek Radziecki, organizacje te zostały zlikwidowane. Wielu Żydów ucierpiało w wyniku przeprowadzonej wówczas nacjonalizacji.
Historycy Anton Weiss-Wendt oraz Meelis Maripuu stwierdzają, iż okupacja Estonii przez Związek Radziecki pociągnęła za sobą wzrost niechęci Estończyków do Żydów. Maripuu wiąże to z aktywnym uczestnictwem części Żydów w polityce władzy radzieckiej. Weiss-Wendt uważa zaś, iż proces ten zachodził głównie z powodu obsadzenia szeregu stanowisk średniego i wyższego szczebla przez Żydów z obszaru ZSRR. Jednocześnie Weiss-Wendt stwierdza, iż większość Żydów bała się bolszewików w takim samym stopniu, jak i nazistów.
14 czerwca 1941 439 estońskich Żydów zostało wysiedlonych (wraz z Estończykami i przedstawicielami innych narodowości) w oddalone regiony Związku Radzieckiego. Liczba wysiedlonych stanowiła 10% całej ówczesnej żydowskiej ludności Estonii. W ujęciu procentowym ludność żydowska ucierpiała w wyniku radzieckich represji nawet bardziej niż Estończycy. Część skazanych na zesłanie Żydów uniknęła późniejszej zagłady z rąk okupantów niemieckich, który to los przypadł w udziale ich pobratymcom, część jednak poniosła śmierć w radzieckich więzieniach i obozach.
Przebieg Holocaustu.
Holocaust w Estonii dzielony jest na trzy etapy:
Niemiecka okupacja.
22 sierpnia 1941 niemieckie wojska rozpoczęły okupację Estonii i zajęły ją w całości na początku września. Do tego czasu około 2–3 tys. estońskich Żydów (około ⅔ żydowskiej ludności Estonii) zdołało ewakuować się w głąb ZSRR. Dane Sicherheitspolizei mówią o tym, iż w okupowanej Estonii pozostało 921 Żydów (468 mężczyzn i 453 kobiety), raporty Einsatzgruppen mówiły zaś o 963 osobach; według współczesnych historyków liczba ta wynosiła od 950 do 1 tys. osób.
Pozostający nadal w Estonii Żydzi zamieszkiwali przede wszystkim w Tallinnie, Tartu oraz Parnawie. Według Antona Weiss-Wendta na podjętą przez nich decyzję o pozostaniu w Estonii wpłynęło kilka czynników, takich jak słabe rozeznanie w kwestii prześladowania Żydów przez nazistów oraz pamięć o czasach I wojny światowej, w czasie której Niemcy traktowali Żydów zupełnie poprawnie. Niektóre ofiary stalinowskich represji uważały nawet, iż nadejście Niemców może wyłącznie poprawić ich sytuację.
11 września 1941 władze niemieckie wydały postanowienie dotyczące ograniczenia praw Żydów. Ludność ta została zobowiązana do noszenia na odzieży emblematu w formie żółtej gwiazdy, nie miała prawa do przemieszczania się środkami transportu publicznego, uczęszczania do szkół, chodzenia chodnikami. Należący do Żydów majątek podlegał konfiskacie.
Na terytorium kraju władze okupacyjne utworzyły Komisariat Generalny Estonia () pod dowództwem obergruppenführera Karla Lietzmanna. Komisariat ten wchodził w skład Komisariatu Rzeszy Wschód, na czele którego stał Hinrich Lohse. Komisariat Generalny Estonia dzielił się na siedem dystryktów (niem. "gebiet"), na czele których stali ich komisarze (niem. "Gebietskommissar"). Powołana została także miejscowa estońska administracja, na której czele stał Hjalmar Mäe.
Zagłada miejscowej ludności żydowskiej (1941).
Zagładą Żydów mieszkających w estońskich miastach zajmowały się formacje SS, miejscowa policja polityczna, Policja Bezpieczeństwa oraz oddziały estońskiej organizacji zbrojnej Omakaitse. Pododdziały Einsatzgruppen A pojawiły się w Estonii 10 lipca 1941. Już w sierpniu 1941 zgładzeni zostali wszyscy Żydzi, którzy pozostali w Tartu (około 40–50 osób). W Parnawie żydowscy mężczyźni zostali zamordowani jeszcze w pierwszych dniach okupacji, kobiety i dzieci zaś w ciągu kolejnych sześciu tygodni. Następnie rozpoczęła się zagłada Żydów mieszkających w Tallinnie.
10 września 1941 standartenführer SS Martin Sandberger, dowodzący Einsatzkommando 1A, wydał postanowienie, które obowiązek „oczyszczenia” Estonii z Żydów przekazywało pododdziałom Omakaitse. Rozkaz ten został uzgodniony z bezpośrednim zwierzchnikiem Sandbergera, dowódcą Einsatzgruppe A Franzem Stahleckerem. 20 września zakończono ustalanie danych tej grupy Żydów, która mieszkała jeszcze wówczas w Tallinnie.
Zagładzie Żydów w Estonii – w odróżnieniu od Holocaustu na Litwie oraz Łotwie – nie towarzyszyły pogromy ani tworzenie gett. W stosunku do każdego zatrzymanego policja przeprowadzała quasi-śledztwo. Przestępstwem, które popełniali zatrzymani, miała być zaś przynależność do narodu żydowskiego.
W raporcie Einsatzgruppe A z 12 października 1941 stwierdzano, iż w Estonii nie odnotowano demonstracji spontanicznego antysemityzmu, mimo podżegania ze strony Niemców. Zatrzymanych w Tallinnie żydowskich mężczyzn osadzano w więzieniu Patarei vangla, a kobiety i dzieci – w obozie koncentracyjnym w Harku. Ostatecznie wszyscy z nich zostali zgładzeni, a dokładne miejsce kaźni pozostaje nieznane.
Areszty i mordy na estońskich Żydach do czasu rozkazu Sandbergera przeprowadzane były jako element ogólnego etnicznego oczyszczania na tyłach frontu, dokonywanego na rozkaz władz niemieckich od razu po przejęciu terytorium przez armię nazistowską. Egzekucje przeprowadzane były przez estońskich kolaborantów pod nadzorem Niemców. W okresie tym zostali aresztowani i rozstrzelani przede wszystkim żydowscy mężczyźni. Do momentu publikacji rozkazu Sandbergera zamordowano już większość Żydów, którzy zdecydowali się na pozostanie w Tartu i Parnawie. Istnieją rozbieżności co do liczby zamordowanych Żydów z Tallinna. Meelis Maripuu przypuszcza, iż około 100 Żydów z Tartu, którzy na początku wojny znaleźli się w Tallinnie, zostało określonych w niemieckich danych jako Żydzi tallińscy.
Przygotowanie do egzekucji Maripuu opisuje na przykładzie tallińskiego więzienia w następujący sposób. Policja Bezpieczeństwa przekazywała do miejsca przetrzymywania dokumenty o wydanych wyrokach śmierci, w przeddzień egzekucji naczelnik więzienia bądź jego zastępca przekazywał spisy dyżurnemu zastępcy naczelnika straży, a ten przenosił skazanych do cel śmierci. Rankiem specjalny oddział policji politycznej, w towarzystwie przedstawicieli policji bezpieczeństwa, odbierał aresztowanych, których rozbierano do bielizny, krępowano ręce za plecami i związywano razem po 10–15 osób. Po sprawdzeniu spisów speckommando wywoziło ciężarówkami skazanych na śmierć, kierując się za miasto, gdzie więźniowie byli rozstrzeliwani. Dwie trzecie Żydów z Tallinna zostało zamordowanych już do 6 października 1941.
15 października 1941 w raporcie z akcji Einsatzgruppen A stwierdzano:
Kluczową rolę w zagładzie miejscowych Żydów odegrała niemiecka Policja Bezpieczeństwa oraz estońska policja polityczna. Rozkazy aresztowania wydawał Sandberger bądź jego zastępcy. Formalne śledztwo przeprowadzała policja polityczna. Ona też wydawała wyroki. Meelis Maripuu podkreśla jednak, iż treść wyroku była już wcześniej określona i podlegała kontroli niemieckiej policji bezpieczeństwa. Wśród Estończyków zamieszanych w masowe egzekucje Maripuu wymienia naczelnika policji politycznej Rolanda Lepika, rozstrzelanego przez samych Niemców w 1941. Oprócz Lepika masowe egzekucje w Tartu organizowali także oficer do spraw zadań specjalnych Aleksander Koolmeister oraz oberfeldwebel niemieckiej komendantury polowej Fritz Giessen. W Parnawie sprawami tymi zajmowali się tym kapitanowie Villem Raid oraz Arkadi Valdin, natomiast w tallińskim więzieniu – współpracownik policji politycznej Ervin Viks.
Do końca 1942 praktycznie wszyscy pozostający na okupowanym terytorium Żydzi zostali zgładzeni. 31 stycznia 1942 naczelnik policji bezpieczeństwa skierował do Berlina meldunek, w którym stwierdzano, iż „Estonia jest już w całości oczyszczona z Żydów”. W ten sposób Estonia stała się pierwszym państwem w Europie, w którym w pełni zrealizowano „ostateczne rozwiązanie kwestii żydowskiej”, a sama Estonia została ogłoszona jako teren Judenfrei.
Według różnych danych ogółem zamordowano od 921 do 963 estońskich Żydów. Wojnę na terytorium Estonii przeżyło nie więcej niż 12 osób żydowskiego pochodzenia.
Zagłada na terenie Estonii Żydów z innych państw (1942–1943).
Po konferencji w Wannsee w styczniu 1942, na której zatwierdzono program likwidacji społeczności żydowskiej w Europie, w estońskiej policji politycznej został na wzór gestapo stworzony specjalny oddział B IV pod dowództwem Juliusa Ennoka. W celu zgładzenia Żydów z innych państw na terenie Estonii powstało około 20 obozów koncentracyjnych, spośród których największym był Konzentrationslager Klooga.
Po „rozwiązaniu kwestii żydowskiej” w Estonii oddziały estońskiej policji brały udział w likwidacji Żydów zwożonych do Estonii z różnych państw Europy, przede wszystkim z Czech. Na przykład 5 września 1942 do miasteczka Raasiku przybył transport z tysiącem Żydów z Theresienstadt. W kolejnym transporcie znajdowali się Żydzi z Niemiec.
Do 3 tys. Żydów, których nie wyselekcjonowano do prac przymusowych, wywieziono do Kalevi-Liiva i tam rozstrzelano. Zdolni do pracy zostali skierowani na roboty do obozu koncentracyjnego Jägala, komendantem którego był Estończyk Aleksander Laak. Oprócz Żydów czeskich w Kalevi-Liiva dokonywano również egzekucji Żydów niemieckich oraz pochodzących z innych państw, Romów oraz jeńców radzieckich. W miejscu tym zlikwidowani byli w późniejszym czasie również więźniowie obozu Jägala.
Miejsce egzekucji, których zaprzestano tu wiosną 1943, zostało przez nazistów zamaskowane: okolica została zrównana i zasadzono tam las. Masowe groby odnaleziono przypadkowo dopiero w 1961. Ogólnie rozstrzelano tu od 3 do 6 tys. osób.
Wyniszczenie przez pracę i zagłada Żydów w obozach na północnym wschodzie Estonii (1943–1944).
16 marca 1943 Hermann Göring wydał tajne zarządzenie dotyczące odnowy przemysłu łupkowego w Estonii. W jego wyniku zwożeni do Estonii Żydzi masowo wykorzystywani byli w robotach przymusowych w niemieckich nazistowskich obozach systemu KL Vaivara na północnym wschodzie Estonii. Jedną z filii tego systemu był obóz Klooga w pobliżu Tallinna. Tworzeniem kompleksu obozowego Vaivara dowodzili niemieccy oficerowie Hans Aumeier, Otto Brennais oraz Franz von Bodman.
Z informacji zgromadzonych przez historyka Antona Weissa-Wendta wynika, że znajdujące się na terenie Estonii obozy pracy przymusowej odegrały ważną rolę gospodarczą i miały kluczowe znaczenie w zapewnieniu Niemcom dostaw syntetycznej nafty, wydobywanej z łupków bitumicznych na północnym wschodzie Estonii.
Do pracy przymusowej w obozach Klooga oraz Vaivara skierowano w latach 1943–1944 około 10 tysięcy Żydów z Łotwy, Litwy i Polski. Z tej liczby zmarło bądź zostało później zgładzonych od 5 do 6 tysięcy osób. Od 19 do 23 września 1944 w KL Klooga trwały masowe mordy więźniów, Weiss-Wendt obliczył, iż zgładzono wówczas 1634 Żydów oraz 150 radzieckich jeńców. Obozy chronione były przez 300 funkcjonariuszy z 287. oraz 290. estońskiego batalionu policyjnego. Wszystkimi pozostałymi zagadnieniami, związanymi z funkcjonowaniem obozów, zajmowali się Niemcy.
Ostatnia duża grupa Żydów zwieziona została do Estonii w ramach tak zwanego „Konwoju 73”. W maju 1944 878 francuskich Żydów z obozu koncentracyjnego w Drancy zostało przewiezionych na teren państw bałtyckich. Z grupy tej około 300 osób osadzono w Patarei vangla w Tallinnie. Spośród nich przeżyło zaledwie około 20 osób, skierowanych do obozu Lasnamäe. Reszta została zgładzona.
Operacja bałtycka armii radzieckiej w sierpniu 1944 doprowadziła do decyzji o wywiezieniu pozostałych przy życiu Żydów za obozów w Estonii do KL Stutthof. Po przerwaniu frontu przez Armię Czerwoną większość z pozostałych w Estonii Żydów została zgładzona.
Zagłada Romów.
Prócz rozprawy z ludnością żydowską nazistowska polityka rasowa przewidywała także eksterminację Cyganów. Początkowo na terenie państw bałtyckich Niemcy dokonywali rozróżnienia między Cyganami wędrownymi a osiadłymi. Cyganie wędrowni podlegali likwidacji jako tak zwane „elementy aspołeczne”. Cyganie osiadli, mający stałe zajęcia, postrzegani byli jako element podejrzany i powinni byli znajdować się pod nadzorem policji. Jednak w 1943 rozpoczęły się areszty oraz zsyłka do obozów również i Cyganów osiadłych.
Nie jest znana dokładna liczba Romów, którzy przebywali w Estonii przed początkiem niemieckiej okupacji. W 1934 grupa ta liczyła 766 osób. Liczebność w czerwcu 1942 oceniana jest na 800–1000 osób. Wiadomo na pewno, iż 243 estońskich Romów zostało zgładzonych pod koniec października 1942. Oprócz nich w Estonii likwidowano również Romów zwiezionych tu z Czechosłowacji. Ogólna liczba Cyganów zgładzonych w czasie Holocaustu w Estonii oceniana jest na 400–1000 osób. Część estońskich Romów przeżyła wojnę.
W 2007 w Kalevi-Liiva odsłonięto pomnik zamordowanych Romów.
Pomoc estońskim Żydom w czasie II wojny światowej.
W Estonii za "Sprawiedliwych wśród Narodów Świata" uznane zostały trzy osoby. Tytuł został przyznany Uku Masingowi oraz jego żonie. Uku i Eha Masingowie ocalili od śmierci studenta Isidora Levina, który stał się znanym orientalistą i teologiem.
Uku Masing został uznany za "Sprawiedliwego" w 1966, jego żona zaś w 1996. Za ostatniego z estońskich "Sprawiedliwych" 3 lipca 2003 uznana została Polina Lencman, która w latach 1942–1944 ratowała od zagłady Żydów na Krymie.
Oprócz tych trzech osób pomocy Żydom w czasie Holocaustu udzielał także szereg innych Estończyków. Elvine Hinsberg za pomoc udzielaną więźniom KL Klooga spędziła dwa lata w obozie pracy.
Większość z ludzi udzielających pomocy Żydom pozostało nieznanymi z imienia ze względu na to, iż systematyczne upamiętnianie takich wydarzeń rozpoczęło się nie od razu po wojnie, lecz dopiero 50 lat po jej zakończeniu, wraz z upadkiem w Estonii władzy radzieckiej. Szereg przypadków pomocy estońskim Żydom opisał Mark Meir Dvorzetsky w książce „Veise necht un shwartze teg”.
Pamięć o Holokauście.
Od momentu odzyskania niepodległości w Estonii organizowane są przedsięwzięcia związane z upamiętnieniem ofiar Holocaustu.
W 1994 odsłonięto pomnik ofiar faszyzmu w Klooga. W 2001 w tallińskim więzieniu Patarei vangla odsłonięty został symboliczny kamień nagrobny upamiętniający śmierć przetrzymywanych tu Żydów. W 2002 w Tartu odsłonięto pomnik ofiar Holocaustu.
W kraju powstał szereg tablic pamiątkowych poświęconych tym wydarzeniom, m.in. w takich miejscowościach, jak Aseri, Ereda, Kiviõli, Kohtla-Nõmme czy cmentarz Metsakalmistu. W projekt upamiętniania miejsc kaźni Żydów specjalnymi tablicami zaangażowane są U.S. Commission for Preservation of America’s Heritage Abroad oraz Ministerstwo Kultury Estonii.
W październiku 2009 w Parnawie odsłonięto pomnik żydowskich dzieci – ofiar Holocaustu, rozstrzelanych przez nazistów jesienią 1941.
5 grudnia 2007 Estonia stała się 25. członkiem Grupy Roboczej do Międzynarodowej Współpracy w Dziedzinie Edukacji, Pamięci i Badań nad Holocaustem (obecnie pod nazwą "International Holocaust Remembrance Alliance").

</doc>
<doc id="3181173" url="https://pl.wikipedia.org/wiki?curid=3181173" title="Biblioteka Beit Ariel">
Biblioteka Beit Ariel



</doc>
<doc id="3181176" url="https://pl.wikipedia.org/wiki?curid=3181176" title="Gossip Girls">
Gossip Girls

Gossip Girls – czwarty album studyjny i trzeci album japoński południowokoreańskiej grupy T-ara, wydany 14 maja 2014 roku przez wytwórnię EMI Music Japan. Został wydany w trzech wersjach: Pearl, Sapphire i Diamond. Pearl jest edycją regularną, Sapphire jest limitowaną edycją z DVD, a Diamond oprócz DVD zawierała photobook. Album osiągnął 7 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy.

</doc>
<doc id="3181177" url="https://pl.wikipedia.org/wiki?curid=3181177" title="Targ Centralny">
Targ Centralny

Targ Centralny () – zespół hal targowych w Rydze. Otwarty w 1930. Do budowy wykorzystano hangary niemieckich sterowców, przeniesione spod Lipawy. Od 1998 jako część historycznego centrum Rygi targ znajduje się na liście światowego dziedzictwa UNESCO.
Budynki.
Hale znajdują się w sąsiedztwie dworca autobusowego i kolejowego, nad Dźwiną. Zespół składa się z pięciu hal, o następujących wymiarach: długość 240 m, szerokość 42-46 m, wysokość 35-38 m. Między halami umieszczono mniejsze budynki. W skład kompleksu wchodzą także stare magazyny ("spīķeri") i plac targowy. Hale Targu Centralnego liczą  m² powierzchni, a łączna powierzchnia kompleksu to  m².
Hale są przykładem architektury funkcjonalistycznej, uzupełnionej o elementy art déco.
Historia.
Hale zostały pierwotnie wybudowane pod Lipawą (baza lotnicza Vaiņode) podczas I wojny światowej jako hangary na sterowce. Umiejscowienie bazy było związane ze stworzeniem możliwości nalotów na Petersburg. W 1926 hangary zostały rozebrane i przetransportowane do Rygi, gdzie miały zostać zaadaptowane na hale targowe. Pracami architektonicznymi kierował Pāvils Dreijmanis. Mimo przerwy w pracach, jaka nastąpiła w 1928, spowodowanej trudnościami finansowymi, 2 listopada 1930 udało się oddać targowisko do użytku. W roku otwarcia było to największe centrum handlowe w Europie. W czasach Łotewskiej SRR targowisko podupadło, ale później zostało zrewitalizowane. Od 1995 obiektem zarządza spółka ze 100% udziałem władz miejskich. Codziennie przez targowisko przewija się od 80 do 100 tys. osób.
Handel.
Na terenie hal znajduje się ok. 3000 stoisk. Poszczególne hale mają różne profile: warzywa i owoce, nabiał, mięso, ryby i inne artykuły spożywcze. Dostępne są również drobne artykuły rękodzielnicze.

</doc>
<doc id="3181184" url="https://pl.wikipedia.org/wiki?curid=3181184" title="Główny Zbiornik Wód Podziemnych">
Główny Zbiornik Wód Podziemnych



</doc>
<doc id="3181191" url="https://pl.wikipedia.org/wiki?curid=3181191" title="The Curse of the Golden Vampire">
The Curse of the Golden Vampire

The Curse of the Golden Vampire – album studyjny projektu The Curse of the Golden Vampire, będący kolaboracją artystów Aleca Empire i Techno Animal, wydany w 1998 roku przez Digital Hardcore Recordings. Drugi album studyjny, zatytułowany Mass Destruction, został wydany w 2003 roku bez wkładu muzycznego Aleca Empire.

</doc>
<doc id="3181192" url="https://pl.wikipedia.org/wiki?curid=3181192" title="Funk Riot Beat">
Funk Riot Beat

Funk Riot Beat – solowy album niemieckiego muzyka Aleca Empire, jedyny wydany pod pseudonimem Death Funk w 1997 roku przez Digital Hardcore Recordings.

</doc>
<doc id="3181194" url="https://pl.wikipedia.org/wiki?curid=3181194" title="Helen Westcott">
Helen Westcott

Helen Westcott właśc. Myrthas Helen Hickman (ur. 1 listopada 1928, zm. 13 marca 1998) – amerykańska aktorka filmowa i sceniczna.
Życiorys.
Była córką aktora filmowego Gordona Westcotta, który zmarł, gdy Helen miała siedem lat. W 1935 roku zadebiutowała w filmie "Sen nocy letniej" według Szekspira. Głośnymi filmami kinowymi z jej udziałem były "Jim Ringo" ("The Gunfighter", 1950) oraz "Abbott i Costello spotykają Jekylla i Hyde’a" ("Abbott and Costello Meet Dr. Jekyll and Mr. Hyde", 1953).
Pod koniec lat pięćdziesiątych Helen zaczęła coraz częściej pojawiać się w produkcjach telewizyjnych. Pod koniec kariery udzielała się też jako aktorka sceniczna.

</doc>
<doc id="3181200" url="https://pl.wikipedia.org/wiki?curid=3181200" title="Struktury wyznaniowe w Krzeszowicach">
Struktury wyznaniowe w Krzeszowicach



</doc>
<doc id="3181201" url="https://pl.wikipedia.org/wiki?curid=3181201" title="Paul Dummett">
Paul Dummett

Paul Dummett (ur. 26 września 1991 w Newcastle) – walijski piłkarz występujący na pozycji obrońcy w Newcastle United.
Kariera piłkarska.
Newcastle United.
Dummett rozpoczął karierę w akademii Newcastle United. Sporadycznie sprawował również funkcję kapitana w meczach drużyny rezerw.
Wypożyczenie do Gateshead.
Dummett dołączył do grającego w Conference National Gateshead w marcu 2012. Początkowo było to miesięczne wypożyczenie, jednak zostało ono przedłużone do końca sezonu. W trakcie jego pobytu, Gateshead zachowało czyste konto w sześciu spotkaniach spośród dziesięciu, w których Dummett wziął udział.

</doc>
<doc id="3181204" url="https://pl.wikipedia.org/wiki?curid=3181204" title="MKS Banimex Będzin w sezonie 2013/2014">
MKS Banimex Będzin w sezonie 2013/2014

Rozgrywki.
Liga.
Play-off.
! colspan="4" style="background:#f6f6f6;"| Ćwierćfinał
! colspan="4" style="background:#f6f6f6;"| Półfinał
! colspan="4" style="background:#f6f6f6;"| Mecze o 3. miejsce
Puchar Polski.
! colspan="4" style="background:#f6f6f6;"| III runda
! colspan="4" style="background:#f6f6f6;"| IV runda
! colspan="4" style="background:#f6f6f6;"| V runda
! colspan="4" style="background:#f6f6f6;"| VI runda

</doc>
<doc id="3181207" url="https://pl.wikipedia.org/wiki?curid=3181207" title="25. rocznica wyborów z 1989 roku">
25. rocznica wyborów z 1989 roku

25. rocznica wyborów z 1989 roku, nazywana 25 lat Wolności – uroczyste obchody wyborów z 4 czerwca 1989 roku. W całej Polsce odbywały się uroczystości rocznicowe i wydarzenia okolicznościowe. Podczas uroczystości na placu Zamkowym w Warszawie została odczytana przez Andrzeja Seweryna Warszawska Deklaracja Wolności. Do Polski delegacje wysokiego szczebla wysłało ponad 50 państw. Po raz pierwszy przyznano także Nagrodę Solidarności. Otrzymał ją Mustafa Dżemilew.
Główne krakowskie obchody 25-lecia wyborów czerwcowych odbyły się w niedzielę 8 czerwca. O godz. 10 w katedrze na Wawelu odprawiona została uroczysta msza za Ojczyznę. Następnie uroczystości przeniosły się do Nowej Huty – wziął w nich udział prezydent RP Bronisław Komorowski.
Lista delegacji.
Lista oficjalnych delegacji obecnych na obchodach 25-lecia wolności. Łącznie reprezentowanych ma być niemal 50 państw. Niepełna lista w kolejności alfabetycznej:
Wydarzenia okolicznościowe.
Z okazji rocznicy wyborów telewizja TVN oraz „Gazeta Wyborcza” ogłosiły plebiscyt „Ludzie Wolności”. Widzowie i czytelnicy za pomocą sms-owego głosowania wybrali 5 osób symbolizujących polskie przemiany po 1989 roku. Laureatami zostali: Henryk Skarżyński (nauka), Krystyna Janda (kultura), Adam Małysz (sport), Jerzy Owsiak (społeczeństwo), Solange i Krzysztof Olszewscy (biznes).
Polskie Radio Program II ogłosiło plebiscyt „25 książek na 25-lecie”.
„Przegląd Sportowy” wspólnie z Telewizją Polską ogłosił plebiscyt „Sportowiec 25-lecia”. Głosami czytelników i widzów został nim Adam Małysz.
5 czerwca w Warszawie otwarto Ogród Sprawiedliwych. Pierwszymi wyróżnionymi drzewem pamięci i obeliskiem zostali: Jan Karski, Marek Edelman, Tadeusz Mazowiecki, Anna Politkowska, Magdalena Grodzka-Gużkowska, Antonia Locatelli.
Autostrada A2 została oficjalnie nazwana Autostradą Wolności. W ceremonii pod Brwinowem udział wzięli prezydenci Polski i Niemiec.
Hanna Suchocka została odznaczona Orderem Orła Białego.
W Warszawie przy ulicy Mysiej odsłonięto Memoriał Wolnego Słowa.
Obchody w kulturze.
3 czerwca na portalu YouTube Paweł Kukiz udostępnił piosenkę „Dnia 4 czerwca”.

</doc>
<doc id="3181209" url="https://pl.wikipedia.org/wiki?curid=3181209" title="John Dierkes">
John Dierkes

John Dierkes (ur. 10 lutego 1905 w Cincinnati, zm. 8 stycznia 1975 w Los Angeles) – amerykański aktor filmowy.

</doc>
<doc id="3181211" url="https://pl.wikipedia.org/wiki?curid=3181211" title="Zbigniew Mieczysław Rosiński">
Zbigniew Mieczysław Rosiński

Zbigniew Mieczysław Rosiński (ur. 8 stycznia 1919 w Przeworsku, zm. 26 kwietnia 2014 w Antwerpii) – porucznik Polskich Sił Zbrojnych, uczestnik kampanii francuskiej 1940.
Życiorys.
Dzieciństwo i młodość.
Urodził się 8 stycznia 1919 roku w Przeworsku jako czwarte dziecko Ignacego i Władysławy z Mosdorfów. Dzieciństwo spędził w rodzinnym mieście oraz majątku rodziców w Ożańsku koło Przeworska. Naukę pobierał w domu; egzaminy zdawał, zazwyczaj z wynikiem celującym, w szkole w Przeworsku. Edukację kontynuował w Gimnazjum Jezuitów w Chyrowie. Złożył tam egzamin dojrzałości w 1936. Rozpoczął studia prawnicze na Uniwersytecie Jagiellońskim, kontynuację których przerwał wybuch II wojny światowej.
II wojna światowa.
Wybuch wojny zastał go w Przeworsku. Po bombardowaniu miasta rodzina Rosińskich udała się do Wożuczyna, gdzie ojciec Zbigniewa był naczelnym dyrektorem i administratorem cukrowni. Po agresji ZSRR na Polskę przedostał się przez Rumunię do Francji. Chciał kontynuować naukę na uniwersytecie w Coetquidan. Chociaż nie odbywał wcześniej służby wojskowej, przydzielono go do 24 Pułku Ułanów im. Hetmana Wielkiego Koronnego Stanisława Żółkiewskiego 10 Brygady Kawalerii Pancernej Polskich Sił Zbrojnych na Zachodzie. Uczestniczył w kampanii francuskiej w 1940, jednak w czerwcu, wraz ze zbliżaniem się Niemców ewakuował się drogą morską wraz z pułkiem do Wielkiej Brytanii. Po dotarciu do Liverpoolu brał udział w obronie brzegów Szkocji przed oczekiwaną inwazją niemiecką. W Anglii na bazie 10 Brygady Kawalerii Pancernej powstała 1 Dywizja Pancerna (PSZ). Uczestniczył w lipcu 1944 w lądowaniu w Normandii. Następnie wraz z 1 Dywizją Pancerną (PSZ) brał udział w oswobodzeniu Belgii.
Życie po zakończeniu wojny.
W marcu 1947 został zdemobilizowany. Ożenił się z Belgijką. W 1950 pozytywnie rozpatrzono jego prośbę o przyznanie obywatelstwa belgijskiego. Ukończył Katolicki Uniwersytet Świętego Ignacego w Antwerpii. Był Prezesem Honorowym Związku Polskich Kombatantów i Weteranów 1. Dywizji Pancernej Generała Maczka w Belgii. Odznaczono go Krzyżem Walecznych za męstwo wykazane w czasie walk o Gandawę, Krzyżem Oficerskim Orderu Zasługi Rzeczypospolitej Polskiej, Medalem Wojska, Medalem „Pro Memoria”. Decyzją władz belgijskich został również Kawalerem Orderu Leopolda. Zmarł 26 kwietnia 2014 w Antwerpii.

</doc>
<doc id="3181221" url="https://pl.wikipedia.org/wiki?curid=3181221" title="Sam Gallagher">
Sam Gallagher

Samuel James Gallagher (ur. 15 września 1995 w Crediton) – angielski piłkarz szkockiego pochodzenia występujący na pozycji napastnika w angielskim klubie Blackburn Rovers. Wychowanek Plymouth Argyle, w swojej karierze grał także w Milton Keynes Dons. Były młodzieżowy reprezentant Szkocji oraz Anglii.

</doc>
<doc id="3181223" url="https://pl.wikipedia.org/wiki?curid=3181223" title="Helen Chandler">
Helen Chandler

Helen Chandler (ur. 1 lutego 1906, zm. 30 kwietnia 1965) – amerykańska aktorka filmowa i sceniczna. Najbardziej znana z roli Miny Harker w filmie "Dracula" z 1931 roku.
Życiorys.
Helen Chandler urodziła się w Charleston, w USA stanie Karolina Południowa. W wieku 11 lat zadebiutowała na Broadwayu, gdzie grała w wielu spektaklach teatralnych. Jako aktorka filmowa zadebiutowała w 1927 roku w filmie "Mistrz muzyki". Potem pojawiała się jeszcze w wielu produkcjach, z których najbardziej znany był film "Dracula" z 1931 roku, gdzie zagrała rolę Miny Harker. Rozwój jej kariery zawodowej zahamował postępujący alkoholizm, który wyniszczył jej organizm. Helen Chandler zmarła w wieku 59 lat w wyniku komplikacji pooperacyjnych po zabiegu usuwania wrzodów żołądka. Był trzykrotnie zamężna. Dwa jej małżeństwa zakończyły się rozwodem. Z trzecim mężem była aż do swojej śmierci.

</doc>
<doc id="3181225" url="https://pl.wikipedia.org/wiki?curid=3181225" title="Kaczmarska">
Kaczmarska



</doc>
<doc id="3181226" url="https://pl.wikipedia.org/wiki?curid=3181226" title="Komornicka">
Komornicka



</doc>
<doc id="3181247" url="https://pl.wikipedia.org/wiki?curid=3181247" title="Sangla">
Sangla



</doc>
<doc id="3181248" url="https://pl.wikipedia.org/wiki?curid=3181248" title="Bolesław Majkowski">
Bolesław Majkowski



</doc>
<doc id="3181249" url="https://pl.wikipedia.org/wiki?curid=3181249" title="Fajne RPG">
Fajne RPG



</doc>
<doc id="3181253" url="https://pl.wikipedia.org/wiki?curid=3181253" title="Zbigniew Dobrzyński">
Zbigniew Dobrzyński

Zbigniew Leopold Dobrzyński (ur. 15 listopada 1935 w Warszawie, zm. 14 maja 1984 tamże) – polski aktor sceniczny i filmowy.
Życiorys.
W 1962 ukończył Państwową Wyższą Szkołę Teatralną im. Leona Schillera, od 1966 grał w Teatrze Polskim, Ludowym, Klasycznym i Ziemi Mazowieckiej. W 1971 zorganizował Polski Teatr Esperanto im. Antoniego Grabowskiego, z którym występował m.in. w Stanach Zjednoczonych, Belgii, Holandii, Danii i Szwecji. Należał do Polskiego Związku Esperantystów, uhonorowany odznaką „Zasłużony Działacz Kultury”.
Pochowany na cmentarzu Bródnowskim (kw. 8I, rząd IV, grób 7).

</doc>
<doc id="3181254" url="https://pl.wikipedia.org/wiki?curid=3181254" title="Conquest (konwent)">
Conquest (konwent)

ConQuest – konwent miłośników gier i fantastyki, który odbywał się w Krakowie w latach 2003-2005. Kolejne edycje gromadziły od 400 do 700 uczestników.
Pierwszy konwent w Polsce, który prowadził aktywną promocję w internecie. W akcjach promocyjnych wykorzystywana była „wirtualna fanka” Qiunia – narysowana przez Bartosza Minkiewicza (autora komiksu Wilq). Organizowany był przez grupę niezależnych fanów, którzy organizowali wcześniej inne krakowskie konwenty: m.in. Michał Madej i Michał 'Puszon' Stachyra. Później trzon tej grupy stworzył konwent ConStar.
Na konwencie wprowadzono nowatorskie punkty programu – takie jak „Sławy fandomu gotują” czy warsztaty filmowe, na których reżyser Stanisław Mąderek nakręcił filmowe parodie Wiedźmina i Władcy Pierścieni. Uczestnicy konwentów otrzymywali darmowe gry – karcianą Fandoom oraz fabularną System Q-10.

</doc>
<doc id="3181257" url="https://pl.wikipedia.org/wiki?curid=3181257" title="Luc Arbogast">
Luc Arbogast

Luc Arbogast (ur. 2 listopada 1975 w La Rochelle) – francuski kontratenor, specjalizujący się w wykonaniach muzyki średniowiecznej, uczestnik programu "The Voice, la plus belle voix".
Życiorys.
Syn oficera armii francuskiej i pielęgniarki, pochodzenia niemieckiego. Dzieciństwo spędził w Égaux de Landrais k. La Rochelle. W 1985 wraz z rodziną przeniósł się do Alzacji. Uczył się w szkole w Metzeral, a następnie w Collège Frédéric Hartmann w Münster. W czasach szkolnych nauczył się dialektu alzackiego i zaczął występować w konkursach muzycznych, grając na gitarze.
W młodości występował w zespole punkrockowym. Z czasem zafascynowany muzyką dawną Arbogast zaczął śpiewać pieśni średniowieczne, z akompaniamentem tradycyjnych instrumentów, w tym irlandzkiej odmiany buzuki oraz lutni. Kluczowymi inspiracjami dla jego twórczości były hiszpańskie Cantigas de Santa María, pieśni niemieckiego poety Waltera von Vogelweide, utwory Hildegardy z Bingen oraz pieśni francuskiego kompozytora Guillaume de Machaut.
Od 1996 występował na ulicach francuskich miast, głównie w pobliżu starych katedr, a także na festiwalach muzyki średniowiecznej, W 2003 wydał swój pierwszy album "Fjall d'yr Vinur". Profesjonalną karierę muzyczną rozpoczął w 2011, występując wspólnie z Mélindą Bressan, Aliochą Regnardem, Jeanem Louisem Renou i Sarah Picaud.
Mieszka w Souvigny, wraz żoną Melanie.
The Voice, la plus belle voix.
W 2013 Arbogast wziął udział w drugiej edycji francuskiej wersji programu The Voice. W pierwszym swoim występie zaśpiewał "Canción sefaradí". Cała czwórka jurorów odwróciła swoje krzesła, Arbogast wybrał na swoją mentorkę Jenifer Bartoli. W drugiej rundzie programu pokonał Thomasa Vaccari, wykonując z nim utwór "Mad World" z repertuaru Tears for Fears. Odpadł w pierwszej rundzie live. Po zakończeniu programu podpisał kontrakt płytowy z wytwórnią Mercury Records.

</doc>
<doc id="3181258" url="https://pl.wikipedia.org/wiki?curid=3181258" title="Staszek Mąderek">
Staszek Mąderek



</doc>
<doc id="3181262" url="https://pl.wikipedia.org/wiki?curid=3181262" title="Leszek Leszczyński (cichociemny)">
Leszek Leszczyński (cichociemny)



</doc>
<doc id="3181263" url="https://pl.wikipedia.org/wiki?curid=3181263" title="Polynowe Pole">
Polynowe Pole

Połynowe Pole – ukraiński zespół rockowy ze Lwowa wykonujący gothic metal. Został założony w 2004 roku. Pierwszy jego koncert odbył się w lutym 2005 roku. Styl muzyczny „Połynowego Pola” jest określany jako gothic metal, chociaż niektóre utwory przypisuje się do metalu symfonicznego oraz doom metalu.
Historia.
Wiosną 2005 roku, tworząc pierwszy materiał, muzycy nagrali EP-kę z czterech utworów. „Połynowe Pole” uczestniczyło też w koncertach i festiwalach rockowych we Lwowie i innych miastach na zachodniej Ukrainie. 
W 2006 roku zespół kontynuował koncerty i nagrania EP-ki, bierał udział w festiwalach „Rock Sicz”, „Taras Bulba” i dużej liczbie mniejszych koncertów na zachodniej Ukrainie. 
Po znacznej zmianie w składzie na początku 2007, muzyka „Połynowe Pole” zmieniła się – stała się cięższa, melodyjna i wróciła bliżej Gothic Metal. Do zespołu dołączyli się nowi członkowie, wśród nich – solistka Lwowskiej Filharmonii Marianna Łaba.
„Połynowe Pole” powróciło na scenę w lipcu 2007. Następny rok przynosi kolejne zwycięstwo w historii zespołu – Grand Prix festiwalu „Taras Bulba - 2008”. Pod koniec 2008 zespół nadal prowadził aktywną działalność koncertową, a jesienią po raz kolejny zaczął nagrania w studio, gdzie stworzył pierwszą oficjalną płytę – „Czysti duszi”. Wiosną 2009 pojawiła się druga oficjalna płyta – „Na semy witrach”, do której były włączone najważniejsze utwory ze wszystkich poprzednich lat twórczości. W 2009 roku zespół dawał koncerty i kontynuował pisanie nowych utworów. We wrześniu tego roku, „Połynowe Pole” wystąpiło na największym w Europie Wschodniej Gothic Festival – „Dity Noczi: Czorna Rada”. W październiku tego roku zespół rozpoczął prace nad nagraniem trzeciej płyty „Pid chołodnym kamenem”, która została wydana pod koniec grudnia 2009 roku.
W trakcie swojego istnienia, „Polynowe Pole” grało na jednej scenie z takimi zespołami jak „Wij”, „Wopli Widoplasowa”, „Inferno”, „Komu Wnyz” (Ukraina), Lake Of Tears (Szwecja), Torhaus, Cemetery of Scream (Polska).
Od początku 2010 roku, ze względu na twórcze różnice pomiędzy muzykami, grupa zawiesiła swą pracę na czas nieokreślony. Oficjalnego oświadczenia o rozstaniu jednak nie było, więc formalnie „Połynowe Pole” nadal istnieje.

</doc>
<doc id="3181264" url="https://pl.wikipedia.org/wiki?curid=3181264" title="Bartłomiej Wróblewski">
Bartłomiej Wróblewski

Bartłomiej Piotr Wróblewski (ur. 13 marca 1975 w Poznaniu) – polski polityk, nauczyciel akademicki i prawnik specjalizujący się w prawie konstytucyjnym, doktor nauk prawnych, poseł na Sejm VIII i IX kadencji (od 2015), zdobywca Korony Ziemi.
Życiorys.
Absolwent I Liceum Ogólnokształcącego im. Karola Marcinkowskiego w Poznaniu (1994). Ukończył w 2000 studia prawnicze na Wydziale Prawa i Administracji Uniwersytetu im. Adama Mickiewicza w Poznaniu. W 2003 uzyskał magisterium z prawa porównawczego, kończąc studia podyplomowe na Reńskim Uniwersytecie Fryderyka Wilhelma w Bonn. Kształcił się także w zakresie europejskiego prawa wspólnotowego na Uniwersytecie Ottona i Fryderyka w Bambergu. Odbywał staże naukowe w Strasburgu i Berlinie. W 2011 na UAM uzyskał stopień doktora nauk prawnych na podstawie pracy zatytułowanej "Kształtowanie się koncepcji i instytucji odpowiedzialności odszkodowawczej państwa za działania ustawodawcy do połowy XX wieku na tle ogólnych reguł odpowiedzialności państwa" napisanej pod kierunkiem Sławomiry Wronkowskiej-Jaśkiewicz.
W latach 2001–2009 był pracownikiem naukowym Instytutu Zachodniego w Poznaniu, gdzie zajmował się prawem europejskim oraz polskim i niemieckim prawem konstytucyjnym. Następnie od lutego do sierpnia 2010 pracował jako konstytucjonalista w Biurze Prawa i Ustroju Kancelarii Prezydenta RP. W 2011 został dyrektorem Instytutu Prawa na poznańskim Wydziale Zamiejscowym Szkoły Wyższej Psychologii Społecznej (przekształconej w SWPS Uniwersytet Humanistycznospołeczny). Jest członkiem stowarzyszenia Instytut Zachodni oraz Polskiego Towarzystwa Prawa Konstytucyjnego.
Należał do Związku Harcerstwa Polskiego (1980–1993), w tym szczepu Błękitna XIV w Poznaniu. W okresie 1995–2009 działał w korporacjach akademickich, m.in. jako prezes Lechii i kurator Chrobrii. Był inicjatorem reaktywacji poznańskich korporacji Magna-Polonia, Masovia i Surma oraz krakowskiej Arcadii. W 2001 stworzył Archiwum Korporacyjne, a w 2007 wirtualne Muzeum Polskich Korporacji Akademickich. Był inicjatorem umieszczenia w Poznaniu tablic pamiątkowych poświęconych korporantom walczącym w powstaniu wielkopolskim oraz korporantom pełniącym funkcję rektora Uniwersytetu Poznańskiego. W 2011 został członkiem Akademickiego Klubu Obywatelskiego im. Prezydenta Lecha Kaczyńskiego w Poznaniu.
W 2011 kandydował bezskutecznie jako bezpartyjny z ramienia Prawa i Sprawiedliwości do Senatu z okręgu obejmującego powiat poznański (otrzymał 29 248 głosów). W 2013 wstąpił do PiS, a w lutym 2014 został członkiem rady programowej tego ugrupowania. W wyborach samorządowych z listopada tegoż roku z listy tej partii kandydował do sejmiku wielkopolskiego w okręgu nr 3 (powiaty poznański, śremski, średzki, gnieźnieński oraz wrzesiński), otrzymując 6454 głosy i zdobywając mandat radnego. W marcu 2015 objął funkcję pełnomocnika PiS w powiecie poznańskim. Zajmował to stanowisko do listopada 2016, kiedy to został wybrany na wiceprezesa tej partii w okręgu poznańskim.
W wyborach parlamentarnych w 2015 wystartował do Sejmu w okręgu poznańskim. Uzyskał mandat posła VIII kadencji, startując z 11. miejsca na liście i otrzymując 14 108 głosów. W niższej izbie polskiego parlamentu został powołany w skład w Komisji Ustawodawczej, Komisji do Spraw Unii Europejskiej, Komisji Sprawiedliwości i Praw Człowieka oraz Komisji Nadzwyczajnej do spraw zmian w kodyfikacjach. W ramach ostatniej z nich objął funkcję przewodniczącego Podkomisji stałej do spraw nowelizacji Kodeksu wyborczego i Kodeksu postępowania administracyjnego. Został również przewodniczącym Polsko-Niemieckiej Grupy Parlamentarnej oraz Polsko-Irlandzkiej Grupy Parlamentarnej, a także wiceprzewodniczącym Polsko-Brytyjskiej Grupy Parlamentarnej.
Prowadził kilkanaście punktów bezpłatnej pomocy prawnej na terenie Poznania i powiatu poznańskiego. Był sprawozdawcą przedłożonego przez prezydenta RP projektu ustawy dotyczącego nieodpłatnej pomocy prawnej oraz edukacji prawnej. W 2017 opracował wniosek do Trybunału Konstytucyjnego o zbadanie zgodności z Konstytucją RP ustawy antyaborcyjnej w części dotyczącej aborcji ze względu na poważne wady płodu. Inicjatywa ta spotkała się z krytyką środowisk feministycznych oraz apelem o wycofanie wniosku.
W 2015 tygodnik „W Sieci” umieścił go na liście największych wygranych kampanii parlamentarnej z tegoż roku. Dwa lata później „Głos Wielkopolski” uznał go za „najbardziej aktywnego” spośród posłów regionu. „Dziennik Gazeta Prawna” umieścił go dwukrotnie w rankingu pięćdziesięciu najbardziej wpływowych prawników w Polsce. Został członkiem rady Fundacji Pomocy Humanitarnej „Redemptoris Missio” w Poznaniu oraz rady społecznej Szpitala Klinicznego Przemienienia Pańskiego Uniwersytetu Medycznego im. Karola Marcinkowskiego w Poznaniu.
W wyborach w 2019 z powodzeniem ubiegał się o poselską reelekcję, otrzymując 22 181 głosów. W Sejmie IX kadencji został m.in. członkiem Komisji Ustawodawczej, wiceprzewodniczącym Komisji Nadzwyczajnej do spraw zmian w kodyfikacjach oraz przewodniczącym Podkomisji stałej do spraw nowelizacji prawa karnego. W 2020 powołany na polskiego reprezentanta w kuratorium Polsko-Niemieckiej Fundacji na rzecz Nauki.
Jako poseł podejmował działania na rzecz upamiętniania ważnych wydarzeń, organizacji i instytucji czy postaci z historii Polski. Był członkiem działającego w czasie VIII kadencji Parlamentarnego Zespołu Tradycji i Pamięci Żołnierzy Wyklętych, inicjował i opracowywał liczne uchwały o tematyce historycznej, które były następnie przyjmowane przez Sejm.
W 2019 był jednym z dwóch autorów wniosku grupy posłów PiS, Konfederacji i Kukiz’15, którzy wystąpili do Trybunału Konstytucyjnego wniosek o stwierdzenie, że dopuszczalność aborcji z powodu dużego prawdopodobieństwa ciężkiego i nieodwracalnego upośledzenia płodu albo nieuleczalnej choroby zagrażającej jego życiu jest niezgodna z Konstytucją RP. W październiku 2020 Trybunał Konstytucyjny uznał tę argumentację, co doprowadziło do protestów ulicznych przeciw zaostrzeniu prawa.
We wrześniu 2020 został przez prezesa PiS Jarosława Kaczyńskiego zawieszony w prawach członka partii za złamanie dyscypliny klubowej, głosując przeciwko nowelizacji ustawy o ochronie zwierząt; zawieszenie wygasło w listopadzie tegoż roku.
W marcu 2021 został kandydatem na stanowisko rzecznika praw obywatelskich rekomendowanym przez Prawo i Sprawiedliwość. 15 kwietnia 2021 został wybrany przez Sejm na to stanowisko („za” zagłosowało 240 posłów, „przeciw” 201, a 11 wstrzymało się od głosu). Senat odrzucił jego kandydaturę 13 maja 2021 („przeciw” zagłosowało 49 senatorów, „za” 48, a 2 wstrzymało się od głosu). W lipcu tego samego roku został przewodniczącym sejmowej Komisji Nadzwyczajnej do spraw deregulacji. W listopadzie 2022 został pełnomocnikiem PiS w Poznaniu.
Życie prywatne.
8 lipca 2017 zawarł w Poznaniu związek małżeński z Martą Królikiewicz. Deklaruje znajomość języków obcych: angielskiego, niemieckiego, rosyjskiego oraz francuskiego.
Alpinizm.
W latach 1998–2014 zdobył Koronę Ziemi, zdobywając kolejno szczyty: Elbrus (1998), Kilimandżaro (2002), Mont Blanc (2003), Aconcagua (2007), Denali (2008), Góra Kościuszki (2011), Puncak Jaya (2011), Masyw Vinsona (2012) i Mount Everest (2014). Należy do Klubu Wysokogórskiego w Poznaniu. Był członkiem komitetu organizacyjnego Narodowej Zimowej Wyprawy na K2 w 2017/18.

</doc>
<doc id="3181266" url="https://pl.wikipedia.org/wiki?curid=3181266" title="Spisane na straty">
Spisane na straty

Spisane na straty (ang. "The Expendables") – amerykański film sensacyjny z 2000 roku napisany przez Patricię Resnick i wyreżyserowany przez Janet Meyers.
Premiera filmu miała miejsce 25 kwietnia 2000 roku na amerykańskim kanale USA Network.
Opis fabuły.
Skazanym na dożywocie lub karę śmierci kobietom z więzienia w Macon zostaje zaproponowany udział w ważnej misji. Mają uwolnić amerykańską agentkę, przetrzymywaną na Kubie. Ich dowódcą zostaje, wbrew swojej woli, pułkownik Deacon (Brett Cullen). Na przygotowanie podwładnych ma dziesięć dni.
Obsada.
Źródło: Filmweb
i inni

</doc>
<doc id="3181278" url="https://pl.wikipedia.org/wiki?curid=3181278" title="Jezioro Dobre (Pobiedziska)">
Jezioro Dobre (Pobiedziska)



</doc>
<doc id="3181281" url="https://pl.wikipedia.org/wiki?curid=3181281" title="Kłębian">
Kłębian

Kłębian ("Pachyrhizus") – rodzaj roślin z rodziny bobowatych. Obejmuje 5 gatunków występujących w tropikach na kontynentach amerykańskich. Kłębian kątowaty został szerzej rozpowszechniony, jako zdziczały występuje np. w Azji wschodniej. 
Systematyka.
Jeden z rodzajów podrodziny bobowatych właściwych "Faboideae" w rzędzie bobowatych "Fabaceae" "s.l." W obrębie podrodziny należy do plemienia "Phaseoleae", podplemienia "Glycininae".

</doc>
<doc id="3181282" url="https://pl.wikipedia.org/wiki?curid=3181282" title="Pachyrhizus">
Pachyrhizus



</doc>
<doc id="3181283" url="https://pl.wikipedia.org/wiki?curid=3181283" title="Pomoc socjalna">
Pomoc socjalna



</doc>
<doc id="3181284" url="https://pl.wikipedia.org/wiki?curid=3181284" title="Georg Friedrich Prinz von Preußen">
Georg Friedrich Prinz von Preußen



</doc>
<doc id="3181289" url="https://pl.wikipedia.org/wiki?curid=3181289" title="Miloň Wartalský">
Miloň Wartalský

Miloň Wartalský (ur. 25 lutego 1933 w Radwanicach k. Ostrawy) – pułkownik służby bezpieczeństwa CSRS StB, szef przedstawicielstwa FMSW CSRS w Polsce.
Przebieg służby.
Z zawodu hutnik. Do służby w MSW został przyjęty w 1955 bezpośrednio po odbyciu zasadniczej służby wojskowej. W StB pełnił funkcje, m.in. referenta w Zarządzie Wojewódzkim StB (KS, "Krajska sprava") w Ostrawie (1955-1957), służył w I Zarządzie MSW, wywiadzie StB (1957), gdzie "nie sprawdził się", ponownie referenta/st. referenta/nacz. sekcji/z-cy nacz. wydz. w ZW StB w Ostrawie (1957-1974). W 1966 zdał maturę w szkole średniej dla pracujących; w latach 1966–1971 studiował zaocznie kryminalistykę na Wydziale Prawa Uniwersytetu Karola w Pradze, której nie ukończył. W 1974 został przeniesiony do MSW, gdzie m.in. pełnił funkcję zastępcy naczelnika/nacz. wydziału 3 (w 1977 przemianowanego na wydział 2 o tym samym zakresie – zabezpieczenia kontrwywiadowczego placówek dyplomatycznych RFN i Austrii) Zarządu II MSW, kontrwywiadu (do 1981). Studiował na Wydziale Dochodzeniowym Milicji ("Fakulta vyšetřování VB"), kier. StB ("směr StB"), w Bratysławie Wyższej Szkoły Korpusu Bezpieczeństwa Publicznego ("Vysoká škola Sboru národní bezpečnosti") w Pradze (1977-1980). Pełnił funkcję przedstawiciela MSW CSRS w Polsce, zalegalizowanego w charakterze I sekretarza ambasady w Warszawie (1981-1986). Powrócił do służby w MSW - Od początku 1986 pełnił obowiązki naczelnika wydziału 3 Zarządu II StB, zabezpieczania placówek Wielkiej Brytanii i Francji (1986-1988) i nacz. wydziału 1 Zarządu II SNB, kontrwywiadowczego rozpracowywania służb specjalnych USA i kontroli placówek dyplomatycznych państw Ameryki Łacińskiej (1988-1990). Na emeryturę przeszedł w 1990.
Chronologia uzyskiwanych stopni: ppor. (1957), por. (1959), nadpor. (1962), kpt. (1966), mjr. (1971), ppłk. (1979), płk. (1985).
Członek Komunistycznej Partii Czechosłowacji (KPCz) od 1957.

</doc>
<doc id="3181291" url="https://pl.wikipedia.org/wiki?curid=3181291" title="ForceOut">
ForceOut

ForceOut – ukraińska grupa muzyczna wykonująca melodic death metal. Powstała w 2009 roku w Złoczowie, w obwodzie lwowskim Ukrainy.

</doc>
<doc id="3181294" url="https://pl.wikipedia.org/wiki?curid=3181294" title="Alena Dubickaja">
Alena Dubickaja



</doc>
<doc id="3181295" url="https://pl.wikipedia.org/wiki?curid=3181295" title="Margarita Gómez-Acebo y Cejuela">
Margarita Gómez-Acebo y Cejuela

Margarita Gómez-Acebo y Cejuela (ur. 6 stycznia 1935 w Madrycie) – hiszpańska arystokratka żona Symeona II, ostatniego cara Bułgarii, premiera Bułgarii w latach 2001–2005.
Małżeństwo i potomstwo.
21 stycznia 1962 poślubiła Symeona II, cara Bułgarii. Symeon i Małgorzata doczekali się pięciorga dzieci, są to:

</doc>
<doc id="3181296" url="https://pl.wikipedia.org/wiki?curid=3181296" title="Lechia Poznań (żużel)">
Lechia Poznań (żużel)

Lechia Poznań – polski klub żużlowy z Poznania.
Po reorganizacji polskiego sportu, która miała miejsce na przełomie lat 40. i 50., działał w ramach Zrzeszenia „Włókniarz”.
W rozgrywkach ligowych brał udział w latach 1948–1949.
Historia.
Historia żużla w Poznaniu sięga okresu międzywojennego, kiedy to istniała sekcja motocyklowa TS „Unia”, która jeszcze przed wojną została przekształcona w Motoklub „Unia”. W pierwszych latach po wojnie, obok reaktywowanej Unii, w Poznaniu funkcjonowało też kilka innych klubów. W 1948 roku zainaugurowano w Polsce żużlowe rozgrywki ligowe, jednak na szczeblu centralnym w pierwszych edycjach startowały tylko ekipy: Unii i Lechii. Pozostałe poznańskie ekipy uczestniczyły w Poznańskiej Lidze Okręgowej, w tym od 1949 roku Gwardia, która kilka lat później zadebiutowała w rozgrywkach na szczeblu centralnym.
Przed startem inauguracyjnych rozgrywek, po przyjęciu odpowiedniej uchwały, Komisja Sportowa PZM wytypowała 16 najbardziej aktywnych klubów (chętnych było więcej), które w pierwszym etapie miały rywalizować w eliminacjach. Postanowiono rozegrać trzy turnieje eliminacyjne, w których startowało po jednym przedstawicielu szesnastu wytypowanych drużyn. Suma punktów uzyskanych przez trzech zawodników w tych trzech zawodach stanowiła punkty całego zespołu. 9 drużyn z najlepszymi wynikami miało stworzyć I ligę, natomiast pozostałe II ligę. Do 7 drużyn, które nie wywalczyły miejsca w I lidze dokooptowano Lechię Poznań i Polonię Bytom. W pierwszym sezonie drużyna Lechii zajęła 6. miejsce na drugoligowym froncie, jednak w drugim zamknęła ligową tabelę. W sezonie 1950 zespół nie wystartował natomiast w żadnej z czterech rund.

</doc>
<doc id="3181297" url="https://pl.wikipedia.org/wiki?curid=3181297" title="Unia Poznań (żużel)">
Unia Poznań (żużel)

Unia Poznań – polski klub żużlowy z Poznania.
W rozgrywkach ligowych na szczeblu centralnym brał udział w latach 1948–1950.
Historia.
Historia żużla w Poznaniu sięga okresu międzywojennego. W 1924 roku powstała sekcja motocyklowa Towarzystwa Sportowego Unia – Oddział Motocyklowy Towarzystwa Sportowego Unia. Na początku lat. 30. jej zawodnicy zdobyli medale w pierwszych edycjach indywidualnych mistrzostw Polski na żużlu. W 1935 roku zdecydowano o odłączeniu się, zlikwidowaniu „Oddziału Motocyklowego” i powołaniu odrębnej, niezależnej organizacji – „Motoklubu Unia”. 7 marca 1935 roku zorganizowano zebranie, na którym jednocześnie zlikwidowano Oddział Motocyklowy oraz ukonstytuowano Motoklub Unia. Na formalne zatwierdzenie powyższego musiano jednak czekać ponad rok. Dopiero 5 maja 1936 roku nowy byt wciągnięto do rejestru stowarzyszeń w Urzędzie Wojewódzkim Poznańskim. Działalność poznańskiego klubu Unia przerwał wybuch II wojny światowej. Po jej zakończeniu, już w sierpniu 1945 roku, Motoklub Unia został reaktywowany.
W 1948 roku zainaugurowano w Polsce żużlowe rozgrywki ligowe. Unia wystąpiła w eliminacjach, po których została zakwalifikowana do II ligi. Startowała w niej do 1950 roku. Przed sezonem 1951 GKKF i Komisja Sportowa PZMot ustaliły, że powstanie liga „zrzeszeniowa”. W związku z reorganizacją Unia Poznań występowała jedynie w rozgrywkach Poznańskiej Ligi Okręgowej.
W Poznaniu w pierwszych latach po wojnie funkcjonowało też kilka innych klubów, jednak w lidze żużlowej na szczeblu centralnym, w okresie startów Unii, startowała też tylko ekipa Lechii. Kilka lat później w rozgrywkach szczebla centralnego występowała natomiast Gwardia, z którą Unia rywalizowała w czasie występów w PLO.
Osiągnięcia.
Indywidualne mistrzostwa Polski

</doc>
<doc id="3181298" url="https://pl.wikipedia.org/wiki?curid=3181298" title="Olimpia Poznań (żużel)">
Olimpia Poznań (żużel)

Olimpia Poznań – polski klub żużlowy z Poznania.
Przed „odwilżą” działał w ramach Zrzeszenia „Gwardia”.
W rozgrywkach ligowych na szczeblu centralnym brał udział w roku 1956. Przed kolejnym sezonem został ukarany odsunięciem na rok od rozgrywek, do których ostatecznie nie powrócił.
Historia.
Historia żużla w Poznaniu sięga okresu międzywojennego, kiedy to istniała sekcja motocyklowa TS „Unia”, która jeszcze przed wojną została przekształcona w Motoklub „Unia”. W pierwszych latach po wojnie, obok reaktywowanej Unii, w Poznaniu funkcjonowało też kilka innych klubów. W 1948 roku zainaugurowano w Polsce żużlowe rozgrywki ligowe, jednak na szczeblu centralnym w pierwszych edycjach startowały tylko ekipy: Unii i Lechii. Pozostałe poznańskie ekipy uczestniczyły w rozgrywkach Poznańskiej Ligi Okręgowej. Od 1949 roku w PLO występowała też Gwardia Poznań.
Przed sezonem 1951 GKKF i Komisja Sportowa PZMot ustaliły, że powstanie liga złożona z 6 drużyn – przedstawicieli Zrzeszeń Sportowych Związków Zawodowych: Unia Leszno, Budowlani Warszawa, Ogniwo Bytom, Górnik Rybnik, Stal Ostrów Wielkopolski i Kolejarz Rawicz. Oprócz nich jeszcze przedstawiciele wojska – CWKS Warszawa i milicji – Gwardia Bydgoszcz. Ponadto przed rozpoczęciem rozgrywek do ligi dołączyły Włókniarz Częstochowa i Spójnia Wrocław. O tym, który klub będzie przedstawicielem milicji zadecydowała ostatecznie sportowa rywalizacja. Na początku do ligi przyłączono gwardzistów z Bydgoszczy, jednak zespoły z Poznania i Rzeszowa oprotestowały tę decyzję i zarządzono, że rozstrzygnięcie sporu będzie miało miejsce na torze. 23 kwietnia 1951 roku w Rzeszowie rozegrano turniej, w którym kolejność była następująca: Gwardia Bydgoszcz, Gwardia Poznań i Gwardia Rzeszów. Gwardii Poznań pozostała rywalizacja w drużynowych mistrzostwach Polski maszyn przystosowanych, gdzie rywalizowała m.in. z Unią Poznań.
W 1952 roku Gwardia ponownie zgłosiła się do rozgrywek na maszynach przystosowanych, jednak w nich nie wystartowała, natomiast w 1953 roku zespół odpadł w eliminacjach okręgowych. Przed sezonem 1955, kiedy rozgrywki ligowe znów zostały podzielone na dwie ligi, Gwardia Poznań zgłaszała akces do rozgrywek II ligi, jednak ostatecznie nie uzupełniła grona drugoligowców. Drużyna poznańskiej Gwardii, która powstała z przeniesienia zawodników Gwardii Krotoszyn, wystąpiła tym samym jedynie w Poznańskiej Lidze Okręgowej.
W rozgrywkach II ligi ekipa poznańskiej Gwardii zadebiutowała w 1956 roku, zajmując 6. miejsce w grupie „północ”. W sezonie 1957 drużyna, już jako Olimpia, miała wystartować w nowo powstałej III lidze, jednak 18 kwietnia, tuż przed rozpoczęciem sezonu, PZMot ukarał zespół z Poznania odsunięciem na rok od rozgrywek. Była to kara za samowolny wyjazd poznaniaków na zagraniczne sparingi do Pragi, bez wiedzy PZMot. W kolejnym sezonie Olimpia Poznań do rozgrywek jednak już nie powróciła.
Powrót ligowego żużla do Poznania nastąpił w 1991 roku, kiedy to do rozgrywek przystąpił KŻ Polonez Poznań.

</doc>
<doc id="3181299" url="https://pl.wikipedia.org/wiki?curid=3181299" title="Maria Trzcińska">
Maria Trzcińska

Maria (Marianna) Trzcińska (ur. 22 marca 1931, zm. 22 grudnia 2011 w Warszawie) – polska sędzia zatrudniona w latach 1974–1996 w Głównej Komisji Ścigania Zbrodni przeciwko Narodowi Polskiemu i Instytucie Pamięci Narodowej.
Prowadziła śledztwo i badała zbrodnie niemieckie w Polsce w czasie II wojny światowej. Autorka kontrowersyjnej historycznej monografii dotyczącej warszawskiego obozu koncentracyjnego (KL Warschau), zbudowanego przez SS w okupowanej Polsce, będącego jedynym niemieckim obozem koncentracyjnym usytuowanym w europejskiej stolicy.
Kontrowersje.
Trzcińska twierdziła, że liczba ofiar KL Warschau była dziesięć razy większa oraz że obóz wykorzystywał komory gazowe. Tezy te zostały odrzucone przez IPN, gdyż dotychczasowe ustalenia śledztwa nie pozwoliły na jednoznaczne potwierdzenie ich istnienia.
Trzcińska pojawiała się m.in. w Radiu Maryja, mówiąc o tym, że niemiecki obóz nazistowski w stolicy był używany w stalinowskiej Polsce jako więzienie dla żołnierzy Armii Krajowej. Zaangażowała się w konflikt z IPN dotyczący treści jej badań i ich dalszych publikacji. Jej wniosek dotyczący praw autorskich został odrzucony przez Instytut jako dotyczący już opłaconej własności państwowej, wliczając w to dokumenty historyczne i świadectwa ocalałych. Jej dodatkowe roszczenia, dokonane w imieniu „Stowarzyszenia Komitetu Budowy Pomnika Ofiar Obozu Zagłady KL Warschau” o domniemanym znacznie większym rozmiarze niemieckiego obozu w rejonie stacji kolejowej Warszawa Zachodnia, również zostały odrzucone przez IPN.
Została pochowana na cmentarzu Bródnowskim w Warszawie (kw. 50F, rząd III, grób 26).

</doc>
<doc id="3181301" url="https://pl.wikipedia.org/wiki?curid=3181301" title="Alvydas Pazdrazdis">
Alvydas Pazdrazdis

Alvydas Pazdrazdis (ur. 20 lipca 1972 w Kretynga) — litewski koszykarz, medalista olimpijski.
Kariera.
Alvydas Pazdrazdis brał udział w Letnich Igrzyskach Olimpijskich 1992 w Barcelonie. Podczas tych igrzysk on wraz z reprezentacją Litwy w koszykówce zagrali z reprezentacjami Austrii, Portoryko, Wenezueli, Chin, Brazylii i Stanów Zjednoczonych, ostatecznie zajmując 3. miejsce.
Kluby.
"Źródło":

</doc>
<doc id="3181302" url="https://pl.wikipedia.org/wiki?curid=3181302" title="Cieśnina Luzon">
Cieśnina Luzon

Cieśnina Luzon (ang. "Luzon Strait"; tagal. "Kipot ng Luzon"; ) – cieśnina Oceanu Spokojnego łącząca Morze Południowochińskie z Morzem Filipińskim, między wyspami Luzon i Tajwan. Cieśnina o szerokości około 320 km, podzielona jest na trzy części przez wyspy Batan i Babuyan: część północną – Bashi, środkową – Balintang oraz południową – Babuyan.

</doc>
<doc id="3181304" url="https://pl.wikipedia.org/wiki?curid=3181304" title="Kalendarium Płonek">
Kalendarium Płonek

Płonki – wieś położona około 99 km na NE od klasztoru świętokrzyskiego, 35 km na NE od Braciejowic, 8 km na NE do Wąwolnicy, nad rzeką Kurówką.
Nazwy lokalne wsi w dokumentach źródłowych : 1375 a potem także w XV wieku także „Polanka”, 1442 „Polyanka”.
Powiat lubelski. Parafia Garbów, od 1418 r. Klementowice, następnie Kurów.
Własność-kalendarium, przywileje i powinności ekonomiczne.
Własność szlachecka
Powinności dziesięcinne.
Dziesięcina należy do klasztoru świętokrzyskiego, biskupa krakowskiego, prepozyta Kurowa i plebana Klementowic.
Badania archeologiczne.
W trakcie badań archeologicznych objętych programem Archeologiczne Zdjęcie Polski stwierdzono materialne ślady osadnictwa z wieku VIII-XIII.

</doc>
<doc id="3181312" url="https://pl.wikipedia.org/wiki?curid=3181312" title="Parafia św. Bartłomieja Apostoła w Sitańcu">
Parafia św. Bartłomieja Apostoła w Sitańcu

Parafia Świętego Bartłomieja Apostoła w Sitańcu – parafia rzymskokatolicka znajdująca się w dekanacie Sitaniec, w diecezji zamojsko-lubaczowskiej. 
Parafia została erygowana w II połowie XV wieku.
Liczba mieszkańców: 4750.

</doc>
<doc id="3181313" url="https://pl.wikipedia.org/wiki?curid=3181313" title="Hirmuse (rzeka)">
Hirmuse (rzeka)

Hirmuse (est. "Hirmuse jõgi") – rzeka w prowincji Virumaa Zachodnia w Estonii. Rzeka wypływa z terenów bagiennych rezerwatu przyrody Sirtsi (est. "Sirtsi looduskaitseala") 8 km na południowy zachód od miejscowości Sonda w gminie Sonda. Uchodzi do rzeki Purtse na wschód od wsi Hirmuse. Ma długość 21,9 km i powierzchnię dorzecza 110,6 km².

</doc>
<doc id="3181314" url="https://pl.wikipedia.org/wiki?curid=3181314" title="XK">
XK

XK (Kell blood group precursor) – białko znajdujące się na erytrocytach ludzkiej krwi i komórkach innych tkanek. Stanowi antygen Kx odgrywający rolę w determinacji grup krwi.
Znaczenie kliniczne.
Mutacja dotycząca białka XK może prowadzić do zespołu McLeoda, będącego zaburzeniem wielu układów i charakteryzującego się anemią hemolityczną, miopatią, akantocytozą i pląsawicą.
Gen XK znajduje się na chromosomie X. Brak białka XK dziedziczy się więc w sposób sprzężony z płcią.
Funkcja.
XK jest transportowym białkiem transbłonowym o nieznanej bliżej roli.

</doc>
<doc id="3181315" url="https://pl.wikipedia.org/wiki?curid=3181315" title="Węgierce (ludność służebna)">
Węgierce (ludność służebna)

Węgierce – ludzie służebni, "ministeriales" w XII i XIII wiecznej Polsce, czeladź związana z urzędnikiem nazywanym Węgrem.
Karol Buczek twierdził, że mieszkańcy dawnych osad służebnych o nazwach Węgierce, Węgrzce, Wangercze, także Węgierskie, należeli do instytucji – urzędu Węgra, "łac. ...pertinentium ad beneficium ungari dictum...". Krakowski, zagadkowy urząd Węgra wymieniono w dyplomie Bolesława Wstydliwego, wydanego w 1254 dla klasztoru Staniątkach. Współcześnie nie wiemy nic o obowiązkach takiego urzędnika i urzędu. Według Karola Buczka urząd Węgra funkcjonował także na Kujawach i w Wielkopolsce, o czym świadczą nazwy położonych tam miejscowości, identyczne z nazwami w dzielnicy krakowskiej. Nie wiadomo także, na czym polegała służba węgierców, ponieważ wykonywali oni posługi związane z funkcjami nieznanego bliżej urzędu Węgra. Tak jak inni służebnicy książęcy, węgierce byli zapewne chłopami dziedzicami oraz byli zobowiązani do świadczeń prawa książęcego.

</doc>
<doc id="3181317" url="https://pl.wikipedia.org/wiki?curid=3181317" title="Herb Bemowa (Warszawa)">
Herb Bemowa (Warszawa)

Herb dzielnicy Bemowo przedstawia na tarczy kroju francuskiego trójdzielnej w słup z prawej w pas, w polu pierwszym biało-czerwoną szachownicę lotniczą Wojska Polskiego. W polu drugim, zielonym – srebrnego jelenia ze złotymi rogami. W polu trzecim, czerwonym umieszczono warszawską Syrenkę. Górną część tarczy zdobi królewski atrybut w postaci złotej korony.
Herb przyjęty został uchwałą Nr I/3/96 Rady Gminy Warszawa Bemowo z dnia 11.01.1996 roku.
Symbolika.
Szachownica lotnicza jest nawiązaniem do znajdującego się w tej dzielnicy lotniska (Lotnisko Warszawa-Babice).
Jelonek symbolizuje osiedle Jelonki. Syrenka to symbol Warszawy, której częścią jest dzielnica od 1951 roku.

</doc>
<doc id="3181318" url="https://pl.wikipedia.org/wiki?curid=3181318" title="Timofiej Łoś">
Timofiej Łoś

Timofiej Korniłowicz Łoś, ros. Тимофей Корнилович Лось (ur. 21 lutego 1880 r. we wsi Orepicze w ujeździe brzeskim, zm. w 1953 r.) – rosyjski pedagog, działacz polityczno-społeczny w okresie II Rzeczypospolitej.
Ukończył seminarium pedagogiczne w Świsłoczy, po czym został nauczycielem w szkołach w Ogorodnikach (prowadził tam ponadto chór parafialny), a następnie Kamieńcu Litewskim. Potem wstąpił na wydział literatury i języka rosyjskiego uniwersytetu w Piotrogradzie, który ukończył wiosną 1915 r. Podczas studiów wchodził w skład białoruskiego kręgu naukowo-literackiego studentów. Następnie pracował jako nauczyciel języka rosyjskiego, filozofii i śpiewu w gimnazjum męskim w Wieliżu. Po rewolucji bolszewickiej 1917 r. przyjechał do Brześcia, gdzie w 1921 r. został dyrektorem gimnazjum rosyjskiego. Jednocześnie zaangażował się w działalność miejscowego rosyjskiego ruchu narodowego. W 1922 r. wszedł w skład Zjednoczonego Okręgowego Komitetu Bloku Mniejszości Narodowych. W 1923 r. odszedł z dotychczasowego stanowiska z powodu konfliktu w sprawie prób ukrainizacji gimnazjum rosyjskiego. Pozostał jednak w gimnazjum jako nauczyciel literatury i języka rosyjskiego. Prowadził wśród gimnazjalistów kursy seksuologii. Od 1928 r. przewodniczył miejscowemu oddziałowi Rosyjskiego Zjednoczenia Narodowego. Występował bezskutecznie w wyborach do Sejmu. We wrześniu 1932 r. z powodu interwencji polskich władz został zwolniony z pracy w gimnazjum rosyjskim. W styczniu 1934 r. objął funkcję lektora w cerkwi parafialnej w Drohiczynie Poleskim. W marcu tego roku przeszedł do cerkwi we wsi Stiepanki w okręgu kobryńskim. Pod koniec 1935 r. został oskarżony o napaść na dziecko, ale nie został skazany. Stracił za to dotychczasową pracę. Od 1938 r., po śmierci ojca, prowadził rodzinny folwark Antonin. Po zajęciu wschodniej części Polski przez Armię Czerwoną jesienią 1939 r., został w 1940 r. dyrektorem szkoły podstawowej we wsi Orepicze. Obecnie w tej wsi istnieje ulica jego imienia i muzeum poświęcone jego życiu.

</doc>
<doc id="3181319" url="https://pl.wikipedia.org/wiki?curid=3181319" title="Mistrzostwa Świata w Kajakarstwie 2005">
Mistrzostwa Świata w Kajakarstwie 2005

34. Mistrzostwa świata w kajakarstwie odbyły się w dniach 25 – 28 sierpnia 2005 roku w chorwackim Zagrzebiu. Pierwsze miejsce w klasyfikacji medalowej wywalczyli reprezentanci Niemiec. Dorobek medalowy Polski wyniósł 10 medali (1 złoty, 5 srebrne, 4 brązowe).

</doc>
<doc id="3181320" url="https://pl.wikipedia.org/wiki?curid=3181320" title="Avijõgi">
Avijõgi

Avijõgi (est. "Avijõgi") – rzeka w prowincji Virumaa Zachodnia w Estonii. Rzeka wypływa na południe od miejscowości Muuga w gminie Laekvere. Uchodzi do jeziora Pejpus w miejscowości Alajõe w prowincji Virumaa Wschodnia. Ma długość 52 km i powierzchnię dorzecza 391 km². Przed II wojną światową na rzece pracowało parę młynów wodnych m. in w miejscowościach: Maetsma, Vadi czy Kaevussaare.

</doc>
<doc id="3181327" url="https://pl.wikipedia.org/wiki?curid=3181327" title="Rafał Gurowski">
Rafał Gurowski

Rafał Krzysztof Gurowski herbu Wczele (ur. 21 czerwca 1716 w Kościelcu koło Koła, zm. 8 kwietnia 1797 w Dryżynie) – kasztelan gnieźnieński, kaliski, przemęcki i ostatni kasztelan poznański.
Rodzina.
Ojciec Rafała, Melchior Hieronim Gurowski (1686–1756) pełnił urząd kasztelana poznańskiego. Matka, Zofia z Przyjemskich, córka chorążego kaliskiego zajmowała się domem i wychowaniem dzieci. Będąc wdową po kasztelanie kaliskim Adamie Gruszczyńskim była wpływową i szanowaną osobą. Urodził się w rodzinie wielodzietnej. Miał 16 rodzeństwa. Ponad połowa zmarła we wczesnym dzieciństwie. Wieku dorosłego dożyli: Władysław Roch (1717–1790), marszałek wielki litewski, Aleksander (1719–1779), podkomorzy gnieźnieński Melchior (1738–1794), najmłodszy z rodzeństwa, proboszcz gnieźnieński, oficjał i sekretarz królewski i siostra Teresa Apolonia, późniejsza żona Macieja Potockiego.
W 1752 roku poślubił Ludwikę Magdalenę Urszulę Tworzyańską (1735–1779), córkę kasztelana przemęckiego Jana Tworzyańskiego (zm. 1765). Z małżeństwa urodziło się 6 dzieci: Jadwiga (zm. 1761), Jan Nepomucen (1764–1791), Władysław (1769–1818), Rozalia (zm. 1792) i Weronika (zm. 1783). Córka Rafała, Melchiora Katarzyna Józefa Gurowska poślubiła generała ziemiańskiego i starostę inowrocławskiego Kazimierza Albina Sokołowskiego. Jeden z synów Jan Nepomucen (1764–1791) odznaczał się gwałtownym charakterem. Za zabójstwo pułkownika Bolesza został skazany na banicję. Uzyskał tytuł hrabiego od cesarza Fryderyka Wilhelma II dnia 5 listopada 1787 roku.
Pełnione urzędy.
W młodości oficer wojska francuskiego. Walczył pod Fontenoy (1745). Pełnił obowiązki starosty kolskiego (1745) oraz brdowskiego (1758). Czterokrotnie piastował urząd kasztelana, w różnych miastach Polski. Był członkiem konfederacji generalnej 1764 roku. Był elektorem Stanisława Augusta Poniatowskiego w 1764 roku i posłem na sejm elekcyjny z województwa kaliskiego. W latach 1764–1782 sprawował urząd kasztelana przemęckiego. Członek konfederacji 1773 roku, podpisał się na pierwszym zniszczonym egzemplarzu aktu konfederacji, następnie 16 kwietnia 1773 roku złożył przyrzeczenie (sponsję), że podpisze ponownie konfederację. Od 1782 do 1786 był kasztelanem gnieźnieńskim, później kaliskim (1786–1790) i ostatnim kasztelanem poznańskim (1790–1795). Oprócz tych stanowisk był kandydatem na stanowisko kasztelana łęczyckiego 1776 wojewodę kaliskiego 1778 i wojewodę poznańskiego 1781. W 1750 roku nabył wójtostwo w Trześniewie, w powiecie konińskim. Od 1766 sołtys Czołowa. Był szambelanem króla Augusta III. Za zasługi został odznaczony Orderem Orła Białego (1783) i Orderem Św. Stanisława (1772). 
Był osobą głęboko religijną i gorliwym obrońcą jezuitów. Zasłużony jako fundator kościołów w Wyszynie i Kościelcu. Ufundował pomnik Św. Jana Nepomucena w Kościelcu. Z charakteru człowiek dbający wyłącznie o swoje interesy, całkowicie obojętny na sprawy ojczyzny. Wchodził w skład delegacji do zatwierdzenia pierwszego rozbioru Polski 1772. W swych dobrach zmuszał chłopów do odrabiania pańszczyzny w dniach wolnych od niej.
W 1776 roku została wydana "Mowa jaśnie wielmożnego pana Gurowskiego kasztelana przemęckiego w Senacie dnia 10 września 1776". 
Został pochowany w Klasztorze Ojców Bernardynów pod wezwaniem Św. Józefa we Wschowie.

</doc>
<doc id="3181328" url="https://pl.wikipedia.org/wiki?curid=3181328" title="Herb Bemowo (Warszawa)">
Herb Bemowo (Warszawa)



</doc>
<doc id="3181329" url="https://pl.wikipedia.org/wiki?curid=3181329" title="Aleksandrs Roge">
Aleksandrs Roge



</doc>
<doc id="3181330" url="https://pl.wikipedia.org/wiki?curid=3181330" title="Tron (ścieżka dźwiękowa)">
Tron (ścieżka dźwiękowa)

Tron: Original Motion Picture Soundtrack – ścieżka dźwiękowa z filmu o tym samym tytule wydana w 1982 i skomponowana przez Wendy Carlos. W ścieżce postanowiono umieścić dwa utwory grupy Journey po tym, jak brytyjska grupa Supertramp odeszła od projektu. Album został wydany 9 lipca 1982 w dzień premiery filmu.
Historia.
Ścieżka dźwiękowa do filmu "Tron" została napisana przez Wendy Carlos, która była znana w tamtym czasie z jej albumu "Switched-On Bach" i ścieżek filmowych, m.in. z filmów "Mechaniczna pomarańcza" i "Lśnienie". Album ten był pierwszym wspólnym projektem Carlos i jej partnerki Annemarie Franklin i zawierała mieszankę brzmień tworzonych analogowym syntezatorem Mooga i cyfrowym syntezatorem GDS firmy Crumar (wykorzystując syntezę addytywną i FM) oraz utwory wykonane przez London Philharmonic Orchestra. LPO została zatrudniona na zlecenie firmy Disney, która miała podejrzenia, że Carlos może nie skończyć projektu na czas. W ścieżce postanowiono umieścić również dwa utwory grupy Journey po tym, jak brytyjska grupa Supertramp odeszła od projektu.
Na krótko przed premirą filmu TRON, Walt Disney Pictures usunęło drugą część ścieżki dźwiękowej z tytułów końcowych, zamieniając ją piosenką "Only Solutions". Zostało to zrobione już po tym, jak album został zakończony, więc album, który został wydany osobno zawierał cały utwór skomponowany przez Carlos. Cały utwór w napisach końcowych filmu został również umieszczony w wydaniu DVD i Blu-ray z 2002 na 20-lecie premiery filmu.
Krótko po premierze filmu "Tron", Carlos powiedziała w wywiadzie, że nie była szczęśliwa z wykorzystania orkiestry. Mówiła, że zamieniłaby te części muzyką skomponowaną za pomocą syntezatora GDS.
Album ze ścieżką dźwiękową został wydany na płytach gramofonowych i kasetach przez CBS Records w 1982. Album został ponownie wydany na płycie CD w styczniu 2002 przez Walt Disney Records z trzema dodatkowymi utworami. Niektóre utwory z filmu można usłyszeć w grze komputerowej bazującej na filmie.
Covery.
Zespół chiptune "8 Bit Weapon" wydał 8-bitowe wersje ścieżki dźwiękowej z filmu. W tworzeniu wykorzystano stare komputery i konsole gier wideo Commodore 64, Nintendo Entertainment System, Nintendo Game Boy, Apple II i Atari 2600.

</doc>
<doc id="3181331" url="https://pl.wikipedia.org/wiki?curid=3181331" title="Sirtsi looduskaitseala">
Sirtsi looduskaitseala

Sirtsi (est. "Sirtsi looduskaitseala") - rezerwat przyrody leżący na granicy prowincji Virumaa Zachodnia oraz Virumaa Wschodnia w Estonii. Rezerwat został założony w 1981 roku decyzją Rady Ministrów Estońskiej Socjalistycznej Republiki Radzieckiej. Obecnie obejmuje obszar bagienno-leśny o powierzchni 2573,5 hektara, z czego 9,1 hektara stanowią niewielkie oczka wodne.

</doc>
<doc id="3181335" url="https://pl.wikipedia.org/wiki?curid=3181335" title="Mentolowe Papierosy">
Mentolowe Papierosy



</doc>
<doc id="3181336" url="https://pl.wikipedia.org/wiki?curid=3181336" title="Nowa Studnica (osada)">
Nowa Studnica (osada)

Nowa Studnica – osada w Polsce położona w województwie zachodniopomorskim, w powiecie wałeckim, w gminie Tuczno.

</doc>
<doc id="3181338" url="https://pl.wikipedia.org/wiki?curid=3181338" title="Parki narodowe w Estonii">
Parki narodowe w Estonii

 
Parki narodowe w Estonii – obszary prawnie chronione na terenie Estonii, wyróżniające się ekosystemami o szczególnych wartościach przyrodniczych, krajobrazowych i dziedzictwa kulturowego. W Estonii znajduje się 6 parków narodowych (2020) i wszystkie zarządzane są przez "Keskkonnaamet" (tłum. „radę ds. środowiska”).
Historia.
Początki ochrony przyrody na terenie Estonii sięgają 1910 roku, kiedy to z prywatnej inicjatywy lokalnego kierownika latarni morskiej Artura Tooma, Ryskie Towarzystwo Odkrywców Przyrody ogłosiło wyspy Vaika (obecnie Park Narodowy Vilsandi) rezerwatem przyrody. W 1920 roku prace nad stworzeniem obszarów chronionych rozpoczął Komitet Ochrony Przyrody Towarzystwa Odkrywców Przyrody uniwersytetu w Tartu, który przygotował projekt ustawy o ochronie przyrody. Jego przyjęcie zostało opóźnione z powodów ekonomicznych. 
Pierwszą ustawę o ochronie przyrody uchwalono 11 grudnia 1935 roku. Na jej mocy ustanowiono rejestr obszarów i obiektów chronionych, który prowadzony był od 11 listopada 1936 roku do 22 lutego 1941 roku i obejmował: 523 rezerwaty przyrody, 47 obszarów chronionych i 476 pojedynczych obszarów. 
Drugą ustawę o ochronie przyrody przyjęto w 1957 roku, a w tym samym roku na mocy dekretu rządowego ustanowiono cztery państwowe obszary chronione (Vaika, Viidumäe, Matsalu, Nigula) i 28 innych obszarów chronionych. 
Po odzyskaniu przez Estonię niepodległości w 1991 roku system ochrony przyrody został zreformowany. W 1993 roku utworzono parki narodowe Soomaa i Karula, a rezerwat przyrody Vilsandi został poszerzony i przekształcony w park narodowy. 
Po wejściu Estonii do Unii Europejskiej w 2004 roku, 10 maja tego samego roku przyjęto kolejną ustawę o ochronie przyrody, która wprowadziła „obszary ochrony”. 
Obecnie (2020) na terenie Estonii znajduje się 6 parków narodowych – obszarów prawnie chronionych, wyróżniających się ekosystemami o szczególnych wartościach przyrodniczych, krajobrazowych i dziedzictwa kulturowego. Wszystkie parki zarządzane są przez "Keskkonnaamet" (tłum. „radę ds. środowiska”).
Parki narodowe.
Poniższa tabela przedstawia estońskie parki narodowe:

</doc>
<doc id="3181346" url="https://pl.wikipedia.org/wiki?curid=3181346" title="Jan Stanisław Lipski">
Jan Stanisław Lipski

Jan Stanisław Lipski herbu Szreniawa bez Krzyża (zm. 30 września 1682 roku) – starosta sądecki w latach 1676-1682, starosta perejasławski w 1679 roku, starosta czchowski w 1666 roku, pułkownik królewski.
Poseł sejmiku proszowickiego województwa krakowskiego na sejm wiosenny 1666 roku i sejm jesienny 1666 roku. 
W 1669 roku był elektorem Michała Korybuta Wiśniowieckiego z województwa krakowskiego, w 1674 podpisał elekcję Jana III Sobieskiego z województwem krakowskim.
Poseł na sejm nadzwyczajny 1670 roku z województwa krakowskiego. Poseł sejmiku proszowickiego województwa krakowskiego na sejm koronacyjny 1676 roku. Poseł województwa krakowskiego na sejm grodzieński 1678-1679 roku.
Przypisy.
 

</doc>
<doc id="3181352" url="https://pl.wikipedia.org/wiki?curid=3181352" title="Henryk Stawniak">
Henryk Stawniak

Henryk Stawniak (ur. 1952) – ksiądz katolicki, salezjanin, kanonista, profesor nauk prawnych, nauczyciel akademicki Uniwersytetu Kardynała Stefana Wyszyńskiego w Warszawie (UKSW), dziekan Wydziału Prawa Kanonicznego UKSW. Uprzednio był prodziekanem tego Wydziału.
Życiorys.
Należy do Towarzystwa Salezjańskiego. W 1987 uzyskał w Akademii Teologii Katolickiej w Warszawie stopień doktora prawa kanonicznego na podstawie rozprawy pt. "Ewolucja uprawnień i obowiązków wspólnoty życia jako przedmiotu zgody małżeńskiej od 1917 roku". W 2000 otrzymał stopień doktora habilitowanego nauk prawnych w zakresie prawa kanonicznego. 19 grudnia 2014 Prezydent RP Bronisław Komorowski nadał mu tytuł naukowy profesora nauk prawnych.
W 2012 został wybrany na czteroletnią kadencję na urząd dziekana Wydziału Prawa Kanonicznego UKSW. Pełni funkcję kierownika II Katedry Kościelnego Prawa Małżeńskiego i Rodzinnego na tym Wydziale. Jest konsultorem Rady Naukowej Konferencji Episkopatu Polski.
Linki zewnętrzne.
Publikacje ks. Henryka Stawniaka w katalogu Biblioteki Narodowej (dostęp: 8 czerwca 2014 r.).

</doc>
<doc id="3181355" url="https://pl.wikipedia.org/wiki?curid=3181355" title="Dromeozauroid">
Dromeozauroid

Dromeozauroid ("Dromaeosauroides") – rodzaj dinozaura gadziomiednicznego, teropoda z rodziny dromeozaurów. Zamieszkiwał tereny dzisiejszej Danii w epoce wczesnej kredy. Odkryto go w skałach formacji Jydegaard w Robbedale na wyspie Bornholm na Morzu Bałtyckim. Jest to prawdopodobnie jedyne miejsce w Danii, gdzie znaleziono szczątki nieptasiego dinozaura, jako że osady mezozoiczne pozostałej części terytorium Danii są pochodzenia morskiego. "Dromaeosauroides" jest pierwszym znanym dinozaurem z tego miejsca i jedynym, któremu jak dotąd nadano nazwę. Należy do najstarszych znanych dromeozaurów świata i jest pierwszym niekwestionowanym dromeozaurem wczesnej kredy z Europy.
Znany jest z dwóch zębów. Pierwszy z nich znaleziono w 2000, a kolejny w 2008. Bazując na tym pierwszym (a więc na holotypie), w 2003 nadano nazwę rodzajową i gatunkową Dromaeosauroides bornholmensis. Nazwa rodzajowa oznacza „przypominający dromeozaura” (rodzaj "Dromaeosaurus" ; -οιδης "-oidēs" „przypominający” ), kierowano się tutaj podobieństwem zębów. Epitet gatunkowy oznacza „z Bornholmu”. Po tym odkryciu szczątki i ślady większej ilości dinozaurów zostały znalezione w kilku formacjach Bornholmu. Pewne zęby z Wielkiej Brytanii, które zaklasyfikowano do rodzaju "Nuthetes", mogą również należeć do dromeozauroida. Koprolity zawierające pozostałości ryb z formacji Jydegaard również mógł pozostawić po sobie "Dromaeosauroides".
Holotypowy ząb mierzy 21,7 mm. Drugi okaz mierzy 15 mm. Oba są zakrzywione, drobno ząbkowane. Za życia zwierzę mogło mierzyć od 3 do 4 m długości oraz ważyć około 40 kg. Jako dromeozauryd powinien być opierzony i posiadać duży, zakrzywiony jak sierp szpon na stopie, który występował u krewnych dromeozauroida, jak dromeozaur czy deinonych. Zauropsyd zamieszkiwał środowisko przybrzeżnych lagun wraz z zauropodami, na co wskazuje ząb należący prawdopodobnie do tytanozaura.
Odkrycie.
Na terenie Skandynawii znaleziono kilka szczątków dinozaurów. Większa część kontynentalnej Danii nie jest regionem nadającym się do poszukiwań skamielin dinozaurów, gdyż osady pochodzące z ery mezozoicznej mają pochodzenie morskie. Buduje je kreda z mastrychtu. Znaleziono w nich skamieniałości zwierząt morskich niezaliczanych do dinozaurów, w tym mozazaurów i plezjozaurów. Osady mezozoiczne w Skanii należącej do Szwecji są znacznie bogatsze w skamieliny, także należące do dinozaurów. Duńska wyspa Bornholm leżąca na Morzu Bałtyckim była częścią tego samego lądu, co Skania, kontynentu skandynawsko-rosyjskiego, łączy je podobna budowa geologiczna. Południowo-zachodnia część wyspy to jedyne miejsce w Danii, gdzie znaleziono skamieliny nieptasich dinozaurów.
W ostatniej dekadzie XX wieku Fossil Project, rozwiązany w 2005, stworzony został przez grupę niezatrudnionych formalnie ludzi, którzy otrzymali fundusze od państwa duńskiego i Wspólnoty Europejskiej w celu utrzymania geologicznych stanowisk Bornholmu. Jedno z nich, „Carl Nielsen’s sandpit” w dolinie Robbedale, zalicza się do formacji Jydegaard. Formacja ta liczy sobie 140 milionów lat. Datuje się ją na późny berrias (lub ryazanian) w obrębie epoki wczesnokredowej. Fossil Project przesiewał piasek w tych miejscach, współpracując z centrum NaturBornholm, które wydobyło odkryte skamieliny. We wrześniu 2000 duńscy paleontolodzy Per Christiansen i Niels Bonde skierowali się ku temu miejscu, rozpoczynając „The Hunt for Danish Dinosaurs” („polowanie na duńskie dinozaury”). Podczas badań studentka geologii Eliza Jarl Estrup znalazła ząb teropoda, pierwszy ząb dinozaura znaleziony na terytorium Danii. Odkrycie zostało przedstawione przez lokalną stację telewizyjną.
Ząb zaprezentowano na 45. dorocznym spotkaniu Palaeontological Association w 2001, identyfikując go jako pozostałość dromeozauryda. W 2003 ząb, oznaczony jako MGUH 27218/DK 315, uczyniono holotypem gatunku "Dromaeosauroides bornholmensis", nazwanego i opisanego przez Christiansena i Bonde. Nazwa rodzajowa odwołuje się do dromeozaura ("Dromaeosaurus"), z pochodzącą ze starożytnej greki końcówką "-ides" („przyjmujący kształt”), odnoszącą się do podobieństwa pomiędzy zębami obu taksonów. Epitet gatunkowy pochodzi od Bornholmu. Bonde i Christiansen spodziewali się, że pierwsze pochodzące z Danii szczątki nieptasiego dinozaura to zęby roślinożercy takiego jak „hipsylofodonty” czy "Iguanodon". Byli zaskoczeni, gdy zamiast tego znaleźli ząb dromeozauryda, jako że stanowiły one rzadkość w formacjach kredy wczesnej. Roślinożercy są bardziej pospolici od mięsożerców. Ponieważ dromeozauryd wydawał się duży, oczekiwali oni, że giętkie kości, jak pazury, mogą być też znajdywane w przyszłości. Paleontolodzy nie spodziewali się odkryć kości większych dinozaurów w tej formacji, te prawdopodobnie znaleziono by już wcześniej, kiedy piasek eksploatowano komercyjnie. Mieli jednak nadzieję na znaleziska szczątków mezozoicznych ssaków. Holotypowy ząb posłużył do zilustrowania kilku książek i artykułów naukowych. Nazwano go "„Danekræ”" („duńskie stworzenie”, zgodnie z duńskim prawem muzealnym z 1990 chroniącym ważne skamieliny), kiedy jego znaczenie dla nauki potwierdziło Muzeum Geologiczne w Kopenhadze.
Latem roku 2008 strażnik Jens Kofoed znalazł kolejny ząb dromeozauryda. Okaz DK 559 znaleziony został w tym samym miejscu, co poprzedni, później przypisano go również do gatunku "D. bornholmensis". Kofoed wyjaśnił, że odkrycie było zaskakujące, ponieważ przez lata bezskutecznie szukano w Danii szczątków dinozaurów, było to jak znalezienie igły w stogu siana. Drugi dromeozaurzy ząb został uznany za "Danekræ" przez Muzeum Historii Naturalnej Danii, w prasie porównywano zwierzęta do raptorów z filmu Park Jurajski. Zauważono jednak, że w przeciwieństwie do raptorów z filmu dromeozaurydy były opierzone.
Od odkrycia dremeozauroida na terenie wyspy Bornholm znaleziono dowody bytności większej liczby dinozaurów. W 2002 ząb, który uznano za należący niegdyś do młodego zauropoda z grupy tytanozaurów, znaleziono w skałach formacji Jydegaard. Odciski stóp zauropoda i tyreofora znaleziono w środkowojurajskiej formacji Bagå w 2005. W 2008 doniesiono o znalezieniu zębów nieokreślonego bliżej maniraptora i niewielkiego dromeozauryda z wczesnokredowej formacji Rabekke. W tym samym roku opisano także ślady zauropoda z tej samej formacji. W 2011 opisano odciski śladów zuropoda, tyreofora i teropoda z formacji Bagå. Doniesiono również o dolnojurajskich śladach z formacji Rønne na Bornholmie. Opisane w 2014, są najwcześniejszym dowodem aktywności dinozaurów w Danii. Ząb wieloguzkowca "Sunnyodon" znaleziony został w formacji Rabekke 10 lat wcześniej. Jest on z kolei pierwszym znanym nie tylko duńskim, ale w ogóle skandynawskim mezozoicznym ssakiem.
W 2012 Jesper Milàn i współpracownicy opisali 2 koprolity (sfosylizowany kał) zawierające rybie kości i łuski. Znalezisko pochodziło z formacji Jydegaard. Były to pierwsze takie skamieliny znalezione w kontynentalnych osadach mezozoicznych Danii. Choć zwierzęcia, którego jelita uformowały kał, nie można w sposób pewny zidentyfikować, żółwie morskie i dromeozaurydy takie jak "Dromaeosauroides" wydają się najbardziej prawdopodobnymi kandydatami.
Budowa.
Cechy wykorzystywane w celu identyfikacji zębów teropoda obejmują wielkość, proporcje, zakrzywienie korony oraz morfologię i ilość ząbków. Holotyp "D. bornholmensis" stanowi właśnie korona zęba o długości 21,7 mm, mierząca 9,7 mm w kierunku przednio-tylnym i 6,6 mm szerokości u podstawy. Przednia część zęba wykazuje zużycie. Wskazuje to, że ząb został zrzucony za życia zwierzęcia. Następnie dotknęły go procesy tafonomiczne. Podstawa zęba jest nieregularna, wobec czego za życia zwierzęcia mógł on być nieco dłuższy. Zakrzywienie i długość holotypowego zęba oraz długość jego tylnej krawędzi (tnącej) wskazują, że zajmował on miejsce na przedzie jamy ustnej.
Ząb jest zakrzywiony do tyłu, owalny w przekroju. Jego przednią i tylną krawędź zdobi drobne ząbkowanie, obejmujące dolne dwie trzecie obu krawędzi. Na 1 mm przypada 6 ząbków, z których każdy jest prostokątny i dłutowaty. Ogólny kształt zęba, jego długość i kształt w przekroju, jak też zakrzywienie przypominają zęby kości szczękowej czy żuchwy gatunku "Dromaeosaurus albertensis" z Ameryki Północnej. Nie występowały bruzdy (zbrocze) bądź były niewydatne, podobnie jak u dromeozaura. Różniło to te rodzaje od członków podrodziny Velociraptorinae. "Dromaeosauroides" różni się od "Dromaeosaurus" krawędzią tnącą przedniej strony zęba, położoną dalej od środka zęba. Ząb jest też większy, a ząbkowanie podobne, jednak ząbki były mniejsze, niż u dromeozaura, u którego tylko 13–20 ząbków przypadało na 5 mm, a nie 30, jak u dromeozauroida. Drugi znany ząb duńskiego zauropsyda jest mniejszy. Osiąga 15 mm. Ma jednak podobne cechy, co holotyp.
Holotypowy ząb jest o około 25% większy od odpowiadających mu zębów dromeozaura. W związku z tym długość ciała dromeozauroida szacuje się na 3 m bądź więcej, mógł osiągać 3-4 m długości. W wywiadzie Christiansen powiedział, że czaszka powinna mierzyć 35 cm długości, a całe zwierzę powinno ważyć pomiędzy 150 a 180 kg przez porównanie obu zwierząt. Jako dromeozauryd, "Dromaeosauroides" nosił wielki, zakrzywiony szpon o wielkiej ruchomości na drugim palcu stopy, jak jego krewni dromeozaur, welociraptor czy deinonych. Grupa ta wykazuje bardzo bliskie pokrewieństwo z ptakami i centrum NaturBornholm prezentuje mniej więcej naturalnych rozmiarów model dromeozuroida pokrytego piórami. Późniejsze znaleziska chińskie dobrze zachowanych upierzonych dinozaurów pokazały, że bliższy rzeczywistości model powinien mieć więcej piór i powinny one być dłuższe. Choć pewne niewielkie dromeozaurydy mogły posiadać zdolność lotu, nie byłoby to prawdopodobne dla zwierzęcia rozmiarów dromeozauroida.
Systematyka.
Kilka cech zębów występuje wśród teropodów tylko u przedstawicieli rodziny dromeozaurów (dromeozaurydów). "Dromaeosauroides" zaliczono w obrębie wspomnianej rodziny do podrodziny Dromaeosaurinae z uwagi na podobieństwa do dromeozaura ("Dromaeosaurus"). Pomimo tych zbieżności duńskiego dinozaura nie zaliczono do tego samego rodzaju. Nie wydaje się też prawdopodobne, by ten rodzaj mógł przetrwać 60 milionów lat; "Dromaeosauroides" żył bowiem w kredzie wczesnej, dromeozaur zaś w kredzie późnej. Różnice pomiędzy ząbkami także wskazują na słuszność oddzielnej klasyfikacji.
"Dromaeosauroides" należy do najstarszych znanych dromeozaurydów świata. Jeszcze starsze szczątki tylko wstępnie zliczano do Dromaeosauridae. "Dromaeosauroides" jest więc pierwszym pewnym dromeozaurydem żyjącym we wczesnej kredzie na terenie Europy, jego status zależy też od klasyfikacji "Nuthetes" z Middle Purbeck z Brytanii (formacja ta może być nieco starsza od formacji Jydegaard). Nie ma też pewności, czy młodociany holotyp "Nuthetes" wykazuje cechy charakterystyczne dla dromeozaurydów. Duży okaz zaliczony do "Nuthetes" wydaje się należeć do właściwych dromeozaurów i może zaliczać się raczej do "Dromaeosauroides", niż do "Nuthetes". Okazy te mierzyły od 15 do 18 mm.
Niektórzy naukowcy nazywają "Dromaeosauroides" mianem nieokreślonego dromeozaura. Bonde odpowiedział na to, że rozpatrywane zęby różnią się od właściwych innym dromeozaurom wczesnej kredy (jak też późniejszym członkom grupy, w tym dromeozaurowi) i takson powinien być uznany za pewny. Powiedział też, że naukowcy ci uwzględniają nieprawidłowe dane na temat miejsca znalezienia szczątków, warstwy geologicznej i wieku znaleziska, a okoliczności nazwania dromeozauroida nie odbiegają od towarzyszących tworzeniu innych taksonów bazujących na zębach.
Paleoekologia.
Obecnie jedynie róg formacji Jydegaard jest odkryty, pozostała część natomiast – zarośnięta. Formacja Jydegaard należy do grupy Nyker, obejmującej 3 formacje geologiczne (Rabekke, Robbedale i Jydegaard), datowane na wieki od berriasu do walanżynu we wczesnej kredzie. Formację Jydegaard budują osady pochodzące z nadmorskich lagun wypełnionych wodą słodką lub brachiczną. Oprócz dromeozauroida znaleziono tam szczątki prawdopodobnie tytanozaura, rekina z rodziny Hybodontidae, ryb "Lepidotes" i "Pleuropholis", żółwi, jaszczurek, krokodyla "Pholidosaurus" oraz cienkie fragmenty kości ptaka lub pterozaura. W leżących poniżej osadach obficie występuje małż "Neomiodon" ("Neomiodon" Bed). Wskazuje to na masowe umieranie, być może z powodu toksyn produkowanych przez bruzdnice.
Ryby i małże znaleziono w glinie powstałej prawdopodobnie w lagunie, a dinozaury i jaszczurki w piasku leżącym prawdopodobnie na lądzie, być może na plaży, żółwie i krokodyle znaleziono w obu miejscach. Ślimaki słodkowodne znaleziono w glinie pozostałej być może po płytkich, wysychających jeziorkach za piaskiem oddzielającym lagunę od morza, w otoczeniu przypominającym Florida Keys bądź południowo-zachodnie wybrzeża Jutlandii. Dinozaury być może żerowały w tym miejscu, korzystając z pozostałości roślin i niewielkich zwierząt lądowych, teropody mogły polować wzdłuż brzegu. Bornholm i Skania wydają się być jedynymi miejscami, gdzie znaleziono pozostałości skandynawsko-rosyjskiej fauny z wczesnej kredy. Dalsze badania mogą wyjaśnić, czy pokrewieństwo łączy ją z fauną europejską, czy też azjatycką.
Bazując na prawdopodobnych koprolitach dromeozaryda z formacji Jydegaard zawierających szczątki łusek ryby "Lepidotes", Milàn i współpracownicy spekulowali, że pewne dromeozaurydy potrafiły łapać ryby powiększonym, zakrzywionym szponem na drugim palcu stopy, w sposób podobny do zaproponowanego dla barionyksa, używającego swego szponu na kciuku jak oszczepu. Większy z tych koprolitów wykazuje też dowód na istnienie koprofagów.

</doc>
<doc id="3181356" url="https://pl.wikipedia.org/wiki?curid=3181356" title="Andrejs Apsītis">
Andrejs Apsītis

Andrejs Apsītis (ros. Андрей Апситис, "Andriej Apsitis"; ur. 7 lutego 1888 w Plātere, zm. 2 września 1945 w Rydze) – rosyjski i łotewski kolarz (szosowy i torowy), olimpijczyk.
Życiorys.
Urodził się w ówczesnej Rosji (dzisiejsze tereny Łotwy; kraj ten wówczas nie istniał), którą reprezentował na Letnich Igrzyskach Olimpijskich 1912 w kolarstwie szosowym. W jeździe indywidualnej na czas zajął 60. miejsce (jako jedyny z 10 reprezentantów Rosji ukończył wyścig) z czasem 12-18:20,6 (startowało 123 kolarzy). W jeździe drużynowej rosyjska reprezentacja została nieklasyfikowana, gdyż wyścigu nie ukończyła wymagana liczba czterech kolarzy. Na igrzyskach w Paryżu (1924) Apsītis, już jako reprezentant niepodległej Łotwy, startował w wyścigu drużynowym na dochodzenie, w którym wraz z kolegami odpadł w rundzie kwalifikacyjnej po porażce z Polakami (skład:Andrejs Apsītis, Roberts Plūme, Fridrihs Ukstiņš, Artūrs Zeiberliṇš).
Reprezentant klubu Marss. Wygrał kilka mniejszych wyścigów jako reprezentant Rosji. Był później pięciokrotnym mistrzem Łotwy w kolarstwie.
Pracował jako piekarz.

</doc>
<doc id="3181359" url="https://pl.wikipedia.org/wiki?curid=3181359" title="Alkestis (dramat Eurypidesa)">
Alkestis (dramat Eurypidesa)

Alkestis ( Alkēstis, ) – grecka tragikomedia i zarazem ostatnia część tetralogii Eurypidesa, jednocześnie najstarszy z zachowanych dramatów jego autorstwa (438 p.n.e.) Utwór jest adaptacją tesalskiego mitu o Alkestis, żonie władcy Feraj Admeta.
Mąż Alkestis dzięki wstawiennictwu Apolla został uratowany od przedwczesnej śmierci, jednak aby wyrównać rachunek z zaświatami, musiał zostać wykupiony za cenę czyjegoś życia. W tej sytuacji jedyną osobą gotową do poświęcenia okazała się kochająca Alkestis. Eurypides wykorzystał tesalską opowieść do analizy problematyki małżeńskiej, a ostatnie miejsce w tetralogii, zarezerwowane tradycyjnie dla dramatu satyrowego, sprawiło, że druga część utworu zawiera wiele elementów komicznych.
Wśród dramatów Eurypidesa, szczególnie zainteresowanego tematyką małżeństwa ("Ifigenia w Aulidzie", "Andromacha", "Orestes", "Helena"), jedynie "Alkestis" w pełni koncentruje się na nim, ponieważ jej zasadniczy temat w istocie stanowi żal za utraconym szczęściem małżeńskim.
Podczas agonu roku 438 p.n.e., w którym zwyciężył Sofokles, Eurypides zajął ze swoimi dramatami drugie miejsce.
Mit o Alkestis i Admecie.
Wątek mityczny, wokół którego zbudowano fabułę, jest stosunkowo mało znany, a dramat Eurypidesa stanowi w zasadzie jego najpełniejszy przekaz. Opowieść mogła powstać w wyniku połączenia dwóch wątków baśniowych (Tesalia z nich słynęła), o powodowanej miłością ofierze z życia i pojedynku ze śmiercią.
Historia rozpoczyna się od sporu, jaki rozgorzał pomiędzy Zeusem a Apollem o śmierć jego syna Asklepiosa. Bóg medycyny zginął, ponieważ tak udoskonalił sztukę lekarską, że zaczął wskrzeszać zmarłych. Zrozpaczony i pałający chęcią zemsty Apollo, nie mogąc wystąpić przeciwko najpotężniejszemu z bogów, w odwecie za śmierć syna zabił cyklopy, wykuwające pioruny, od których zginął Asklepios. Za ten czyn Zeus wyznaczył Apollowi karę, jaką była roczna niewola na dworze tesalskiego władcy Feraj Admeta.
Pomiędzy królem a bogiem zawiązała się jednak przyjaźń. W zamian za dobre traktowanie wdzięczny Apollo, dowiedziawszy się, że Admetowi grozi rychła śmierć, wyjednał od upojonych winem bogiń losu Mojr, możliwość wykupu przyjaciela z rąk Tanatosa (boga śmierci). Jedynym warunkiem tego targu była dobrowolna śmierć kogoś innego.
Kiedy nadszedł wyznaczony termin, okazało się, że nikt oprócz jego ukochanej Alkestis nie chciał ponieść ofiary. Władca Feraj zgodziwszy się na jej poświęcenie, dopiero po fakcie uzmysłowił sobie autentyczną cenę, jaką mu przyszło zapłacić. Osamotniony i pogrążony w rozpaczy zyskał współczucie Heraklesa (w innej wersji Persefony), który widząc nieszczęście przyjaciela, postanowił działać i siłą wydarł Tanatosowi zmierzającą w zaświaty Alkestis.
Treść dramatu.
Fabuła dramatu rozwija się wokół ostatniej fazy mitycznej opowieści. Prolog został przetłumaczony na język polski przez Jana Kochanowskiego, a fragment, który stanowi rozmowę Apolla i Tanatosa (Śmierci), uchodzi za najlepsze polskie tłumaczenie greckiej tragedii w historii. Jest to zaprezentowana w formie stychomytii potyczka słowna pomiędzy bogami, w której przedstawiony zostaje zarys całej historii, a Apollo zapowiada przybycie Heraklesa.
Poprzedzony parodosem chóru epejsodion I to opowieść Służącej o ostatnich chwilach swojej pani spędzonych w kręgu rodzinnym. Jest to charakterystyczny dla starszych sztuk Eurypidesa dokładny opis postaci, poprzedzający wejście głównej bohaterki. Tematem epejsodionu II jest scena pożegnania i śmierci. Epejsodion III to pojawienie się Heraklesa, który w krótkiej wymianie zdań z chórem opowiada o swojej wyprawie po konie Diomedesa (jedna z dwunastu prac). Widząc ciało na marach nie chce przeszkadzać, jednak Admet aby nie uchybić zasadzie gościnności oszukuje przyjaciela (uczestniczyli razem w wyprawie po "złote runo") zatajając tożsamość zmarłej.
Początek epejsodionu IV to obraz kłótni, jaka wybucha pomiędzy Admetem a jego ojcem Feresem. Zrozpaczony król ma pretensje do starca, że ten nie zgodził się zająć miejsca Alkestis i z tego powodu odmawia mu prawa do jej pożegnania. Ostra wymiana zdań uzmysławia Admetowi, że tak naprawdę ukochaną żonę zabił jego egoizm.
Druga część epejsodionu IV to rozmowa sługi Admeta z podpitym Heraklesem, a nielicujące z powagą sytuacji zachowanie herosa wprowadza do sztuki element komiczny. W rozmowie siłacz dowiaduje się prawdy i postanawia pomóc przyjacielowi. Jego plan jest prosty, chce wydrzeć Tanatosowi Alkestis, kiedy ten będzie pił krew ofiarną, zgodnie ze zwyczajem pozostawioną na grobie. Ostatnia część epejsodionu IV to monolog Admeta, w którym widz jest świadkiem jego powolnej przemiany.
Scena końcowa przedstawia powrót zakrytej welonem i początkowo anonimowej Alkestis. Jej korzystne z punktu widzenia fabuły milczenie tłumaczone jest, wymagającym rytualnego oczyszczenia, kontaktem ze światem zmarłych. Warto zauważyć, że w tradycji greckiej pozytywne zakończenie charakteryzowało dramaty satyrowe.
Budowa, miejsce w tetralogii i wątki interpretacyjne.
"Alkestis" była czwartą częścią tetralogii wystawionej przez Eurypidesa podczas agonu roku 438 p.n.e. Trzy pozostałe dramaty to niepowiązane tematycznie i niezachowane do naszych czasów "Kretenki", które opowiadały o wnuczce Minosa i matce Menelaosa Aerope, "Alkmeon Psoficki" opowieść o zabójcy swojej matki Eryfili Alkmeonie oraz "Telefos" będący opowieścią o władcy Myzyjczyków, który w stroju żebraka przybywa do Argos.
Tragikomiczny charakter sztuki wynikał zapewne z tego, że "Alkestis" wystawiona została podczas agonu jako czwarta, a było to miejsce tradycyjnie zarezerwowane dla dramatu satyrowego. Najistotniejszym wątkiem utworu jest wiążący fabułę motyw gościnności, dzięki któremu akcja utworu rozdzielona została na trzy części, z których dwie pierwsze służą prezentacji postaci, a ostatnia stanowi ich spotkanie w scenie finałowej.
Najtrudniejszym problemem interpretacyjnym "Alkestis" jest bez wątpienia postawa jej męża, a ocena Admeta podzieliła badaczy. Jedni są krytyczni i widzą w nim człowieka, którego działania przekraczają granice dobrego smaku, drudzy zaś dostrzegają wysiłek autora, aby przedstawić go w roli dobrego męża. Za pierwszą z tych ocen przemawia już sam fakt przyzwolenia na egoistyczną zamianę, za drugą stoi autentyczny żal oraz przyrzeczenie umierającej żonie dozgonnej wierności. Wydaje się, że tym co tak naprawdę wpływa na ocenę władcy Feraj jest jednak stosunek badaczy do starogreckich postaw moralnych. Różnią się one od nam współczesnych, a ci z interpretatorów, którzy uwzględniają fakt, iż kształtowały się one w zgoła odmiennych warunkach, są w swoich ocenach zdecydowanie łagodniejsi. Bez wątpienia jest jednak "Alkestis" sztuką o miłości i poświęceniu, a wspólnie przebyte cierpienie to dla małżonków szansa na o wiele dojrzalszą relację.

</doc>
<doc id="3181360" url="https://pl.wikipedia.org/wiki?curid=3181360" title="Hokej na trawie na Igrzyskach Panamerykańskich 2011">
Hokej na trawie na Igrzyskach Panamerykańskich 2011

Hokej na trawie na Igrzyskach Panamerykańskich 2011 została rozegrana w dniach 19–29 października 2011. Do rozdania były dwa komplety medali, po jednym w turnieju dla mężczyzn i kobiet. W turnieju męskim jak i żeńskim wystartowało po 8 narodowych reprezentacji. W turnieju mężczyzn triumfowała reprezentacja Argentyny. Turniej kobiet wygrała reprezentacja Stanów Zjednoczonych.
Harmonogram zawodów.
Zawody rozgrywano w dniach 19–29 października.

</doc>
<doc id="3181362" url="https://pl.wikipedia.org/wiki?curid=3181362" title="Alcestis (dramat Eurypidesa)">
Alcestis (dramat Eurypidesa)



</doc>
<doc id="3181364" url="https://pl.wikipedia.org/wiki?curid=3181364" title="Fridrihs Ukstiņš">
Fridrihs Ukstiņš

Fridrihs Ukstiņš (ur. 15 listopada 1895 w Rydze, zm. w maju 1972) – łotewski kolarz torowy, olimpijczyk. Reprezentant klubu Marss.
Na igrzyskach w Paryżu (1924) Ukstiṇš startował w wyścigu drużynowym na dochodzenie, w którym wraz z kolegami odpadł w pierwszej rundzie eliminacyjnej po porażce z reprezentantami Polski (skład:Andrejs Apsītis, Roberts Plūme, Fridrihs Ukstiņš, Artūrs Zeiberliṇš). Cztery lata później Ukstiṇš startował w tej samej konkurencji, w której Łotysze ponownie odpadli w pierwszej rundzie (przegrali z Włochami); oprócz Ukstiņša w składzie znaleźli się: Roberts Ozols, Zenons Popovs i Ernests Mālers.

</doc>
<doc id="3181366" url="https://pl.wikipedia.org/wiki?curid=3181366" title="MKS Banimex Będzin w sezonie 2012/2013">
MKS Banimex Będzin w sezonie 2012/2013

Rozgrywki.
Liga.
Play-off.
! colspan="4" style="background:#f6f6f6;"| Ćwierćfinał
Puchar Polski.
! colspan="4" style="background:#f6f6f6;"| II runda
! colspan="4" style="background:#f6f6f6;"| III runda
! colspan="4" style="background:#f6f6f6;"| IV runda

</doc>
<doc id="3181367" url="https://pl.wikipedia.org/wiki?curid=3181367" title="Fridrihs Ukstiṇš">
Fridrihs Ukstiṇš



</doc>
<doc id="3181368" url="https://pl.wikipedia.org/wiki?curid=3181368" title="Elżbieta (księżniczka Brabancji)">
Elżbieta (księżniczka Brabancji)



</doc>
<doc id="3181373" url="https://pl.wikipedia.org/wiki?curid=3181373" title="Lietuvos bibliotekininkų draugija">
Lietuvos bibliotekininkų draugija

Lietuvos bibliotekininkų draugija (pol. "Stowarzyszenie Bibliotekarzy Litewskich") LBD – ogólnolitewska organizacja pozarządowa o charakterze naukowym i zawodowym środowiska bibliotekarskiego z siedzibą w Wilnie. Zrzesza bibliografów, badaczy bibliologii i informatologii.
Historia.
Stowarzyszenie zostało założone w 1931 roku przez Vaclovasa Biržiškę, mając na celu poprawę stanu bibliotekarstwa na Litwie. W 1936 roku stowarzyszenie zostało przyjęte do Międzynarodowego Związku Bibliotekarzy (obecnie IFLA). W 1941 roku zakończyło swoją działalność, jednak w 1989 roku została ona reaktywowana. Rok później stowarzyszenie zostało ponownie włączone w IFLA.
Prezydenci.
Stowarzyszenie w kolejnych latach było prowadzone przez:

</doc>
<doc id="3181376" url="https://pl.wikipedia.org/wiki?curid=3181376" title="Paweł Stokowski">
Paweł Stokowski

Paweł Stokowski herbu Drzewica (zm. w 1686 roku) – kasztelan wojnicki w latach 1685-1686, kasztelan oświęcimski w latach 1658-1685, chorąży zatorsko-oświęcimski w latach 1655-1658.
W 1669 roku był elektorem Michała Korybuta Wiśniowieckiego z księstw oświęcimskiego i zatorskiego, podpisał jego "pacta conventa". 

</doc>
<doc id="3181382" url="https://pl.wikipedia.org/wiki?curid=3181382" title="Adłan Kacajew">
Adłan Kacajew

Adłan Zelimchanowicz Kacajew (ur. 20 lutego 1988 w Aczchoj-Martanie) – rosyjski piłkarz występujący na pozycji pomocnika. W swojej karierze reprezentował także barwy takich drużyn, jak Kawkaztransgaz-2005 Ryzdwiany, Łucz-Eniergija Władywostok oraz Lechia Gdańsk.

</doc>
<doc id="3181386" url="https://pl.wikipedia.org/wiki?curid=3181386" title="Jakub Dąmbski">
Jakub Dąmbski

Jakub Dąmbski z Lubrańca herbu Godziemba (zm. przed 4 lutego 1676 roku) – chorąży zatorsko-oświęcimski w 1658 roku, pułkownik wojska powiatowego województwa krakowskiego w 1672 roku.
W 1669 roku był elektorem Michała Korybuta Wiśniowieckiego z księstw oświęcimskiego i zatorskiego.

</doc>
<doc id="3181387" url="https://pl.wikipedia.org/wiki?curid=3181387" title="Super League w futsalu">
Super League w futsalu

Super League jest najwyższą w hierarchii klasą ligowych rozgrywek w futsalu w Rosji, będąc jednocześnie najwyższym szczeblem centralnym (I poziom ligowy). Jej triumfator zostaje Mistrzem Rosji, zaś najsłabsze drużyny są relegowane do niższej ligi. Zwycięzca Super League ma prawo startu w UEFA Futsal Cup.

</doc>
<doc id="3181389" url="https://pl.wikipedia.org/wiki?curid=3181389" title="Test Addsona">
Test Addsona



</doc>
<doc id="3181392" url="https://pl.wikipedia.org/wiki?curid=3181392" title="Ronald Austin Mulkearns">
Ronald Austin Mulkearns



</doc>
<doc id="3181395" url="https://pl.wikipedia.org/wiki?curid=3181395" title="Thomas Francis Little">
Thomas Francis Little



</doc>
<doc id="3181400" url="https://pl.wikipedia.org/wiki?curid=3181400" title="Flaga Rembertowa">
Flaga Rembertowa

Flaga dzielnicy Rembertów – flaga przyjęta jako symbol warszawskiej gminy Rembertów. Ma kształt prostokąta o proporcjach 2:3 i składa się z dwóch pasów równej szerokości i długości w barwach czerwonej u góry i żółtej u dołu. Od skraju czoła flagi dwa kwadraty, żółty u góry, czerwony u dołu. Barwy flagi nawiązują do flagi Warszawy i herbu Rembertowa.
Symbolika.
Barwa żółta - mazowieckie piaski; barwa czerwona - krew przelana na terenie Rembertowa.
Flaga przyjęta została w 1996 roku.

</doc>
<doc id="3181401" url="https://pl.wikipedia.org/wiki?curid=3181401" title="Eesti merejõud">
Eesti merejõud

Eesti merejõud (Estońskie Siły Morskie) – marynarka wojenna Estonii, część estońskich sił zbrojnych działająca w latach 1918–1940.
Walka o niepodległość Estonii.
Zalążkiem marynarki wojennej Estonii był Batalion Morski utworzony 4 marca 1918 roku. Jego dowódcą był porucznik August Schönberg. Batalion, jako część armii został rozwiązany 15 maja z polecenia zajmujących w tym czasie Estonię Niemców. Eesti merejõud zostało utworzone 21 listopada 1918, 10 dni po kapitulacji Cesarstwa Niemieckiego. Szybkiemu utworzeniu marynarki wojennej sprzyjał fakt, że Ententa zdecydowała o przekazaniu Estonii części okrętów należących do Kaiserliche Marine, głównie tych, które Niemcy zdobyli na Marynarce Wojennej Imperium Rosyjskiego. Pierwszym okrętem wojennym wcielonym do Eesti merejõud była kanonierka „Lembit”, we flocie rosyjskiej nosząca nazwę „Bobr”, zaś w niemieckiej „Biber”. Zaraz potem do służby weszły niszczyciele min, para uzbrojonych parowców i 19 mniejszych jednostek przeznaczonych głównie do trałowania. Marynarka wojenna rozpoczęła działania zbrojne natychmiast po wprowadzeniu okrętów do służby. Okręty estońskie współdziałały z Royal Navy, której okręty pojawiły się w Tallinie 12 grudnia, w walce z bolszewikami i Landeswehrą. Kiedy 26 grudnia dwa bolszewickie niszczyciele prowadziły ostrzał portu w Tallinie, zostały przejęte przez Brytyjczyków i po kilku dniach przekazane Estonii. Weszły do służby jako „Lemuk” i „Wambola”.
Dwudziestolecie międzywojenne.
Współpraca z Finlandią.
Po uzyskaniu niepodległości i zakończeniu wojny z bolszewikami Estonia nie była pewna swojego bezpieczeństwa. Przyjazne stosunki łączyły ją z Łotwą na południu i z Finlandią na północy, jednak stosunki ze Związkiem Radzieckim były wciąż napięte, na co wskazywała próba przewrotu komunistycznego przeprowadzona pod czujnym okiem Moskwy 1 grudnia 1924 w Tallinie. Flota Bałtycka rozbita podczas I wojny światowej i interwencji brytyjskiej zaczęła w latach 20 odbudowywać swoje siły. Na przełomie lat 30. powiększyła się ona o 4 pancerniki, 2 krążowniki, 2 dywizjony niszczycieli oraz liczne okręty podwodne różnych typów. Finlandia, zagrożona w podobny stopniu przez rozbudowę sił morskich Radzieckiej Marynarki Wojennej zaproponowała na początku 1930 roku współpracę Estończykom w zablokowaniu Zatoki Fińskiej.
Plan został wypracowany przez dowódcę estońskiej floty – admirała Hermana von Salzę i zaakceptowany przez Finlandię. Zakładał on koordynacje baterii nadbrzeżnych oraz postawienie zagrody minowej w najwęższym miejscu zatoki. W razie przedarcia się okrętów nieprzyjaciela przez ten system zabezpieczeń, miały one zostać zaatakowane przez okręty podwodne sojuszników wspomagane przez fińskie pancerniki obrony wybrzeża. Do tego celu miało być użytych 5 okrętów podwodnych Finlandii oraz 2 należące do Estonii. Ponieważ Estonia nie posiadała w owym czasie żadnych okrętów podwodnych, postanowiono je zamówić.
Przebudowa floty.
Jeszcze w 1923 roku na rozkaz admirała von Salzy została powołana komisja mająca za zadanie ustalenie wytycznych techniczno-operacyjnych dla przyszłych okrętów Marynarki Estońskiej. Pierwszą propozycję pozyskania jednostek podwodnych Estonia otrzymała 14 kwietnia 1924 roku od niemieckiej firmy Ingenieurskaantor voor Scheepsbouw działającej pod holenderskim szyldem. Oferta dotyczyła projektu "Pu. 22" – okrętu podwodnego o wyporności 245 ton, została jednak odrzucona z powodów finansowych.
Pomimo ciągłego braku własnych jednostek podwodnych, minister wojny Jaan Soots zaaranżował kurs dla przyszłych ich dowódców – porucznika Alfreda Pontaka i porucznika Ferdinanda Schmiedehelma. Szkolenie odbyło się w Wielkiej Brytanii między 14 sierpnia 1926 a 8 czerwca 1927. Obejmowało ono praktyki na okrętach Royal Navy, oraz teoretyczne wykłady z budowy okrętów podwodnych i dowodzenia nimi.
Z powodu kryzysu ekonomicznego rząd Estonii zdecydował się na sprzedaż obydwu niszczycieli. Estończycy skierowali najpierw ofertę sprzedaży do sojuszniczej Finlandii, oferując za dwa niszczyciele 1,5 mln koron, Finowie jednak odmówili z powodu ograniczonych finansowych, które zamierzali spożytkować na rozbudowę armii lądowej i lotnictwa. Kontrakt sprzedaży podpisano więc z Peru. Transakcja zawarta 7 lipca 1933 roku opiewała na kwotę 410 tysięcy dolarów, co zależnie od przyjętego kursu odpowiadało 2312400, 2314000 lub 2414000 koronom estońskim.
Środki pozyskane ze sprzedaży zdecydowano się przeznaczyć na budowę 2 okrętów podwodnych. Ponieważ jednak suma ta stanowiła jedynie około połowę z wymaganej kwoty, postanowiono zrealizować zbiórkę pieniężną. Powołany 31 maja 1933 roku specjalnie w tym celu „Fundusz na rzecz okrętu podwodnego” uzbierał do końca 1934 roku 53 tysiące koron. Jako że było to około sześćdziesiąt razy mniej niż przewidywana potrzebna suma, zbiórkę pieniędzy postanowiono kontynuować z przeznaczeniem na znacznie tańszy ścigacz okrętów podwodnych, czego rezultatem było zamówienie patrolowca „Pikker”. Pozostałą część kosztów okrętów podwodnych zdecydowano się pokryć z budżetu państwa. Riigikog odpowiednie rozporządzenie uchwalił 21 grudnia 1933 roku. Podjęto rozmowy z 13 przedsiębiorstwami między innymi z Francji, Wielkiej Brytanii i Finlandii, jednak z przyczyn politycznych zdecydowano się zawęzić wybór do firm brytyjskich.
Estończycy postanowili prowadzić negocjacje drogą oficjalną, z konsulem na kraje bałtyckie sir Hughem Knatchbull-Hugessen, jednak do Tallina przyjechał specjalny wysłannik firmy Vickers-Armstrong sir Trevor Dawson, który samodzielnie prowadził rozmowy z Marynarką. Po długich negocjacjach Eesti merejõud zdecydowała się na ofertę Vickersa. Kontakt został zawarty 12 grudnia 1934 roku. Zakładał on, że w ciągu dwóch lat stocznia w Barrow-in-Furness dostarczy dwa okręty podwodne Estonii, za które otrzyma 360000 funtów szterlingów rozłożone w ratach przez 6 lat. Dodatkowo sir Dawson uzyskał od Foreign Office zgodę na praktykę estońskich załóg na brytyjskich okrętach.
Budowę okrętów rozpoczęto w 1935 roku (pierwszego w maju, drugiego w czerwcu). Wodowanie odbyło się 7 lipca 1936, okręty otrzymały nazwy „Kalev” i „Lembit”. „Kalev” reprezentował Estonię 20 maja 1937 w cieśninie Spithead, na morskiej rewii koronacyjnej Jerzego VI.
Sowiecka okupacja.
Po aneksji Estonii przez Związek Radziecki okręty Eesti merejõud zostały wcielona do Radzieckiej Marynarki Wojennej – oficjalny rozkaz został wydany 18/19 sierpnia 1940. NKWD rozpoczęło stopniowe aresztowania, zsyłki i rozstrzeliwania oficerów estońskich służących w marynarce. Na jednostkach pozostawiono część estońskiej załogi, uzupełniając etaty radzieckimi marynarzami i oficerami. Pod sowiecką banderą okręty brały udział w II wojnie światowej, walcząc przeciwko siłom morskim Niemiec i Finlandii, ich główną akcją bojową była ewakuacja Tallinna. Wiele z poestońskich okrętów przetrwało działania wojenne. „Pikker” został przebazowany do Sewastopola, gdzie służył jako jacht dla przywódców ZSRR, a następnie okręt badawczy Uniwersytetu Moskiewskiego do 1972 roku. „Lembit” przetrwał zaś cały okres sowieckiej okupacji jako okręt eksperymentalny, a od 5 maja 1995 – muzealny, by wejść do służby jako pierwszy okręt odrodzonej Estońskiej Marynarki Wojennej – Eesti Merevägi.

</doc>
<doc id="3181402" url="https://pl.wikipedia.org/wiki?curid=3181402" title="Taxi Brooklyn">
Taxi Brooklyn

Taxi Brooklyn – dramatyczny serial telewizyjny z elementami komedii wyprodukowany przez
EuropaCorp Television dla francuskiej stacji TF1. Światową premierę serial miał 14 kwietnia 2014 roku na TF1. Serial jest oparty na filmie "Taxi" Luca Bessona. Za opracowanie scenariuszu odpowiadali Gary Scott Thompson, Stephen Tolkin oraz Franck Ollivier. Premierowy odcinek został wyemitowany 25 czerwca 2014 roku przez stacje NBC.
27 lutego 2015 roku, stacja NBC anulowała serial po pierwszym sezonie.
W Polsce serial jest emitowany od 8 sierpnia 2016 roku przez Canal+ Seriale.
Fabuła.
Serial skupia się na trochę dziwnej relacji między "Cat" Sullivan, detektywem a kierowcą taksówki Leo Romba. Oboje wspólnie rozwiązują sprawy kryminalne w Nowym Jorku.

</doc>
<doc id="3181405" url="https://pl.wikipedia.org/wiki?curid=3181405" title="Cudowne tu i teraz">
Cudowne tu i teraz

Cudowne tu i teraz (ang. "The Spectacular Now") – amerykański komediodramat romantyczny z 2013 roku w reżyserii Jamesa Ponsoldta. Wyprodukowany przez wytwórnię A24 Films.
Premiera filmu miała miejsce 18 stycznia 2013 roku podczas Festiwalu Filmowego w Sundance. Siedem miesięcy później premiera filmu odbyła się 2 sierpnia 2013 roku w Stanach Zjednoczonych.
Opis fabuły.
Nastoletni Sutter (Miles Teller) prowadzi beztroskie życie. Kiedy rzuca go dziewczyna, topi smutki w alkoholu. Budzi się obok Aimee (Shailene Woodley), ekscentryczki i wielkiej miłośniczki literatury science fiction. Między Sutterem i Aimee rodzi się specyficzna więź, pełna radości z przeżywania drobnych chwil szczęścia.
Obsada.
Źródło: Filmweb
i inni

</doc>
<doc id="3181406" url="https://pl.wikipedia.org/wiki?curid=3181406" title="Lepa Vida">
Lepa Vida

Lepa Vida – słoweński mit będący społeczno psychologiczna pieśnią. Tematyka jest zbliżona do śródziemnomorskich ballad o żonie-matce. Pierwsze mity o Lepej Vidzie powstały między IXa XI wiekiem. Lepa Vida jest stałym motywem w Słoweńskiej literaturze.
Tematyka.
Wersja z tragiczną końcówką
Nieznajomy marynarz zwabia Lepą Vide na swój statek. W momencie, gdy zaczyna rozumieć, iż nie ma żadnej możliwości by uciec porywaczowi, postanawia skoczyć do wody i umrzeć. Ta wersja pochodzi od śródziemnomorskich opowieści, lecz minimalnie się od nich różni. W słoweńskiej wersji marynarz zwabia kobietę za pomocą lekarstw dla chorego syna, a w wersji pierwotnej jest to drogocenny towar.
Wersja o Lepej Vidzie zwabionej na statek i jej późniejszym smutku w obcym świecie
Lepa Vida jest młodą, dobrą lecz biedną i strudzoną kobietą. Mieszka ona ze swoim chorym synem i starym mężem. Kobieta poznaje marynarza, który opowiada o życiu w Hiszpanii i obiecuje, że może ją tam zabrać. Już w czasie podróży statkiem zaczyna sobie zdawać sprawę ze swojego błędy, lecz postanawia po przybiciu do brzegu zostać pielęgniarką na tamtejszym dworze. Jedyne co wiemy to, że Vida nie umiera, lecz jej dalsze losy nie są opisane
Wersja o Lepej Vidzie zwabionej na statek, jej zamorskim życiu i powrocie po syna
W tej wersji marynarz ponownie zwabia kobietę na statek proponując jej lekarstwa dla chorego syna. Po dotarciu do celu Vida postanawia zostać konkubiną porywacza. Kobieta cały czas pragnie tylko być ze swoim synem, lecz jej partnera to nie interesuje. W cudowny sposób, lecz z pomocą słońca wraca ona po swojego syna, by zabrać go do nowego domu.
Lepa Vida w twórczości słoweńskich pisarzy.
Motyw Lepej Vidy widoczny jest w dziełach wielu ważnych słoweńskich twórców, takich jak: France Prešeren, Josip Jurčič, Josip Vošnjak, Ivan Cankar czy Boris Pahor.

</doc>
<doc id="3181408" url="https://pl.wikipedia.org/wiki?curid=3181408" title="Madson">
Madson

Madson, właśc. Madson Henrique Nascimento Santos (ur. 9 maja 1991 w Maceió) – brazylijski piłkarz występujący na pozycji pomocnika w greckim klubie PAE Atromitos. Wychowanek Corinthians, w swojej karierze reprezentował także barwy Paulista oraz Atlético Goianiense i FC Vaslui.

</doc>
<doc id="3181409" url="https://pl.wikipedia.org/wiki?curid=3181409" title="Jorgos Kirtsos">
Jorgos Kirtsos

Jorgos Kirtsos, gr. Γιώργος Κύρτσος (ur. 4 czerwca 1952 w Atenach) – grecki dziennikarz prasowy, wydawca i polityk, poseł do Parlamentu Europejskiego VIII i IX kadencji.
Życiorys.
Po ukończeniu szkoły średniej studiował w Sloan School of Management w ramach bostońskiego Massachusetts Institute of Technology. Następnie kształcił się w London School of Economics, gdzie doktoryzował się w 1980. Od początku lat 80. związany z dziennikarstwem, od 1984 pracował w „Elefteris Tipos”. Pełnił funkcję redaktora tej gazety (1997–2002) i jej niedzielnego wydania (1988–2002). Po odejściu z redakcji zaczął w 2003 wydawać bezpłatną gazetę „City Press”, a w 2008 również „Free Sunday”. Był również regularnym komentatorem w programach telewizyjnych.
W trakcie pobytu w Londynie wstąpił do Komunistycznej Partii Grecji, z której wkrótce wystąpił. W latach 1991–1993 był doradcą prasowym premiera Konstandinosa Mitsotakisa. W 2012 kandydował z ramienia prawicowego Ludowego Zgromadzenia Prawosławnego do greckiego parlamentu. W wyborach w 2014 z listy Nowej Demokracji uzyskał mandat eurodeputowanego VIII kadencji. W 2019 z powodzeniem ubiegał się o reelekcję. W 2022 za krytykę rządu został wykluczony z Nowej Demokracji.

</doc>
<doc id="3181422" url="https://pl.wikipedia.org/wiki?curid=3181422" title="Stanisław Juchnicki">
Stanisław Juchnicki

Stanisław Juchnicki (ur. 22 października 1909 w Białymstoku, zm. 26 lipca 1974) – polski polityk, poseł na Sejm PRL III, IV i V kadencji (1961–1972), przewodniczący prezydium Wojewódzkiej Rady Narodowej w Białymstoku (1956–1958).
Życiorys.
Syn Józefa i Rozalii. Z zawodu włókniarz, posiadał wykształcenie podstawowe. W latach 1937–1939 i 1945–1948 należał do Polskiej Partii Socjalistycznej. W 1948 przez kilka miesięcy był przewodniczącym Wojewódzkiego Komitetu PPS w Białymstoku. W grudniu tego samego roku przystąpił wraz z tą formacją do Polskiej Zjednoczonej Partii Robotniczej. W latach 1949–1950 i 1956–1969 członek egzekutywy Komitetu Wojewódzkiego PZPR w Białymstoku, a w latach 1950–1951 i 1952–1954 kierownik Wydziału Ekonomicznego tego komitetu. Od 1953 na trzyletnim Studium Zaocznym przy KC PZPR. Od 1 grudnia 1954 do 1 grudnia 1956 zastępca przewodniczącego, a następnie do 7 lutego 1958 przewodniczący prezydium Wojewódzkiej Rady Narodowej w Białymstoku (później do 16 kwietnia 1961 ponownie zastępca przewodniczącego). W 1961 został wybrany na posła na Sejm PRL z okręgu Łomża i na przewodniczącego Wojewódzkiego Komitetu Frontu Jedności Narodu w Białymstoku. Mandat posła uzyskiwał także w 1965 i 1969.
Pochowany na cmentarzu miejskim przy ul. Wysockiego w Białymstoku.

</doc>
<doc id="3181424" url="https://pl.wikipedia.org/wiki?curid=3181424" title="Litewskie Centralne Archiwum Państwowe">
Litewskie Centralne Archiwum Państwowe

Litewskie Centralne Archiwum Państwowe – największe państwowe archiwum Litwy. Jego zadaniem jest gromadzenie, przechowywanie, zabezpieczanie i udostępniania materiałów archiwalnych – papierowych oraz audiowizualnych. Powstało w roku 2002 z połączenia Litewskiego Archiwum Państwowego oraz Litewskiego Archiwum Obrazu i Dźwięku. Jego siedziba znajduje się w Wilnie, w dwóch budynkach, znajdujących się obok siebie.
Zasób.
W części archiwum będącej wcześniej Litewskim Archiwum Państwowym przechowywane są: 
Materiały te zajmują 33 000 metrów bieżących półek.
W części należącej wcześniej do Litewskiego Archiwum Obrazu i Dźwięku przechowuje się:
Przesłuchanie wszystkich nagrań dźwiękowych i wideo zajęłoby około dwa lata.
Digitalizacja.
Materiały do digitalizacji wybierane są na podstawie ich stanu zachowania oraz częstotliwości użytkowania. W pierwszej kolejności digitalizowane są archiwalia zagrożone zniszczeniem oraz najczęściej używane. Cyfryzacji poddawane są wszystkie rodzaje dokumentacji. Dokumenty papierowe są skanowane, natomiast materiały dźwiękowe oraz video są przegrywane na nowe nośniki. Ma to na celu przedłużenie żywotności tych materiałów, oraz ułatwienie dostępu. Dokumentacja filmowa udostępniana jest na portalach internetowych e-kinas.lt oraz europeanfilmgateway.eu. Niektóre zdigitalizowane materiały dostępne są w formie wirtualnej wystawy na stronie archyvai.lt

</doc>
<doc id="3181425" url="https://pl.wikipedia.org/wiki?curid=3181425" title="Król Matjaž">
Król Matjaž

Król Matjaž (Kralj Matjaž) – bohater słowiańskich opowieści ludowych. Pierwsze opowieści o tym nim powstały na Węgrzech, lecz jest również bohaterem opowieści chorwackich, serbskich, słoweńskich, ukraińskich, słowackich, czeskich, rosyjskich oraz niemieckich.
Legenda o dobrym władcy.
Pierwsze wzmianki o Królu Matjažu pochodzą z 1596 roku od historyka Marcantonio Nicolettiego. Zanotował on, że mieszkańcy Tolmina śpiewają wojenne hymny o Matje Korvinie. Król Matje Krovin zasłynął tym, że był bardzo pomocnym władcą, za jego panowania zaczęto wykuwać złote monety i w jego królestwie nastały bardzo dobre czasy. Ten dobrobyt rozwścieczył okolicznych władców i postanowili zjednoczyć się przeciwko Matjažowi. Władca wraz ze swoimi żołnierzami skrył się w jaskini Peca, która sama się przed nimi otworzyła i ich skryła. We wnętrzu król zasnął przy kamiennym stola, a dopiero kiedy jego broda dziewięć razu owinęła się wokół niego, obudził się. W Karyntii panowały dalej dobre czasy, a władca wraz ze swoim wojskiem pokonał wszystkich wrogów.
Legenda w Słowenii.
Słoweńska tradycja kultywowania Króla Matjaža trwała aż do XVI wieku. Pieśni, hymny, bajki oraz ballady z tamtego okresu są bardzo podobne dla tych z innych terytoriów, lecz posiadają kilka niezbyt ważnych różnic.
Słoweńscy znawcy kojarzą również postać króla Matjaža z konfliktem między nim a papieżem Grzegorzem IX oraz niemieckim cesarzem Fryderykiem II.

</doc>
<doc id="3181427" url="https://pl.wikipedia.org/wiki?curid=3181427" title="Marszałkowie ZSRR">
Marszałkowie ZSRR

Marszałkowie ZSRR – korpus osobowy w ZSRR.
Historia powstania.
W ZSRR istniała dość złożona hierarchia wyższych stopni wojskowych, które nazywano stopniami marszałkowskimi. 
W 1935 r. wprowadzano stopień marszałka Związku Radzieckiego (w marynarce wojennej odpowiadał mu wpierw stopień admirała floty a potem admirała floty Związku Radzieckiego), który odpowiadał stopniom marszałka w innych armiach. 
W 1943 r. utworzono w niektórych rodzajach wojsk stopnie marszałka rodzaju wojsk i głównego marszałka rodzaju wojsk: 
Położenie stopni marszałka rodzaju wojsk i głównego marszałka rodzaju wojsk w hierarchii jest złożone. Posiadaczy tych stopni (wpierw głównych marszałków, a potem marszałków rodzaju wojsk) wymieniano na listach po marszałkach ZSRR a przed generałami armii. Jednakże zasady awansu były skomplikowane. Posiadacz stopnia generała pułkownika mógł zostać awansowany albo na stopień generała armii (z wyjątkiem lotnictwa, gdzie był możliwy wyłącznie awans na stopień marszałka lotnictwa) albo na stopień marszałka rodzaju wojsk. Posiadacz stopnia generała armii mógł później otrzymać stopień marszałka ZSRR, a posiadacz stopnia marszałka rodzaju wojsk stopień głównego marszałka wojsk. Posiadacz stopnia głównego marszałka rodzaju wojsk natomiast nie mógł zostać awansowany na stopień marszałka ZSRR.
Nie było jednoznacznie określone, kiedy oficer noszący stopień generała pułkownika otrzyma stopień generała armii, a kiedy marszałka rodzaju wojsk — każdy awans rozpatrywano indywidualnie. Zazwyczaj głównym czynnikiem decydującym był dotychczasowy przebieg służby — jeśli dany oficer dowodził związkami (i pracował w instytucjach) macierzystego rodzaju wojsk, zostawał marszałkiem, natomiast jeśli dowodził związkami ogólnowojskowymi, stopień generała armii.
W przypadku lotnictwa nie nadawano nigdy stopnia generała armii, tylko stopień marszałka rodzaju wojsk.
W 1984 r. stopnie marszałków (i głównych marszałków) rodzaju wojsk poza lotnictwem i artylerią zostały zastąpione przez stopień generała armii; od tej daty także nie nadano już nikomu stopnia głównego marszałka rodzaju wojsk. Już po upadku ZSRR w 1993 r. stopnie te zostały także zastąpione stopniem generała armii.
Ostatnim marszałkiem Związku Radzieckiego był Dmitrij Jazow, przeciwnik pieriestrojki i organizator puczu przeciwko Gorbaczowowi. Natomiast marszałek Siergiej Achromiejew popełnił samobójstwo w dniu rozpadu ZSRR. Co ciekawe obaj z nich, walczyli w II wojnie światowej, natomiast ostatni marszałek jest jedynym nie odznaczonym medalem Bohatera Związku Radzieckiego.
Po rozpadzie jedynym marszałkiem Federacji Rosyjskiej został dotychczas Igor Siergiejew (1997-2001), zdymisjonowany po tym jak przyjął odpowiedzialność za zatonięcie okrętu podwodnego "Kursk".
W praktyce wszyscy marszałkowie ZSRR byli z jednej z grup:

</doc>
<doc id="3181429" url="https://pl.wikipedia.org/wiki?curid=3181429" title="Józef Wołek">
Józef Wołek

Józef Antoni Wołek (ur. 9 sierpnia 1913 w Dębie, zm. 10 marca 1985 w Gdańsku) – polski działacz socjalistyczny, poseł na Sejm Ustawodawczy i na Sejm PRL III kadencji (1961–1965), przewodniczący prezydium Wojewódzkiej Rady Narodowej w Gdańsku (1956–1960).
Życiorys.
Był synem Antoniego i Heleny. Działał w Towarzystwie Uniwersytetu Robotniczego, Związku Niezależnej Młodzieży Socjalistycznej oraz Legionie Młodych. W 1937 ukończył filozofię na Uniwersytecie Jagiellońskim i wstąpił do Polskiej Partii Socjalistycznej, w której działał do 1939. Pracował w Fabryce Materiałów Ogniotrwałych w Skawinie. Działał w robotniczych klubach sportowych. Uczestniczył w wojnie obronnej w 1939. W 1945 ponownie podjął działalność w PPS. W latach 1945–1948 był kolejno kierownikiem wydziału organizacyjnego, a następnie sekretarzem (m.in. I – od lipca 1946 do czerwca 1947) Wojewódzkiego Komitetu partii w Gdańsku. Od 1946 do 1948 był również prezesem Rady Okręgowej „Społem”. W 1947 został członkiem Rady Naczelnej PPS. W latach 1947–1949 wiceprezes Robotniczego Przedsiębiorstwa Przeładunków Portowych „Portorob”. W 1947 został posłem na Sejm Ustawodawczy z okręgu Gdańsk z listy Bloku Demokratycznego zasiadał w Komisji Ziem Odzyskanych i Repatriacji. W listopadzie 1948 został zawieszony w prawach członka partii i odwołano go z jej władz. Od 1950 księgowy-bilansista w gdańskiej filii Szkoły Głównej Handlowej. W okresie 1950–1951 był naczelnikiem Wydziału Administracyjnego Przemysłowego Zjednoczenia Budowlanego w Gdańsku, a w latach 1951–1953 zastępcą dyrektora Ekspozytury Wojewódzkiej Domu Książki w Gdańsku. Po październiku 1956 został zrehabilitowany w prawach członka Polskiej Zjednoczonej Partii Robotniczej. W latach 1956–1958 zasiadał w Komisji Rehabilitacyjnej Komitetu Wojewódzkiego PZPR, a od 26 listopada 1956 do 10 listopada 1960 pełnił funkcję przewodniczącego prezydium Wojewódzkiej Rady Narodowej w Gdańsku. W latach 1957–1962 był członkiem egzekutywy KW PZPR, w okresie 1960–1966 dyrektorem Morskiego Instytutu Rybackiego w Gdyni, a w latach 1966–1970 radcą ds. rybołówstwa w Ambasadzie PRL w Berlinie. W 1961 uzyskał mandat posła na Sejm PRL w okręgu Tczew. W trakcie kadencji zasiadał w Komisji Gospodarki Morskiej i Żeglugi oraz Komisji Planu Gospodarczego, Budżetu i Finansów.
Działacz Towarzystwa Przyjaźni Polsko-Radzieckiej i Zarządu Głównego Polskiego Związku Wędkarskiego.
Jego synem był Tomasz Wołek.
Pochowany 14 marca 1985 na Cmentarzu Srebrzysko (rejon IX, kwatera III-2-1).

</doc>
<doc id="3181430" url="https://pl.wikipedia.org/wiki?curid=3181430" title="Przecław Potocki">
Przecław Potocki

Przecław Potocki herbu Szeliga (zm. 1709), kasztelan rogoziński.
Pochodził z rodu Potockich herbu Szeliga. Syn Stanisława i Urszuli Barbary Sadowskiej. Poślubił Mariannę Hesztoporską przed 1689. Z małżeństwa urodzili się: Ewa, późniejsza żona Stanisława Smarzewskiego; Adam - dominikanin, Jan (1689-1737), kasztelan rogoziński; Zofia i Andrzej. Druga Anna Mieszkowska urodziła: Floriana, Kazimierza, Stefana i Ludwikę.
Początkowo burgrabia poznański i łowczy kaliski. Urząd kasztelana rogozińskiego sprawował od 1699 roku. Był właścicielem dóbr Golino, Wiktorowo i Pleszewo. Od Jana Małachowskiego kupił w 1694 r. Będlewo i Wronczyn. W posiadaniu Potockich dobra pozostawały do XX w.

</doc>
<doc id="3181431" url="https://pl.wikipedia.org/wiki?curid=3181431" title="Konstandinos Chrisogonos">
Konstandinos Chrisogonos

Konstandinos „Kostas” Chrisogonos, gr. Kωvσταντίνος (Κώστας) Χρυσόγονος (ur. 27 czerwca 1961 w Seres) – grecki prawnik, wykładowca akademicki i polityk, poseł do Parlamentu Europejskiego VIII kadencji.
Życiorys.
Ukończył w 1983 studia prawnicze na Uniwersytecie Arystotelesa w Salonikach. W 1987 doktoryzował się w Hanowerze. Od 1990 zawodowo związany z Uniwersytetem Arystotelesa w Salonikach, w 2003 został profesorem prawa konstytucyjnego na tej uczelni. Opublikował m.in. około 20 pozycji książkowych, podjął również praktykę w zawodzie prawnika.
W 2011 był jednym z założycieli lewicowej partii Ruch Jednościowy. W 2013 dołączył do komitetu centralnego Syrizy. W wyborach w 2014 z listy tego ugrupowania uzyskał mandat eurodeputowanego VIII kadencji. W trakcie kadencji odszedł z partii.

</doc>
<doc id="3181434" url="https://pl.wikipedia.org/wiki?curid=3181434" title="Józef Nagórzański">
Józef Nagórzański

Józef Nagórzański (ur. 9 września 1912 w Siedliszowicach, zm. 12 stycznia 1978 w Krakowie) – polski robotnik i polityk, poseł na Sejm PRL II, III, IV, V i VI kadencji (1957–1976), przewodniczący prezydium Wojewódzkiej Rady Narodowej w Krakowie (1955–1972) i przewodniczący Wojewódzkiego Komitetu FJN, zastępca członka KC PZPR.
Życiorys.
Był technikiem z wykształceniem średnim, pracował w Zakładach Budowy Maszyn i Aparatury im. Stanisława Szadkowskiego jako robotnik. Od 1955 sekretarz Komitetu Fabrycznego Polskiej Zjednoczonej Partii Robotniczej w Hucie im. Lenina. Był członkiem egzekutywy Komitetu Wojewódzkiego PZPR w Krakowie, później zastępcą członka Komitetu Centralnego PZPR. W latach 1955–1972 był przewodniczącym prezydium Wojewódzkiej Rady Narodowej i Wojewódzkiego Komitetu Frontu Jedności Narodu w Krakowie. W 1957, 1961 i 1965 był wybierany na posła na Sejm PRL II, III i IV kadencji z okręgu Kraków, a w latach 1969 i 1972 z okręgu Tarnów.
Pochowany w Alei Zasłużonych na Cmentarzu Rakowickim w Krakowie (kwatera LXIX pas A-I-9).

</doc>
<doc id="3181435" url="https://pl.wikipedia.org/wiki?curid=3181435" title="Sebastiano Sebastiani">
Sebastiano Sebastiani

Sebastiano Sebastiani (ur. w Camerino, zm. 1626 w Recanati) – włoski rzeźbiarz i giser, przedstawiciel szkoły rzeźbiarskiej z regionu Marche.
Życiorys.
Nie jest znana dokładna data jego urodzenia. Szkolił się w pracowni Girolama Lombardo w Recanati. Współpracował z Tiburzio Vergellim i Pier Paolo Jacomettim. Ponieważ jego rzeźby wykazują znaczne podobieństwa do dzieł wyżej wspomnianych artystów, często nie jest możliwe określenie ich autorstwa. Zaprojektował również główne drzwi bazyliki loretańskiej, które zrealizował razem z Tiburzio Vergellim.

</doc>
<doc id="3181443" url="https://pl.wikipedia.org/wiki?curid=3181443" title="LI Krajowy Festiwal Piosenki Polskiej w Opolu">
LI Krajowy Festiwal Piosenki Polskiej w Opolu

LI (51) Krajowy Festiwal Piosenki Polskiej w Opolu odbył się w dniach 6-8 czerwca 2014 r. w Amfiteatrze Tysiąclecia w Opolu.
Koncert „SuperPremiery 2014 - sezon 50+1”.
Na finał koncertu Ryszard Rynkowski zaśpiewał utwór „Urodziny”.
Koncert „SuperDebiuty 2014 z Niemenem - Świat nie zginie dzięki nim!”.
Występy pozakonkursowe:
Koncert „SuperJedynki 2014 - The SuperOne of Poland”.
Zwycięzcy oraz ich wykonania w trakcie koncertu SuperJedynek:
„SuperPrzebój”
Statuetkę wręczył złoty medalista olimpijski Zbigniew Bródka.
„SuperZespół”
„Bałkanica”. 
Statuetkę wręczył Kabaret Paranienormalni.
„SuperGwiazda w sieci”
Statuetkę wręczyli: Dyrektor zarządzająca „Super Expressu”, Ewa Lampart; Prezes Polskiego Radia, Andrzej Siezieniewski; Dyrektor portalu Onet.pl, Grażyna Olbrych; Dyrektor Biura Koordynacji Programowej Telewizji Polskiej, Sławomir Zieliński.
„SuperAlbum”
Statuetkę wręczył Włodek Pawlik.
„SuperArtysta”
Statuetkę wręczyła Monika Kuszyńska.
„SuperShow”
Statuetkę wręczył Teatr Ocelot.
„SuperArtystka”
Statuetkę wręczył Stan Borys
„SuperArtysta bez granic”
Statuetkę wręczył Dyrektor TVP Polonia Łukasz Kardas.
„SuperJedynka widzów TVP1”
Oglądalność.
Największym zainteresowaniem cieszył się sobotni koncert SuperJedynki 2014 – The SuperOne of Poland. Wystąpiły wówczas między innymi Edyta Geppert i Maryla Rodowicz. Kulminacyjny moment koncertu w Opolu przyciągnął przed telewizory 4,7 mln widzów. Liczną publiczność zgromadził występ SuperPremiery 2014 z Jackiem Cyganem i Ryszardem Rynkowskim – 3,6 mln widzów. Pierwsza część niedzielnej gali jubileuszowej „25 lat! Wolność – kocham i rozumiem!” skusiła 3,3 mln widzów, druga – 2,2 mln. SuperDebiuty z Czesławem Niemenem, mimo późnej pory, zgromadził w piątek, 6 czerwca, 1,5 mln widzów. Kabaretowe występy w sobotę oglądało 2,5 mln (pierwsza część) i 1,3 mln (druga część) widzów. 51. Krajowy Festiwal Piosenki Polskiej w Opolu odbywał się w dniach 6-8 czerwca 2014. W tym czasie TVP1 była stacją pierwszego wyboru, uzyskując średnie dzienne na poziomie 17,5%, 19% i 14%. Średnia oglądalność wszystkich koncertów podczas festiwalu w Opolu 2014 wyniosła 2,9 mln, zdobywając udziały na poziomie 29,5%.

</doc>
<doc id="3181445" url="https://pl.wikipedia.org/wiki?curid=3181445" title="Gigantium">
Gigantium

Gigantium – obiekt widowiskowo-sportowy w Aalborgu w Danii. Obiekt otworzony został w 1999 roku, w 2007 roku otworzono lodowisko, a w 2011 basen.
W tym obiekcie rozgrywano mecze fazy grupowej Mistrzostw Europy w Piłce Ręcznej Kobiet 2010 oraz Mistrzostw Europy w Piłce Ręcznej Mężczyzn 2014.
Z hali korzystają kluby piłki ręcznej: Aalborg Håndbold i Aalborg DH oraz klub hokejowy Aalborg Pirates.

</doc>
<doc id="3181447" url="https://pl.wikipedia.org/wiki?curid=3181447" title="Bitwa pod Mieczownicą">
Bitwa pod Mieczownicą

Bitwa pod Mieczownicą – jedna z bitew powstania styczniowego stoczona 2 marca 1863 roku.
Historia.
28 lutego 1863 oddział składający się z 60 uczniów gimnazjum trzemeszeńskiego wyruszył do powstania styczniowego. Grupa ta połączyła się z oddziałem dowodzonym przez Antoniego Rajmunda Garczyńskiego. Oddział ten liczył około 600 powstańców z Wielkiego Księstwa Poznańskiego. W nocy z 28 lutego na 1 marca Garczyński przeszedł granicę Królestwa Polskiego pod Radlewem w powiecie wrzesińskim, aby dołączyć do oddziału Kazimierza Mielęckiego przebywającego w Bieniszewie.
Dowództwo nad połączonymi oddziałami miał sprawować Kazimierz Mielęcki, lecz z uwagi na niezadowolenie Garczyńskiego i jego wyższy stopień wojskowy oraz starszy wiek Mielęcki zdecydował się uznać go jako zwierzchnika. Garczyński nie przyjął naczelnego dowództwa i nie powiadamiając Mielęckiego, w środku nocy wyruszył z obozu razem ze swoim oddziałem w stronę granicy pruskiej. Rankiem, kiedy Mielęcki zorientował się w zaistniałej sytuacji natychmiast, wyruszył w ślad za oddziałem Garczyńskiego.
Pod Dobrosołowem Mielęcki natknął się na wojska rosyjskie; zaczęła się walka. W tym samym czasie Garczyński znajdował się w sąsiedniej wsi Mieczownica, która była oddzielona jeziorem i błotami od Dobrosołowa. Pomimo wsparcia Garczyńskiego, Mielęcki pod naporem Rosjan musiał ze swoim oddziałem wycofać się do Mieczownicy w kierunku granicy pruskiej. W celu powstrzymania Rosjan wytypowano oddział złożony z 28 strzelców, pod dowództwem Nepomucena Marczyńskiego. Oddział początkowo był wspierany przez kilkudziesięciu strzelców z grupy Mielęckiego wycofujących się ku granicy. Powstańcy na cmentarzu walczyli ze znacznie liczniejszym oddziałem Rosjan. Zdołali zatrzymać dragonów rosyjskich, którzy wdali się z nimi w zaciętą walkę. Atak odpierany był przez kilka godzin. W krwawej walce zginęli prawie wszyscy oprócz jednej z 28-osobowego oddziału, był nim uczeń gimnazjum trzemeszeńskiego Klemens Wiśniewski. W końcowej fazie pościg za powstańcami Mielęckiego i Garczyńskiego przejął major Dyman. Dzięki obronie 28-osobowego oddziału pozostali powstańcy zdołali wycofać się do granicy pruskiej.
W bitwie pod Mieczownicą zginęło około 100 powstańców w tym 11 gimnazjalistów trzemeszeńskich: Józef Eitner, Roman Kentzer, Władysław Koszczyński, Kazimierz Różnowicz, Władysław Sąchocki, Edward Kozielski, Bolesław Pławiński, Józef Nawrocki, Walenty Paulus, Jagła i Krąkowski (ich imiona nie zostały ustalone). Kazimierz Mielęcki zarzucił Antoniemu Garczyńskiemu zdradę. Klęska spowodowana lekkomyślnością i niesubordynacją Garczyńskiego odbiła się szerokim echem w całym Wielkim Księstwie Poznańskim.
Pamięć o powstańcach.
Bitwę pod Mieczownicą i poległych w niej powstańców upamiętnia pomnik. Pomnik powstał z inicjatywy dziedzica majątku Mieczownica Leopolda Chrzanowskiego w 1865 roku. W czasie II Wojny Światowej został zburzony przez Niemców. W 1953 roku pomnik został odbudowany z inicjatywy Zygmunta Kwarczyńskiego. Władze gminy Ostrowite oraz parafia rzymskokatolicka w Giewartowie od 1993 roku organizują co roku w dniu 3 maja w święto uchwalenia Konstytucji uroczystości pod pomnikiem poległych gimnazjalistów w powstaniu styczniowym. Na tę uroczystość zapraszani są przedstawiciele Gimnazjum i Liceum w Trzemesznie.

</doc>
<doc id="3181452" url="https://pl.wikipedia.org/wiki?curid=3181452" title="Hrabstwo Mille Lacs">
Hrabstwo Mille Lacs

Hrabstwo Mille Lacs (ang. "Mille Lacs County") – hrabstwo w stanie Minnesota w Stanach Zjednoczonych. Obszar całkowity hrabstwa obejmuje powierzchnię 681,58 mil2 (1 765,30 km2). Według danych z 2010 r. liczyło 26 097 mieszkańców. Hrabstwo powstało 23 maja 1857 roku, a jego nazwa pochodzi od jeziora Mille Lacs.

</doc>
<doc id="3181453" url="https://pl.wikipedia.org/wiki?curid=3181453" title="Jeorjos Epitidios">
Jeorjos Epitidios

Jeorjos Epitidios, gr. Γεώργιος Επιτήδειος (ur. 2 marca 1953 w Atenach) – grecki wojskowy, generał, poseł do Parlamentu Europejskiego VIII kadencji.
Życiorys.
Kształcił się w greckich szkołach wojskowych, w tym w helleńskiej akademii wojskowej, studiował również w Stanach Zjednoczonych. Służył w greckiej armii, dochodząc do stopnia generała. Był oficerem w głównym sztabie obrony, a także komendantem szkoły artyleryjskiej. Służył także jako oficer sztabowy w siedzibie SHAPE (siedzibie Sojuszniczego Dowództwa ds. Operacji) i jako dyrektor jednego z departamentów Sztabu Wojskowego Unii Europejskiej (EUMS).
W wyborach w 2014 z listy Złotego Świtu uzyskał mandat eurodeputowanego VIII kadencji. W jej trakcie opuścił swoje ugrupowanie.

</doc>
<doc id="3181454" url="https://pl.wikipedia.org/wiki?curid=3181454" title="Iskrowa komora">
Iskrowa komora



</doc>
<doc id="3181458" url="https://pl.wikipedia.org/wiki?curid=3181458" title="Elefterios Sinadinos">
Elefterios Sinadinos

Elefterios Sinadinos, gr. Ελευθέριος Συναδινός (ur. 6 lipca 1955 w Argos Orestiko) – grecki wojskowy, generał, poseł do Parlamentu Europejskiego VIII kadencji.
Życiorys.
Kształcił się w greckich szkołach wojskowych, w tym w helleńskiej akademii wojskowej, którą ukończył w 1979 w stopniu podporucznika piechoty. Do czasu przejścia w stan spoczynku służył w greckiej armii, dochodząc do stopnia generała. Pełnił różne funkcje dowódcze, w tym komendanta greckich wojsk specjalnych i dowódcy greckiego kontyngentu w Kosowie.
W wyborach w 2014 z listy Złotego Świtu uzyskał mandat eurodeputowanego VIII kadencji. W jej trakcie opuścił swoje ugrupowanie.

</doc>
<doc id="3181465" url="https://pl.wikipedia.org/wiki?curid=3181465" title="Sotirios Zarianopulos">
Sotirios Zarianopulos

Sotirios Zarianopulos, gr. Σωτήριος Ζαριανόπουλος (ur. 16 lutego 1961 w Salonikach) – grecki działacz związkowy i polityk, poseł do Parlamentu Europejskiego VIII kadencji.
Życiorys.
Studiował filologię angielską na Uniwersytecie Arystotelesa w Salonikach. W 1981 został zatrudniony w banku Piraeus Bank. Zajął się działalnością związkową w ramach organizacji branżowej, wszedł m.in. w skład władz wykonawczych Generalnej Federacji Pracowników Greckich i Wszechrobotniczego Frontu Bojowego. Z ramienia Komunistycznej Partii Grecji w 2010 ubiegał się o urząd burmistrza w Salonikach, kierował też miejskim oddziałem partii (2011–2013).
W wyborach w 2014 z listy komunistów uzyskał mandat eurodeputowanego VIII kadencji.

</doc>
<doc id="3181466" url="https://pl.wikipedia.org/wiki?curid=3181466" title="Łukasz Czermiński (zm. po 1676)">
Łukasz Czermiński (zm. po 1676)

Łukasz Czermiński herbu Wieniawa (zm. po 1676 roku) – kasztelan zawichojski w latach 1662-1679, stolnik dorpacki w 1659 roku.
Syn Zofii z Kietlińskich. Żonaty z Teofilą Branicką i Zofią z Tarłów. Miał synów: Konstantego, Adama, Antoniego kasztelana małogojskiego. Był ojcem biskupa przemyskiego Łukasza Jacka. Miał córkę Zofię.
W 1669 roku był elektorem Michała Korybuta Wiśniowieckiego z województwa sandomierskiego. W 1674 roku był elektorem Jana III Sobieskiego z województwa sandomierskiego.
Marszałek sejmiku relacyjnego w 1661 roku i zjazdu 4 września 1668 roku. Poseł sejmiku opatowskiego na sejm 1662 roku.
Właściciel Rudy, Wesołej, Wygnanowa, Zarzyc Wielkich i części Zarzyc Małych w powiecie chęcińskim.

</doc>
<doc id="3181470" url="https://pl.wikipedia.org/wiki?curid=3181470" title="Memoriał Wolnego Słowa">
Memoriał Wolnego Słowa

Memoriał Wolnego Słowa – pomnik upamiętniający podziemny ruch wydawniczy w PRL-u, znajdujący się na skwerze Wolnego Słowa w Warszawie.
Lokalizacja.
Pomnik usytuowany jest na skwerze Wolnego Słowa na ul. Mysiej w Warszawie, między Nowym Światem a ul. Bracką i między budynkiem BGK (od strony Mysiej jest tu wejście do siedziby Ministerstwa Infrastruktury i Rozwoju oraz siedziby PGE) a południową pierzeją ulicy Mysiej, gdzie przy ul. Mysiej 5 znajdowała się w latach 1946–1990 centrala Głównego Urzędu Kontroli Prasy, Publikacji i Widowisk, czyli centrala cenzury (w chwili obecnej budynek usługowo-biurowy Liberty Corner, którego właścicielem jest niemiecki fundusz inwestycyjny zarządzany przez firmę GLL Real Estate Partners). Polityką cenzorów i nadzorem nad ich pracą sterowano z pobliskiego budynku siedziby Komitetu Centralnego Polskiej Zjednoczonej Partii Robotniczej.
Idea.
Polski podziemny ruch wydawniczy rozwinął się w latach 1977–1989 do rekordowych rozmiarów i miał ogromny zasięg. Ukazywało się ponad 3 000 czasopism (o nakładach do 100 000 egzemplarzy), wydano ponad 7 000 książek (o nakładach do 20 000 egzemplarzy), a także około stu kaset audio i wideo. Niezależna Oficyna Wydawnicza (NOWA), największe podziemne wydawnictwo, wydała blisko 400 tytułów, w nakładach od 500 do 12 000 egzemplarzy. Redaktorzy, drukarze i kolporterzy tych wydawnictw byli represjonowani i szykanowani przez komunistyczne władze, narażeni na rewizje, konfiskaty, pozbawianie zatrudnienia, pobicia, aresztowania i kilkuletnie wyroki więzienia. Z publikacjami „drugiego obiegu” przynajmniej raz w życiu zetknął się co czwarty mieszkaniec Polski. Ze względu na skalę działania podziemny ruch
wydawniczy w Polsce nie miał precedensu w historii świata. Dzięki m.in. podziemnemu ruchowi wydawniczemu udało się obalić komunizm w pokojowy sposób. Pomysł upamiętnienia wolnego słowa wyszedł ze środowisk związanych z tym ruchem. Bezpośrednim inicjatorem budowy pomnika był Bronisław Komorowski.
Historia budowy.
Inicjatorzy wysłali 5 października 2009 roku do Marszałka Sejmu Rzeczypospolitej Polskiej pismo zapraszające go do objęcia patronatem idei budowy pomnika. Pismo podpisali: Grzegorz Boguta, Ryszard Bugajski, Mirosław Chojecki, Jan Dworak, Stefan Kawalec, Waldemar Maj, Piotr Niemczycki, Andrzej Rosner, Jan Strękowski i Tomasz Tywonek. 6 stycznia 2010 roku marszałek Bronisław Komorowski objął honorowym patronatem budowę pomnika, a następnie patronował jego budowie już jako Prezydent Rzeczypospolitej Polskiej.
29 stycznia 2010 roku powołano Komitet Budowy Memoriału Wolnego Słowa, który 16 kwietnia 2012 roku uzyskał zgodę Ministra Spraw Wewnętrznych na przeprowadzenie publicznej zbiórki pieniędzy (wśród blisko 120 fundatorów były zarówno osoby prywatne jak i instytucje m.in.: Fundacja Polska Miedź, Fundacja PZU, Fundacja PKO Banku Polskiego, TVN, Fundacja Banku Zachodniego WBK, HB Reavis, Fundacja PGE – Energia z serca, Polskie Górnictwo Naftowe i Gazownictwo, Auchan Polska, Pelion, Bank Gospodarki Żywnościowej, Grupa Lotos, Hochland Polska i Orange Polska. Wykonawcę projektu memoriału wyłoniono w drodze konkursu zorganizowanego przez komitet, przy współpracy z Zarządem Terenów Publicznych Miasta Stołecznego Warszawy. Konkurs wygrali: Katarzyna Brońska, Mikołaj Iwańczuk i Michał Kempiński. Podczas ogłoszenia wyników konkursu odbyła się m.in. aukcja dzieł sztuki, których sprzedaż wspomogła powstanie memoriału. Opiekę nad całością prac sprawował Komitet Honorowy Budowy Memoriału Wolnego Słowa, któremu przewodniczył Jan Lityński, doradca prezydenta RP. W skład komitetu wchodzili: prezydent Warszawy Hanna Gronkiewicz-Waltz, Zbigniew Bujak, Witold Łuczywo oraz pomysłodawcy upamiętnienia wolnego słowa.
Odsłonięcia pomnika dokonano 5 czerwca 2014 roku o godz. 12:00. Odsłoniło go wspólnie środowisko wydawnicze, w obecności m.in. prezydenta Rzeczypospolitej Bronisława Komorowskiego, jego małżonki Anny Komorowskiej oraz prezydent Warszawy Hanny Gronkiewicz-Waltz. Odsłonięcie odbyło się w ramach obchodów 25-lecia pierwszych częściowo wolnych wyborów w 1989 roku.
„Wolne słowo to był dynamit, który rozsadził system. Powinniśmy pamiętać i chcemy, aby pamiętali inni, że wolność zaczęła się w Polsce.” – powiedział Bronisław Komorowski w czasie uroczystości odsłonięcia.
Z okazji odsłonięcia pomnika, w budynku przy ul. Mysiej 3 otwarto 4 czerwca 2014 roku wystawę zdjęć PAP dokumentujących działalność cenzury w Polsce. Wystawa jest otwarta do 4 września 2014 roku.
Komitet Budowy Memoriału Wolnego Słowa opublikował 25 lipca 2014 roku rozliczenie zbiórki publicznej. Z zebranych 1 170 155 zł na realizację projektu wydano 1 025 386 zł. Pozostałą kwotę wydano na: koszty przeprowadzenia zbiórki, czyli opłaty administracyjne (325 zł), koszty przeprowadzenia i ogłoszenia wyników konkursu (35 023 zł), nagród pieniężnych dla zwycięzców konkursu (85 tys. zł) oraz przeprowadzenie kampanii medialnej i uroczystego odsłonięcia Memoriału (32 295 zł).
Forma i interpretacja.
Pomnik ma formę długiej (90 m) czarnej cenzorskiej kreski fizycznie przekreślającej skwer, biegnącej od wylotu ul. Mysiej na budynek KC PZPR (co ma oznaczać, że tam sterowano cenzurą) wzdłuż ulicy Mysiej aż w pobliże wejścia do budynku dawnej cenzury. Tu czarny pas (wykonany z czarnego betonu na stalowej konstrukcji) „odkleja” się od posadzki placu, uwalnia słowo, odsłania skrywane, wymazywane treści. W efekcie walki podjętej przez tysiące ludzi kreska cenzorska zostaje przecięta. Opodal na pionowej płycie z przezroczystego materiału umieszczono dwujęzyczny (polski i angielski) opis pomnika i jego kontekstu, wraz z dwujęzycznym cytatem z Tacyta:
Prostopadłościenne kamienne siedziska znajdujące się we wschodniej części pomnika są elementami gry ulicznej „Nie daj się złapać – wydrukuj i zawieź wydrukowane materiały do celu”, o której informują tabliczki z kodami QR. W przyszłości w pobliżu pomnika będzie możliwość załadowania aplikacji na smartfon informującej o Memoriale. Przygotowywane są również inne multimedialne informacje.

</doc>
<doc id="3181474" url="https://pl.wikipedia.org/wiki?curid=3181474" title="Klubowe Mistrzostwa Świata w Piłce Nożnej 2014">
Klubowe Mistrzostwa Świata w Piłce Nożnej 2014

Klubowy Puchar Świata 2014 – turniej piłkarski, który odbył się w Maroku. Była to jedenasta edycja tego turnieju. O Klubowe Mistrzostwo Świata 2014 rywalizowało siedem drużyn: zwycięzca Ligi Mistrzów UEFA, zwycięzca Copa Libertadores, zwycięzca Afrykańskiej Ligi Mistrzów, zwycięzca Ligi Mistrzów CONCACAF, zwycięzca Ligi Mistrzów OFC, Azjatyckiej Ligi Mistrzów i przedstawiciel gospodarzy turnieju – mistrz Maroka 2014.
Stadiony.
Klubowy Puchar Świata był rozgrywany w dwóch miastach: na stadionie w mieście Rabat oraz w Marrakeszu.
Mecze.
Finał.
 
KLUBOWY MISTRZ ŚWIATA 2014
REAL MADRYT PIERWSZY TYTUŁ 

</doc>
<doc id="3181475" url="https://pl.wikipedia.org/wiki?curid=3181475" title="Herb Znojma">
Herb Znojma

Herb Znojma przedstawia w niebieskim polu ukoronowaną orlicę morawską, zwróconą w prawo. Herb wywodzi się od herbu władców Moraw, stąd orlica jest w biało-czerwoną szachownicę (choć jest też wariant herbu ze złoto-czerwoną szachownicą). Na jej piersiach umieszczono niebieską tarczę ze złotą literą Z. Korona, dziób i szpony zwierzęcia również są koloru złotego.
Najstarszy herb Znojma z orlicą znany jest z pieczęci z 1310 roku. W czasach rządów króla Jerzego z Podiebradów na piersi ptaka pojawiła się litera Z.

</doc>
<doc id="3181477" url="https://pl.wikipedia.org/wiki?curid=3181477" title="Deontonomizm">
Deontonomizm

Deontonomizm (gr. [deon] – trzeba, powinno się, [nomos]- nakaz, prawo) – kierunek w etyce, w którym twierdzi się, że powinność moralną konstytuuje nakaz autorytetu. Może to być nakaz Boga, nakaz społeczności lub samonakaz autonomicznego podmiotu. Zasadnicza dyskusja wewnątrz tego kierunku toczy się wokół tego, czy autorytet nakazodawczy może występować poza podmiotem działania, czy też musi nim być sam podmiot działający, stanowiący nakaz sam dla siebie.

</doc>
<doc id="3181483" url="https://pl.wikipedia.org/wiki?curid=3181483" title="Order/SU-M70SZ">
Order/SU-M70SZ



</doc>
<doc id="3181486" url="https://pl.wikipedia.org/wiki?curid=3181486" title="Tommy Talamanca">
Tommy Talamanca

Tommaso „Tommy” Talamanca (ur. 1 stycznia 1973) – włoski muzyk, kompozytor i multiinstrumentalista, a także inżynier dźwięku i producent muzyczny, wirtuoz gitary. Tommy Talamanca znany jest przede wszystkim z występów w zespole Sadist, w którym gra na gitarze i instrumentach klawiszowych. Do 2010 roku wraz z zespołem nagrał m.in. sześć albumów studyjnych. Od 2010 roku jest członkiem heavymetalowej formacji Morgana. Z kolei w latach 2011-2014 wraz z basistą Jeroenem Paulem Thesselingiem i perkusistą Romainem Goulonem współtworzył grupę Nufutic. Talamanca był także członkiem zespołu Athlantis.
Jako producent muzyczny i inżynier dźwięku współpracował z takimi zespołami jak: Aeternal Seprium, Any Face, Autopsia, Black Propaganda, Conviction, Cripple Bastards, Dark Lunacy, Drastisch, Endless Pain, Geminy, Ghost Booster, Ghoul, Homicide Hagridden, Icethrone, Infection Code, Last Rites, Libria, Natron, Necromass, Nerve, Perseus, Quietflower, Sacradis, Synodik oraz Will 'o' Wisp.
Muzyk jest endorserem instrumentów firmy ViK Guitars.

</doc>
<doc id="3181488" url="https://pl.wikipedia.org/wiki?curid=3181488" title="Konstandina Kunewa">
Konstandina Kunewa

Konstandina Kunewa, gr. Κωνσταντίνα Κούνεβα, bułg. Константина Кунева, trb. Konstantina Kunewa (ur. 28 września 1964 w Silistrze) – grecka działaczka związkowa i sprzątaczka bułgarskiego pochodzenia, z wykształcenia historyk, posłanka do Parlamentu Europejskiego VIII kadencji.
Życiorys.
Studiowała historię i archeologię na Uniwersytecie Wielkotyrnowskim im. Świętych Cyryla i Metodego. W 2001 wyemigrowała do Grecji, gdzie znalazła zatrudnienie jako sprzątaczka (od 2003 w przedsiębiorstwie sprzątającym Ikomet). Zajęła się również działalnością związkową jako współzałożycielka i sekretarz branżowej organizacji pracowniczej PEKOP zrzeszającej sprzątaczy i pomoce domowe. Z powodu swojej aktywności społecznej otrzymywała pogróżki, wywierano też na nią presję celem zmuszenia do odejścia z pracy.
28 grudnia 2008 została przez nieustalonych sprawców zaatakowana kwasem siarkowym, w wyniku czego utraciła widzenie w jednym oku, doznała ograniczeń widzenia w drugim, a także uszkodzeń strun głosowych i tchawicy. Zdarzenie to, określane jako najpoważniejszy atak na działacza związkowego w Grecji w ciągu 50 lat, wywołało eskalację trwających już wówczas zamieszek i doprowadziło do starć z policją.
W wyborach w 2014 Konstandina Kunewa z listy Syrizy uzyskała mandat eurodeputowanej VIII kadencji, który wykonywała do 2019.

</doc>
<doc id="3181498" url="https://pl.wikipedia.org/wiki?curid=3181498" title="Notis Marias">
Notis Marias

Epaminondas (Notis) Marias, gr. Επαμεινώνδας (Νότης) Μαριάς (ur. 5 kwietnia 1957 w Salonikach) – grecki politolog, specjalizujący się w problematyce Unii Europejskiej, wykładowca akademicki, a także polityk, parlamentarzysta krajowy, poseł do Parlamentu Europejskiego VIII kadencji.
Życiorys.
Ukończył studia prawnicze na Uniwersytecie Narodowym im. Kapodistriasa w Atenach, następnie kształcił się w London School of Economics and Political Science. Doktorat z zakresu nauk politycznych i społecznych uzyskał na Uniwersytecie Panteion w Atenach. Wykładał na uczelniach greckich, a także w Brukseli i Maastricht. Objął stanowisko profesora na wydziale ekonomicznym Uniwersytetu Kreteńskiego. Był również badaczem w Parlamencie Europejskim i ministerstwie spraw zagranicznych.
Był również członkiem rady jednostki regionalnej Ftiotyda. W okresie kryzysu gospodarczego zaangażował się w protesty przeciwko memorandum między Grecją a MFW. Dołączył do ugrupowania Niezależni Grecy, z ramienia którego w maju i czerwcu 2012 uzyskiwał mandat posła do Parlamentu Hellenów. W wyborach w 2014 z listy tej partii został wybrany na eurodeputowanego VIII kadencji, w trakcie której opuścił Niezależnych Greków.

</doc>
<doc id="3181507" url="https://pl.wikipedia.org/wiki?curid=3181507" title="Lewis Spence">
Lewis Spence

James Lewis Thomas Chalmbers Spence (ur. 25 listopada 1874, zm. 3 marca 1955) – szkocki dziennikarz i folklorysta, popularyzator pseudohistorycznych teorii o zaginionych prehistorycznych cywilizacjach.
Życiorys.
Pracował jako redaktor w tygodniku „The Scotsman”. Zwolennik separatyzmu szkockiego, był jednym z założycieli Szkockiej Partii Narodowej. W 1951 roku wybrany wiceprzewodniczącym Scottish Anthropological and Folklore Society. Interesował się okultyzmem, w 1920 roku opublikował poświęcone temu zagadnieniu kompendium "Encyclopaedia of Occultism". Pisał także wiersze inspirowane szkocką mitologią i folklorem. Zbiór jego poezji ukazał się drukiem w 1953 roku.
Przez wiele lat zajmował się popularyzacją teorii pseudonaukowych, dowodził historyczności Atlantydy oraz Lemurii. Uważał, iż pod koniec paleolitu kontynent europejski został zasiedlony przez Atlantów. Kromaniończycy oraz ludność kultury solutrejskiej mieli w jego ujęciu być imigrantami z zatopionego kontynentu. Poświęcił tym zagadnieniom kilka książek, m.in. "The Problem of Atlantis" (1924), "Atlantis in America" (1925), "The History of Atlantis" (1926). Hipotezy pseudohistoryczne łączył z teoriami historiozoficznymi, dowodząc iż współczesna cywilizacja europejska zdąża ku upadkowi, podobnie jak starożytna Atlantyda. Za przykład degeneracji Europy uważał hitlerowskie Niemcy, zaś nazistom zarzucał satanistyczne inspiracje.

</doc>
<doc id="3181509" url="https://pl.wikipedia.org/wiki?curid=3181509" title="Michał Efir">
Michał Efir

Michał Efir (ur. 14 kwietnia 1992 w Świdniku) – polski piłkarz występujący na pozycji napastnika.
Kariera klubowa.
Jest wychowankiem Wieniawy Lublin, gdzie trenował w latach 2002-2008. W tym czasie rozegrał kilka spotkań w juniorskiej reprezentacji Polski. W 2008 przeszedł do juniorów stołecznej Legii. Już w pierwszym sezonie wywalczył wicemistrzostwo Polski juniorów młodszych – w finale Legia uległa Lechowi Poznań.
Ze względu na dobrą grę w drużynie juniorów w 2009 trafił do Młodej Legii, bezpośredniego zaplecza pierwszej drużyny. 12 października 2009 zadebiutował w rozgrywkach Młodej Ekstraklasy (MESA). Rozgrywki 2009/2010 zakończył z dorobkiem 1 bramki w 7 występach. W kolejnym sezonie wywalczył sobie miejsce w podstawowym składzie Młodej Legii, dla której zdobył 7 goli w 15 meczach. Zdobył też drużynowe wicemistrzostwo MESA.
We wrześniu 2010 trener Legii Maciej Skorża podjął decyzję o włączeniu go do kadry pierwszego zespołu wraz z Danielem Łukasikiem i Rafałem Wolskim.
Podczas zimowego okresu przygotowawczego na początku 2011 Efir doznał poważnej kontuzji zerwania więzadeł krzyżowych. Rehabilitacja trwała prawie rok i dopiero w styczniu 2012 młody napastnik wrócił do gry w piłkę. Z Młodą Legią pojechał na zgrupowanie do Włoch i szybko wracał do dobrej dyspozycji, regularnie trafiając w sparingach. Wiosną 2012 zagrał w 7 meczach Młodej Ekstraklasy zdobywając 5 goli, co zaowocowało powrotem do treningów z pierwszą drużyną.
21 kwietnia 2012 zadebiutował w oficjalnym meczu Legii Warszawa. Wszedł w 73. minucie ligowego meczu z Lechem Poznań, zmieniając Jakuba Wawrzyniaka. Legia przegrała to spotkanie 0:1.
W późniejszych okresach Efir jeszcze dwukrotnie doznawał zerwania więzadeł krzyżowych – w maju 2012 i w lutym 2013. Po tym ostatnim urazie klub wysłał go na leczenie do włoskiej kliniki prof. Pier Paolo Marianiego, który w przeszłości leczył kontuzje kolana m.in. u Francesco Tottiego, Philippe Mexèsa i Adriana Mutu. Po rehabilitacji w październiku 2013, zawodnik wrócił do gry w rezerwach Legii. Rozegrał też 1 mecz w pierwszej drużynie, dzięki czemu odebrał medal za mistrzostwo Polski w sezonie 2013/2014. Regularnie grał też w drużynie rezerw Legii, występującej w III lidze. Z 11 golami został najlepszym strzelcem zespołu.
1 lipca 2014 przeszedł za 25 tysięcy euro do Ruchu Chorzów. Zadebiutował w wygranym 3:2 meczu II rundy kwalifikacyjnej do Ligi Europy z liechtensteińskim FC Vaduz, zmieniając Filipa Starzyńskiego w 69. minucie. Swojego pierwszego gola w barwach chorzowskiego zespołu strzelił 10 sierpnia, w zremisowanym 2:2 meczu 4. kolejki Ekstraklasy z Wisłą Kraków. 21 lipca 2016 rozwiązał kontrakt za porozumieniem stron.
Od 22 lipca 2016 do 27 czerwca 2017 był zawodnikiem pierwszoligowej Bytovii Bytów.
Statystyki.
Klubowe.
"Aktualne na 12 grudnia 2020"

</doc>
<doc id="3181512" url="https://pl.wikipedia.org/wiki?curid=3181512" title="Tomasz Budziszewski">
Tomasz Budziszewski

Tomasz Adam Stefan Budziszewski herbu Grzymała (ur. przed 23 grudnia 1746, zm. po 1790) – polski szlachcic, podstarości zambrowski, wojski większy łomżyński, poseł na Sejm Czteroletni.
Życiorys.
W 1786 roku był podstarościm zambrowskim, w 1790 roku reprezentował ziemię łomżyńską (województwo mazowieckie) na drugiej kadencji Sejmu Czteroletniego. W 1790 roku był członkiem łomżyńskiej komisji szlacheckiej, której zadaniem było oszacowanie dochodowości wszelkich majątków szlacheckich i duchownych i wyliczeniu na podstawie tego szacunku wartości rocznego podatku, jaki dany majątek powinien odprowadzać do skarbu Rzeczypospolitej (tzw. ofiara dziesiątego grosza).
Życie rodzinne.
Był synem Franciszka Antoniego Budziszewskiego i Magdaleny Weroniki z domu Suskiej h. Pomian, córki Michała Suskiego, sekretarza królewskiego. Był jednym z trzynaściorga ich dzieci. M.in. jego młodszy brat, Michał Edward Dionizy był szambelanem dworu królewskiego. 
Ożenił się z Teresą Łączyńską h. Kościesza. Mieli siedmioro dzieci, były to: Józefa, Mikołaj, Karol, Antoni, Salomea, Maria i Wiktoria

</doc>
<doc id="3181517" url="https://pl.wikipedia.org/wiki?curid=3181517" title="Włodzimierz Migoń">
Włodzimierz Migoń

Włodzimierz Migoń (ur. 7 sierpnia 1911 w Tarnowie, zm. 23 maja 1987 w Warszawie) – dyplomata, przewodniczący Wojewódzkich Rad Narodowych (WRN) w Szczecinie (1950 i 1957–1962), Poznaniu (1950–1953) i Lublinie (1954–1955).
Życiorys.
Przez 2 lata studiował prawo w Poznaniu, działał w Związku Polskiej Młodzieży Demokratycznej. 1932–1934 pracował w Śląskim Urzędzie Wojewódzkim. W 1941 wstąpił do Związku Walki Zbrojnej (ZWZ). Po wojnie został pełnomocnikiem Ministerstwa Rolnictwa i Reform Rolnych w Żninie, gdzie do 1948 był starostą. Następnie został wicewojewodą poznańskim, a w 1949 szczecińskim. W 1950 był przewodniczącym WRN w Szczecinie, a 1950–1953 w Poznaniu. 1953–1954 był starszym instruktorem w Urzędzie Rady Ministrów. 1954–1955 przewodniczący WRN w Lublinie, po powrocie do Warszawy do 1957 był sekretarzem i zastępcą szefa Kancelarii Rady Państwa. Po 1962 przeszedł do służby dyplomatycznej i został powołany na stanowisko ambasadora PRL w Gwinei. 
Pochowany na Cmentarzu Wojskowym na Powązkach w Warszawie (kwatera BII30-3-11).

</doc>
<doc id="3181518" url="https://pl.wikipedia.org/wiki?curid=3181518" title="ORaH">
ORaH

Chorwacki Zrównoważony Rozwój (chorw. "Održivi razvoj Hrvatske", ORaH) – chorwacka partia polityczna o profilu lewicowym i ekologicznym.
Ugrupowanie założyła była minister ochrony środowiska Mirela Holy, która wystąpiła z Socjaldemokratycznej Partii Chorwacji. Pierwszy zjazd partii odbył się jesienią 2013. ORaH samodzielnie wystartował w wyborach europejskich w 2014, uzyskując 9,4% głosów i 1 mandat w Parlamencie Europejskim VIII kadencji. W wyniku wyborów w 2015 partia znalazła się poza parlamentem krajowym.

</doc>
<doc id="3181519" url="https://pl.wikipedia.org/wiki?curid=3181519" title="Administracja terenowa PRL w latach 1944-1950">
Administracja terenowa PRL w latach 1944-1950



</doc>
<doc id="3181524" url="https://pl.wikipedia.org/wiki?curid=3181524" title="Wybory do Parlamentu Europejskiego w Chorwacji w 2014 roku">
Wybory do Parlamentu Europejskiego w Chorwacji w 2014 roku

Wybory do Parlamentu Europejskiego VIII kadencji w Chorwacji zostały przeprowadzone 25 maja 2014. W ich wyniku zostało wybranych 11 eurodeputowanych. Wybory zakończyły się zwycięstwem opozycyjnej centroprawicy skupionej wokół Chorwackiej Wspólnoty Demokratycznej. Frekwencja wyniosła 25,24%.

</doc>
<doc id="3181528" url="https://pl.wikipedia.org/wiki?curid=3181528" title="3 orzeszki dla Kopciuszka">
3 orzeszki dla Kopciuszka



</doc>
<doc id="3181529" url="https://pl.wikipedia.org/wiki?curid=3181529" title="Wybory do Parlamentu Europejskiego w Luksemburgu w 2014 roku">
Wybory do Parlamentu Europejskiego w Luksemburgu w 2014 roku

Wybory do Parlamentu Europejskiego VIII kadencji w Luksemburgu zostały przeprowadzone 25 maja 2014. W ich wyniku wybranych zostało 6 europarlamentarzystów. Wybory zakończyły się zwycięstwem opozycyjnych chadeków. Układ mandatów pozostał taki sam jak po poprzednich wyborach.

</doc>
<doc id="3181534" url="https://pl.wikipedia.org/wiki?curid=3181534" title="Gino Peruzzi">
Gino Peruzzi

Gino Peruzzi Lucchetti (ur. 9 czerwca 1992) – argentyński piłkarz włoskiego pochodzenia grający na pozycji prawego obrońcy.
Kariera klubowa.
Peruzzi zaczynał seniorską karierę w Vélez Sársfield, gdzie zadebiutował 27 listopada 2011 roku w zremisowanym 1-1 spotkaniu z Colón.
13 sierpnia 2013 roku podpisał kontrakt z Calcio Catania, która zapłaciła za niego 3,4 miliona euro.
1 grudnia 2014 roku zadebiutował w barwach Catanii, w meczu domowym z Milanem.

</doc>
<doc id="3181538" url="https://pl.wikipedia.org/wiki?curid=3181538" title="Wybory do Parlamentu Europejskiego w Słowenii w 2014 roku">
Wybory do Parlamentu Europejskiego w Słowenii w 2014 roku

Wybory do Parlamentu Europejskiego VIII kadencji w Słowenii zostały przeprowadzone 25 maja 2014. W ich wyniku zostało wybranych 8 eurodeputowanych. Wybory zakończyły się zwycięstwem opozycyjnej centroprawicy. W głosowaniu tym oddano 402 071 głosów ważnych.

</doc>
<doc id="3181540" url="https://pl.wikipedia.org/wiki?curid=3181540" title="Kwas meperdynowy">
Kwas meperdynowy



</doc>
<doc id="3181542" url="https://pl.wikipedia.org/wiki?curid=3181542" title="Hrabstwo Morrison">
Hrabstwo Morrison

Hrabstwo Morrison (ang. "Morrison County") – hrabstwo w stanie Minnesota w Stanach Zjednoczonych. Obszar całkowity hrabstwa obejmuje powierzchnię 1 153,39 mil2 (2 987,27 km2). Według danych z 2010 r. hrabstwo miało 33 198 mieszkańców. Hrabstwo powstało 25 lutego 1856 roku, a jego nazwa pochodzi od nazwiska braci Williama i Allana Morrisonów, którzy trudnili się handlem futer.

</doc>
<doc id="3181543" url="https://pl.wikipedia.org/wiki?curid=3181543" title="Steve Walsh (sędzia rugby)">
Steve Walsh (sędzia rugby)

Steve Walsh (ur. 28 marca 1972 w Cambridge) – nowozelandzki, a następnie australijski międzynarodowy sędzia rugby union. Sędziował w National Provincial Championship, Super Rugby, a także w rozgrywkach reprezentacyjnych, w tym w Pucharze Świata.
Czynne uprawianie sportu przerwała mu kontuzja kręgosłupa, której doznał w wieku trzynastu lat, sędziowania podjął się natomiast mając szesnaście lat. Cztery lata później zadebiutował w Dywizji III National Provincial Championship, zostając najmłodszym arbitrem w historii tych rozgrywek. Jako główny arbiter wziął udział w finale National Provincial Championship 2005. Związany był w tym okresie z "North Harbour Rugby Referees Association". W 2002 roku nominowany był do wyróżnienia dla najlepszego nowozelandzkiego arbitra, nagrodę tę otrzymał zaś w roku 2007.
W Super 12/14/Rugby sędziował w latach 1997–2015, zaliczając 111 występów w roli głównego arbitra pobijając tym samym dotychczasowy rekord Jonathana Kaplana, wśród nich znajdowały się dwa finały – edycji 2007 i 2012. W 1998 roku został zawodowym arbitrem, a 13 czerwca tegoż roku poprowadził zaś swój pierwszy testmecz – wygraną Francji nad Argentyną – i do końca kariery osiągnął liczbę sześćdziesięciu. Do sędziowania Pucharu Sześciu Narodów został po raz pierwszy wyznaczony w 1999 roku, na przeszkodzie stanęła mu jednak operacja. Zadebiutował zatem w edycji 2000 i odtąd regularnie pojawiał się w tym turnieju. Rzadziej wybierany był do panelu arbitrów na Puchar Trzech Narodów, w którym znalazł się po raz pierwszy w 2001 roku. Na Pucharze Świata 1999 pełnił rolę sędziego liniowego, głównym arbitrem był natomiast w 2003, 2007 i 2011.
Podczas Pucharu Świata 2003 otrzymał trzydniowe zawieszenie po kłótni z angielskim oficjelem, zaś w roku 2005 po obrzuceniu inwektywami Shane'a Horgana został przez IRB odsunięty od meczów międzynarodowych na kilka miesięcy. W grudniu 2008 roku pojawił się na spotkaniu sędziów SANZAR jeszcze pod wpływem alkoholu z całonocnej libacji, co zakończyło się jego wydaleniem z tego spotkania. Początkowo nie został nominowany do meczów pierwszej części kolejnego sezonu Super 14, w kwietniu 2009 roku New Zealand Rugby Union zakończył zaś z nim współpracę. Ominęły go zatem spotkania w Pucharze Sześciu Narodów i podczas tournée British and Irish Lions 2009.
Odstawiwszy alkohol przeprowadził się do Sydney, gdzie zaczął odbudowywać swoją karierę. Sędziował w lokalnych rozgrywkach, także szkolnych, dorabiając wieczorami jako kurier. Prowadził mecze Shute Shield, został członkiem stanowego stowarzyszenia sędziowskiego Nowej Południowej Walii otrzymując kilka wyróżnień. Otrzymał następnie kontrakt od Australian Rugby Union, w 2010 roku powrócił także do panelu sędziowskiego Super 14 oraz spotkań międzynarodowych, początkowo meczem w ramach Pucharu Narodów Pacyfiku, wkrótce zaś do testmeczów na najwyższym poziomie.
W trakcie kariery sędziował także spotkania podczas "tournée" British and Irish Lions w latach 2005 i 2013 oraz inne mecze międzynarodowe, a w ramach przygotowań do Pucharu Sześciu Narodów był arbitrem meczu amatorskiej ligi w Londynie. W marcu 2015 roku ogłosił zakończenie kariery sędziowskiej w trybie natychmiastowym chcąc skupić się na działalności biznesowej.
Został wybrany najlepszym australijskim sędzią rozgrywek Super Rugby w latach 2012–2014, natomiast na gali rozdania nagród australijskiego związku analogiczną nagrodę otrzymywał w latach 2011–2013.

</doc>
<doc id="3181544" url="https://pl.wikipedia.org/wiki?curid=3181544" title="Wybory do Parlamentu Europejskiego w Niemczech w 2014 roku">
Wybory do Parlamentu Europejskiego w Niemczech w 2014 roku

Wybory do Parlamentu Europejskiego VIII kadencji w Niemczech zostały przeprowadzone 25 maja 2014. Niemcy wybrali 96 eurodeputowanych. Frekwencja wyniosła 48,12%.
Próg wyborczy w porównaniu z poprzednimi wyborami początkowo obniżono z 5% do 3%, jednak w 2014 na trzy miesiące przed głosowaniem Federalny Trybunał Konstytucyjny uznał również ten próg za niekonstytucyjny.

</doc>
<doc id="3181546" url="https://pl.wikipedia.org/wiki?curid=3181546" title="Religia w Japonii">
Religia w Japonii

Religia w Japonii – rodzaj kodeksu moralnego, zespołu wierzeń, sposobu i filozofii życia, ściśle związanych z japońskimi wartościami społecznymi i kulturowymi.
W Japonii istnieją obok siebie, uzupełniają się i przenikają dwie główne religie: shintō (droga bogów) i buddyzm (synkretyzm shintō-buddyjski). Nakładają się na nie chińskie systemy filozoficzno-religijne: konfucjanizm i taoizm i w niewielkim stopniu chrześcijaństwo. Wszystkie te przyjęte z zewnątrz tradycje i prądy myślowe przeszły znaczące transformacje wskutek zderzenia z tradycją rodzimą. Religijność japońska, odmienna od zachodniej, jest prywatną sprawą rodzinną. Jest niezależna od państwa i rzadko dyskutowana w codziennym życiu. Większość Japończyków nie twierdzi, że jest religijna.
Główne cechy tradycyjnej religii japońskiej.
Współczesna religijność japońska została przez wieki ukształtowana zachodzącymi na siebie i powiązanymi ze sobą poniższymi cechami: 
W XIX i XX wieku pojawiły się nowe kulty i sekty ("shin-shūkyō", „nowe religie”), z których wiele opiera się nie tylko na shintō i/lub buddyzmie, ale także m.in.: konfucjanizmie, taoizmie, religiach ludowych, szamanizmie. Założyciele tych grup są często czczeni jako żywe bóstwa ("ikigami"), a głoszone przez nich idee mówią o dawaniu poczucia wspólnoty ludziom, którym brakuje wsparcia duchowego we współczesnym świecie.
Najbardziej wpływową z nich jest świecka organizacja buddyjska o nazwie Sōka Gakkai (Stowarzyszenie Tworzenia Wartości). Została założona w 1930 roku w oparciu o doktrynę pewnej formy buddyzmu głoszonej przez mnicha Nichirena (1222–1282). Organizacja ma kilka milionów członków i własną partię polityczną Kōmeitō („partię czystych rządów”).
Nowe grupy religijne nie zawsze są nastawione pokojowo do społeczeństwa. Pokazał to zbrodniczy atak przy pomocy sarinu w 1995 roku, przeprowadzony w tokijskim metrze przez członków sekty Aum Shinrikyō ("Ōmu Shinrikyō").
Wyznawcy.
Liczba wyznawców poszczególnych religii według oficjalnych danych statystycznych japońskiej Agencji ds. Kultury (Bunka-chō) na dzień 31 grudnia 2018 roku: 
Liczba wiernych znacznie przekracza całkowitą liczbę 127 mln mieszkańców Japonii. Jest to przejawem japońskiego synkretyzmu religijnego.

</doc>
<doc id="3181547" url="https://pl.wikipedia.org/wiki?curid=3181547" title="Linia Moviusa">
Linia Moviusa

Linia Moviusa – umowna granica wytyczona w latach 40. XX wieku przez amerykańskiego prehistoryka Hallama L. Moviusa, rozdzielająca dwie odmienne od siebie dolnopaleolityczne tradycje kulturowe.
Zgodnie z obserwacją poczynioną przez Moviusa, narzędzia wytworzone przez "Homo erectus" znacznie różnicują się w zależności od miejsca pochodzenia, wskazując na dwie odmienne linie ewolucji kulturowej. Podczas gdy na terenie Afryki, Europy Zachodniej oraz Azji Południowo-Zachodniej i Subkontynentu indyjskiego występuje kultura aszelska z pięściakami, poza granicą przebiegającą wzdłuż Renu i Alp w Europie oraz Himalajów w Azji charakterystyczna jest produkcja narzędzi otoczakowych.
Pojawiały się różne próby wytłumaczenia różnic technologicznych określonych linią Moviusa. Sam Movius był zdania, iż hominidy ze Wschodu były mniej zaawansowane ewolucyjnie. Inni badacze tłumaczyli różnice brakiem odpowiednich surowców do produkcji pięściaków na terenach wschodnich. Jak zwrócił uwagę archeolog Geoffrey Pope, występujący w Azji Wschodniej bambus równie dobrze mógł zostać zaadaptowany do produkcji narzędzi, a jego obróbka wymagała mniej pracy niż produkcja pięściaka. Jeszcze inni badacze, wskazując na możliwą wczesną migrację "Homo ergaster" poza Afrykę, tłumaczą rozdział tradycji kulturowych zasiedleniem wschodniej Azji jeszcze przed powstaniem na Zachodzie kultury aszelskiej. Znalezione pod koniec XX wieku pierwsze pięściaki w południowych Chinach kazały częściowo zrewidować pogląd o bezwzględności dokonanego przez Moviusa podziału.

</doc>
<doc id="3181549" url="https://pl.wikipedia.org/wiki?curid=3181549" title="Steve Walsh">
Steve Walsh



</doc>
<doc id="3181551" url="https://pl.wikipedia.org/wiki?curid=3181551" title="Triazulenon">
Triazulenon



</doc>
<doc id="3181552" url="https://pl.wikipedia.org/wiki?curid=3181552" title="Tall Ships' Races">
Tall Ships' Races



</doc>
<doc id="3181562" url="https://pl.wikipedia.org/wiki?curid=3181562" title="Marianna Łaba">
Marianna Łaba

Marianna Mykołajiwna Łaba (, ur. 7 września 1968, w Sieriebrianych Prudach, w obwodzie moskiewskim w ZSRR) – ukraińska piosenkarka, zasłużona artystka Ukrainy, solistka Lwowskiej Filharmonii Obwodowej i Domu Muzyki Organowej i Kameralnej.
Życiorys.
Urodziła się w rodzinie zawodowych muzyków. Ojciec Marianny, urodzony w obwodzie czerniowieckim, w tym czasie był dyrektorem szkoły muzycznej w Sieriebrianych Prudach w obwodzie moskiewskim. Matka, węgierskiego pochodzenia, śpiewała w chórze, który był pod kierownictwem ojca. W kolejnych latach rodzina przeniosła się z powrotem na Ukrainę do miasta Chust w obwodzie zakarpackim. W wieku 4-ch lat Marianna zaczęła uczyć się gry na skrzypcach i fortepianie. W 1983–1987 uczęszczała do szkoły muzycznej w Użhorodzie w klasie skrzypiec. Po ukończeniu z wyróżnieniem nauki, zdobyła kwalifikacje artystki orkiestry i nauczyciela muzyki (skrzypka). Od 1987 do 1995 roku studiowała w Państwowym Konserwatorium Lwowskim im. Mykoły Łysenki, klasa śpiewu operowego i kameralnego (nauczyciele – Anna Dashak i Zinaida Maksymenko). Od 1996 solistka Lwowskiej Filharmonii Obwodowej, a od 2002 także solistka Lwowskiego Domu Muzyki Organowej i Kameralnej.
Mieszka i pracuje we Lwowie, ma syna Kristiana.
Kariera muzyczna.
Jeszcze podczas studiów, jako solistka zespołów „Krynycia” i „Excelsior”, koncertowała w Austrii, Niemczech i Kanadzie. Jako studentka konserwatorium, brała udział w festiwalu „Das Treffen” (Bayreuth, 1992–1994), a w 1998 brała udział w koncertach „Kammeroper Göttingen”, Niemcy.
W 2000 roku razem z Lwowskim Narodowym Akademickim Teatrem Opery i Baletu im. Salomei Kruszelnickiej koncertowała we Włoszech. Reprezentowała Ukrainę na wielu festiwalach w Polsce (Tarnów, Mikołów, Przemyśl, Leżajsk, Stary Sącz, Rzeszów, Zielona Góra, Częstochowa, Busko-Zdrój, Warszawa, Kraków, Sandomierz, Wrocław, Kielce, Warka, Radom) oraz na międzynarodowych festiwalach (Austria, Niemcy, Kanada, Czechy, Węgry, Francja, Portugalia, Białoruś). W 2006 r. odbyła tournée po Europie razem z Orkiestrą Symfoniczną „K&amp;K Philharmoniker” z programem „Gala-Strauss”, zwłaszcza w Polsce, Monako, Szwajcarii, Francji, Hiszpanii, Portugalii, Danii, Norwegii, Niemczech. W 2008–2009 rok koncertowała miastami Hiszpanii z Akademiczną Orkiestrą Symfoniczną Lwowskiej Filharmonii pod kierownictwem Ajdara Torybajewa z programem „Gala-Strauss”.
Współpracowała z takimi dyrygentami jak: Jerzy Kosek (Polska), Wojciech Mrozek (Polska), Dieter Wagner (Niemcy), Matthias Georg Kendlinger (Austria), Gunhard Mattes (Szwajcaria), Jurij Łuciw, Serhij Burko, Wołodymyr Sywochip, Hennadij Fiśkow, Roman Fyłypczuk, Myron Jusypowycz, Ajdar Torybajew. Również współpracowała z chórami kameralnymi: „Gloria”, „Jewszan”, zespołem folkowym „Homin Karpat”, chórem a capella „Dudaryk”, chórem chłopięcym z miasta Mukaczewo, Kameralną Orkiestrą „Akademia” oraz Kameralną Orkiestrą Filharmonii miasta Równe. Marianna także jest solistką zespołu muzyki dawnej „Lwiwśki menestreli”.
Brała udział w nagraniu CD: „Muzyka dla wsich” z Akademicką Orkiestrą Kameralną „Wirtuozy Lwowa”, „Lwiwski Mocart”, „Muzyka Habsburhśkoho Lwowa”, „Soniaczni irysy” (płyta autorska J. Muzyki), oraz uczestniczyła w licznych programach telewizyjnych. Także brała udział w projekcie polsko-ukraińskim pod patronatem Prezydenta RP w wystawieniu oratorium M. Soltysa „Przysięga Jana-Kazimierza”.
Podczas swojego udziału w projektach rockowych jako wokalistka i kompozytorka, Marianna Łaba nagrała partie wokalne w następnych płytach:

</doc>
<doc id="3181567" url="https://pl.wikipedia.org/wiki?curid=3181567" title="Robert Kuwałek">
Robert Kuwałek

Robert Kuwałek (ur. 1966 w Lublinie, zm. 5 czerwca 2014 we Lwowie) – polski historyk, pedagog, współtwórca aktualnego upamiętnienia ofiar niemieckiego obozu zagłady w Bełżcu, pracownik naukowy Państwowego Muzeum na Majdanku.
Wykształcenie i aktywność zawodowa.
Absolwent Katolickiego Uniwersytetu Lubelskiego. W 1990 obronił pracę magisterską pt. "Organizacja Ogólnych Syjonistów w Lublinie w latach 1926-1939" napisaną pod kierunkiem Ryszarda Bendera. Historyk specjalizujący się w dziejach osadnictwa żydowskiego i historii Zagłady, w szczególności na Lubelszczyźnie i ziemi lwowskiej. Od 1999 roku pracownik działu naukowego Państwowego Muzeum na Majdanku. W tym samym roku obronił doktorat na temat: "Żydowska Gmina Wyznaniowa w Lublinie w latach 1821-1914: funkcjonowanie instytucji samorządu religijnego i narodowościowego", napisany pod kierunkiem Zygmunta Mańkowskiego. W latach 2002-2004: organizator Miejsca Pamięci na terenie ośrodka zagłady w Bełżcu i jego pierwszy kierownik (do 2007 roku). Wiceprezes Towarzystwa Przyjaźni Polsko-Izraelskiej w Lublinie. Przewodnik m.in. po Lublinie i Lwowie. Wieloletni wykładowca Szkoły Letniej Nauczania o Holokauście. Autor licznych artykułów i kilku pozycji książkowych. Był m.in. członkiem redakcji polskiej księgi Sprawiedliwych wśród Narodów Świata.
Pochowany w kolumbarium części komunalnej cmentarza przy ul. Lipowej w Lublinie (kwatera P3AZ-XIV-2d).
Życie prywatne.
Żona Anna jest nauczycielem historii i wiedzy o społeczeństwie, córka ma na imię Ida.

</doc>
<doc id="3181569" url="https://pl.wikipedia.org/wiki?curid=3181569" title="Ērgļi">
Ērgļi

Ērgļi (do 1918 r. "Erlaa") – przysiółek w północno-wschodniej Łotwie. Centrum administracyjne gminy Ērgļi. Do 2009 roku w granicach okręgu Madona. Położona przy brzegu rzeki Ogre. W 2007 r. zamieszkana przez 2168 osób, z czego 90% to Łotysze. W 2015 roku liczyła 1939 mieszkańców We wsi znajduje się elektrownia wodna Ērgļu HES.
W 1931 wieś była zamieszkana przez 331 osób. W 1944 r., podczas II wojny światowej znajdowała się w strefie walk, przez co została doszczętnie zniszczona. Po wojnie, dzięki relokacji i rozwojowi przemysłu wieś urosła do obecnych kształtów. We wsi znajdowała się stacja końcowa linii kolejowej Ryga-Ērgļi dziłającej w latach 1937-2009.
3 km od Ērgļi znajduje się dom, w którym urodził się łotewski pisarz Rūdolfs Blaumanis.
Nazwa.
Nazwa wsi pochodzi od znajdującego się tu średniowiecznego zamku "Erlaa". Prawdopodobnie nazwa ta pochodzi z niemieckiego słowa "Erle" (olsza). Po raz pierwszy nazwa ta pojawiła się w 1334 r., kiedy właścicielami tutejszego zamku zostali Tyzenhauzowie,
Historia.
Przed rozpoczęciem krucjaty liwońskiej zamek Ērgļi leżał na obszarze księstwa Jersika, w pobliżu granicy z księstwem Koknese. Znajduje się przy prawym brzegu rzeki Ogre. W przeszłości należał do plemiona Łatgalów. Od 1211 r. należał do Zakonu kawalerów mieczowych, a następnie do archidiecezji ryskiej. W 1334 r. jego właścicielem stał się wasal archidiecezji ryskiej Engelbert Tyzenhauzen, który w 1355 r. wybudował tu drewniany kościół katolicki. W 1391 r. Tyzenhauzowie wybudowali tu nowy zamek, z którego do dzisiaj przetrwała wieża o wysokości 17 m i kamienne mury. Po zakończeniu wojen inflanckich Erlaa znalazła się w granicach Rzeczypospolitej, a tutejszy zamek stał się siedzibą starostwa. W 1598 r. zamek wrócił do rąk Tyzenhauzów, którzy podczas wojen polsko-szwedzkich (1600-1629) walczyli po stronie szwedzkiej.
W 1630 r. po zakończeniu wojen polsko-szwedzkich miejscowość znalazła się w granicach Szwecji, a następnie Rosji (po zakończeniu III wojny północnej (1700-1721)). W 1731 r. otwarta została tu szkoła. W 1863 r. urodził się tu Rūdolfs Blaumanis.
W XIX w. tutejsi mieszkańcy zaczęli wyznawać prawosławie. W 1871 r. w miejscowości otwarta została parafialna szkoła prawosławna. Podczas rewolucji na Łotwie w 1905 r. odbyły się tu demonstracje, przez co został spalony zamek oraz jeden z tutejszych dworów. W 1918 r. wieś zmieniła swoją nazwę na "Ērgļi". W 1933 r. Ērgļi otrzymała status wsi. W 1935 r. znajdowało się tu 45 domów zamieszkanych przez 331 osób. W latach 30. XX w., przez teren wsi wytyczono kilka ważnych dróg oraz linię kolejową Ryga-Ērgļi, co ułatwiło przepływ towarów i usług między wsią a innymi miejscowościami. W tym czasie w Ērgļi znajdowały się dwa młyny wodne, sześć sklepów spożywczych, lekarz, dentysta i szpital Łotewskiego Czerwonego Krzyża.
W 1944 r. podczas II wojny światowej wieś została doszczętnie zniszczona, jednak po jej zakończeniu została odbudowana. W latach 1949-1959 Ērgļi była siedzibą administracyjną rejonu Ērgļi. W 1950 r. wieś otrzymała status osiedla typu miejskiego. Status tej miejscowości pozwolił na to, by wybudować w niej m.in. budynek administracji i centrum rekreacyjne. Oprócz tego zbudowane zostały tu nowe domy, szkoły i szpital. W 1959 r. wieś została przyłączona do okręgu Madona. W dalszym okresie wybudowana została tu m.in. mleczarnia i tartak.
W 1990 r. Ērgļi otrzymała status przysiółka. Od 5 września 2006 r. jest siedzibą gminy Ērgļi składającej się z 3 parafii: Ērgļi, Jumurda i Sausnēja.
Transport i infrastruktura.
Do 2000 r. w Ērgļi działała jedna ze stacji linii kolejowej Ryga-Ērgļi.
Przez teren wsi przebiegają następujące drogi:
Na terenie Ērgļi znajdują się: rada gminy, hotel, stacja benzynowa, szkoła, poczta, szpital, kościół, przystanek autobusowy, parking, kawiarnia, dwie apteki, różne zabytki, ruiny zamku, trzy kluby sportowe, szkoła muzyczno-artystyczna, szkoła zawodowa, elektrownia wodna, przedszkole "Pienenīte", dwie biblioteki i tartak.

</doc>
<doc id="3181573" url="https://pl.wikipedia.org/wiki?curid=3181573" title="Olaf Brzeski">
Olaf Brzeski

Olaf Brzeski (ur. 1975 we Wrocławiu) – polski rzeźbiarz, rysownik oraz twórca instalacji i filmów eksperymentalnych.
Życiorys.
Studiował na Wydziale Architektury Politechniki Wrocławskiej (1994-1995), absolwent Akademii Sztuk Pięknych we Wrocławiu (1995-2000). Dyplom z rzeźby uzyskał w 2000 w pracowni prof. Leona Podsiadłego. Zadebiutował w 2001 wygraną w konkursie na pomnik Pomarańczowej Alternatywy. Pracuje w brązie, żywicach i w ceramice. Mieszka i tworzy we Wrocławiu.
Galeria.
Sztuka Olafa Brzeskiego według Karola Sienkiewicza opiera się na "surrealistycznych wizjach, które wciela w życie na taśmie filmowej, w postaci trójwymiarowych rzeźb oraz realizacji przestrzennych". Natomiast zgodnie z anonimową recenzją ze stron Teatru Polskiego we Wrocławiu "komentarze Brzeskiego na temat jego prac nie tyle stanowią autorską interpretację, co fantastyczne historie, które jego realizacje mają ilustrować, a raczej uwiarygadniać. W ten sposób Brzeski tworzy nowe światy i powołuje do życia ich niecodziennych mieszkańców".

</doc>
<doc id="3181577" url="https://pl.wikipedia.org/wiki?curid=3181577" title="Ksawery Chłapowski">
Ksawery Chłapowski

Ksawery Chłapowski herbu Dryja (ur. 26 listopada 1755 prawdopodobnie w Niegosławiu, zm. 12 grudnia 1840) – polski szlachcic, podczaszy wschowski, poseł na Sejm Czteroletni, kawaler Orderu Świętego Stanisława.
Życiorys.
Ksawery Chłapowski uczył się w szkołach jezuickich. Brał udział w konfederacji barskiej. Król Stanisław August nadał mu urząd podczaszego wschowskiego, którym był w latach 1782–1784. Został odznaczony orderem św. Stanisława. W 1790 roku posłował na Sejm Czteroletni z ziemi wschowskiej. W 1790 roku został mianowany komisarzem cywilno-wojskowym województwa poznańskiego: ziemi wschowskiej oraz powiatu kościańskiego. Była to realizacja uchwały Sejmu Czteroletniego powołującej „Komisje Porządkowe Cywilno-Wojskowe”. Opowiadał się za uchwaleniem Konstytucji 3 maja. 2 maja 1791 roku podpisał asekurację, w której zobowiązał się do popierania projektu Ustawy Rządowej.
Dzierżawił Śmigiel (tam urodziły się wszystkie jego dzieci), w 1806 roku nabył Łopuchowo.
Życie rodzinne.
Był synem Józefa Chłapowskiego i Wiktorii z domu Chłapowskiej h. Dryja. Miał dwóch braci: Antoniego i Józefa.
10 listopada 1781 roku ożenił się w Buku z Nepomuceną Chłapowską h. Dryja (daleką kuzynką). Mieli troje dzieci, były to: Barbara Florentyna, Stanisław, Klemens. Barbara Florentyna była drugą żoną Jana Henryka Dąbrowskiego.

</doc>
<doc id="3181578" url="https://pl.wikipedia.org/wiki?curid=3181578" title="Bet Ari'ela">
Bet Ari'ela



</doc>
<doc id="3181580" url="https://pl.wikipedia.org/wiki?curid=3181580" title="Francesc de Paula Gambús i Millet">
Francesc de Paula Gambús i Millet

Francesc de Paula Gambús i Millet (ur. 21 maja 1974 w Barcelonie, zm. 23 listopada 2019 w Brukseli) – hiszpański i kataloński polityk i urzędnik administracji publicznej, poseł do Parlamentu Europejskiego VIII kadencji.
Życiorys.
Absolwent nauk politycznych i administracji, studiował na Uniwersytecie Autonomicznym w Barcelonie i na Otwartym Uniwersytecie Katalonii. W 1995 przystąpił do Demokratycznej Unii Katalonii (UDC), angażując się także w działalność jej organizacji młodzieżowej (Unió de Joves). Od 1998 do 2004 pracował jako asystent europosłanki Concepció Ferrer, następnie we frakcji Konwergencji i Unii w Kongresie Deputowanych. W 2007 został zatrudniony w administracji lokalnej, w 2010 objął stanowisko dyrektora fundacji powołanej przez jego partię. W tym samym roku powierzono mu funkcję szefa gabinetu wicepremiera w rządzie regionalnym, a w 2011 dyrektora generalnego ds. stosunków międzynarodowych w katalońskiej administracji. W 2012 Francesc Gambús i Millet awansował w strukturach partyjnych na sekretarza ds. edukacji.
W wyborach w 2014 z ramienia tworzonej przez ugrupowania regionalne Koalicji dla Europy uzyskał mandat eurodeputowanego VIII kadencji. Sprawował go do 2019.
Przypisy.
 

</doc>
<doc id="3181581" url="https://pl.wikipedia.org/wiki?curid=3181581" title="Teodor Taczak">
Teodor Taczak

Teodor Taczak (ur. 16 października 1878 w Mieszkowie k. Jarocina, zm. 22 czerwca 1941 w Warszawie) – polski duchowny rzymskokatolicki, ksiądz prałat, profesor 
seminarium, działacz społeczny.
Życiorys.
Syn restauratora Andrzeja i Balbiny z Warasieckich, brat Stanisława - generała, i Leona - kapłana, który zginął w KL Dachau. Uczęszczał do gimnazjum w Ostrowie Wielkopolskim, należąc jednocześnie do tajnego Towarzystwa Tomasza Zana. W 1897 roku otrzymał świadectwo maturalne. Następnie odbył studia filozoficzno-teologiczne w seminarium w Poznaniu i Gnieźnie. Był członkiem Ligi Narodowej. Święcenia kapłańskie otrzymał 19 marca 1901 roku w Gnieźnie z rąk biskupa Antoniego Andrzejewicza. Przez sześć semestrów na uniwersytecie w Münster studiował teologię, doktoryzując się w 1903 roku na podstawie rozprawy „Dämonische Bessenheit, ein Kapitel aus der kath. Lehre von der Herrschaft des Fürsten der Sünde u. des Todes”. Po powrocie do Kraju przez 5 lat był mansjonarzem przy kościele św. Wojciecha w Poznaniu. W 1908 roku otrzymał nominację na profesora prawa kanonicznego, teologii moralnej i nauk społecznych w seminarium gnieźnieńskim. W roku następnym został kanonikiem kapituły przy kolegiacie św. Jerzego w Gnieźnie. Poza tym do sierpnia 1915 roku był wikariuszem generalnym archidiecezji gnieźnieńskiej. 5 listopada 1915 roku został sędzią, a w następnym otrzymał nominację na prezesa (oficjała) sądu duchownego w Gnieźnie.
W latach 1911–1913 był współredaktorem (z ks. Stanisławem Krzeszkiewiczem) „Wiadomości Apologetycznych”, które były wydawane w Poznaniu. Dla kół inteligencji katolickiej wygłaszał odczyty, z których jeden o hipnotyzmie i drugi o buddyzmie (wydanie z 1912 roku) weszły do "Zbioru wykładów apologetycznych". Był zaangażowany w polskie życie społeczne i polityczne. Wyjechał do Francji w roku 1919, organizując tam duszpasterstwo polonijne z ośrodkiem w Metzu. Tajnym szambelanem Jego Świątobliwości został w 1922 roku. W 1925 roku powrócił do kraju i otrzymał probostwo w Śremie. W 1930 roku został przeniesiony do parafii św. Marcina w Poznaniu, gdzie został proboszczem, a zarazem pełnił posługę duszpasterza akademickiego. Działał ponadto w organizacjach charytatywnych i dewocyjnych, w szkołach był wizytatorem nauki religii oraz w seminarium duchownym deputatem do spraw dyscyplinarnych. Wybudował dom parafialny św. Marcina w którym organizował pracę kościelną. Dla ks. Wacława Mayera i ks. Piotra Wawrzyniaka wystawił w kościele epitafia i wyeksponował pomnik Adama Mickiewicza. Związany politycznie z kołami konserwatywno-narodowymi. Aresztowano go 9 listopada 1939 roku i poprzez obóz wysiedleńczy w Poznaniu i Kazimierzu Biskupim wywieziony do Warszawy.
Zmarł nagle 22 czerwca 1941 roku. Został pochowany w grobach Księży Warszawskich na cmentarzu Powązkowskim (kwatera 107–5,6–23-30).

</doc>
<doc id="3181582" url="https://pl.wikipedia.org/wiki?curid=3181582" title="WKŁ">
WKŁ



</doc>
<doc id="3181587" url="https://pl.wikipedia.org/wiki?curid=3181587" title="Leon Pachucki">
Leon Pachucki

Leon Pachucki (ur. 11 kwietnia 1872 w Suwałkach, zm. 10 października 1932 w Łodzi) – generał brygady Wojska Polskiego, kawaler Orderu Virtuti Militari.
Życiorys.
Urodził się 11 kwietnia 1872 w Suwałkach, ówczesnej stolicy guberni suwalskiej, w rodzinie Antoniego i Stefanii Borms. Uczył się w Gimnazjum Męskim w rodzinnym mieście. W 1889, w wieku siedemnastu lat, wstąpił do Armii Imperium Rosyjskiego i został przydzielony do 18 pułku strzelców, stacjonującego w rodzinnych Suwałkach. W 1892 ukończył Wileńską Szkołę Junkrów Piechoty w Wilnie. Wziął udział w wojnie rosyjsko-chińskiej (1900–1901) i rosyjsko-japońskiej (1904–1905).
26 marca 1918 we Francji objął dowództwo 3 pułku strzelców polskich, późniejszego 45 pułku piechoty Strzelców Kresowych. Następnie został dowódcą X Brygady Piechoty. Na tym stanowisku 1 maja 1920 został zatwierdzony z dniem 1 kwietnia 1920 w stopniu generała podporucznika, w grupie oficerów byłej Armii generała Hallera. 20 maja 1920 został przyjęty do Wojska Polskiego z byłej armii gen. Hallera, z zatwierdzeniem posiadanego stopnia pułkownika. 8 sierpnia 1920 został wyznaczony na stanowisko dowódcy XXV Brygady Piechoty.
Od marca do maja 1921 był słuchaczem kursu wyższych dowódców. 26 września 1921 został zastępcą dowódcy Okręgu Generalnego „Łódź”, a 15 listopada 1921, po reorganizacji, zastępcą dowódcy Okręgu Korpusu Nr IV w Łodzi. 3 maja 1922 został zweryfikowany w stopniu generała dywizji ze starszeństwem z dniem 1 czerwca 1919 i 50. lokatą w korpusie generałów. Z dniem 1 lutego 1924 ówczesny minister spraw wojskowych, generał dywizji Kazimierz Sosnkowski mianował go członkiem Oficerskiego Trybunału Orzekającego. Z dniem 15 kwietnia 1925 został mianowany zastępcą dowódcy Okręgu Korpusu Nr IX w Brześciu nad Bugiem. W październiku 1926 zajmowane przez niego stanowisko zostało zniesione. Z dniem 1 marca 1927 minister spraw wojskowych, marszałek Polski Józef Piłsudski zezwolił na udzieleniu mu dwumiesięcznego urlopu z zachowaniem uposażenia, a Prezydent RP, Ignacy Mościcki z dniem 30 kwietnia 1927 przeniósł go w stan spoczynku. Mieszkał w Łodzi przy ul. Zagajnikowej 36a. Zmarł 10 października 1932 w Łodzi. Pochowany na Starym Cmentarzu w Łodzi.
Leon Pachucki był żonaty z Cezarią z Misiewiczów, z którą miał troje dzieci: Janinę (1899), Helenę (1903) i Witolda (1907).

</doc>
<doc id="3181593" url="https://pl.wikipedia.org/wiki?curid=3181593" title="Szkoła Muzyczna przy ul. Solnej w Poznaniu">
Szkoła Muzyczna przy ul. Solnej w Poznaniu

Szkoła Muzyczna przy ul. Solnej 12 – zespół szkół muzycznych zlokalizowany w Poznaniu przy ul. Solnej 12. Na zespół składają się:
Szkoła zaprojektowana w stylu modernistycznym przez Witolda Milewskiego oraz Zygmunta Skupniewicza i zbudowana w latach 1965–1975. Obiekt zaplanowano na 650 uczniów; złożony jest z trzech budynków:
Dwa ostatnie budynki dysponują wewnętrznymi dziedzińcami.
Sale koncertowe projektowano we współpracy z akustykiem Witoldem Straszewiczem (1919–1998). Elewacje w projekcie miały być pokryte klinkierem, a na wysuniętej ścianie budynku muzycznego umieszczona miała być witromozaika, czyli mozaika z drobnych płytek szklanych (słońce w kolorach tęczy). Kurtynę w auli budynku muzycznego zaprojektował prof. Zbigniew Bednarowicz, uczeń prof. Stanisława Szczepańskiego. Ani mozaiki, ani wykładzin klinkierowych nigdy nie zrealizowano, nie powstała też mała architektura. 
W pobliżu znajdują się m.in.: Areszt Śledczy, Pomnik Adwokatów Czerwca '56, gmach prokuratur i dawny hotel Polonez.

</doc>
<doc id="3181594" url="https://pl.wikipedia.org/wiki?curid=3181594" title="Dwight Frye">
Dwight Frye

Dwight Iliff Fry (ur. 22 lutego 1899, zm. 7 listopada 1943) – amerykański aktor sceniczny i filmowy. Najbardziej znany ze swoich ról w klasycznych filmach grozy lat trzydziestych XX wieku.

</doc>
<doc id="3181600" url="https://pl.wikipedia.org/wiki?curid=3181600" title="Edward Van Sloan">
Edward Van Sloan

Edward Van Sloan (ur. 1 listopada 1882, zm. 6 marca 1964) – amerykański aktor sceniczny i filmowy. Najbardziej znany z ról w klasycznych horrorach lat trzydziestych.

</doc>
<doc id="3181606" url="https://pl.wikipedia.org/wiki?curid=3181606" title="Leporelo (singel)">
Leporelo (singel)

Leporelo – singel Ewy Farnej zapowiadający czwarty czeski album studyjny wokalistki pt. "Leporelo", który ukaże się 6 listopada, wydany w czerwcu 2014 roku. Premiera singla na żywo miała miejsce 14 maja 2014 na gali Ceny Anděl. Premiera studyjnego nagrania odbyła się 5 czerwca na antenie radia Evropa 2.
Teledysk kręcony 17 i 18 lipca w czeskiej Pradze, oficjalnie wydany 4 sierpnia 2014r. o godzinie 6.00 bez wcześniejszego zapowiadania.
Teledysk.
Lyric Video, czyli teledysk z tekstem został wydany 9 czerwca 2014 i przedstawia wokalistkę śpiewającą piosenkę na stronach leporello. Lyric Video pierwotnie miało być oficjalnym teledyskiem do piosenki, ale w wywiadzie w Polskim Radiu wokalistka powiedziała, że pierwszy raz zdarzyło się jej nagrywać drugi raz teledysk do jednego utworu, ponieważ chce wrócić po trzech latach na czeski rynek muzyczny z dopracowaną piosenką i teledyskiem do niej. Oficjalny teledysk został wydany 4 sierpnia 2014 roku.

</doc>
<doc id="3181611" url="https://pl.wikipedia.org/wiki?curid=3181611" title="Klaus Buchner">
Klaus Buchner

Klaus Buchner (ur. 6 lutego 1941 w Monachium) – niemiecki fizyk, wykładowca akademicki i polityk, w latach 2003–2010 przewodniczący Ekologicznej Partii Demokratycznej, poseł do Parlamentu Europejskiego VIII i IX kadencji.
Życiorys.
W latach 1960–1964 studiował fizykę najpierw na Uniwersytecie Ludwika i Maksymiliana w Monachium, następnie na Uniwersytecie Technicznym w Monachium. Później przez rok kształcił się w zakresie fizyki teoretycznej na Uniwersytecie Edynburskim. W latach 1965–1970 pracował w Instytucie Maxa Plancka w Monachium, uzyskując promocję z fizyki eksperymentalnej. Do 1972 był zatrudniony na uczelniach zagranicznych (w Kioto i Czandigarh). Po powrocie do Monachium w 1973 został wykładowcą na wydziale matematyki Uniwersytetu Technicznego, na którym objął stanowisko profesora. W 2006 przeszedł na emeryturę.
Klaus Buchner zaangażował się również w działalność polityczną w ramach Ekologicznej Partii Demokratycznej, do której wstąpił w 1983. Od 1990 kierował radą ekologiczną partii, od 2000 pełnił funkcję wiceprzewodniczącego ugrupowania, następnie w latach 2003–2010 stał na czele tej partii.
W 2014 Klaus Buchner został liderem listy wyborczej Ekologicznej Partii Demokratycznej w wyborach do Parlamentu Europejskiego, w których uzyskał mandat eurodeputowanego VIII kadencji. W 2019 z powodzeniem ubiegał się o reelekcję. W 2020 zrezygnował z zasiadania w PE.

</doc>
<doc id="3181613" url="https://pl.wikipedia.org/wiki?curid=3181613" title="Ekologia biochemiczna">
Ekologia biochemiczna

Ekologia biochemiczna, ekologia chemiczna – dziedzina nauki leżąca na pograniczu biologii i chemii, dział ekologii obejmujący chemiczne oddziaływania między organizmami należącymi do tego samego lub różnych gatunków oraz oddziaływania organizmów z elementami ich siedliska.
Ekologia biochemiczna zmierza m.in. do poznania związków chemicznych, istotnych z punktu widzenia ekologii gatunków, populacji i biocenoz, oraz reakcji między nimi, zachodzących w ekosystemach o określonej strukturze.
Przedmiot ekologii biochemicznej.
Jeden z pionierów ekologii biochemicznej, Jeffrey Harborne, wieloletni redaktor naczelny cenionego czasopisma "Phytochemistry" (zob. fitochemia), napisał we wstępie do wielokrotnie wznawianego podręcznika „Ekologia biochemiczna” (ang. "Introduction to Ecological Biochemistry", Academic Press Limited 1993): 
Przedmiotem badań ekologii biochemicznej stała się przede wszystkim identyfikacja związków chemicznych, które przenoszą informacje między organizmami (głównie metabolity wtórne, w pierwszej kolejności metabolity komórek roślinnych, zob. fitochemia) oraz badania ich syntezy w organizmach żywych i funkcji w ekosystemach (zob. np. substancje semiochemiczne). Przykładami takich funkcji są: obrona przed roślinożercami i patogenami, wabienie zapylaczy zapachem lub barwą i inne. Analogicznie działające metabolity są wytwarzane w komórkach zwierzęcych (np. feromony, kairomony, odstraszające tiole wydzieliny skunksa).
Elementy historii ekologii biochemicznej.
Za kamień milowy drogi do poznania „chemii życia” uważa się zidentyfikowanie morfiny – składnika opium. Czystą krystaliczną substancję wyizolował w latach 1805–1806 Friedrich Wilhelm Sertürner (1783–1841). Po kilku kolejnych latach morfina była już powszechnie stosowana jako lek przeciwbólowy, a wkrótce zidentyfikowano i wyodrębniono inne alkaloidy mleczka makowego i innych roślin (np. kodeina, papaweryna, narkotyna, chinina, strychnina, kofeina), zbadano ich działanie na ośrodkowy układ nerwowy człowieka i zaczęto powszechnie stosować np. w lecznictwie (np. leki o działaniu depresyjnym).
Miriam Rothschild (1908–2005, FRS, DBE), autorka ponad 350 prac naukowych z dziedziny entomologii (m.in. prezentujących wyniki pionierskich badań owadów aposematycznych), wymieniała również innych chemików i przyrodników, którzy od początku XIX w. wnosili istotny wkład w narodziny i rozwój ekologii biochemicznej. Znaleźli się wśród nich: 
Stowarzyszenie organizuje konferencje corocznie. Ich tematyka jest cyklicznie powtarzana (np. od roku 1976 co trzy lata odbywają się konferencje z serii "Chemical Signals in Vertebrates", CSiV). W marcu 2014 roku ukazał się jubileuszowy numer oficjalnego organu "International Society of Chemical Ecology" (ISCE) i "Asia-Pacific Association of Chemical Ecologists" (APACE) – czasopisma "Journal of Chemical Ecology" – poświęcony 40-leciu jego istnienia, zawierający artykuły:
Treści programowe kursów akademickich (przykład).
Program przedmiotu "Ekologia biochemiczna", wykładanego na Uniwersytecie Gdańskim, obejmuje takie zagadnienia, jak:

</doc>
<doc id="3181614" url="https://pl.wikipedia.org/wiki?curid=3181614" title="Wortioksetyna">
Wortioksetyna

Wortioksetyna – organiczny związek chemiczny, pochodna arylopiperazyny, stosowany jako lek przeciwdepresyjny. Wprowadzony na rynek w 2013 roku przez koncerny farmaceutyczne Lundbeck i Takeda pod nazwą Brintellix.
Mechanizm działania.
Wortioksetyna jest modulatorem i stymulatorem przekaźnictwa serotoninergicznego w złożonym mechanizmie działania: hamuje wychwyt zwrotny serotoniny (SERT), jest częściowym agonistą receptorów serotoninergicznych 5-HT1A i 5-HT1B, oraz antagonistą receptorów 5-HT3, 5-HT1D i 5-HT7.
Profil receptorowy wortioksetyny:
Wskazania.
FDA zatwierdziła wortioksetynę do leczenia dużej depresji u dorosłych. Lek otrzymał rejestrację w Europie w tym samym wskazaniu.
Trwają badania nad jej skutecznością w leczeniu zespołu lęku uogólnionego.

</doc>
<doc id="3181615" url="https://pl.wikipedia.org/wiki?curid=3181615" title="Lepa vida">
Lepa vida



</doc>
<doc id="3181617" url="https://pl.wikipedia.org/wiki?curid=3181617" title="Zinha">
Zinha



</doc>
<doc id="3181618" url="https://pl.wikipedia.org/wiki?curid=3181618" title="Giulia Moi">
Giulia Moi

Giulia Moi (ur. 24 maja 1971 w Cagliari) – włoska biolog i polityk, posłanka do Parlamentu Europejskiego VIII kadencji.
Życiorys.
Ukończyła biologię na Uniwersytecie w Cagliari, doktoryzowała się w King’s College London. Zawodowo jako badaczka związana z branżą farmaceutyczną.
W 2010 kandydowała w wyborach do rady prowincji z listy jednego z małych ugrupowań chadeckich. Później zaangażowała się w działalność polityczną w ramach Ruchu Pięciu Gwiazd. W 2014 została kandydatką tego ugrupowania w wyborach europejskich, uzyskując mandat eurodeputowanej. Kontrowersje wzbudził publikowany przez nią życiorys, w którym podawała, że rzekomo odkryła cząstkę skuteczną w leczeniu m.in. białaczki, co nie zostało wiarygodnie potwierdzone. W 2018 została wykluczona z Ruchu Pięciu Gwiazd.

</doc>
<doc id="3181621" url="https://pl.wikipedia.org/wiki?curid=3181621" title="Aleksander Skarżyński">
Aleksander Skarżyński

Aleksander Zbigniew Skarżyński (ur. 27 października 1922 w Warszawie, zm. 11 listopada 2007) – polski historyk, działacz komunistyczny, urzędnik państwowy.
Życiorys.
Młodość.
Urodził się w Warszawie w rodzinie Antoniny i Antoniego Skarżyńskich.
Od lutego 1940 do marca 1941 był uczniem w Zakładach SOLVIS w Warszawie, a od czerwca 1941 do 1 sierpnia 1944 (do wybuchu powstania warszawskiego) robotnikiem w Elektrowni Warszawskiej. Następnie do października 1947 był pracownikiem stacji PKP w Stargardzie Szczecińskim. 
Działalność publiczna.
Od 18 marca 1945 należał do Polskiej Partii Robotniczej. Od 2 października 1947 do 24 kwietnia 1948 pełnił funkcję II sekretarza Komitetu Powiatowego PPR w Stargardzie Szczecińskim, a następnie do października 1948 I sekretarza Komitetu Powiatowego w Choszcznie. Po zjednoczeniu Polskiej Partii Robotniczej i Polskiej Partii Socjalistycznej należał do Polskiej Zjednoczonej Partii Robotniczej.
W 1949 ukończył Centralną Szkołę Partyjną PZPR, w której od lipca 1949 do września 1957 był wykładowcą. Następnie do lipca 1963 był adiunktem w Wyższej Szkole Nauk Społecznych przy KC PZPR. Jednocześnie w styczniu 1953 został także absolwentem Uniwersytetu Warszawskiego. A 25 czerwca 1960, na podstawie rozprawy "Polityczne przyczyny Powstania Warszawskiego 1944", uzyskał stopień doktora w WSNS. 
Od 1 sierpnia 1963 pracował w Urzędzie do Spraw Wyznań, gdzie był m.in. wicedyrektorem, a od stycznia 1967 do maja 1974 kierownikiem, zaś od maja 1971 w randze podsekretarza stanu w Urzędzie Rady Ministrów. 
Od 17 czerwca 1974 do 31 grudnia 1981 pełnił funkcję dyrektora Naczelnego Zjednoczenia Wydawnictw.
Śmierć i pogrzeb.
Zmarł 11 listopada 2007 i 19 listopada po mszy w kościele św. Jozafata Kuncewicza został pochowany w grobie rodzinnym na Cmentarzu Wojskowym na Powązkach (kwatera C19-V-6).
Publikacje.
Był autorem artykułów i publikacji książkowych:

</doc>
<doc id="3181622" url="https://pl.wikipedia.org/wiki?curid=3181622" title="Dajna">
Dajna



</doc>
<doc id="3181626" url="https://pl.wikipedia.org/wiki?curid=3181626" title="Fabio Massimo Castaldo">
Fabio Massimo Castaldo

Fabio Massimo Castaldo (ur. 18 września 1985 w Rzymie) – włoski polityk, z wykształcenia prawnik, poseł do Parlamentu Europejskiego VIII i IX kadencji.
Życiorys.
W latach 2005–2012 studiował prawo – włoskie na Università degli Studi di Roma „Tor Vergata” i francuskie na Université Paris-Est Créteil Val-de-Marne. Zaangażował się w działalność polityczną w ramach Ruchu Pięciu Gwiazd. W 2013 został współpracownikiem senator Paoli Taverny. W wyborach w 2014 z listy M5S uzyskał mandat eurodeputowanego. W 2019 z powodzeniem ubiegał się o reelekcję.

</doc>
<doc id="3181627" url="https://pl.wikipedia.org/wiki?curid=3181627" title="Stefan Dolanowicz">
Stefan Dolanowicz

Stefan Dolanowicz (ur. 4 grudnia 1887 w Sanoku, zm. 2 maja 1957 w Gliwicach) – polski pracownik i działacz kolejowy, polityk, poseł na Sejm I i II kadencji w II RP.
Życiorys.
Urodził się w Sanoku jako syn Franciszka i Emilii, z domu Rudnik. Ukończył gimnazjum w Przemyślu, po czym został urzędnikiem kolejowym we Lwowie. W swoim środowisku zawodowym udzielał się w zakresie społeczno-oświatowym. Podczas I wojny światowej w latach 1914-1918 służył w ramach Armii Austro-Węgier. Brał udział w walkach na froncie włoskim. Po zakończeniu wojny wraz z wojskami polskimi służył w obronie Lwowa 1918–1919 w trakcie wojny polsko-ukraińskiej. Został działaczem Zjednoczenia Kolejowców Polskich, w tym pełnił funkcję prezesa Zarządu Okręgowego we Lwowie, a od 1929 członka Zarządu Głównego. Po tym jak Ministerstwo Kolei skierowało go na urlop, został wybrany posłem Sejmu RP I kadencji (1922-1927) w okręgu wyborczym nr 55 Złoczów. W tym czasie pracował w Komisji Komunikacyjnej. Był członkiem klubu Chrześcijańsko-Narodowego Stronnictwa Pracy. W marcu 1925 został wybrany przez Izbę Skarbową we Lwowie do Komisji dla zbadania sposobu wymiaru i ściągania podatków. W następnych wyborach do Sejmu RP uzyskał reelekcję i był posłem II kadencji. Politycznie był związany z chadecją.
W 1950 odnotowany w WUSW w Katowicach. Zmarł 2 maja 1957 i został pochowany na Cmentarzu Lipowym w Gliwicach. Jego żoną była Waleria (1899-1982).

</doc>
<doc id="3181628" url="https://pl.wikipedia.org/wiki?curid=3181628" title="Ratusz w Kątach Wrocławskich">
Ratusz w Kątach Wrocławskich

Ratusz w Kątach Wrocławskich – został wzniesiony w roku 1879 w stylu neoromańskim, przy wykorzystaniu wieży pozostałej po poprzednim ratuszu, który spłonął. Obecnie budowla jest siedzibą władz miejskich Kątów Wrocławskich. 
Historia.
Pierwszy drewniany ratusz w Kątach Wrocławskich istniał już w XV wieku. W okresie późniejszym wzniesiono obok niego murowaną wieżę, którą podwyższono w 1613 roku. W roku 1624 stary ratusz spłonął i siedziba władz miejskich została ulokowana w jednym z domów mieszkalnych. Obecny ratusz został wzniesiony w latach 1878-1879, obok wieży pozostałej po poprzednim obiekcie.
Decyzją wojewódzkiego konserwatora zabytków z dnia 20 sierpnia 1966 roku wieża ratusza została wpisana do rejestru zabytków. 
Architektura.
Ratusz jest budowlą neoromańską, posiada cztery skrzydła z wewnętrznym dziedzińcem, trzy kondygnacje, nakryty jest dachem dwuspadowym. Na fasadach widnieją centralne ryzality z trójkątnymi szczytami i wykonane w tynku boniowania. Wieża w dolnej części jest czworoboczna, wyżej przechodzi w ośmiobok z tarczami zegarowymi i jest nakryta ostrosłupowym hełmem. W jej ścianach wmurowane są pochodzące z XVII wieku płyty herbowe starostów kąteckich i biskupów wrocławskich.

</doc>
<doc id="3181630" url="https://pl.wikipedia.org/wiki?curid=3181630" title="Tadeusz Żabiński">
Tadeusz Żabiński

Tadeusz Żabiński (ur. 5 października 1904 w Warszawie, zm. 1990) – polski polityk, działacz Polskiej Zjednoczonej Partii Robotniczej, urzędnik państwowy.
Życiorys.
Podczas okupacji hitlerowskiej był więziony w KL Auschwitz (numer obozowy 13303). Pełnił funkcję wicewojewody warszawskiego (1948–1950), przewodniczącego Wojewódzkiej Rady Narodowej w Szczecinie (1950–1951) i w Kielcach (1954–1956), skąd w sierpniu 1956 został usunięty na skutek akcji propagandowej przeprowadzonej przez tygodnik „Po prostu”. 25 maja 1956 na łamach tego czasopisma ukazał się felieton, który ujawnił, że Tadeusz Żabiński zajmował czternastopokojową willę i miał do dyspozycji dwa auta służbowe. Od lipca 1961 do marca 1965 był dyrektorem Urzędu do Spraw Wyznań.
Odznaczony Krzyżem Komandorskim z Gwiazdą Orderu Odrodzenia Polski. Pochowany na cmentarzu Powązkowskim w Warszawie (kwatera S-5-13).

</doc>
<doc id="3181631" url="https://pl.wikipedia.org/wiki?curid=3181631" title="Isabella Adinolfi">
Isabella Adinolfi

Isabella Adinolfi (ur. 27 marca 1978 w Nocera Inferiore) – włoska polityk i przedsiębiorca, posłanka do Parlamentu Europejskiego VIII i IX kadencji.
Życiorys.
Uzyskała magisterium w zakresie ochrony dóbr kultury. Pracowała w różnych zawodach w branży turystycznej i hotelarskiej, później jako przedsiębiorca. Zaangażowała się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskała mandat eurodeputowanej. W 2019 z powodzeniem ubiegała się o reelekcję. W 2021 opuściła Ruch Pięciu Gwiazd, dołączyła do partii Forza Italia.

</doc>
<doc id="3181632" url="https://pl.wikipedia.org/wiki?curid=3181632" title="Kazimierz Chabaj">
Kazimierz Chabaj

Kazimierz Chabaj (ur. 1893, zm. 1978) – polski polityk, poseł na Sejm Ustawodawczy (1947-1952).
Działacz PPS, od 1945 członek Wojewódzkiej Rady Narodowej (WRN) w Rzeszowie. 29 grudnia 1945 dokooptowany do KRN jako poseł. W styczniu 1947 wybrany posłem na Sejm Ustawodawczy z okręgu Rzeszów. Członek Związku Parlamentarnego Polskich Socjalistów. 5 października 1948 usunięty z PPS.

</doc>
<doc id="3181637" url="https://pl.wikipedia.org/wiki?curid=3181637" title="Wiera Kiczanowa">
Wiera Kiczanowa

Wiera Aleksiejewna Kiczanowa, ros. Вера Алексеевна Кичанова (ur. 24 maja 1991 w Moskwie) – rosyjska polityk oraz dziennikarka.
Ukończyła dziennikarstwo w 2013 na Uniwersytecie Moskiewskim. była korespondentką na portalu Slon.ru, a także byłą współpracownik Nowej Gaziety. Pracowała również dla rosyjskiej redakcji Voice of America. Obecnie publikuje swoje felietony na stronie internetowej Echo Moskwy, jak i również na Grani.ru. W latach 2011–2012 współpracowała z Komitetem Matek Żołnierzy Rosji jako działacz od spraw mediów społecznościowych i koordynator kampanii społecznych.
Swoją karierę polityczna rozpoczęła w 2012, kiedy została wybrana do rady miejskiej Moskwy z ramienia Libertariańskiej Partii Rosji, z dzielnicy Jużnoje Tuszyno.
W 2013 roku otrzymała Democracy Award, nagrodę rozdawaną przez National Endowment for Democracy.
Jest autorką książki o Pussy Riot – "Pussy Riot. Prawdziwa historia" (ros. Пусси Райот. Подлинная история), dostępnej w wersji elektronicznej.
Życie prywatne.
W 2012 roku wzięła ślub z Pawłem Gniłorybowem. Ze względu na dość oryginalny wygląd nowożeńców, okrzyknięto ich ślub „hipsterskim”. Od 2015 przebywa w Kijowie, gdzie współpracuje z ukraińską gazetą "Reed".

</doc>
<doc id="3181638" url="https://pl.wikipedia.org/wiki?curid=3181638" title="Dario Tamburrano">
Dario Tamburrano

Dario Tamburrano (ur. 27 sierpnia 1969 w Rzymie) – włoski polityk i dentysta, poseł do Parlamentu Europejskiego VIII kadencji.
Życiorys.
W 1996 ukończył studia z zakresu stomatologii na Uniwersytecie Rzymskim – La Sapienza, podjął pracę jako dentysta.
Zaangażował się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskał mandat eurodeputowanego, który wykonywał do 2019.

</doc>
<doc id="3181641" url="https://pl.wikipedia.org/wiki?curid=3181641" title="Emil Jerzyk">
Emil Jerzyk

Emil Jerzyk (ur. 10 stycznia 1902 w Krakowie, zm. 29 grudnia 1982) – polski wiertacz naftowy, poseł do Krajowej Rady Narodowej, na Sejm Ustawodawczy i na Sejm PRL II kadencji.
Życiorys.
Uzyskał wykształcenie podstawowe, z zawodu był wiertaczem naftowym. Pracował w Dobrucowej. 
Należał do Polskiej Partii Socjalistycznej, był delegatem na Kongres Zjednoczeniowy, a następnie był członkiem Polskiej Zjednoczonej Partii Robotniczej. W PZPR pełnił funkcję sekretarza komitetu powiatowego partii w Jaśle. Od 21 lipca 1945 poseł do Krajowej Rady Narodowej, następnie pełnił mandat na Sejm Ustawodawczy i na Sejm PRL II kadencji z okręgów Gorlice i Jasło. W Sejmie Ustawodawczym zasiadał w Komisji Przemysłowej, a w Sejmie II kadencji w Komisji Oświaty i Nauki, Komisji Planu Gospodarczego, Budżetu i Finansów oraz w Komisji Rolnictwa i Przemysłu Spożywczego.

</doc>
<doc id="3181642" url="https://pl.wikipedia.org/wiki?curid=3181642" title="Marco Valli">
Marco Valli

Marco Valli (ur. 29 czerwca 1985 w Mediolanie) – włoski polityk, poseł do Parlamentu Europejskiego VIII kadencji.
Życiorys.
Ukończył szkołę średnią o profilu biznesowym. Pracował jako konsultant, w 2013 został zatrudniony w rzymskich strukturach Ruchu Pięciu Gwiazd. W wyborach w 2014 z listy tego ugrupowania uzyskał mandat eurodeputowanego. W 2018 został wykluczony z partii.

</doc>
<doc id="3181643" url="https://pl.wikipedia.org/wiki?curid=3181643" title="Hachirō Tako">
Hachirō Tako

 – japoński aktor komediowy, zawodowy bokser oraz performer. Był żonaty z aktorką Aki Takejō. Odszedł w wieku 44 lat.
Życiorys.
Hachirō Tako urodził się w Sendai w prefekturze Miyagi w 1940 roku. Jego prawdziwe imię i nazwisko to . Podczas wypadku w dzieciństwie omal nie stracił wzroku w lewym oku. W 1962 roku został zawodowym mistrzem boksu wagi muszej w Japonii. Po przejściu na emeryturę z ringu, stał się popularnym komikiem i ostatecznie pojawił się w kilku filmach. Hachirō utonął na plaży w prefekturze Kanagawa, po ataku serca w 1985 roku.

</doc>
<doc id="3181644" url="https://pl.wikipedia.org/wiki?curid=3181644" title="Marco Zanni">
Marco Zanni

Marco Zanni (ur. 11 lipca 1986 w Lovere) – włoski polityk, poseł do Parlamentu Europejskiego VIII i IX kadencji.
Życiorys.
Ukończył zarządzanie przedsiębiorstwem na Uniwersytecie Bocconi, magisterium uzyskał w ESADE Business School w Barcelonie. Po powrocie do Mediolanu został zatrudniony w dziale inwestycji bankowych w przedsiębiorstwie Banca IMI.
Zaangażował się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskał mandat eurodeputowanego. W 2017 opuścił Ruch Pięciu Gwiazd, w 2018 dołączył do Ligi Północnej. W 2019 z jej ramienia z powodzeniem ubiegał się o reelekcję. W IX kadencji został przewodniczącym nowej frakcji pod nazwą Tożsamość i Demokracja.

</doc>
<doc id="3181645" url="https://pl.wikipedia.org/wiki?curid=3181645" title="Eleonora Evi">
Eleonora Evi

Eleonora Evi (ur. 20 listopada 1983 w Mediolanie) – włoska polityk i projektantka, posłanka do Parlamentu Europejskiego VIII i IX kadencji, parlamentarzystka krajowa.
Życiorys.
Absolwentka studiów z zakresu wzornictwa przemysłowego na Politechnice Mediolańskiej, na tej samej uczelni uzyskała magisterium. Została niezależną projektantką, przez kilka lat pracowała również w instytucji szkoleniowej.
Zaangażowała się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskała mandat eurodeputowanej. W 2019 z powodzeniem ubiegała się o reelekcję. W 2020 opuściła Ruch Pięciu Gwiazd. W 2021 Eleonora Evi i Angelo Bonelli zostali rzecznikami nowo powołanej partii Europa Verde. W 2022 uzyskała mandat posłanki do Izby Deputowanych XIX kadencji.

</doc>
<doc id="3181646" url="https://pl.wikipedia.org/wiki?curid=3181646" title="Acanthoscelides obtectus">
Acanthoscelides obtectus



</doc>
<doc id="3181647" url="https://pl.wikipedia.org/wiki?curid=3181647" title="Stanisław Doborzyński">
Stanisław Doborzyński

Stanisław Doborzyński (ur. 1865 w Lublinie, zm. 18 czerwca 1922 tamże) – polski inżynier-technolog górnictwa.
Po ukończeniu gimnazjum męskiego w rodzinnym mieście wyjechał do Warszawy, gdzie kontynuował naukę w szkole realnej. Następnie udał się do Petersburga, gdzie studiował w Instytucie Górniczym, dyplom ukończenia otrzymał w 1889. Pracę zawodową rozpoczął od dozorcy kopalnianego w kopalni "Saturn" w Czeladzi, następnie był sztygarem w kopalni "Joanna" w Porębie. Pracował jako mechanik i zawiadowca w kopalni "Strzyżowice" w Strzyżowicach, "Maria" w Grodźcu oraz "Wiktoria" w Milowicach. Następnie został inżynierem górniczym gwarectwa węglowego "Hrabia Renard". W 1897 brał udział w konkursie na kierującego katedrą górnictwa w Szkole Politechnicznej we Lwowie, niestety przegrał go z Leonem Syroczyńskim. W 1902 został wykładowcą w Szkole Górniczej w Dąbrowie Górniczej, nauczał mineralogii. Wkrótce wyjechał na Syberię, gdzie Czeremchowie zorganizował od podstaw kopalnię węgla, a następnie pełnił funkcję dyrektora. Po wybuchu wojny rosyjsko-japońskiej wrócił do Lublina, został redaktorem czasopisma "Ziemia Lubelska" i uczestniczył w życiu miasta. W 1908 wyjechał ponownie na Syberię, gdzie uczestniczył w poszukiwaniach rud manganowych, równocześnie wykładał górnictwo w tomskim Instytucie Technologicznym. Brał udział w konspiracyjnej pomocy rodakom, zorganizował Komitet Polaków-Emigrantów, który pomagał zesłańcom na Syberię drogą przez Japonię wracać do ojczyzny. Zadenuncjowany został skazany na szesnaście miesięcy aresztu i zakaz powrotu do Królestwa Polskiego. Zamieszkał w Jekaterynosławiu, gdzie wykładał mechanikę górniczą w Wyższej Szkole Górniczej. Uzyskawszy zezwolenie na powrót do wolnej Polski otrzymał propozycję objęcia katedry w krakowskiej Akademii Górniczej, podczas podróży zaraził się tyfusem plamistym i zmarł, Spoczywa w Lublinie.

</doc>
<doc id="3181649" url="https://pl.wikipedia.org/wiki?curid=3181649" title="David Borrelli">
David Borrelli

David Borrelli (ur. 28 kwietnia 1971 w Treviso) – włoski polityk, poseł do Parlamentu Europejskiego VIII kadencji.
Życiorys.
Kształcił się w instytucie handlu w rodzinnej miejscowości, przerywając studia na czwartym roku. Pracował w restauracjach we Włoszech, Stanach Zjednoczonych i Argentynie. Podjął następnie pracę w zawodzie technika komputerowego.
Zaangażował się w działalność polityczną w ramach Ruchu Pięciu Gwiazd, tworzył struktury tego ugrupowania w Treviso. W latach 2008–2013 był radnym miejskim, w 2013 został koordynatorem partii ds. małej i średniej przedsiębiorczości. W wyborach w 2014 z listy M5S uzyskał mandat eurodeputowanego. W VIII kadencji PE został współprzewodniczącym frakcji Europa Wolności i Demokracji Bezpośredniej. Pełnił tę funkcję do stycznia 2017. W lutym 2018 opuścił Ruch Pięciu Gwiazd.

</doc>
<doc id="3181653" url="https://pl.wikipedia.org/wiki?curid=3181653" title="Piernicola Pedicini">
Piernicola Pedicini

Piernicola Pedicini (ur. 25 maja 1969 w Benewencie) – włoski polityk i fizyk, poseł do Parlamentu Europejskiego VIII i IX kadencji.
Życiorys.
Ukończył fizykę teoretyczną, następnie uzyskał specjalizację w zakresie fizyki medycznej na Uniwersytecie w Neapolu. Pracował na tej uczelni, zajmując się zagadnieniami fizyki wysokich energii. Później został badaczem w dziale medycyny nuklearnej regionalnego szpitala onkologicznego w Rionero in Vulture.
Zaangażował się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskał mandat eurodeputowanego. W 2019 z powodzeniem ubiegał się o reelekcję. W 2020 opuścił Ruch Pięciu Gwiazd.

</doc>
<doc id="3181654" url="https://pl.wikipedia.org/wiki?curid=3181654" title="French Open 2014 (turniej legend kobiet)">
French Open 2014 (turniej legend kobiet)

French Open 2014 – turniej legend kobiet – zawody deblowe legend kobiet, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 4–7 czerwca na ziemnych kortach Stade Roland Garros w Paryżu.

</doc>
<doc id="3181655" url="https://pl.wikipedia.org/wiki?curid=3181655" title="Konstytucja Łotwy">
Konstytucja Łotwy

Konstytucja Republiki Łotewskiej (łot. "Latvijas Republikas Satversme") – ustawa zasadnicza Łotwy, uchwalona w 1922.
Historia.
Okres międzywojenny.
1 maja 1920 rozpoczął działalność pierwszy łotewski parlament – Zgromadzenie Ustawodawcze (łot. "Satversmes sapulce"), którego przewodniczącym był Jānis Čakste. Już 5 maja 1920 powstała w nim specjalna komisja do spraw opracowania tekstu konstytucji kraju. Zasiadało w niej 26 deputowanych.
W komisji konstytucyjnej przeważali – zarówno liczbowo, jak i konceptualnie – socjaldemokraci, którym przewodził Marģers Skujenieks. Podkomisją pracującą nad opracowaniem podstaw ustroju politycznego kierował również socjaldemokrata Felikss Cielēns. Ze strony polityków prawicowych największą rolę w pracach nad konstytucją odegrał Arveds Bergs, lider konserwatywnej, nastrojonej nacjonalistycznie burżuazji miejskiej.
Wzorami, z których korzystano przy tworzeniu własnego kształtu ustawy zasadniczej, były trzy stare i uznane konstytucje (Konstytucja Stanów Zjednoczonych, Konstytucja Francji z 1815 oraz Konstytucja Szwajcarii), a także trzy nowe w tym czasie ustawy zasadnicze (Konstytucja weimarska oraz uchwalone w 1920 konstytucje Litwy i Estonii).
Zasiadający w komisji socjaldemokraci skłaniali się ku wzorom estońskim, gdzie zrezygnowano z instytucji niezależnej prezydentury, funkcję głowy państwa składając de facto na szefa rządu. Właśnie zagadnienie zasięgu władzy prezydenckiej było źródłem największych sporów w trakcie ustalania tekstu łotewskiej ustawy zasadniczej. Przedstawiony przez Cielēnsa pierwotny projekt nie przewidywał stanowiska prezydenta kraju i sankcjonował połączenie funkcji przewodniczącego parlamentu i głowy państwa, co w praktyce realizowane było na Łotwie już od 1 lipca 1920 w osobie J. Čakste. Inne koncepcje propagował Arveds Bergs, który wraz ze swym obozem żądał stworzenia instytucji silnej prezydentury z szerokimi prerogatywami. Niezwykle ostry spór polityczny doprowadził do rozwiązania kompromisowego – stanowisko prezydenta zostało w końcu stworzone, jednak miał on ograniczone prerogatywy i wybierany był nie bezpośrednio przez obywateli, ale przez parlament.
Kolejny ostry spór toczył się wokół tej części projektu konstytucji, który mówił o prawach obywatela. Socjaldemokraci nalegali na jego przyjęcie, jednak ostro wystąpiło przeciwko tej części projektu nacjonalistyczno-burżuazyjne skrzydło parlamentu. Ostatecznie 22 lutego 1922 konstytucję przyjęto bez części mówiącej o prawach obywatelskich.
Satversme opracowana została jako konstytucja sztywna (zmiany wymagają akceptacji co najmniej dwóch trzecich członków Sejmu). Wprowadziła ona w Łotwie system parlamentarno-gabinetowy. W przepisach pojawiła się jednak możliwość wydawania przez rząd dekretów z mocą ustawy w przerwach między sesjami Sejmu (art. 81). Prezydent otrzymał prawo do rozwiązania Sejmu, jednak decyzja ta musiała zostać zaakceptowana w ogólnopaństwowym referendum. W przeciwnym wypadku konstytucja przewidywała złożenie głowy państwa z urzędu. Ryzyko polityczne tej procedury było tak duże, iż żaden międzywojenny legalnie wybrany prezydent nie zdecydował się na jej uruchomienie (zrobił to dopiero Valdis Zatlers w 2011).
Okres po aneksji Łotwy przez ZSRR.
Kres istnieniu niezależnej państwowości łotewskiej przyniosła agresja ZSRR w 1940. W stworzonej wówczas Łotewskiej SRR uchwalono nową konstytucję, zgodną z wzorami radzieckimi. Konstytucja Łotewskiej SRR z 1940 roku powielała schemat konstytucji innych republik związkowych, opartych na Konstytucji ZSRR z 1936. Kolejna konstytucja radzieckiej Łotwy przyjęta została w 1978 w ślad za Konstytucją ZSRR z 1977.
Odnowienie państwowości w latach 90. XX wieku.
Spośród wszystkich państw bałtyckich Łotwa najbardziej konsekwentnie podkreślała ciągłość ze swą państwowością międzywojenną, utraconą w wyniku agresji ZSRR. Przywrócenie mocy prawnej międzywojennej konstytucji okazało się wyjątkiem wśród krajów bałtyckich. Litwa i Estonia, choć podkreślały zasadę ciągłości prawnej w stosunku do okresu międzywojennego, na początku lat 90. uchwaliły zupełnie nowe ustawy zasadnicze.
4 maja 1990 Rada Najwyższa Republiki Łotewskiej przyjęła Deklarację o Przywróceniu Niepodległości Republiki Łotewskiej (łot. "Deklarācija Par Latvijas Republikas neatkarības atjaunošanu"), w której formalnie przywróciła Konstytucji z 1922 moc prawną. Status obowiązującego prawa nadano tymczasowo tylko artykułom 1, 2, 3 oraz 6, zawieszając jednocześnie tymczasowo obowiązywanie reszty przepisów.
Konstytucja z 1922 zaczęła ponownie obowiązywać w całości po wyborach do Sejmu z 5-6 czerwca 1993, dzięki którym nastąpiła całkowita reorganizacja organów władzy w myśl przepisów przedwojennej ustawy zasadniczej. 6 lipca 1993 Sejm V kadencji zebrał się na swoim pierwszym posiedzeniu i przyjął postanowienie, w którym nadawał obowiązujący charakter wszystkim przepisom Satversme.
Treść konstytucji.
Konstytucja Łotwy składa się ze 115 artykułów (numerowanych od 1 do 116, art. 81 został wykreślony z Konstytucji w 2007) podzielonych na osiem rozdziałów:
Poprawki.
Tryb wnoszenia poprawek do konstytucji regulowany jest w art. 76-79. Propozycje poprawek mogą być wnoszone przez prezydenta, rząd, odpowiednie komisje Sejmu, grupę co najmniej 5 parlamentarzystów bądź przez 10% obywateli uprawnionych do głosowania. Poprawka zostaje przyjęta, gdy zagłosuje za nią nie mniej niż ⅔ deputowanych Sejmu przy kworum wynoszącym ⅔ obecnych. Wyjątkiem są art. 1, 2, 3, 4, 6 oraz 77, których zmiana wymaga rozpisania ogólnokrajowego referendum. Referendum rozpisywane jest również w przypadku, gdy Sejm nie przyjmie propozycji poprawki złożonej przez co najmniej 10% uprawnionych do głosowania.
W okresie międzywojennym przyjęto tylko jedną poprawkę do konstytucji, odnoszącą się do trybu organizowania referendum (1933). Zasadnicza część poprawek przyjęta została już po odnowie państwowości łotewskiej:

</doc>
<doc id="3181657" url="https://pl.wikipedia.org/wiki?curid=3181657" title="Pomnik Wilka">
Pomnik Wilka

Pomnik Wilka – kamienny obelisk wzniesiony w miejscu zastrzelenia 18 lipca 1852 roku ostatniego wilka w powiecie międzyrzeckim. Pomnik ma kształt piramidy i wysokość ok. 3 m. Umieszczono na nim okolicznościową tablicę z napisem w języku polskim i niemieckim: 
"Tu zakończył Kompan życie,""który owiec zżerał płód,""Johan Unger należycie,""zaspokoił jego głód"
"Hier endete der Communist," "der anderer Leute Lämmer Frisst,""Für immer stillt den seinen Hunger,""Lüssower Jäger Johan Unge"
Autorem niemieckiego tekstu był właściciel dóbr w Bukowcu Gustaw Leopold von Gersdorff (1791-1865), autor wielu tekstów poetyckich.
Lubuski historyk Marceli Tureczek ustalił, że oryginalny tekst, zamieszczony na nieistniejącej obecnie tablicy był dłuższy o drugą zwrotkę i nieznacznie różnił się od współczesnego tekstu w zwrotce pierwszej. Dr Tureczek zaproponował także polskie tłumaczenie całości.
"Bauchwitzer Wolfjagd"
"den 18, Juli 1852"
"Hier endete der Kommunist," "der anderer Leute Lämmer Frisst,""Für immer stillt den seinen Hunger,""Lutzower Jäger Johan Unger"
"Die Lehre zieht nun daraus""jeder verteidigt sein haus""Im fremd Eigentum einzudringen""niemals wird Euch gelingen""Wolves Schicksal könnt Ihr erben""so wie er als Räuber sterben"
"Bukowieckie polowanie na wilka"
"dnia 18 lipca 1852 roku"
"Tutaj skończyła się ta cholera" "która innych ludzi jagnięta pożera,""Na zawsze zaspokoił jego głód chciwy,""Johan Unger lutzowski myśliwy"
"Wyciągnijcie morał z tego""każdy broni domu swego""przed wtargnięciem obcych chroni""nigdy nie uda się nikomu""wtargnąć do cudzego domu""Wilka losu możecie się spodziewać""i jak on jako zbój będziecie umierać"
Marceli Tureczek zwrócił także uwagę na błąd w tłumaczeniu tekstu zamieszczonego na współczesnej tablicy (wiersz "Lüssower Jäger Johan Unger"). Wynika z niego, że Johan Unger, który zastrzelił wilka, był zwykłym myśliwym. W rzeczywistości zabójca wilka był żołnierzem generała Ludwiga Adolfa von Lützow, barona pruskiego, uczestnika wojen napoleońskich i bohatera narodowego Prus i Niemiec, który dowodził zorganizowanym przez siebie ochotniczym Korpusem Lützowa.
Położenie.
Pomnik znajduje się na wzniesieniu w lesie ok. 900 m na północny wschód od drogi ze Skoków do Bukowca. Obelisk stoi na wzniesieniu 70,3 m n.p.m. na terenie Leśnictwa Czarny Bocian w Nadleśnictwie Trzciel, w oddziale 33a, tuż obok granicy z Nadleśnictwem Międzyrzecz. Dotrzeć do niego można tylko pieszo lub rowerem.
Historia.
Według niemieckiego przewodnika wydanego w 1936 roku "Wanderungen um Meseritz und in Nachbargebieten der Kreise Schwerin, Bomst und Oststernberg" w 1852 roku w lasach w okolicy Bukowca, Wyszanowa i Bobowicka pojawił się potężny wilk trzebiący stada bydła i owiec. Zorganizowano wielką obławę przy udziale myśliwych i okolicznych mieszkańców w wyniku której Johan Unger zastrzelił bestię. Był to ostatni wilk upolowany w tym rejonie, na pamiątkę tego wydarzenia wzniesiono pomnik w miejscu, w którym zwierzę zabito. Las nazwano "Borem Wilk"a (niem. "Wolfsheide"). Na niemieckiej mapie Messtischblatt wydanej w skali 1:25 000 w 1897 roku (reprinty 1913, 1952) zaznaczono pomnik i podano nazwę "Wolfsdenkmal".
Okolica pomnika miała złą sławę, mieszkańcy obawiali się tu zapuszczać. Jeszcze po II wojnie światowej "Bór Wilka" był rzadko odwiedzany i stał się ostoją zwierzyny, odbywały się tu wielkie rykowiska jeleni. W 2005 roku miejscowy regionalista Andrzej Chmielewski skłonił nadleśniczych z Międzyrzecza i Trzciela do renowacji obelisku. Odnowiony pomnik odsłonięto podczas narady łowieckiej Regionalnej Dyrekcji Lasów Państwowych w Szczecinie 22 kwietnia 2005 roku.
Na początku XXI wieku w lasach w powiecie międzyrzeckim, w tym w okolicach Bukowca, ponownie pojawiły się wilki.

</doc>
<doc id="3181658" url="https://pl.wikipedia.org/wiki?curid=3181658" title="Włodzimierz (Michiejkin)">
Włodzimierz (Michiejkin)

Włodzimierz, imię świeckie Wiktor Wiktorowicz Michiejkin (ur. 11 września 1968 w Pietropawłowsku) – rosyjski biskup prawosławny.
Życiorys.
Ukończył Instytut Pedagogiczny im. K. Uszynskiego w Pietropawłowsku na kierunku historia. Święcenia diakońskie przyjął w 1992 z rąk biskupa czymkenckiego Eleuteriusza, który w roku następnym, 14 lutego, wyświęcił go na kapłana. W 1995 został dyrektorem prywatnej prawosławnej szkoły średniej im. Sergiusza z Radoneża. Od 1998 do 2014 był proboszczem parafii przy cerkwi Wszystkich Świętych w Pietropawłowsku, od 2002 jako protoprezbiter. Od 2005 kierował również eparchialnym oddziałem wychowania religijnego, katechizacji i pracy z młodzieżą. W 2012 został członkiem rady eparchialnej i zastępcą przewodniczącego sądu duchownego przy administraturze.
Wykształcenie teologiczne uzyskał w trybie zaocznym w seminarium duchownym w Tobolsku (dyplom w 2002) oraz na Prawosławnym Uniwersytecie Humanistycznym im. św. Tichona (dyplom w 2007).
30 maja 2014 został nominowany na biskupa eparchii pietropawłowskiej i bułajewskiej. W związku z tym 5 czerwca tego samego roku złożył wieczyste śluby mnisze przed arcybiskupem naro-fomińskim Justynianem, w cerkwi Świętych Wiary, Nadziei i Lubowi oraz matki ich Zofii w Moskwie. Przyjął imię zakonne Włodzimierz na cześć Włodzimierza Wielkiego. Dwa dni później otrzymał godność archimandryty. Jego chirotonia biskupia odbyła się 8 czerwca 2014 w soborze Zaśnięcia Matki Bożej w kompleksie Ławry Troicko-Siergijewskiej.

</doc>
<doc id="3181659" url="https://pl.wikipedia.org/wiki?curid=3181659" title="Remo Sernagiotto">
Remo Sernagiotto

Remo Sernagiotto (ur. 1 września 1955 w Montebellunie, zm. 29 listopada 2020 w Treviso) – włoski polityk i przedsiębiorca, działacz samorządowy, poseł do Parlamentu Europejskiego VIII kadencji.
Życiorys.
Przerwał studia w wieku 20 lat po śmierci ojca, zajął się prowadzeniem własnej działalności gospodarczej w branży oponiarskiej.
Był działaczem Chrześcijańskiej Demokracji i samorządu dzielnicowego. W pierwszej połowie lat 90. dołączył do Forza Italia, przekształconego później w Lud Wolności. W latach 1998–2002 przewodniczył klubowi radnych FI w radzie miejskiej Montebelluny. Od 2000 był wybierany do rady regionu Wenecja Euganejska, przewodniczył partyjnej frakcji, a po wyborach regionalnych w 2010 objął urząd asesora ds. służb społecznych i młodzieży w zarządzie regionu.
W 2014 z ramienia reaktywowanej partii Forza Italia został wybrany na eurodeputowanego. W 2015 opuścił FI, dołączając do partii Conservatori e Riformisti. W Europarlamencie zasiadał do 2019.

</doc>
<doc id="3181660" url="https://pl.wikipedia.org/wiki?curid=3181660" title="Rytis Vaišvila">
Rytis Vaišvila

Rytis Vaišvila (ur. 23 maja 1971 w Kłajpedzie) – litewski koszykarz, trener oraz medalista olimpijski.
Kariera.
Rytis Vaišvila brał udział na Letnich Igrzyskach Olimpijskich 1996 w Atlancie, gdzie wraz z reprezentacją Litwy w koszykówce wystąpił w meczach z reprezentacjami Chin, Anglii, Stanów Zjednoczonych, Argentyny, Chrwacji i Grecji, ostatecznie zajmując 3. miejsce
Kluby.
Jako koszykarz:
Jako trener:

</doc>
<doc id="3181662" url="https://pl.wikipedia.org/wiki?curid=3181662" title="Okularek czarnogłowy">
Okularek czarnogłowy

Okularek czarnogłowy ("Rhegmatorhina gymnops") – gatunek małego ptaka z podrodziny chronek (Thamnophilinae) w rodzinie chronkowatych (Thamnophilidae). Występuje endemicznie we wschodniej Amazonii w jej brazylijskiej części. Narażony na wyginięcie.
Taksonomia.
Gatunek opisał po raz pierwszy Robert Ridgway w roku 1888 pod nazwą "Rhegmatorhina gymnops", na podstawie holotypu z Santarém. Nazwa jest obecnie (2020) akceptowana przez IOC. Monotypowy.
Morfologia.
Długość ciała wynosi około 13,5–14,5 cm, z czego blisko 5,9 cm przypada na ogon. Skrzydło mierzy 7,9 cm. Występuje nieznaczny dymorfizm płciowy. U obu płci obecna jest naga obrączka oczna barwy szarozielonkawej i dość dobrze widoczny czub. U samca cała głowa i pierś czarnoszara. Wierzch ciała i sterówki żółtobrązowe o rudym odcieniu, skrzydła bardziej czerwonawe. Spód ciała za piersią przybiera barwę szarobrązową, najintensywniej brązową na bokach. Pokrywy podskrzydłowe szarobrązowe. U samicy głowa i gardło czarnobrązowe, a spód ciała żółtawobrązowy. Masa ciała to 27–30 g.
Zasięg występowania.
Okularek czarnogłowy jest endemitem Brazylii, gdzie występuje w południowo-wschodnich rejonach Amazonii. Spotykany między wschodnim wybrzeżem Tapajós a rzeką Iriri; na południu zasięg sięga do rzeki Teles Pires. Występuje w podszycie wilgotnych nizinnych lasów wiecznie zielonych. Spotykany do 400 m n.p.m. W okolicach Alta Floresta występuje zarówno w lasach terra firme, jak i tych typu várzea.
Pożywienie.
Żywi się różnorodnymi owadami i innymi stawonogami. Łapie zdobycz niemal wyłącznie wtedy, gdy podąża za mrówkami określanymi jako "army ants" (mrówki koczujące), które wypłasza. Do stwierdzonego pokarmu okularka czarnogłowego zalicza się przedstawicieli świerszczowatych, karaczanowate, szarańczowate, pająki i pareczniki. Podąża szczególnie za mrówkami z gatunku "Eciton burchellii". Nad rankiem okularki wyruszają parami, pojedynczo lub w grupach rodzinnych, by szukać przechodzących mrówek, lub sprawdzają ich stałe trasy. Szukają ich na wysokości do 2 m. Osobniki głosowo dają znać o potencjalnym źródle pożywienia, reagując także na głos innych gatunków ptaków, które preferują taki sposób znajdywania pokarmu. Niekiedy okularek czarnogłowy przegania ptaki swojego gatunku (lub też niektórych innych) z gałęzi nad najlepszym miejscem do żerowania. Dominuje wobec pręgopiórków północnych ("Willisornis poecilinotus") i węglarza białokarkowego ("Pyriglena leuconota") – które żerują wyłącznie tak, jak okularek czarnogłowy – oraz gatunków traktujących ten sposób żerowania jako jeden z wielu, w taki sam sposób jak czarnoliczek białobrzuchy ("Myrmoborus myotherinus") i białobrewy ("M. leucophrys"). Uległy wobec gatunków większych od niego, jak gołook plamisty ("Phlegopsis nigromaculata"), tęgoster prążkowany ("Dendrocolaptes certhia") i mieczonos płowy ("Xiphorhynchus guttatus").
Głos.
Pieśń to krótka seria (np. 5 dźwięków po 2,8 sekundy) gwizdów, pierwszy dźwięk najdłuższy, drugi najkrótszy i najniższy, kolejne zaś wzrastają w wysokości i długości. Do zawołań należy ostre, wibrujące "czirr" oraz nagłe, szorstkie "czip".
Lęgi.
Biologia rozrodu słabo poznana. Sezon lęgowy trwa najpewniej w listopadzie i grudniu. W Palhao w okresie od 28 stycznia do 3 lutego obserwowano żebrzącego o pokarm młodego ptaka, który był karmiony przez samca. Miał jasne zajady i niebieskawą nagą skórę na małym obszarze głowy po bokach. Pierzenie z szaty młodocianej na dorosłą zachodzi od marca do czerwca. Z zachowań godowych stwierdzono karmienie samicy przez samca.
Status i zagrożenia.
Przez IUCN gatunek od 2012 roku klasyfikowany jest jako narażony (VU, "Vulnerable"); wcześniej, od 2000 roku miał status najmniejszej troski (LC, "Least Concern"), a od 1988 roku uznawany był za gatunek bliski zagrożenia (NT, "Near Threatened"). Trend liczebności populacji uznawany jest za spadkowy. Zagrożeniem dla gatunku jest wylesianie, szczególnie w stanie Pará oraz w Mato Grosso. Na pewnym fragmencie leśnym o powierzchni 230 ha populacja gatunku wymarła 17 lat po tym, jak fragment oddzielono od Amazonii; wymarły wtedy także mrówki "Eciton burchellii". Prawdopodobnie, jeśli intensywność wylesiania nie zmieni się, przez najbliższe 14 lat (3 pokolenia) gatunek straci 32,8–36% powierzchni środowiska, jakie zasiedla.

</doc>
<doc id="3181663" url="https://pl.wikipedia.org/wiki?curid=3181663" title="Fulvio Martusciello">
Fulvio Martusciello

Fulvio Martusciello (ur. 25 maja 1968 w Neapolu) – włoski polityk i prawnik, działacz samorządowy, poseł do Parlamentu Europejskiego VIII i IX kadencji.
Życiorys.
Ukończył studia prawnicze na Uniwersytecie w Neapolu, uzyskał uprawnienia adwokata. Pracował m.in. we włoskim banku centralnym Banca d'Italia.
W pierwszej połowie lat 90. dołączył do ugrupowania Forza Italia, przekształconego później w Lud Wolności. Od 1994 do 2004 był koordynatorem partii w prowincji Benevento. Od 1995 wybierany na radnego rady regionalnej Kampanii. Był doradcą prezydenta regionu ds. aktywizacji produkcji i rozwoju gospodarczego. W 2013 w zarządzie Kampanii objął urząd asesora ds. aktywizacji produkcji.
W 2014 z ramienia reaktywowanej partii Forza Italia został wybrany na eurodeputowanego. W 2019 utrzymał mandat na kolejną kadencję PE.

</doc>
<doc id="3181665" url="https://pl.wikipedia.org/wiki?curid=3181665" title="Et uus saaks alguse">
Et uus saaks alguse

Et uus saaks alguse – singel estońskiej wokalistki Birgit Õigemeel, napisany przez Silvię Soro i Mihkela Mattisena, wydany w 2013 roku na debiutanckiej płycie artystki pt. "Uus algus". Utwór reprezentował Estonię podczas 58. Konkursu Piosenki Eurowizji w 2013 roku.
Historia utworu.
Nagrywanie.
Muzykę oraz słowa do piosenki stworzyli Silvia Soro i Mihkel Mattisen, który został także współproducentem singla, razem z Timo Vendtem. W 2013 roku utwór został zgłoszony do estoński selekcji do 58. Konkursu Piosenki Eurowizji – "Eesti laul". Oprócz estońskojęzycznej wersji singla, wokalistka nagrała także piosenkę w języku angielskim („New Way to Go”), hiszpańskim („Volver a empezar”), rosyjskim („Swietłoje naczało”) i szwedzkim („Allting börjar om”).
Wydanie.
Singiel został wydany w 2013 roku nakładem wytwórni Enjoy Entertainment. Utwór promował także debiutancki album wokalistki pt. "Uus saaks", wydany w listopadzie tego samego roku. Jak opowiedziała sama Birgit, utwór mówi o „nowych początkach”. 
Występy na żywo: "Eesti Laul" i Konkurs Piosenki Eurowizji.
W grudniu 2012 roku krajowy nadawca publiczny Eesti Rahvusringhääling (ERR) opublikował listę dwudziestu półfinalistów estońskich eliminacji do 58. Konkursu Piosenki Eurowizji – "Eesti laul 2013". Specjalna komisja jurorska wybrała uczestników półfinału, w tym Birgit z utworem „Et uus saaks alguse”, spośród 157 nadesłanych kandydatur. Piosenka została zaprezentowana jako druga w kolejności podczas drugiego koncertu półfinałowego, rozegranego 23 lutego w Nokia Kontserdimaja, i zakwalifikowała się do finału z wynikiem 11 punktów, w tym dziewięcioma od telewidzów (3 682 głosów, co dało drugie miejsce w rankingu) i dwoma od jurorów (przedostatnie, 9. miejsce w zestawieniu komisji, w której skład weszli: Lenna Kuurmaa, Valner Valme, Mart Niineste, Ithaka Maria, Owe Petersell, Kadri Vooran, Janek Murd, Olav Osolin, Kristo Rajasaare, Els Himma i Heini Vaikmaa). W finale, który odbył się 2 marca, wokalistka wystąpiła jako siódma i, dzięki poparciu komisji jurorskiej (w składzie: Olav Ehala, Sandra Nurmsalu, Marten Kuningas, Tõnis Kahu, Toomas Puna, Sofia Rubina, Owe Petersell, Reigo Ahven, Marju Länik, Toomas Olljum, Erik Morna) oraz telewidzów, zajęła pierwsze miejsce w ogólnej klasyfikacji z wynikiem 17 punktów (8 od telewidzów i 9 od jurorów), pokonując w drugiej rundzie finału Grete Paię, zostając dzięki temu reprezentantką kraju podczas 58. Konkursu Piosenki Eurowizji.
W listopadzie 2012 roku Europejska Unia Nadawców (EBU) ogłosiła, że kolejność startową podczas półfinałów ustalą producenci widowiska, którzy ustawili estońską delegację jako drugą w kolejności podczas pierwszej rundy półfinałowej konkursu (losowanie odbyło się w styczniu 2013 roku). W maju Birgit rozpoczęła próby kamerowe w Malmö Arena w Malmö, gdzie odbywały się wszystkie trzy koncerty eurowizyjne. W czasie brania udziału w konkursie, wokalistka była w ciąży. Podczas występu towarzyszyli jej chórzyści: Raimondo Laikre, Kaido Põldma i Lauri Pihlapi 14 maja odbył się drugi koncert półfinałowy konkursu, w którym estoński utwór został oceniony przez telewidzów i jurorów na 52 punkty, awansując do rundy finałowej z dziesiątego miejsca. Cztery dni później odbył się finał konkursu, w którym piosenka została zaprezentowana siódma w kolejności. Zdobyła ostatecznie 19 punktów i zajęła 22. miejsce w końcowej klasyfikacji.
Lista utworów.
CD single

</doc>
<doc id="3181667" url="https://pl.wikipedia.org/wiki?curid=3181667" title="Alberto Cirio">
Alberto Cirio

Alberto Cirio (ur. 6 grudnia 1972 w Turynie) – włoski polityk, działacz samorządowy, z wykształcenia prawnik, poseł do Parlamentu Europejskiego VIII kadencji, od 2019 prezydent Piemontu.
Życiorys.
Ukończył studia prawnicze na Uniwersytecie Turyńskim. Dołączył do ugrupowania Forza Italia, przekształconego później w Lud Wolności. W latach 1995–2005 pełnił funkcję zastępcy burmistrza Alby. W 2005 uzyskał mandat radnego regionu Piemont, pełnił funkcję wiceprzewodniczącego frakcji swojego ugrupowania. W 2010 z powodzeniem ubiegał się o reelekcję, w nowo powołanym zarządzie regionu objął urząd asesora ds. edukacji, sportu i turystyki.
W 2014 z ramienia reaktywowanej partii Forza Italia został wybrany na eurodeputowanego. W 2019, będąc kandydatem centroprawicowej koalicji, wygrał wybory na urząd prezydenta Piemontu.

</doc>
<doc id="3181672" url="https://pl.wikipedia.org/wiki?curid=3181672" title="Wu shu">
Wu shu



</doc>
<doc id="3181675" url="https://pl.wikipedia.org/wiki?curid=3181675" title="Édouard Ferrand">
Édouard Ferrand

Édouard Ferrand (ur. 25 kwietnia 1965 w Lyonie, zm. 1 lutego 2018 w Paryżu) – francuski polityk i samorządowiec, przewodniczący Frontu Narodowego w radzie regionu Burgundia, poseł do Parlamentu Europejskiego VIII kadencji.
Życiorys.
Absolwent nauk politycznych na Université de Paris I, podjął pracę w zawodzie menedżera. W 1984 został członkiem skrajnie prawicowego Frontu Narodowego. Awansował w strukturze partyjnej, dołączając do komitetu centralnego i biura politycznego, a także obejmując kierownictwo struktur FN w departamencie Yonne. Był radnym miejscowości Sens (2001–2008), od 1998 wybierany również do rady regionalnej w Burgundii, gdzie został przewodniczącym klubu radnych swojego ugrupowania.
W 2014 uzyskał mandat eurodeputowanego VIII kadencji.

</doc>
<doc id="3181679" url="https://pl.wikipedia.org/wiki?curid=3181679" title="Xk">
Xk



</doc>
<doc id="3181681" url="https://pl.wikipedia.org/wiki?curid=3181681" title="Carlos Carbonero">
Carlos Carbonero

Carlos Mario Carbonero Mancilla (ur. 25 lipca 1990 w Bogocie) – kolumbijski piłkarz występujący na pozycji pomocnika w klubie Cortuluá oraz w reprezentacji Kolumbii. Znalazł się w kadrze na Mistrzostwa Świata 2014 w zastępstwie kontuzjowanego Aldo Leão Ramíreza.

</doc>
<doc id="3181683" url="https://pl.wikipedia.org/wiki?curid=3181683" title="Włodzimierz Sokołowski (oficer wywiadu)">
Włodzimierz Sokołowski (oficer wywiadu)



</doc>
<doc id="3181689" url="https://pl.wikipedia.org/wiki?curid=3181689" title="Madonna Medici">
Madonna Medici

Madonna Medici ("Madonna z czterema świętymi") – obraz tablicowy niderlandzkiego malarza Rogiera van der Weydena.
Według Martin Davies obraz powstał w latach 1449-1450; Erwin Panofsky datuje obraz na rok 1450. Badania dendrochronologiczne wykazuje jednak że dzieło mogło powstać najwcześniej po 1453 roku, czyli po powrocie Weydena z podróży po Włoszech. Temat "Sacra Conversazione" istniał już w Niderlandach, takie ujęcie wykorzystywał Jan van Eyck ("Madonna kanonika van der Paele") choć sposób ujęcia Madonny zaprezentowany przez Weydena jest bardziej rygorystyczny nawiązujący do typu włoskiego.
Opis obrazu.
Obraz został wykonany dla kogoś pochodzącego z kręgu florenckiej rodziny Medyceuszy lub dla nich samych. Wskazuje na to herb umieszczony w centralnej części iluzyjnej ramy oraz obecność na obrazie patrona miasta Jana Chrzciciela i patronów rodu Medici: lekarzy-bliźniaków św.Kosmy i św. Damiana. Według brytyjskiego historyka sztuki, specjalisty od okresu renesansu, Paula Nuttalla wizerunki świętych mają rysy Giovannego i Piera de Medici; wniosek taki wyciągnął na podstawie porównania wizerunków z popiersiami obu Medyceuszy autorstwa Mina de Fiesole z 1453 roku, znajdującymi się obecnie w Museo del Bargello we Florencji. Kosma stoi po prawej stronie w czerwonej tunice. Dyskretnie wkłada do kieszeni monetę, co nawiązuje do legendy według której miał przyjąć niewielką zapłatę za usługę medyczną czym rozzłościł swojego brata Damiana.
Czwartą postacią towarzyszącą Madonnie jest Piotr Apostoł. Jak wnioskuje Ziemba, obraz mógł nie trafić do adresata na co ma wskazywać puste miejsca na tarczach herbowych. Pośrodku, na złotym tle, pod baldachimem pokrytym bogato haftowanym adamaszkiem stoi Madonna karmiąca małego Jezusa. Motyw Madonny Karmiącej Weyden wykorzystywał wielokrotnie w swoich przedstawieniach Madonny, poczynając od jej wizerunków z "Marii z Dzieciątkiem stojąca w niszy i Św. Katarzyny" poprzez "Marię tronującą w niszy" kończąc na "Dyptyku Jeana Grosa". 
Scena "Sacra Conversazione" ukazana została pod iluzyjnym łukiem, motywie być może zaczerpniętym z "Ołtarza św. Łucji" Domenica Venezianego, na optycznym progu obrazu "oddzielający hieratyczną reprezentację osób świętych w sferze sacrum od przestrzeni widza-wiernego". Nad progiem Weyden z bardzo dużą dokładnością maluje elementy martwej natury; pośrodku parapetu stoi pozłacana, metaliczna amfora, z której wystają białe lilie symbolizujące czystość Dziewicy oraz czerwone kwiaty symbolizujące miasto Florencja.

</doc>
<doc id="3181690" url="https://pl.wikipedia.org/wiki?curid=3181690" title="Teatr Nō">
Teatr Nō



</doc>
<doc id="3181697" url="https://pl.wikipedia.org/wiki?curid=3181697" title="2014 HQ124">
2014 HQ124

2014 HQ124 – duża planetoida z grupy Atena, należąca do obiektów bliskich Ziemi i potencjalnie niebezpiecznych obiektów. Planetoida ma około 325 metrów średnicy, została odkryta 23 kwietnia 2014 w ramach programu NEOWISE. 8 czerwca 2014 znalazła się blisko Ziemi, w odległości niewiele większej niż trzykrotna średnia odległość Księżyca od Ziemi.
Odkrycie.
Obiekt został odkryty 23 kwietnia 2014 w ramach programu NEOWISE.
Nazwa.
Oznaczenie planetoidy 2014 HQ124 określa jedynie, kiedy obiekt ten został odkryty. „2014” to rok odkrycia, „H” oznacza, że obiekt został odkryty w drugiej połowie kwietnia. „Q124” oznacza, że był to 3116 obiekt odkryty w drugiej połowie kwietnia („Q”⇒16, 16+25·124=3116).
Charakterystyka.
Średnica obiektu wynosi około 325 metrów. Szacuje się, że obiekty tej wielkości przelatują w pobliżu Ziemi przeciętnie co kilka lat. 8 czerwca 2014 planetoida przeleciała w odległości 3,25 LD od Ziemi. Uderzenie obiektu takiej wielkości w Ziemię wyzwoliłoby energię rzędu 2000 megaton TNT i utworzyło krater o wielkości około pięciu kilometrów.
Zobacz też.
Do podobnej wielkości planetoid, które przeleciały w pobliżu Ziemi należą:

</doc>
<doc id="3181700" url="https://pl.wikipedia.org/wiki?curid=3181700" title="Duncan Atwood">
Duncan Atwood

Duncan Fuller MacTavish Atwood (ur. 11 października 1955 w Seattle) – amerykański lekkoatleta, oszczepnik.
Zdobył dwa złote medale igrzysk panamerykańskich (San Juan 1979 i Indianapolis 1987). Trzykrotnie był mistrzem Stanów Zjednoczonych (1979, 1980, 1987). Na Igrzyskach Olimpijskich w Los Angeles w 1984 zajął 11. miejsce z wynikiem 78,10 m.
Swój rekord życiowy starym modelem oszczepu (94,06 m) ustanowił 26 lipca 1986 w Eugene. Jego rekord życiowy nowym modelem oszczepu który wynosi 82,73 m, został ustanowiony 26 czerwca 1987 w San Jose.

</doc>
<doc id="3181702" url="https://pl.wikipedia.org/wiki?curid=3181702" title="Andrzej Werner (pływak)">
Andrzej Werner (pływak)

Andrzej Werner (ur. 1 kwietnia 1940 w Niewiadowie, zm. 6 czerwca 2014) – polski pływak i trener pływacki, ośmiokrotny rekordzista Polski oraz dziewięciokrotny mistrz Polski seniorów w stylu grzbietowym i w sztafecie.
Życiorys.
Karierę sportową rozpoczął w Juvenii Wrocław, w barwach tego klubu zdobył w 1957 swój pierwszy medal mistrzostw Polski seniorów - brązowy w wyścigu na 100 m st. grzbietowym, a w 1958 także złoto na 100 m i brąz na 200 m st. grzbietowym. Od 1959 reprezentował sekcję pływacką WKS Śląsk Wrocław. Dla tego klubu wywalczył osiem złotych medali mistrzostw Polski, w tym pięć razy na 200 m st. grzbietowym (1959, 1960, 1961, 1962, 1963), raz na 100 m st. grzbietowym (1961), raz w sztafecie 4 x 100 m st. zmiennym (1963), raz w sztafecie 4 x 200 m st. dowolnym (1963). Ponadto sześciokrotnie sięgnął po srebrny medal MP, w tym trzy razy na 100 m st. grzbietowym (1959, 1960, 1962), po jednym razie na 400 m st. zmiennym (1963), 200 m st. grzbietowym (1965), 400 m st. zmiennym (1965)), a raz wywalczył brązowy medal MP - w sztafecie 4 x 100 m st. zmiennym (1965). W 1962 wystąpił na mistrzostwach Europy, odpadając w eliminacyjnym wyścigu na 200 m st. grzbietowym
W latach 1959-1963 ośmiokrotnie z rzędu bił rekord Polski na 200 m st. grzbietowym (od 2.26.5 (13 lipca 1959 w Paryżu) do 2.23.5 (11 sierpnia 1963 w Warszawie)).
W 1968 ukończył studia trenerskie w Wyższej Szkole Wychowania Fizycznego we Wrocławiu, w latach 1969-1978 i 1988-2000 pracował jako trener i trener-koordynator w Śląsku Wrocław. Wśród jego zawodników był m.in. Piotr Albiński. Przez 18 lat był również pracownikiem dydaktycznym Akademii Wychowania Fizycznego we Wrocławiu. Zmarł 6 czerwca 2014 r., został pochowany 11 czerwca na Cmentarzu Grabiszyńskim.

</doc>
<doc id="3181703" url="https://pl.wikipedia.org/wiki?curid=3181703" title="Stanisław Lipiński (nauczyciel)">
Stanisław Lipiński (nauczyciel)

Stanisław Lipiński (ur. 6 stycznia 1946, zm. 29 grudnia 2011) – pedagog, nauczyciel fizyki. Wychowawca wielu pokoleń fizyków, opiekun zwycięzców krajowych Olimpiad Fizycznych jak również i Międzynarodowych Olimpiad Fizycznych.
Działalność dydaktyczno-oświatowa.
Stanisław Lipiński jako pedagog bardzo aktywnie zajmował się wszechstronnym kształceniem młodych ludzi, nie tylko w zakresie fizyki. Od 1971 nauczyciel fizyki i wychowawca w XLV LO im. Romualda Traugutta w Warszawie. W ostatnich latach życia, jako nauczyciel XIV Liceum Ogólnokształcącego im. Stanisława Staszica.
Fizyka Wokół Nas - festiwal im. Stanisława Lipińskiego.
"Fizyka Wokół Nas" to festiwal, którego inicjatorem i pomysłodawcą był Stanisław Lipiński. Ideą przedsięwzięcia jest ukazanie fizyki w ciekawy i zaskakujący sposób uczniom ze szkół specjalnych. Festiwal został po raz pierwszy zorganizowany w Liceum Staszica w 2004 roku. Od tamtej pory uczniowie i absolwenci szkoły przygotowują co roku pokazy fizyczne dla uczniów z niepełnosprawnością intelektualną, w ostatnich latach także dla młodzieży- niewidomej i z ośrodków wychowawczych. Profesor pragnął obudzić w swoich uczniach wrażliwość na potrzeby drugiego człowieka. Był wielkim przeciwnikiem egoizmu, dostrzegania jedynie samego siebie, dążenia do rozwijania tylko własnych talentów. Przesłanie, jakie pozostawił, było takie, by aktywnie włączyć uczniów niepełnosprawnych w festiwal. Chciał docenić ich możliwości, aby i oni pod okiem instruktorów przygotowali pokazy fizyczne i prezentowali je innym na festiwalu. 7 czerwca 2014 roku festiwal „Fizyka Wokół Nas” oficjalnie otrzymał imię Stanisława Lipińskiego.
Olimpiada Fizyczna.
Stanisław Lipiński był wychowawcą pokoleń laureatów i finalistów Olimpiad Fizycznych. Jest jednym z rekordzistów w ilości laureatów, do 2001 roku włącznie wychował ich 10.
Turniej Młodych Fizyków.
Stanisław Lipiński opiekował się drużyną Turnieju Młodych Fizyków z XIV Liceum Ogólnokształcącego im. S. Staszica. W latach 2001-2011 drużyna pod jego kierunkiem dziewięciokrotnie reprezentowała Polskę na zawodach międzynarodowych (2001-2006, 2009-2011). W roku 2002 i 2004 zwyciężyła, w 2003 roku zdobyła srebro, a w latach 2001, 2005-2009, 2011 brązowy medal.
Pomimo śmierci Stanisława Lipińskiego w trakcie przygotowań do Turnieju w 2012 roku, idea Turnieju przy XIV Liceum Ogólnokształcącym im. S. Staszica przetrwała, środowisko absolwentów - byłych członków drużyny i innych osób związanych z Turniejem i szkołą zadbało o to aby dzieło które zapoczątkował Stanisław Lipiński nie zniknęło.

</doc>
<doc id="3181706" url="https://pl.wikipedia.org/wiki?curid=3181706" title="Elżbieta Fijałkowska">
Elżbieta Fijałkowska

Elżbieta Maria Fijałkowska z domu Sosnowska znana także jako „Glajza” (ur. 21 kwietnia 1953, zm. 7 czerwca 2014 w masywie Czarnego Szczytu) – polska alpinistka, taterniczka i instruktorka wspinaczkowa, magister fizyki. Córka doktora Andrzeja Sosnowskiego, dyrektora łódzkiego ZOO.
Życie i działalność.
Zaczęła wspinać się w latach 70. XX wieku, działając jednocześnie jako członek i instruktor Łódzkiego Klubu Wysokogórskiego. Brała udział między innymi w przejściach zespołowych kobiet w Dolomitach w tym:
Jako taterniczka brała udział we wspólnych przejściach z Janem Fijałkowskim w tym między innymi Superścieku w Kotle Kazalnicy czy wspólnie z kobiecym zespołem Sadusia na Mnichu. Była inicjatorką i organizatorem zorganizowanego w 2002 roku, I Zjazdu Instruktorów Polskiego Związku Alpinizmu, a także autorką i współautorką dróg wspinaczkowych w Hejszowinie (Góry Stołowe), w tym między innymi: Rysy Glajzy VI, Drogi Glajzy VIIb/c, Saskiej pierdoły VIIIa czy Zezowatego szczęścia VIIa. 
Była członkiem Łódzkiego Klubu Wysokogórskiego, gdzie prowadziła także kursy wspinaczkowe oraz była członkiem zarządu. Była też inicjatorką i nieformalną dyrektorką odbywających się od 2001 r. "Zlotów Łojantów" – spotkań taterników pokolenia lat 70. i 80. XX w. 
W latach osiemdziesiątych, za sprawą brata, ks. Sławomira Sosnowskiego, związana z opozycją antykomunistyczną. 
Była związana z łódzkimi uczelniami – Politechniką Łódzką, gdzie prowadziła sekcję wspinaczkową AZS, oraz Uniwersytetem Medycznym – była współtwórczynią oraz wieloletnim instruktorem sekcji wspinaczkowej AZS UMed Łódź dodatkowo organizując regularnie letnie i zimowe obozy szkoleniowe dla przyszłych lekarzy i medyków. 
Zginęła na skutek upadku podczas wspinaczki w masywie Czarnego Szczytu, w głównej grani Tatr w słowackich Tatrach Wysokich na wysokości około 2200 m n.p.m.

</doc>
<doc id="3181707" url="https://pl.wikipedia.org/wiki?curid=3181707" title="IPhone (1 generacja)">
IPhone (1 generacja)

iPhone (nieoficjalnie "iPhone 2G") – pierwszy smartfon firmy Apple Inc., oparty na systemie operacyjnym iPhone OS, mający pełnić funkcje telefonu komórkowego, platformy rozrywkowej i komunikatora internetowego. Urządzenie posiada także wbudowaną przeglądarkę internetową Safari Mobile umożliwiającą przeglądanie niektórych zasobów sieciowych. Jego następcą jest iPhone 3G.
Specyfikacja.
Nowatorskim rozwiązaniem w urządzeniu było zrezygnowanie z klawiatury – zamiast tego iPhone ma ekran dotykowy, przy którym użyto technologię Multi-Touch. Zamiast rysika, ekran obsługuje się palcami. Dodatkowymi innowacjami jest wyłączający się ekran po przyłożeniu do ucha (czujnik zbliżeniowy) oraz 3.5 calowy wyświetlacz o rozdzielczości 320 × 480 pikseli automatycznie dostosowujący obraz do położenia urządzenia (pion-poziom).
Możliwe jest odtwarzanie plików w formacie mp3, oglądanie filmów w formacie mpeg oraz robienie zdjęć aparatem cyfrowym (o rozdzielczości matrycy 2 megapiksele). Piosenki i filmy można umieszczać w pamięci telefonu za pomocą iTunes, identycznie jak w iPodzie. iPhone umożliwia bezprzewodowe połączenie z Internetem za pomocą Wi-Fi i przeglądanie stron internetowych za pomocą przeglądarki Safari. W rankingu trudności naprawiania otrzymał 3 punkty. Apple nigdy nie słynęło z ułatwiania ingerencji w swoje produkty. Trudna do zdjęcia obudowa oraz przylutowana bateria nie ułatwiają jakichkolwiek napraw.
Wejście na rynek.
iPhone został zaprezentowany 9 stycznia 2007 na wystawie Macworld w San Francisco przez Steve’a Jobsa. Po premierze iPhone’a akcje Apple skoczyły gwałtownie w górę. Z powodu prac nad iPhonem premierę systemu operacyjnego Mac OS X v10.5 przełożono z 11 czerwca na 26 października 2007.
28 czerwca 2007, dzień przed premierą, Steve Jobs ogłosił, że każdy pełnoetatowy pracownik Apple oraz niepełnoetatowi pracownicy pracujący przynajmniej rok, otrzymają za darmo iPhone’a. Urządzenia rozdano w lipcu 2007, gdy zapotrzebowanie zmalało.
Produkt wszedł do sprzedaży 29 czerwca 2007, w wersjach 4 GB pamięci po $499 i 8 GB pamięci po $599. iPhone’a (2 G) można było zakupić w Apple Store, jednak aby używać go w sieciach GSM, trzeba było podpisać dwuletnią umowę o abonament z AT&amp;T. Zabezpieczenia iPhone’a odnośnie do Simlocka zostały jednak szybko złamane, a cena telefonu spadła do $399 za wersję 8 GB (i wycofano wersję 4 GB, ponieważ 80% egzemplarzy sprzedanych stanowiła wersja 8 GB). 5 lutego 2008 wprowadzono na rynek wersję 16 GB w cenie $499.
Już parę dni przed premierą przed salonami Apple i AT&amp;T ustawiały się gigantyczne kolejki. Greg Packer – pierwszy w kolejce do sklepu w Nowym Jorku – czekał od poniedziałku rano do piątku wieczorem, czyli około 100 godzin. W iPhonie zastosowano zmodyfikowaną wersję systemu operacyjnego Mac OS X 10.5, która po ogłoszeniu SDK 6 marca została udokumentowana jako iPhone OS.
6 marca 2008 udostępniono SDK w wersji 2.0 beta, umożliwiające wykonanie oprogramowania dla iPhone’a i iPoda touch przez kogokolwiek, aczkolwiek rozprowadzanego tylko przez centralne repozytorium kontrolowane przez Apple Inc. o nazwie AppStore. System ten ostatecznie wdrożono w wersji stabilnej 6 czerwca 2008.
Funkcje.
Ekran dotykowy.
iPhone posiada wbudowany 3.5 calowy (8.9 cm) wyświetlacz ciekłokrystaliczny (320×480 pikseli) HVGA, który służy jako ekran dotykowy. Jest on skonstruowany do obsługi jednym, bądź kilkoma palcami, bez konieczności użycia rysika – wyświetlacz reaguje jednak na rysik do ekranów pojemnościowych. Do wpisywania tekstu służy wirtualna klawiatura, która pojawia się na ekranie kiedy jest to niezbędne i nie zajmuje niepotrzebnie miejsca kiedy jest nieprzydatna. iPhone ma wbudowany korektor pisowni, możliwość przewidywania słów oraz dynamiczny słownik, który zapamiętuje nowe słowa. Przewidywanie słów zostało zintegrowane z klawiaturą w taki sposób, że użytkownik nie musi być idealnie dokładny przy wpisywaniu tekstu – przypadkowe dotknięcie krawędzi sąsiednich liter zostanie w miarę możliwości skorygowane.
Przewijanie długich list działa na zasadzie obracającego się koła. Po przejechaniu palcem po wyświetlaczu, w odpowiedni sposób zbliżony do rozkręcania koła, następuje przewinięcie danej listy, jednak po oderwaniu palca od ekranu lista jeszcze przez jakiś czas będzie się przewijać, a potem stopniowo zwalniać aż się zatrzyma.
Powiększanie zdjęć oraz stron internetowych, jest przykładem zastosowania technologii multi-touch. Np. w celu powiększenia zdjęcia, lub strony internetowej, trzeba użyć dwóch palców (umieścić je na środku wyświetlacza, a następnie przesunąć po przekątnej, jakby faktycznie coś rozciągając). W ten sam sposób można również zmniejszać daną treść, wykonując gest „uszczypnięcia”.
Ekran dotykowy reaguje dzięki trzem czujnikom:
iPhone ma jedynie cztery mechaniczne przełączniki – home button ("powrót do głównego menu"), sleep/wake ("stan wstrzymania/powrót do pracy"), volume up/down ("zwiększenie/zmniejszenie głośności"), ringer on/off ("dźwięk włączony/wyłączony")
Telefon.
W urządzeniu dostępne są rozmowy konferencyjne, funkcja "hold" (wyłączenie głośnika i słuchawki bez przerywania połączenia), łączenie rozmów (gdy podczas dwuosobowej rozmowy otrzymamy połączenie, można utworzyć trzyosobową rozmowę konferencyjną). Telefon współpracuje z innymi funkcjami urządzenia, np. gdy podczas słuchania muzyki otrzymamy połączenie, odtwarzacz zostaje automatycznie wyciszony, a po zakończeniu połączenia muzyka automatycznie gra dalej.
Dzięki współpracy z AT&amp;T Mobility, iPhone ma funkcję "Visual Voicemail", która pozwala na obejrzenie listy wiadomości w poczcie głosowej bez konieczności dzwonienia do niej, oraz możliwość odsłuchiwania wiadomości w niechronologicznej kolejności, a przez wybór wiadomości z listy.
SMSy są ułożone w porządku chronologicznym, jednak w odróżnieniu do większości telefonów, wiadomości są pogrupowane z odpowiedziami, i wyświetlone w „chmurkach” w formie podobnej do czatu. Nie ma klasycznej skrzynki odbiorczej i wychodzącej. Wiadomości przypisane są do konkretnego kontaktu.
Aparat cyfrowy.
iPhone ma wbudowany aparat cyfrowy o rozdzielczości 2 megapiksele, umieszczony z tyłu urządzenia. Aparat telefonu z oryginalnym oprogramowaniem od Apple nie ma funkcji nagrywania filmów.
Odtwarzacz multimedialny.
Wygląd odtwarzacza różni się od poprzednich iPodów rozmaitymi cechami, np. rozmiarem czcionki. iPhone może odtwarzać filmy, jednak w odróżnieniu od zdjęć oraz obrazków, filmy mogą być odtwarzane jedynie w ułożeniu panoramicznym (poziomym). Format obrazu można wybierać pomiędzy "widescreen" (formatem panoramicznym [16:9]) a całkowitym wypełnieniem ekranu.
Wbudowany w iPhone odtwarzacz jako pierwszy otrzymał funkcję Cover Flow. Polega ona na tym, że podczas odtwarzania czy przeszukiwania swojej kolekcji muzyki, możemy odwrócić iPhone w położenie poziome i przejść do funkcji przerzucania okładek, czyli właśnie Cover Flow.
Internet i komunikacja.
Urządzenie posiada wbudowany moduł Wi-Fi, oraz zainstalowaną (zmodyfikowaną) przeglądarkę Safari. iPhone może się również łączyć z siecią EDGE firmy AT&amp;T, jednak nie obsługuje HSDPA, 3G. Steve Jobs stwierdził, że obsługa 3G będzie funkcją nowej wersji, która ukaże się w przyszłości.
Urządzenie nie obsługuje technologii Flash i prawdopodobnie nie będzie jej obsługiwać w następnej wersji (Steve Jobs w wywiadzie oznajmił, że Flash nie jest gotowy dla urządzeń mobilnych i zbyt obciąża baterię).
Na podstawie umowy pomiędzy Apple Inc. a Google, stworzono specjalne wersję YouTube oraz Google Maps przystosowane do iPhone’a. Wyższy priorytet ma sieć WiFi – jeżeli nie jest dostępny jakikolwiek hotspot, telefon automatycznie połączy się z Internetem przez EDGE. Urządzenie posiada wbudowany moduł Bluetooth 2.0+EDR, używany do łączenia się ze słuchawkami bezprzewodowymi, jednak nie pozwala na wymianę plików między telefonami.
iPhone także obsługuje e-maile w formacie HTML i ma możliwość dodawania zdjęć do wysyłanych wiadomości. Nie obsługuje bezpośrednio wiadomości MMS, ale może je odbierać i wysyłać przez bramki e-mail lub WWW (taką udostępnia m.in. brytyjskie O2).
System operacyjny.
iPhone działa na systemie operacyjnym iPhone OS, bazujący na rdzeniu Mac OS X 10.5. System zajmuje około 700 MB, według Apple będzie przystosowany do obsługi przyszłych aplikacji. System posiada Core Animation – bibliotekę funkcji odpowiedzialną za obsługę animacji w urządzeniu. Biblioteka ta nie była dotychczas używana w jakimkolwiek systemie operacyjnym, do czasu jej użycia w Mac OS X v10.5. Firma oferuje także prosty system dokonywania aktualizacji systemu, podobny do tego zastosowanego w iPodach czy Macintoshach. W iPhonie znajdują się od razu dwa widgety: pozwalający sprawdzać pogodę, giełdę oraz pozwalający pisać podręczne notatki.
Inne.
Obudowa iPhone’a nie pozwala na wymianę baterii w tradycyjny sposób, poprzez ściągnięcie tyłu telefonu i wyjęcie baterii, dlatego bateria w iPhonie nie powinna być wymieniana przez użytkownika, ponieważ w ten sposób można uszkodzić telefon. Wymianę baterii zaleca się wykonać w autoryzowanym serwisie. Według producenta pojemność baterii pozwala na: 24 godziny słuchania muzyki, prowadzenie rozmowy do 8 godzin, oglądanie filmów do 8 godzin, przeglądanie Internetu do 6 godzin, bądź czuwanie do 250 godzin, jednak czas ten jest zależny od różnych ustawień. Bateria jest wykonana w technologii litowo-polimerowej i nie posiada efektu pamięci. Wymiana baterii w autoryzowanym serwisie kosztuje 90 $.
Do iPhone’a wyprodukowano słuchawki, podobne do tych z iPoda, ale zawierające mikrofon. Połączenie można odebrać/zakończyć poprzez wciśnięcie przycisku przy mikrofonie. Dwukrotne naciśnięcie przycisku przy mikrofonie skutkuje odtwarzaniem następnego utworu w odtwarzaczu muzyki.
Kontynuacje.
We wrześniu 2007 Apple Inc. przedstawił odtwarzacz iPod touch, który ma podobną budowę i to samo oprogramowanie co iPhone, aczkolwiek jest cieńszy, w pewnych kwestiach uproszczony. Pewne funkcje oprogramowania zostały jednak pominięte, jednakże zostały one udostępnione później. 9 czerwca 2008 zaprezentowany został następca iPhone 1 generacji – iPhone 3G. iPhone jest ciągle rozwijany, w 2013 roku miał swoją premierę iPhone 7 generacji, czyli iPhone 5S, a także jego tańsza i okrojona wersja iPhone 5c. 9 września 2014 roku Apple zaprezentowało iPhone 6 (4,7 cala) oraz jego powiększoną wersję - iPhone'a 6 Plus (5,5 cala). Następnymi iPhonami są 6s, 6s Plus (premiera obu odbyła się 25 września 2015) oraz SE (premiera - 21 marca 2016. Telefon uznano jako iPhona 6s w obudowie 5s). Najnowsze iPhone to 7 i 7 Plus. Ich premiera nastąpiła 7 września 2016 roku. Obecnie najnowsze telefony Apple są 15 generacją (licząc wersje "Plus" iPhone'a 6, 6s i 7).
Polska premiera iPhone.
iPhone 1 generacji nie został zaprezentowany w Polsce. Dopiero 22 sierpnia 2008 o północy miała miejsce polska premiera iPhone, już w drugiej wersji, iPhone 3G, w sieciach Orange i Era.

</doc>
<doc id="3181708" url="https://pl.wikipedia.org/wiki?curid=3181708" title="Ai Shinozaki">
Ai Shinozaki

 – japońska modelka, aktorka, piosenkarka oraz członek grupy muzycznej „AeLL.” (Activity eco Life with Love). Regularnie pojawiała się na pierwszych stronach japońskich magazynów takich jak Young Animal czy Shūkan Young Jump. Wzrost 160 cm.

</doc>
<doc id="3181712" url="https://pl.wikipedia.org/wiki?curid=3181712" title="Marina Inoue">
Marina Inoue

 – japońska aktorka głosowa i piosenkarka związana z Sigma Seven. Marina Inoue zadebiutowała jako aktorka głosowa i piosenkarka zostając wybrana z 2000 osób z przesłuchań do „Gonna Be a Star” (prowadzone przez Sony Music Entertainment Japan) za rolę tytułową w OVA "Portret małej Cossette".

</doc>
<doc id="3181716" url="https://pl.wikipedia.org/wiki?curid=3181716" title="Stanisław Warzeszak">
Stanisław Warzeszak

Ks. prof. Stanisław Warzeszak (ur. 12 listopada 1958 w Kiczorach, zm. 24 sierpnia 2017 w Warszawie) – polski duchowny rzymskokatolicki, profesor nauk teologicznych. Kapłan archidiecezji warszawskiej, profesor Papieskiego Wydziału Teologicznego (PWT) w Warszawie i Uniwersytetu Kardynała Stefana Wyszyńskiego (UKSW) w Warszawie, proboszcz parafii Niepokalanego Poczęcia Najświętszej Marii Panny w Warszawie na Wrzecionie.
Życiorys.
Urodzony w 1958 r. w Kiczorach na Orawie, ukończył studia filozoficzno-teologiczne w Wyższym Metropolitalnym Seminarium Duchownym (WMSD) w Warszawie, afiliowanym przy Akademickim Studium Teologii Katolickiej (ASTK) w Warszawie. Uzyskał doktorat z teologii po studiach doktoranckich w Instytucie Katolickim (ICP) w Paryżu w 1991 r. nostryfikowany na Papieskim Wydziale Teologicznym w Warszawie w 1997 r. Doktorat z filozofii uzyskał po studiach doktoranckich na Uniwersytecie Świętego Krzyża (USC) w Rzymie w 2000 r. nostryfikowany w UKSW w 2001 r. Stopień doktora habilitowanego z teologii moralnej w zakresie bioetyki otrzymał na Uniwersytecie Kardynała Stefana Wyszyńskiego (UKSW) w Warszawie w 2004 r. W 2009 prezydent Lech Kaczyński nadał mu tytuł profesora nauk teologicznych.
Twórczość.
Stanisław Warzeszak jest autorem siedmiu książek dotyczących tematyki bioetycznej. Dwie spośród nich analizują twórczość Hansa Jonasa z perspektywy teologii katolickiej:

</doc>
<doc id="3181721" url="https://pl.wikipedia.org/wiki?curid=3181721" title="Pożar w Burdelu">
Pożar w Burdelu

Pożar w Burdelu (PwB) – polski kabaret i teatr polityczno-literacki reagujący na współczesne wydarzenia społeczne i polityczne działający w Warszawie od września 2012 roku.
Grupa artystów z PwB zajmuje się także animacją życia kulturalnego w Warszawie.
Historia kabaretu.
Inicjatorami powstania zespołu byli we wrześniu 2012, reżyser i dramatopisarz Michał Walczak oraz historyk Maciej Łubieński. Zespół debiutował na deskach Klubu Komediowego Chłodna (Kamienica przy ul. Chłodnej 25 w Warszawie), gdzie rozpoczął wystawianie spektakli – kolejnych odcinków cyklu zatytułowanego zgodnie z nazwą grupy "Pożar w burdelu". Na widowni mieściło się do 80 osób, przedstawienia grano dwa, trzy razy. Zespół wydał album z piosenkami z dziewiątego spektaklu „Gorączka powstańczej nocy” w 2014 roku i od 27 odcinka systematycznie wydaje albumy ze spektakli. Od października 2015 ma swoją siedzibę na Pradze, ale występuje także w różnych teatrach warszawskich i poza stolicą. Zespół prezentuje spektrum postaw politycznych w Polsce. Członkowie zespołu prowadzą także programy artystyczne: "Duszpasterz hipsterów i księża wyklęci", "Żelazne Waginy", "Miastoterapia", "Baśnie z dna Wisły", "Solarium". W 2016 roku artyści włączyli się w program rewitalizacji Placu Hallera wraz z radą i zarządem dzielnicy Praga-Północ w Warszawie, organizując "Festiwal Magii i Ściemy" oraz urodziny "Dzikiej Strony Wisły". W 2018 PwB na zlecenie TVN przygotował widowisko "Fabryka patriotów", które zostało wyemitowane na antenie stacji i jest dostępne w jednym z serwisów VOD. "Fabryka patriotów" została entuzjastycznie przyjęta przez celebrytów i publiczność w studiu, ale nie wzbudziła wielkiego uznania telewidzów. Po emisji widowiska TVN nie zdecydował się na kontynuowanie współpracy z PwB.
Mise-en-scène.
Pożar w Burdelu gra w składzie około 10-15 aktorów i z zespołem muzyków. Podobnie jak przedwojenne kabarety literackie (Momus, Qui Pro Quo, Ali Baba) i powojenne (Kabaret Dudek, Pod Egidą, Kabaret Olgi Lipińskiej) PwB przedstawia obrazy (odsłony, sceny, numery) z życia Warszawy i reaguje na współczesne wydarzenia polityczne. Kabaret ma konferansjera (Burdeltatę), duszpasterza (Duszpasterz Hipsterów), doktora nastrojów Warszawy (Doktor Fak), znerwicowaną Warszawiankę (Paula z Wilanowa), narodowców (Podpalacz Tęczy, Etno), kulturę (Charlotte), prezydent miasta (HGW). W kolejnych odcinkach publiczność śledzi ich życie, przemiany i konflikty poprzez monologi, piosenki i skecze. Kolejne odsłony są ironicznymi aluzjami do wydarzeń politycznych i kulturalnych i są prezentowane z absurdalnym humorem, wulgarnością zmieszaną z lirycyzmem. Po wygranych wyborach w Polsce w 2015 roku przez Prawo i Sprawiedliwość kolejne odcinki PwB dotyczą coraz bardziej wydarzeń ogólnopolskich, a coraz mniej lokalnych problemów warszawskich. PwB wykorzystuje elementy burleski i iluzji m.in. w występach Betty-Q czy "paskudnego iluzjonisty Menello".
Narracja.
Pożar w Burdelu reaguje na Współczesne wydarzenia. Kiedy w 2015 spłonął Most Łazienkowski "PwB" śpiewał "Zacząłeś wieczorem, skończyłeś rankiem – jesteś, moście Łazienkowski, wspaniałym kochankiem. 424 metry długości. Płonąłem dla ciebie, Wisło, z miłości". Kiedy w Warszawie podpalano kilkukrotnie instalację "Tęcza", w piosence śpiewanej przez Maxa Hardkora („podpalacza tęczy”) znalazło się wyznanie "Nienawidzę piękna/harmonii i barw/Wkurwiają mnie ludzie/Wkurwia mnie ten świat/Warszawa mnie męczy, ja – Podpalacz Tęczy." Z 28 odcinka z grudnia 2015 pochodzi piosenka "Konstytucja" śpiewana przez Lenę Piękniewską, Agnieszkę Przepiórską (jako Dzika Agnes) i Magdalenę Łaską ze słowami "Wyjdźcie na ulice, warszawiacy/Wolności nie dostaje się na tacy/To ja, konstytucja, obrońcie mnie/Bo tyran posiąść i zmienić mnie chce [..] Samotna matka idzie w tłumie [..] Ale cieszyć się nie umie [..] Marsz w obronie demokracji/A ona myśli o tym, że jej syn Maksio/Jest po drugiej stronie barykady [..] Protestowałam to teraz czas na latte/Nie bójmy się, nie bądźmy spięci/A teraz zróbmy sobie selfi".
Postaci.
Ania z Polski.
Była grana przez Annę Smołowik.
Burdeltata.
Dyrektor burdelu artystycznego. Facet, cwaniak który z niczego próbuje ukręcić wielki teatr. Jest menadżerem i twórcą kultury niezależnej. Wcześniej biznesmen sprowadzający do Polski auta z Niemiec, organizował targi erotyczne. Przed transformacją służby bezpieczeństwa odpowiedzialny za rozpracowanie kościoła i opozycji. Nie przeszedł weryfikacji SB 1989 roku. W programie "Szopki" w grudniu 2014 roku Burdeltata określił program artystyczny Pożaru w Burdelu: "Zapierdalamy po cienkiej czerwonej linii między tradycją teatru wspólnoty Jerzego Grotowskiego a tradycją teatru komercji Michała Żebrowskiego. Jak widać – skutecznie. Na każdą naszą premierę, a gramy co półtora miesiąca, przychodzi kilka tysięcy osób". Grany przez Andrzeja Konopkę. Burdeltata gra też rolę Księdza Marka, duszpasterza hipsterów.
Burdelmama.
Zwana też Wandą. Prowadzi agencję matrymonialną "Zakochana Warszawa", by scalić podzielony naród. Organizuje dancingi (zabawy taneczne) w "Dzikiej Stronie Wisły" (na Placu Hallera na warszawskiej Pradze) i pracuje nad profesjonalną apką agencji. Jest grana przez Marię Maj.
Charlotte.
Grana przez Lenę Piękniewską, która kiedyś mieszkała w Paryżu i z tego powodu ma na nicka Charlotte. Patrz "Lena Piękniewska".
Czesław.
Adwokat. Zanim związał się z opozycją demokratyczną należał do Stronnictwa Demokratycznego. Uczestnik, a zarazem przeciwnik Okrągłego Stołu. Nie czyta Gazety Wyborczej. Ma syna Zdzisława. Grał go Andrzej Konopka.
Dzika Agnes.
Dzika Agnes, HGW, jest rozdarta pomiędzy swoją konserwatywną naturą jako HGW, ale jako Dzika Agnes ma poglądy lewicowe. Znana też jako Samotna Matka. Jest kochanką Burdeltaty. Grana przez Agnieszkę Przepiórską.
Etno.
Córka Burdeltaty, dziewczyna narodowa. Jest dzikim dzieckiem Wisły, dilerka burdelu artystycznego, reprezentująca pokolenie '89. Szuka korzeni, chodzi na biały śpiew i głosuje na Kukiza. Jest zbuntowana przeciw ojcu. W geście protestu idzie na „Marsz Niepodległości”, ale burdeltata stara się stworzyć dom dla nieobliczalnej córki. Etno uważa, że "chcę być w offie i w mainstreamie, chcę mieć burdel i porządek, chcę zarabiać, się buntować..." i "Etno śpiewa. Etno zaprasza. Hymny nowego świata ogłasza!". Gra ją Karolina Czarnecka od 2014.
Doktor Janusz Fak.
Doktor Fak zajmuje się w problemami seksualnymi. W tej roli występuje Oskar Hamerski, który gra też m.in. Pałac Kultury. Jego piosenka "Otoczyliście mnie wieżowcami, które dla mnie są wciąż kurduplami. / I tak jestem wyższy, i tak dominuję. Jestem z kamienia, szklane chuje" jest często bisowanym utworem przedstawień "Pożaru w Burdelu".
Dziewczyny z Charlotte.
Są to m.in. Dzika Agnes, Etno, Paula oraz Charlotte. Na początku XXI wieku plac stał się modnym w Warszawie miejscem spotkań towarzyskich, bardzo popularnym m.in. wśród studentów oraz ludzi kultury. Uznawany jest także za jedno z najważniejszych w mieście miejsc spotkań hipsterów, zyskując nawet nieformalną nazwę "Placu Hipstera"; Bistro Charlotte znajduje się w Warszawie na Placu Zbawiciela.
HGW.
Postać Hanny Gronkiewicz-Waltz, grana przez Dziką Agnes i Samotną Matkę.
Lena Piękniewska.
Jako Lena Piękniewska (gra siebie) lub Charlotte. Jest diseuse "Pożaru w Burdelu" – śpiewa liryczne piosenki. Znana też jako Trasa Toruńska, dom towarowy Sezam, czy też Kultura – od tematów śpiewanych piosenek. Wykonuje „smutne piosenki”, m.in. "Niewarszawa", piosenkę o "Szafie Kiszczaka".
Ksiądz Marek, czyli duszpasterz hipsterów..
Jest to postać "Księdza Marka", który studiował w Papieskiej Akademii Teologicznej w Krakowie. Jest "duszpasterzem hipsterów". Pisał doktorat u księdza Tischnera o redukcji fenomenologicznej w ujęciu Husserla. W przedstawieniach jest pupilem liberalnych mediów i w otwartym konflikcie z hierarchią kościelną. Jest zaprzyjaźniony z burdeltatą, który go często przesłuchiwał w służbie bezpieczeństwa. Jego nazwisko znalazło się na liście Wildsteina. W burdelu artystycznym wygłasza kazania. Jego kochanką jest Dzika Agnes. Zniknął w odcinku 28 i zastępował go dyktator Zdzisław. Jedno z jego kazań zaczyna się tak: "Ukochani hipsterzy, drogie karpie, droga żyleto, drogi pendolino, i Wy umiłowane ruchy miejskie. Dziękuje Wam, że tak licznie zgromadziliśmy się na tej pasterce". Grany przez Andrzeja Konopkę.
Max Hardkor (profesor).
Profesor Max ma inteligencką, pretensjonalną pozę. Czyta po nocach książki, bo chciałby sprostać swojej postaci. Jest szalony. Były wykładowca akademicki, do niedawna pracownik ratusza. Pytany o preferencje polityczne, uśmiecha się smutno i mówi: "sierota po Unii Wolności". Maxa Hardkora gra Maciej Łubieński.
Podpalacz tęczy.
Podpalacz tęczy jest synem milicjanta i nauczycielki. Z domu wyniósł kult siły i patriotyzmu. Jest kibicem jakiegoś sportowego warszawskiego klubu, ale maluje obrazy, chociaż nie jest zwolennikiem piękna i harmonii barw. Mieszka na Targówku, kupuje masowo książki. Uważa, że jest brutalny, oczytany i przystojny. Podpalacza tęczy gra Mariusz Laskowski.
Paula z Wilanowa.
Paula prezentuje rozterki i dramaty kobiety klasy średniej w Polsce na początku XXI wieku. Mieszka w Wilanowie na osiedlu strzeżonym, mieszkanie kupiła z mężem Zdzisławem na kredyt we frankach. Przyjechała do Warszawy ze Słoikowa. Ze "Słoikowa" wyniosła wartości chrześcijańskie. Była studentką SGH. Prowadzi bujne życie erotyczne, miała romans z Leszkiem Balcerowiczem. Poznaje Zdzisława, z którym bierze ślub, ale małżeństwo się sypie. Chodzi na terapię z doktorem Fakiem, z którym ma romans; jest znerwicowaną, histeryczną Warszawianką. Kiedy przestaje pracować w korporacji przenosi się na drugi brzeg Wisły, żeby się uzdrowić. Ma złe sny, w jednym z dialogów mówi: "Zdzisław, miałam zły sen. Pracowałam w burdelu, występowałam w show. Na widowni siedziała cała Warszawa. Nikt się nie śmiał. Straciłam pracę, wylądowałam na ulicy. Spałam pod mostem. I tam spotkałam ciebie. Byłeś lumpem. Cuchnąłeś alkoholem. Poczułam do ciebie miłość. Nie byłeś takim bucem jak teraz. Zdzisław, dlaczego tak zapierdalamy? Czemu nie możemy na chwilę się zatrzymać, najebać się razem?" Grana przez Monikę Babulę.
Wiesław.
Jest w PwB powstańcem. Grany w jednym z odcinków przez Tomasza Drabka.
Zdzisław.
Syn Czesława. Jest inżynierem, kierował budową drugiej nitki metra w Warszawie. Był związany z Paulą, którą spotkał po upadku jej romansu z Leszkiem Balcerowiczem. Biorą ślub i kupują mieszkanie w Wilanowie. Niestety Paula chodzi na terapię z doktorem Fakiem, z którym ma romans. Z rozpaczy Zdzisław ma romans z kolegą z pracy Robertem, który jest operatorem maszyny drążącej – tarczy Krystyna. Jest skonfliktowany z ojcem od 1991 roku, kiedy zagłosował w wyborach prezydenckich na Tadeusza Mazowieckiego i skonfliktowany z matką, odkąd związał się z Paulą. W odcinku 28 pod nieobecność Burdeltaty przeistacza się w tyrana jako człowiek lepszego sortu. Stara się stworzyć świętą neorodzinę i wprowadzić moralny ład. Następnie w Odcinku 29 realizuje politykę historyczną i otwiera się na kino. Grany przez Tomasza Drabka.
Programy związane.
Członkowie zespołu Pożar w Burdelu występują także w programach autorskich, które emitowane są na żywo lub w społecznościach medialnych.
Duszpasterz Hipsterów.
W niezależnym "stand-upie katolickim" (dostępnym na YouTube) Burdeltata gra duszpasterza "Kościoła Hipstersko-Reformowanego" i wygłasza kazania na temat współczesnych wydarzeń społecznych.
Miastoterapia.
Niezależny stand-up Doktora Faka. Postawę Doktora Faka jako terapeuty miasta określa niezależny program "w Miasoterapii grany w Dzikiej Stronie Wisły", który Doktor Fak prezentuje w swoim stand-upie. Doktor Janusz Fak bada tam energię seksualną Warszawy. W wypadku podwyższonego napięcia proponuje terapie rozluźniające, które pacjent ma wykonywać z publicznością. Doktor Fak jest terapeutą nieetycznym, dla przykładu sypia ze swoimi pacjentkami, chociaż gdy z nimi sypia to na ten czas przerywa terapię.
Między innymi miał romans w Paulą z Wilanowa.
Żelazne waginy.
W 2016 powstała grupa „Żelazne Waginy” w składzie Paula, Etno, Charlotte i Dzika Agnes, w pierwszym programie śpiewały o polityce prorodzinnej, o prawach reprodukcyjnych kobiet, o problemach związanych z karmieniem piersią w miejscach publicznych: „Powiedz, kochanie, powiedz, kochanie/ Czy ty masz jakiś problem ze ssaniem?”.
Burdel TV.
Dostępne na youtube w 2016 roku klipy z sejmu.
Skład zespołu.
BurdelTrupa (zespół aktorski):
Cirque de Bordel:
BurdelBand (zespół muzyczny):
Gościnnie:
Magdalena Łaska (od odc. 24 do odc. 29),
Współpraca i realizacja:

</doc>
<doc id="3181726" url="https://pl.wikipedia.org/wiki?curid=3181726" title="Muzeum Borów Tucholskich w Tucholi">
Muzeum Borów Tucholskich w Tucholi

Muzeum Borów Tucholskich w Tucholi – muzeum z siedzibą w Tucholi. 
Muzeum powstało w 1980 roku. Jego siedzibą jest pochodzący z przełomu XIX i XX wieku budynek, nawiązujący architekturą do dawnych spichlerzy. W latach 1992-2001 placówką zarządzał Tucholski Park Krajobrazowy, obecnie nadzór nad muzeum sprawuje starosta tucholski (placówka nie jest jednak jednostką organizacyjną powiatu)).
W ramach ekspozycji muzealnej, zlokalizowanej na trzech kondygnacjach, prezentowane są następujące wystawy:
Muzeum jest obiektem całorocznym, czynnym w dni robocze, a w miesiącach letnich (lipiec-sierpień) - także w soboty i niedziele. Wstęp jest płatny.

</doc>
<doc id="3181727" url="https://pl.wikipedia.org/wiki?curid=3181727" title="Wojna stuletnia Calakmul i Tikal">
Wojna stuletnia Calakmul i Tikal



</doc>
<doc id="3181734" url="https://pl.wikipedia.org/wiki?curid=3181734" title="Cameron Thor">
Cameron Thor

Gregory Cameron Thor znany jako Cameron Thor (ur. 17 marca 1960) – amerykański aktor, scenarzysta, reżyser i trener aktorstwa. Najbardziej znany jest z występów w filmach „Park Jurajski” i „Hook”.
Wraz z żoną Alice prowadzi studio aktorskie w Los Angeles, a wśród ich uczniów byli między innymi: Gerard Butler, Cameron Diaz, Madonna, Wentworth Miller czy Gwen Stefani. W dniu 5 czerwca 2014 r., Thor został oskarżony o napaść na tle seksualnym na 13-letniej dziewczynce w 2008 r., przez Departament Szeryfa Los Angeles. 

</doc>
<doc id="3181739" url="https://pl.wikipedia.org/wiki?curid=3181739" title="Nicholas James Samra">
Nicholas James Samra



</doc>
<doc id="3181741" url="https://pl.wikipedia.org/wiki?curid=3181741" title="Alexander Sheldon-Duplaix">
Alexander Sheldon-Duplaix

Alexander Sheldon-Duplaix (ur. 1963) – francuski historyk wojskowości, specjalista z zakresu marynarki wojennej, analityk francuskiego Ministerstwa Obrony, wykładowca w Paris’ Ecole de Guerre.
Przypisy.
VIAF=46979434

</doc>
<doc id="3181742" url="https://pl.wikipedia.org/wiki?curid=3181742" title="George Arthur Sheltz">
George Arthur Sheltz



</doc>
<doc id="3181748" url="https://pl.wikipedia.org/wiki?curid=3181748" title="Karol Mikolasch">
Karol Mikolasch

Karol Henryk Mikolasch (ur. w styczniu 1837 we Lwowie, zm. 1 lutego 1888 tamże) – polski farmaceuta związany ze Lwowem.
Jego ojcem był Piotr Mikolasch (1805-1873), który założył aptekę "Pod Złotą Gwiazdą", gdzie pracowali Jan Zeh i Ignacy Łukasiewicz. Karol Henryk Mikolasch studiował farmację na Uniwersytecie Lwowskim, w 1858 otrzymał tytuł magistra. Równocześnie pobierał nauki gry na fortepianie, był w późniejszych czasach członkiem lwowskiego Towarzystwa Muzycznego. Po ukończeniu nauki na Uniwersytecie wyjechał do Francji, gdzie studiował nauki przyrodnicze na Sorbonie, kontynuował naukę w Niemczech. Po powrocie do rodzinnego miasta prowadził rodzinną firmę, w 1868 należał do grupy założycieli Galicyjskiego Towarzystwa Farmaceutycznego, a następnie był jego pierwszym prezesem. Od 1877 był starszym Związku Aptekarzy we Lwowie, reprezentował ten związek na konferencji w Wiedniu. Równocześnie wykładał na Wydziale Farmacji Uniwersytetu Lwowskiego, stworzył bogato wyposażoną bibliotekę farmaceutyczną.
Poza pracą farmaceuty udzielał się jako działacz samorządowy, był kolekcjonerem dzieł sztuki, wspierał finansowo zdolnych, niezamożnych studentów. 
Bratem Karola Henryka był Juliusz Mikolasch, a synem Henryk Mikolasch - wybitny polski fotograf.

</doc>
<doc id="3181750" url="https://pl.wikipedia.org/wiki?curid=3181750" title="Rush (serial telewizyjny)">
Rush (serial telewizyjny)

Rush (serial telewizyjny) – dramat medyczny amerykański, serial telewizyjny wyprodukowany przez Fox 21. Twórcą serialu jest Jonathan Levine. Premierowy odcinek serial był wyemitowany 17 lipca 2014 roku przez USA Network.
2 października 2014 roku, stacja USA Network anulowała serial po jednym sezonie 
W Polsce serial jest dostępny od 1 października 2014 roku.
Fabuła.
Serial opowiada o lekarzu Williamie Rushu, który nie pracuje w szpitalu, a swoje usługi lekarskie świadczy dyskretnie ludziom w Hollywood. Dzięki dobrze płatnej pracy może imprezować.

</doc>
<doc id="3181755" url="https://pl.wikipedia.org/wiki?curid=3181755" title="Brintellix">
Brintellix



</doc>
<doc id="3181758" url="https://pl.wikipedia.org/wiki?curid=3181758" title="MKS MOS Interpromex Będzin w sezonie 2004/2005">
MKS MOS Interpromex Będzin w sezonie 2004/2005

Rozgrywki.
Liga.
Play-off.
! colspan="4" style="background:#f6f6f6;"| Półfinały
! colspan="4" style="background:#f6f6f6;"| Finały
Puchar Polski.
! colspan="4" style="background:#f6f6f6;"| runda wstepna

</doc>
<doc id="3181763" url="https://pl.wikipedia.org/wiki?curid=3181763" title="Isle of Anglesey Coastal Path">
Isle of Anglesey Coastal Path

Isle of Anglesey Coastal Path – szlak turystyczny pieszy o długości 200 km, biegnący wokół wyspy Anglesey w Walii. Szlak jest częścią 1400-kilometrowego szlaku wzdłuż wybrzeży Walii – Wales Coast Path, otwartego oficjalnie w maju 2012 roku.
Projekt odpowiadający na zwiększone zainteresowanie turystyką pieszą wzdłuż wybrzeży morskich został sfinansowany w ramach funduszy strukturalnych polityki regionalnej Unii Europejskiej (Objective 1) i powstał przy udziale agencji Menter Môn i hrabstwa Anglesey. Jego koszt wyniósł 1,4 mln funtów. Trasa została otwarta 9 czerwca 2006 roku przez byłego pierwszego ministra Walii Rhodri Morgana, członka Walijskiego Zgromadzenia Narodowego.
Według oficjalnych przewodników trasa rozpoczyna się i kończy w Holyhead, biegnie wzdłuż wybrzeża w kierunku przeciwnym do ruchu wskazówek zegara, zataczając pełną pętlę wokół wyspy. Są tylko dwa wyjątki, gdy droga nie prowadzi wybrzeżem, tj. kiedy trzeba ominąć ujście rzeki Afon Alaw między Llanfachraeth i Llanynghenedl oraz teren osiedla Plas Newydd. Trasa jest dobrze oznakowana na całej swojej długości i biegnie istniejącą siecią dróg, czasem korzystając z tzw. prawa (użyczenia) drogi (ang. "rights of way"). Prowadzi przez tereny o szczególnie pięknym naturalnym krajobrazie tzw. Area of Outstanding Natural Beauty. Cały szlak można przejść w zaledwie cztery dni, ale zwykle trwa to około 7-10 dni.
Trasa podzielona jest na 12 etapów:

</doc>
<doc id="3181764" url="https://pl.wikipedia.org/wiki?curid=3181764" title="Edmund Casimir Szoka">
Edmund Casimir Szoka



</doc>
<doc id="3181767" url="https://pl.wikipedia.org/wiki?curid=3181767" title="Ján Novota">
Ján Novota

Ján Novota (ur. 29 listopada 1983 w Matúškovie) – piłkarz słowacki grający na pozycji bramkarza.
Kariera klubowa.
Swoją karierę piłkarską Novota rozpoczął w klubie OFC Matúškovo. Następnie trenował w Slovanie Galanta. W latach 2002–2005 był zawodnikiem VTJ Štúrovo. W 2005 roku wrócił do FC Senec i w sezonie 2005/2006 awansował z nim z drugiej do pierwszej ligi. W Senecu grał do końca sezonu 2007/2008.
W 2008 roku Novota przeszedł do DAC Dunajská Streda. 19 lipca 2008 zadebiutował w DAC w przegranym 1:2 wyjazdowym meczu z FC Nitra. W 2010 roku odszedł do Panserraikosu, ale nie rozegrał w nim żadnego meczu. W 2011 roku wrócił do DAC.
Latem 2011 roku Novota został piłkarzem Rapidu Wiedeń. 10 września 2011 zadebiutował w Rapidzie w zremisowanym 1:1 domowym spotkaniu z Mattersburgiem. W sezonach 2011/2012 i 2013/2014 wywalczył z Rapidem dwa wicemistrzostwa Austrii. W 2017 odszedł do Debreceni VSC i jeszcze w tym samym roku zakończył karierę.
Kariera reprezentacyjna.
W reprezentacji Słowacji Novota zadebiutował 23 maja 2014 w wygranym 2:0 towarzyskim meczu z Czarnogórą, rozegranym w Senecu. W 46. minucie tego meczu zmienił Martina Dúbravkę. W kadrze Słowacji rozegrał cztery mecze. Był powołany do kadry na Euro 2016.

</doc>
<doc id="3181771" url="https://pl.wikipedia.org/wiki?curid=3181771" title="Pałac w Zakrzewie (powiat jarociński)">
Pałac w Zakrzewie (powiat jarociński)

Pałac w Zakrzewie - zabytkowy pałac w Zakrzewie (powiat jarociński, województwo wielkopolskie).
Historia i opis.
Pałac w stylu "Queen Anne Revival", wybudowany w 1866 dla żydowskiego bankiera z Berlina doktora Eli Cohna (Carsta). Do jego rodziny Zakrzew należał w XIX wieku. Po 1926 roku Zakrzew należący do Guntera Carsta przeszedł w ręce polskiej rodziny Draheimów. 
Budowla neorenesansowa, korpus główny piętrowy, z częścią mieszkalną ukrytą w zadaszeniu poddasza. Do jednej strony budynku przylega wieża, z drugiej znajduje się wykusz - wysunięta część elewacji. 
Na poziomie piętra taras oraz pięcioarkadowy ganek z dwoma ryzalitami. Całość elewacji wykonana z czerwonej klinkierowej cegły, wzbogaconej białymi detalami. Obok pałacu park krajobrazowy, o powierzchni 6,2 ha z alejami grabowymi, pomnikowymi lipami i dębami. Na obszarze zabytkowego parku znajduje się również staw oraz grób dr Eli Cohna.
Współczesność.
Po II wojnie światowej pałac, dom rodzinny i budynek po administracyjny zajmował dom pomocy społecznej. Po odzyskaniu pałacu przez rodzinę Draheimów, spadkobierców dawnych właścicieli starosta jarociński kupił budynek po Rolniczej Spółdzielni Produkcyjnej w Kotlinie i tam w marcu 2016 dom pomocy został przeniesiony. 
Na terenie parku wybudowane zostały dwa domy mieszkalne. 

</doc>
<doc id="3181772" url="https://pl.wikipedia.org/wiki?curid=3181772" title="Kraina katarów">
Kraina katarów

Kraina katarów (fr. "le Pays cathare") – termin używany przez departament turystyki francuskiego departamentu Aude dla określenia tej jednostki administracyjnej. Nazwa ta nawiązuje do katarów, którzy zamieszkiwali te tereny w średniowieczu. Pozostawili oni po sobie bogate dziedzictwo architektoniczne, między innymi w postaci zamków i opactw.
Zwolennicy terminu wydają się narzucać ten slogan turystyczny uzasadniając go bardziej historycznie i kulturowo (katarzy nie pozostawili spuścizny religijnej w południowo-zachodniej, południowej oraz południowo-wschodniej Francji, ponieważ ten ruch religijny zniknął po roku 1307 w wyniku misji ewangelizacyjnych podejmowanych przez dominikan). Mieszkańcy Oksytanii, a dokładniej Langwedocji, wywodzą się w większości z rodzin katolickich, choć dziś nadal istnieją pewne rodziny w departamentach Aude, Hérault i Gard, które są potomkami katarów. 
W 1992 roku władze departamentu Aude uznały termin "„Kraina katarów”" za markę. Decyzja ta miała na celu zapewnienie dostępu do nowych rynków i nowych możliwości, które promują przedsiębiorczość i organizację sieci zawodowych.
W krainie katarów dominują różne krajobrazy – od winnic, garigu, lasów po doliny, wąwozy i szczyty. Wśród tych formacji zostało wytyczonych wiele szlaków turystycznych.

</doc>
<doc id="3181773" url="https://pl.wikipedia.org/wiki?curid=3181773" title="Kościół św. Kazimierza w Trzyniku">
Kościół św. Kazimierza w Trzyniku

Kościół św. Kazimierza w Trzyniku – zabytkowy kościół w z I poł. XIX w. Jest kościołem filialnym należącym do parafii św. Stanisława Kostki w Siemyślu, dekanatu Gościno, diecezji koszalińsko-kołobrzeskiej, metropolii szczecińsko-kamieńskiej, zlokalizowany w Trzyniku, w gminie Siemyśl, w powiecie kołobrzeskim, w województwie zachodniopomorskim.
Historia.
Kościół murowany, z I połowy XIX w., zbudowany na planie ośmiokąta z wydzielonym prezbiterium zamkniętym trójbocznie. Dawniej świątynia była kaplicą pałacową. Zniszczony przez pożar 21 stycznia 1996. Odbudowany do 2008. 
Otoczenie.
Teren przykościelny wykorzystany był jako cmentarz (pierwotnie rodowy, później wiejski). Porośnięty starodrzewiem (m.in. lipy, dęby, świerki, pojedyncze buki i wiązy). Ulokowany jest tu głaz upamiętniający poległych w czasie I wojny światowej. 

</doc>
<doc id="3181774" url="https://pl.wikipedia.org/wiki?curid=3181774" title="Anna Leska">
Anna Leska

Anna Leska, właśc. Anna Leska-Daab (ur. 14 listopada 1910, zm. 21 stycznia 1998) – polska pilotka (posiadała uprawnienia do pilotowania szybowców, balonów, samolotów), pierwsza kobieta i jedna z trzech Polek w brytyjskiej pomocniczej służbie rozprowadzającej samoloty Air Transport Auxiliary. Żona kpt. pilota Mieczysława Daaba.
Życiorys.
Urodziła się w rodzinie Juliusza Stanisława Natanson-Leskiego (1884-1953) i Marii Marty z Olszyńskich (1886–1949). Była starszą siostrą płk. pilota Kazimierza Leskiego ps. „Bradl”, oficera wywiadu Armii Krajowej.
W 1927 roku zdała egzamin maturalny w szkole im. Cecylii Plater-Zyberkówny w Warszawie. W Aeroklubie Pomorskim przeszła szkolenie szybowcowe, balonowe i samolotowe. Od 1938 roku była członkinią Aeroklubu Warszawskiego. We wrześniu 1939 roku została powołana do pomocniczej służby wojskowej, mianowana podporucznikiem czasu wojny i przydzielona do Eskadry Sztabowej Dowództwa Lotnictwa. 22 września Annie Leskiej udało się uciec samolotem RWD-13 z opanowanego przez Niemców lotniska polowego. Przez Rumunię i Francję trafiła do Wielkiej Brytanii, gdzie rozpoczęła starania o przyjęcie w szeregi brytyjskiej Air Transport Auxiliary, czyli powołanej na czas wojny brytyjskiej pomocniczej lotniczej służbie transportowej. 1 stycznia 1941 po przeszkoleniu i zdaniu egzaminów została członkiem w szeregach Air Transport Auxiliary. Była 28 kobietą przyjętą do ATA. Od początku 1941 roku pilotowała samoloty z fabryk i warsztatów remontowych na lotniska polowe, uczestniczyła w przerzutach sprzętu latającego. "„Przez cały okres wojny w szeregach ATA służyły 183 pilotki. Najwięcej Angielek, 27 – Amerykanek, a także Kanadyjki, Nowozelandki, pilotki z Południowej Afryki, niewielka liczba Holenderek i tylko my trzy – Polki”" – wspomina te czasy Stefania Wojtulanis-Karpińska, jedna z pierwszych cudzoziemek w ATA (trzecią była Jadwiga Piłsudska, córka Józefa Piłsudskiego). Polki często pilotowały bombowce, dostarczając je z lotnisk przyfabrycznych na lotniska dywizjonów bombowych na terenie całej Wielkiej Brytanii.
Anna Leska-Daab została odznaczona honorową odznaką Golden Wings przyznawaną starszym oficerom, lotnikom ze stażem powyżej 6000 godzin w powietrzu.
W 1974 roku powróciła na stałe do Polski. Udzielała się w Warszawskim Klubie Seniorów Lotnictwa. 
Zmarła 21 stycznia 1998 roku i została pochowana na Starych Powązkach w kwaterze 24, rząd 6, grób 1.

</doc>
<doc id="3181776" url="https://pl.wikipedia.org/wiki?curid=3181776" title="Kościół filialny pw. św. Kazimierza">
Kościół filialny pw. św. Kazimierza



</doc>
<doc id="3181777" url="https://pl.wikipedia.org/wiki?curid=3181777" title="MKS MOS Interpromex Będzin w sezonie 2005/2006">
MKS MOS Interpromex Będzin w sezonie 2005/2006

Rozgrywki.
Liga.
Play-off.
! colspan="4" style="background:#f6f6f6;"| Półfinały
! colspan="4" style="background:#f6f6f6;"| Finały
Puchar Polski.
! colspan="4" style="background:#f6f6f6;"| I runda
! colspan="4" style="background:#f6f6f6;"| II runda

</doc>
<doc id="3181779" url="https://pl.wikipedia.org/wiki?curid=3181779" title="Franciszek Tata">
Franciszek Tata

Franciszek Tata ps. „Cło”, „Müller” (ur. 6 lipca 1908 w Herne (Westfalia), zginął 8 września 1943 w Rawiczu) – oficer Wojska Polskiego i Armii Krajowej.
Życiorys.
Syn górnika emigranta Franciszka i Marianny z domu Rosińska. W latach 1915–1919 w Herne uczęszczał do szkoły powszechnej. W 1919 roku wraz z rodziną powrócił do Polski i osiedlił się w Gnieźnie, gdzie ukończył gimnazjum, a następnie studiował prawo na Uniwersytecie Poznańskim w latach 1929–1930, ale z uwagi na trudne warunki materialne musiał przerwać studia. W Szkole Podchorążych Piechoty w Zambrowie w latach 1931–1932 przeszedł przeszkolenie uzyskując stopień kaprala podchorążego. W 69 Pułku Piechoty w Gnieźnie odbył praktykę wojskową. W 1936 roku zakończył karierę wojskową w stopniu podporucznika. W 1937 roku w Dyrekcji Ceł w Poznaniu pełnił funkcję podkomisarza skarbowego. Będąc inspektorem w Inspektoracie Celnym w Gdyni w 1939 roku zastał go wybuch wojny, podczas której walczył w obronie polskiego wybrzeża.
Unikając niewoli powrócił do Gniezna na początku października 1939 roku, gdzie jako biuralista pracował w cukrowni w latach 1939–1942 i włączając się do pracy konspiracyjnej. Z inspiracji F. Pawelli i T. Janowskiego na początku 1940 roku rozpoczął w Gnieźnie organizację sztabu Związku Walki Zbrojnej oraz nawiązał w Żninie i Mogilnie kontakty z działaczami niepodległościowymi. Rudolf Ostrihansky w obejmującym Gnieźnieńskie, Żnińskie i Mogileńskie w połowie kwietnia 1940 roku powierzył Franciszkowi Tacie w Inspektoracie Rejonowym nr 5 „Wojciechów” funkcję inspektora rejonowego ZWZ. W końcu 1940 roku inspektorat gnieźnieński dzięki jego ofiarnej pracy organizacyjnej grupował 200 żołnierzy i oficerów. Tata związał również konspirację Szarych Szeregów z ZWZ, a następnie w Gnieźnie z pewnym powodzeniem rozpoczął akcję podporządkowania Tajnej Organizacji Narodowej ZWZ. 30 kwietnia 1942 roku dzięki postępom w pracy organizacyjnej otrzymał awans do stopnia porucznika służby stałej. W Poznańskim Okręgu ZWZ był od stycznia 1942 roku organizatorem najbardziej rozbudowanej sieci walki czynnej – Związku Odwetu. Na kolei i w wojskowych stadninach koni kierował w lutym 1942 roku pierwszymi akcjami dywersyjno-sabotażowymi. Aresztowany przez gestapo 20 lipca 1942 roku i skazany na karę śmierci po śledztwie w Inowrocławiu i Poznaniu. Zginął w Rawiczu w więzieniu 8 września 1943 roku, a w 1945 roku został ekshumowany i pochowany na cmentarzu komunalnym w Gnieźnie. Był kawalerem.

</doc>
<doc id="3181780" url="https://pl.wikipedia.org/wiki?curid=3181780" title="Sergėjus Jovaiša">
Sergėjus Jovaiša



</doc>
<doc id="3181782" url="https://pl.wikipedia.org/wiki?curid=3181782" title="Wieża widokowa w Ujściu">
Wieża widokowa w Ujściu

Wieża Widokowa w Ujściu – wieża widokowa znajdująca się na Osiedlu Górnym w Ujściu, w województwie wielkopolskim. Powstała w 2006. Na jej szczycie usytuowany jest taras widokowy, który umożliwia podziwianie panoramy miasta i okolic. Wysokość wieży wynosi 9,7 metra.
Z punktu obserwacyjnego doskonale widać Pradolinę Toruńsko-Eberswaldzką oraz miejsce, gdzie podczas najazdu szwedzkiego 25 lipca 1655 wojewoda wielkopolski Krzysztof Opaliński nie podjął walki i oddał Wielkopolskę najeźdźcom (bitwa pod Ujściem). Wieża zlokalizowana jest na terenie płaskim górnego tarasu wzgórza na wysokości 97 m n.p.m., około 50 m powyżej Doliny Noteci.
Wstęp na wieżę jest bezpłatny w określonych godzinach.

</doc>
<doc id="3181783" url="https://pl.wikipedia.org/wiki?curid=3181783" title="Mikhail Krivonosov">
Mikhail Krivonosov



</doc>
<doc id="3181789" url="https://pl.wikipedia.org/wiki?curid=3181789" title="Irbesartan">
Irbesartan

Irbesartan – organiczny związek chemiczny, antagonista receptora angiotensyny II stosowanym głównie w leczeniu nadciśnienia tętniczego.
Mechanizm działania.
Irbesartan jest silnym selektywnym antagonistą receptora angiotensyny II (typ AT1). Selektywny antagonizm wobec receptorów angiotensyny II (AT1) powoduje zwiększenie stężenia w osoczu reniny i angiotensyny II oraz zmniejszenie stężenia aldosteronu w osoczu. Irbesartan nie hamuje działania ACE.
Działania niepożądane.
Występujące bardzo często – hiperkaliemia(u chorych na cukrzycą lub cukrzycą powikłaną).
Występujące z nieznaną częstością.
kinazy kreatynowej),
Przedawkowanie.
Należy dokładnie obserwować pacjenta i zastosować leczenie objawowe i podtrzymujące. Sugerowane postępowanie obejmuje wywołanie wymiotów i (lub) płukanie żołądka. W leczeniu przedawkowania może być przydatne podanie węgla aktywowanego.
Irbesartan nie jest usuwany z organizmu przez hemodializę.
Stosowanie leku w ciąży i podczas karmienia piersią.
Nie zaleca się stosowania leku w I trymestrze ciąży, a w II i III jest ono przeciwwskazane. Podawanie leku w II i III trymestrze ciąży wywołuje działanie toksyczne dla płodu (pogorszenie czynności nerek, małowodzie, opóźnienie kostnienia czaszki) i noworodka (niewydolność nerek, niedociśnienie tętnicze, hiperkaliemia).
Leku nie stosować w czasie karmienia piersią.

</doc>
<doc id="3181792" url="https://pl.wikipedia.org/wiki?curid=3181792" title="Kubecznik pospolity">
Kubecznik pospolity

Kubecznik pospolity ("Crucibulum laeve" (Huds.) Kambly) – gatunek grzybów z rzędu pieczarkowców ("Agaricales"). 
Systematyka i nazewnictwo.
Pozycja w klasyfikacji według Index Fungorum: "Crucibulum, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten opisany został w 1778 r. przez W. Hudsona jako "Peziza laevis". Później opisywany był przez różnych badaczy pod wieloma nazwami. Za aktualnie obowiązującą uznaje się nazwę jaką nadał mu w 1936 r. Paul E. Kambly. Niektóre synonimy nazwy naukowej.
Nazwę polską podał Franciszek Błoński w 1888 r. 
Morfologia.
Młode owocniki są kulistawe lub nieco cylindryczne, o powierzchni pilśniowatej, szorstko kutnerowatej i barwie od żółtawej przez brudnopomarańczową do cynamonowej. Po dojrzeniu przyjmują kształt grubościennego kubka, czarki lub tygla i nakryte są białawą epifragmą, która pękając odsłania liczne, soczewkowate perydiole okryte grubą, kremowobiałą tuniką. Początkowo są jasnoochrowe, później białawe. Łączą się z perydium sznureczkiem przyrastającym w środkowej części dolnej strony perydioli (w miejscu tym znajduje się na niej niewielki guzek). Z czasem sznureczki zanikają, wówczas perydiole są zanurzone w kropli śluzowatej substancji wypełniającej dno perydium. Perydium jest grube, jednowarstwowe, na wewnętrznej stronie gładkie, błyszczące, równe, barwy szarawobiałej, na zewnętrznej pilśniowate. Otwór perydium okrągły i równy, zamykająca go epifragma jest dwuwarstwowa; warstwa zewnętrzna jest pilśniowata i tej samej barwy co perydium, warstwa wewnętrzna jest biała. Czasami po pęknięciu epifragmy pozostają jej resztki przy brzegu otworu.
Gatunek ten cechuje się dużą zmiennością morfologiczną. Okazy występujące na dalekiej północy oraz na siedliskach kserotermicznych są małe i jasnej barwy, podczas gdy te występujące w regionach cieplejszych i z większą ilością opadów są duże i ciemniejsze.
Zarodniki bezbarwne, elipsoidalne, hialinowe, o rozmiarach 8-10× 4-7 μm, czasami są mniejsze: 3,5-5,5× 8,5 μm. Podstawki maczugowate z 2-4 długimi i cienkimi sterygmami. Mają szerokość 3,5-4,5 μm.
Występowanie i siedlisko.
Jest szeroko rozprzestrzeniony głównie na półkuli północnej (Ameryka Północna i Środkowa, Europa, Azja), ale występuje też w Australii i Nowej Zelandii. W Polsce gatunek pospolity. 
Rośnie na resztkach drewna, na opadłych gałązkach. Można go spotkać w lasach i zaroślach, nad potokami, przy drogach, w parkach. Owocniki pojawiają się od lata do jesieni.
Saprotrof, grzyb koprofilny. Grzyb niejadalny.

</doc>
<doc id="3181793" url="https://pl.wikipedia.org/wiki?curid=3181793" title="Crucibulum laeve">
Crucibulum laeve



</doc>
<doc id="3181799" url="https://pl.wikipedia.org/wiki?curid=3181799" title="Wawrzyniec (książę belgijski)">
Wawrzyniec (książę belgijski)

Wawrzyniec, książę Belgii, właśc. Laurens Benedikt Boudewijn Maria (ur. 19 października 1963) – książę belgijski, najmłodszy syn Alberta II i Paoli, brat obecnego króla Belgii Filipa I.
Sukcesja do tronu.
Książę Wawrzyniec był pierwotnie trzeci w kolejce do tronu, jego pozycja zmieniła się jednak po zmianie konstytucji, która przyznała kobietom identyczne prawa do dziedziczenia co mężczyznom. Obecnie jest dziesiąty w linii sukcesji.
Małżeństwo i potomstwo.
Książę Wawrzyniec jest mężem księżnej Klary (Angielki). Ożenił się z nią 12 kwietnia 2003 roku w Brukseli. Para ma troje dzieci, są to:

</doc>
<doc id="3181801" url="https://pl.wikipedia.org/wiki?curid=3181801" title="Muzeum Regionalne w Kozienicach">
Muzeum Regionalne w Kozienicach

Muzeum Regionalne im. prof. Tomasza Mikockiego w Kozienicach – muzeum z siedzibą w Kozienicach. Placówka jest miejską jednostką organizacyjną, a jego siedzibą jest oficyna dawnego XVIII-wiecznego zespołu pałacowego, należącego do króla Stanisława Augusta Poniatowskiego. Patronem placówki jest polski archeolog, prof. Tomasz Mikocki (1954–2007). 
Pierwsze muzeum w Kozienicach powstało w latach 30. XX wieku i mieściło się w dwóch pomieszczeniach pałacu. W tym okresie sam pałac był siedzibą m.in. kozienickiego starostwa oraz gimnazjum. Niestety, zgromadzone zbiory zostały zniszczone podczas pożaru gmachu we wrześniu 1939 roku. Ponowne utworzenie muzeum miało miejsce w 1970 roku, kiedy to utworzono społeczną placówkę, prowadzoną przez Towarzystwo Miłośników Ziemi Kozienickiej. Na jego siedzibę przeznaczoną ocalałą oficynę pałacu. 
Muzeum jest obiektem całorocznym, czynnym z wyjątkiem poniedziałków. Wstęp jest wolny.
W ramach ekspozycji muzealnej prezentowane są następujące wystawy stałe:

</doc>
<doc id="3181802" url="https://pl.wikipedia.org/wiki?curid=3181802" title="Michael McCarthy">
Michael McCarthy



</doc>
<doc id="3181805" url="https://pl.wikipedia.org/wiki?curid=3181805" title="Michael Fabian McCarthy">
Michael Fabian McCarthy



</doc>
<doc id="3181809" url="https://pl.wikipedia.org/wiki?curid=3181809" title="Thomas William Muldoon">
Thomas William Muldoon



</doc>
<doc id="3181810" url="https://pl.wikipedia.org/wiki?curid=3181810" title="Chrystus Dla Wszystkich Narodów">
Chrystus Dla Wszystkich Narodów

Chrystus Dla Wszystkich Narodów (ang. "Christ for all Nations" lub CFAN) – bezwyznaniowa chrześcijańska organizacja misyjna i charytatywna z siedzibą we Frankfurcie nad Menem, w Niemczech. Posiada również biura w Afryce, USA, Kanadzie, Wielkiej Brytanii i Singapurze, które są obsługiwane przez zatrudnionych pracowników i wolontariuszy. Finansowana jest wyłącznie z darowizn. Została założona w latach 70. XX wieku, przez misjonarza Reinharda Bonnke, który pierwszą swoją krucjatę przeprowadził w Botswanie, w 1975.
Celem organizacji jest "„głosić Dobrą Nowinę o Jezusie Chrystusie”" poprzez kampanie ewangelizacyjne („krucjaty”) i materiały drukowane. Organizacja opublikowała książki w liczbie 178 milionów drukowanych egzemplarzy, w 140 językach na całym świecie. Głównym celem organizacji jest Afryka, gdzie prowadzone są masowe krucjaty.
Kampanie ewangelizacyjne.
Kampanie ewangelizacyjne w Afryce są planowane wiele miesięcy wcześniej i odbywają się w ścisłej współpracy z Kościołami lokalnymi. Przywódcy różnych wyznań tworzą komitet planowania, w tym: luteranie, anglikanie, baptyści, prezbiterianie, metodyści, zielonoświątkowcy, charyzmatycy i wiele innych. Ważną częścią każdej krucjaty są modlitwy o uzdrowienie i uwolnienie (egzorcyzm). Według organizatorów podczas krucjat zdarzają się znaki i cuda, podobnie jak w czasach biblijnych i to przyciąga setki tysięcy ludzi.
Obecnie większość kampanii ewangelizacyjnych odbywa się na stadionach sportowych lub na wielkich otwartych przestrzeniach. Podczas kampanii w Nairobi (Kenia) w 1988 roku, wzięło udział 200 tysięcy ludzi w jednym tylko spotkaniu. W Kaduna (Nigeria) w październiku 1990 roku naliczono 500 000 ludzi na krucjacie. W ciągu zaledwie 14 lat (1987-2000) w sumie ponad 53 milionów osób wzięło udział w kampaniach ewangelizacyjnych CFAN i 16 mln podjęło decyzję nawrócenia się do Jezusa Chrystusa. Nawrócone osoby są włączane do programów uzupełniających, organizowanych przez lokalne wspólnoty kościelne.
Kiedy, po nieobecności ośmiu lat w Nigerii, Reinhard Bonnke wraz z zespołem kolejny raz w 1999 roku przeprowadzili ewangelizację, aż 500 000 osób wzięło udział tylko w jednej usłudze w Benin City. 2 miliony było obecnych na spotkaniach ewangelizacyjnych w ciągu 6 dni. Następnie ewangelizacje odbywały się kolejno w nigeryjskich miastach: Port Harcourt, Calabar i Aba. W samych tych czterech kampaniach, w sumie 4 mln osób podjęło decyzję nawrócenia.
W dniu 29 kwietnia 2000 r. Reinhard Bonnke głosił do 210 000 ludzi w państwie islamskim Sudanie – na "Zielonym Rynku" w samym centrum stolicy Chartumie. Podczas 6-dniowej kampanii ponad 130 000 osób, głównie muzułmanów, podjęło decyzję nawrócenia. Kolejna kampania odbyła się w Etiopii. W dniach 7 do 12 listopada 2000 r. odbyła się największa kampania w 25-letniej historii CFAN. Ta wielka 6-dniowa kampania w Lagos (Nigeria) przyciągnęła łącznie 6 mln ludzi. W ostatnim spotkaniu w niedzielę, wzięło udział 1,6 mln ludzi, którzy zebrali się na ogromnym pustym terenie obok drogi ekspresowej Oshodi-Apapa w Lagos. Kampania została przygotowana przez 2000 kościołów różnych wyznań chrześcijańskich w Lagos.

</doc>
<doc id="3181812" url="https://pl.wikipedia.org/wiki?curid=3181812" title="Biały królik">
Biały królik



</doc>
<doc id="3181814" url="https://pl.wikipedia.org/wiki?curid=3181814" title="Kerach Tesza">
Kerach Tesza



</doc>
<doc id="3181816" url="https://pl.wikipedia.org/wiki?curid=3181816" title="Kerach 9">
Kerach 9

Kerach 9 ( (lub ), lód-9; wymowa: kerakh tejsza) – izraelski zespół muzyczny grający szeroko rozumianą britpop. W skład zespołu wchodzą Noam Rotem, Roy Hadas, Ohad Koski, Uri Meiselman. Zespół działał w latach 1993–2000, reaktywował działalność w 2013.
Historia.
Kerach 9 został założony w 1993 roku w Kfar Saba, w Izraelu przez (wówczas 19-letnich) 4 przyjaciół.
Nazwa zespołu pochodzi z powieści Kurta Vonneguta „Kocia kołyska”, gdzie lód-9 (hebr. "Kerach 9") to tajemnicza substancja w formie kryształu, który po zetknięciu z wodą zamienia ją w ciało stałe.
W 1995 roku zespół nagrał pierwsze nagrania robocze pod kierunkiem Shaia Lahava (z „Mofa Ha'arnavot Shel Dr. Kasper”) w roli producenta, oraz występował jako support przed koncertami zespołu „”. Repertuarem zespołu były głównie covery, w tym „I, Simon and little Moïse” .
W 1996 roku zespół podpisał umowę z wytwórnią NMC Music i rok później (1997) wydał swój debiutancki album "The Beginning of The Right Life" (hebr. תחילתם של החיים הנכונים, „Tkhilatam Shel HaKhaim HaNekonim”), którego producentami byli Mosze Lewi i Asaf Talmudi.
Po rozwiązaniu zespołu w 2000 roku Noam Rotem rozpoczął karierę solową, natomiast pozostali członkowie: Ohad Koski i Roy Hadas wraz z Urim Meiselmanem grali pod nazwą Koskim (liczba mnoga od Koski). W tym czasie N. Rotem nagrał m.in. hebrajską wersję piosenki Jacka Kaczmarskiego „Nasza klasa” (2009) a Koskim album „Abramek” z muzyczną adaptacją, tłumaczonych przez Irit Amiel, poezji Abramka Koplowicza – żydowskiego chłopca, który zginął w 1944 roku w Auschwitz.
W 2013 roku zespół reaktywował się i rozpoczął wspólne koncerty. Izraelskie koncerty cieszyły się dużą popularnością.
Trasa zagraniczna.
W 2014 roku zespół odbył swoją pierwszą zagraniczną trasę koncertową: do Polski. Koncerty odbędą się w Warszawie, Łodzi (koncert pamięci Abramka Koplowicza), Zduńskiej Woli (Festiwal Trzech Kultur 3K), Oświęcimiu (Life Festiwal Oświęcim, jako support przed Erikiem Claptonem) oraz w Krakowie (Festiwal Kultury Żydowskiej). Trasa koncertowa poświęcona jest pamięci Abramka Koplowicza w 70. rocznicę jego śmierci.
Film.
Sztandarowa piosenka Kerach 9: "איתו לנצח", (wymowa: "Itto LaNetzakh", pl: "Na zawsze z nim") została włączona do izraelskiego serialu "שושנה חלוץ מרכזי" (ang. "Kicking Out Shoshana") jako piosenka z czołówki.
Skład zespołu.
Realizacja dźwięku i produkcja: Mosze Lewi oraz Asaf Talmudi.
Dyskografia.
Projekt „Marzenie Abramka”.
Zespół Kerach 9 skomponował muzykę do wiersza „Marzenie” Abramka Koplowicza i nagrał na swojej płycie. Podczas swojej pierwszej trasy koncertowej po Polsce część koncertów (specjalny koncert w Łodzi, oraz koncert w Oświęcimiu podczas Life Music Festival) poświęcają pamięci Abramka, który z Łodzi został wywieziony do Auschwitz, gdzie został zamordowany. Trasa Kerach 9 odbywa się w 70. rocznicę śmierci Abramka.

</doc>
<doc id="3181817" url="https://pl.wikipedia.org/wiki?curid=3181817" title="Zdzisław Kościański">
Zdzisław Kościański

Zdzisław Marian Kościański (ur. 1958) – polski historyk, regionalista, pisarz i doktor nauk humanistycznych.
Życiorys.
Absolwent Wydziału Historycznego Uniwersytetu im. Adama Mickiewicza w Poznaniu (1982). Początkowo pracował jako nauczyciel historii w Szkole Podstawowej nr 1 w Nowym Tomyślu. Przez lata związany z poznańskim Kuratorium Oświaty, w którym pracował w latach 1990-2008. Członek Towarzystwa Pamięci Powstania Wielkopolskiego 1918-1919, przewodniczący Komisji Historycznej i Archiwalnej ZG TPPW. Członek nadzwyczajny Instytutu im. gen. Stefana „Grota” Roweckiego w Lesznie.
Stopień doktora nauk humanistycznych uzyskał w 2000 roku na podstawie pracy doktorskiej: "Organizacja i działania wojenne samodzielnej kawalerii polskiej w 1939 roku", napisanej pod kierunkiem Bogusława Polaka. W 2009 roku ukazała się książka: "Organizacja i działania wojenne samodzielnej kawalerii polskiej w 1939 roku. Wybrane przykłady działań bojowych samodzielnej kawalerii polskiej w 1939 roku", która jest skróconą wersją rozprawy doktorskiej, uzupełnioną o najnowszą literaturę.
Autor blisko 500 publikacji naukowych i popularnonaukowych w tym kilkunastu książek. Obszar jego zainteresowań stanowi historia Polski pierwszej połowy XX wieku, w szczególności dzieje kawalerii, powstania wielkopolskiego 1918-1919 oraz Wielkopolski. Inicjator wielu sesji naukowych i popularnonaukowych również adresowanych do młodzieży; moderator licznych wystaw m.in. „Kawaleria polska 1918-1947”, „Nowotomyślanie w wojnie 1939 roku”, „Powstanie Wielkopolskie 1918-1919”. Opracował wiele biogramów powstańców m.in. na łamach zbiorowych biografii wydawanych przez Towarzystwo Pamięci Powstania Wielkopolskiego 1918/1919, pod tytułem "Powstańcy wielkopolscy… Biogramy uczestników powstania wielkopolskiego 1918/1919". Zaprojektował herb gminy Kuślin.
W 2000 r. wyróżniony statuetką "Dobosz Powstania Wielkopolskiego", przyznawaną przez Zarząd Główny Towarzystwa Pamięci Powstania Wielkopolskiego 1918/1919. W 2018 r. został laureatem nagrody honorowej „Świadek Historii” przyznanej przez Instytut Pamięci Narodowej.

</doc>
<doc id="3181826" url="https://pl.wikipedia.org/wiki?curid=3181826" title="William Henry O'Connell">
William Henry O'Connell



</doc>
<doc id="3181827" url="https://pl.wikipedia.org/wiki?curid=3181827" title="Lähte">
Lähte

Lähte – miasto ("alevik") w Estonii, w prowincji Tartu, w gminie Tartu. W 2011 r. zamieszkane przez 492 osoby.
Znajduje się tu gimnazjum „Lähte Ühisgümnaasium”. oraz cmentarz „Lähte kalmistu”

</doc>
<doc id="3181832" url="https://pl.wikipedia.org/wiki?curid=3181832" title="Alena Hryszko">
Alena Hryszko



</doc>
<doc id="3181836" url="https://pl.wikipedia.org/wiki?curid=3181836" title="Aliona Dubicka">
Aliona Dubicka



</doc>
<doc id="3181837" url="https://pl.wikipedia.org/wiki?curid=3181837" title="Joseph Reinach">
Joseph Reinach

Joseph Reinach (ur. 30 września 1856 w Paryżu, zm. 18 kwietnia 1921) – francuski polityk, dziennikarz i pisarz niemiecko-żydowskiego pochodzenia, najstarszy z rodzeństwa Reinachów - brat archeologa Salomona i historyka Theodore'a, współpracownik Leona Gambetty i przeciwnik Georgesa Boulangera, deputowany do parlamentu w latach 1889–1898 i 1906–1914
Prowadził kampanię prasową w obronie Alfreda Dreyfusa. Był również znany z działań na rzecz walki z alkoholizmem. Napisał takie dzieła, jak "Les petites Catilinaires" (1889, 3 tomy), "Démagogues et socialistes" (1896), "Histoire de l'affaire Dreyfus" (1901—1905, 7 tomów), "La vie politique de L. Gambetta" (1918).

</doc>
<doc id="3181840" url="https://pl.wikipedia.org/wiki?curid=3181840" title="Salomon Reinach">
Salomon Reinach

Salomon Reinach (ur. 29 sierpnia 1858, zm. 4 listopada 1932) - francuski archeolog i historyk starożytności pochodzenia niemiecko-żydowskiego, brat Josepha i historyka Théodore'a.
Prowadził liczne wykopaliska w okolicach Smyrny i na wyspach Morza Egejskiego. Od 1902 był profesorem Ecole du Luvre w Paryżu oraz dyrektorem Muzeum Starożytności Narodowych w Saint-Germain-en-Laye, zaś od 1906 do śmierci pełnił urząd prezesa Akademii Napisów i LIteratury. Napisał wiele prac z zakresu historii antycznej oraz religioznawstwa, takie jak "Répertoire de la statuaire grecque et romaine" (1897—1910, 4 tomy), "Répertoire des vases peints grecs et étrusques" (1899—1900, 2 tomy), "Répertoire des reliefs grecs et romains" (1909—1912, 3 tomy), "Répertoire de l'art quaternaire" (1913), "Cultes, mythes et religions" (1905—1912 4 tomy), "Orpheus, histoire générale des religions" (1909), "Histoire sommaire de la guerre de quatre ans" (1919), "Chronologie de la guerre" (1915—1919, 10 tomów), "Histoire de la révolution russe, 1905—17" (1918).

</doc>
<doc id="3181841" url="https://pl.wikipedia.org/wiki?curid=3181841" title="Théodore Reinach">
Théodore Reinach

Théodore Reinach (ur. 3 lipca 1860, zm. 28 października 1928) – francuski historyk, adwokat i polityk niemiecko-żydowskiego pochodzenia, najmłodszy z rodzeństwa Reinachów - brat Salomona i Josepha, profesor College de France w Paryżu i profesor Uniwersytetu w Sorbonie w latach 1894-1901, autor dzieł z zakresu historii starożytnej i numizmatyki, redaktor "Revue des études Israélites etc." (1885), "Mithridate Eupator, roi de Pont" (1890), "Essai de numismatique ancienne" (1902); w 1900 wydawca dzieł Józefa Flawiusza; deputowany do parlamentu francuskiego od 1906 do 1914.

</doc>
<doc id="3181843" url="https://pl.wikipedia.org/wiki?curid=3181843" title="Baccio da Montelupo">
Baccio da Montelupo

Baccio da Montelupo, właściwie Bartolomeo di Giovanni d’Astore dei Sinibaldi (ur. w 1469 w Montelupo Fiorentino, zm. ok. 1523 w Lukce) – włoski rzeźbiarz, tworzący w okresie wczesnego odrodzenia. 
Życiorys.
Urodził się w ubogiej rodzinie z Montelupo Fiorentino, początkowo zajmował się rzeźbieniem ceramiki. W wieku osiemnastu lat przybył do Florencji, gdzie uczęszczał do szkoły artystycznej prowadzonej przez Bertolda di Giovanniego pod patronatem Wawrzyńca Wspaniałego. Podczas nauki poznał Michała Anioła, którego dzieła wywarły duży wpływ na jego twórczość. W 1492 roku szkoła została zamknięta, po czym Baccio zamieszkał u krewnych. 
W 1495 roku otrzymał zlecenie na serię terakotowych figur przedstawiających Opłakiwanie Chrystusa, przeznaczonych do bazyliki San Domenico w Bolonii. Po powrocie do Florencji wykonał serie krucyfiksów przeznaczonych dla bazyliki San Lorenzo, opactwa San Veriano w Arezzo i kościoła San Martino w Gangalandi, które przyniosły mu duże uznanie. Będąc zwolennikiem Girolama Savonaroli, po jego śmierci na stosie opuścił Florencję, wracając do Bolonii, gdzie wyrzeźbił popiersia dwunastu apostołów dla katedry w Ferrarze. W 1506 roku otrzymał od benedyktynów zlecenie na kilka drewnianych rzeźb przeznaczonych dla klasztoru San Godenzo, z których zachowała się jedynie podobizna świętego Sebastiana, zdradzająca wpływy Donatella na styl Baccia. 
W 1514 roku stworzył posąg św. Jana Ewangelisty zdobiący jedną z nisz florenckiego Orsanmichele, uważany za szczytowe osiągnięcie jego twórczości. W 1515 roku ozdobił dekoracją rzeźbiarską kościół Sant’Agostino w Colle Val d’Elsa. Pod koniec życia pracował w okolicach Lukki. Wykonał tam marmurową Pietę dla kościoła parafialnego w Segromigno (1518) oraz grobowiec biskupa Silvestra Gigliego w kościele San Michele w Foro wraz ze swoim synem Raffaellem, a także zaprojektował kościół San Paulino. 
Ostatnie lata jego życia owiane są tajemnicą. Przypuszcza się, że jego śmierć nastąpiła około 1523 roku. 

</doc>
<doc id="3181844" url="https://pl.wikipedia.org/wiki?curid=3181844" title="Sierra Madera">
Sierra Madera

Sierra Madera – krater uderzeniowy w Hrabstwie Pecos w stanie Teksas, w USA. Skały krateru są widoczne na powierzchni ziemi.
Krater ma średnicę 13 km, powstał nie dawniej niż 100 milionów lat temu w późnej kredzie, w skałach wapiennych. Górka centralna krateru wznosi się 242 m ponad jego dno.

</doc>
<doc id="3181846" url="https://pl.wikipedia.org/wiki?curid=3181846" title="Marquez (krater)">
Marquez (krater)

Marquez – krater uderzeniowy w Hrabstwie Leon w stanie Teksas, w USA. Skały krateru nie są widoczne na powierzchni ziemi.
Krater ma średnicę 12,7 km, powstał w paleocenie, w skałach osadowych. Na powierzchni ziemi krater uwidacznia się jako kolisty obszar zaburzonych kredowych skał o średnicy 1,2 km otoczony przez paleoceński piaskowiec formacji Calvert Bluff. Rozmiary i ukształtowanie struktury zostały rozpoznane dzięki odwiertom i sejsmice. Posiada on wyniesienie centralne o wysokości co najmniej 1120 m, w całości pokryte osadami. Z odwiertów na terenie krateru nie wydobyto brekcji impaktowej. Z kraterem wiąże się anomalia siły ciężkości, natomiast nie występuje skorelowana z nią anomalia magnetyczna.

</doc>
<doc id="3181849" url="https://pl.wikipedia.org/wiki?curid=3181849" title="Janez Trdina">
Janez Trdina

Janez Trdina (ur. 29 maja 1830 w Mengešu, zm. 14 lipca 1905 w Novo Mesto) – słoweński pisarz i historyk.
Rys biograficzny.
Od roku 1842 uczęszczał do gimnazjum w Lublanie. W 1850 roku zdał maturę i przeniósł się na studia do Wiednia, gdzie uczęszczał na historię, geografię oraz językoznawstwo klasyczne. W tym samym czasie studiował również język staro-cerkiewno-słowiański pod okiem Franca Miklošiča. Po zakończeniu studiów w 1853 roku i uzyskaniu dyplomu w roku 1854 rozpoczął prace jako profesor w gimnazjum w Warażdynie, a rok później przeniósł się do Reki. W roku 1867 został skierowany na wcześniejszą emeryturę z powodu siania zgorszenia wśród młodzieży oraz nakłaniania ich przeciwko państwu oraz kościołowi.
Po tym incydencie przeprowadził się do Nowego Miasta. Po przeprowadzce dużo podróżował po Dolenjskiej oraz Białej Krainie cały czas spisując swoje nowe doświadczenia. Na podstawie tych notatek autor stworzył wiele dzieł, w tym najbardziej znane "Bajke in povesti o Gorjancih in Narodne pripovedke iz bistriške doline (Pripovedka od zlate hruške)".
Twórczość.
W 1849 roku Janez Trdina zaczął publikować w poczytnej gazecie "Slovenija", korzystając z sytuacji publikował również swoje dzieła w rubryce pod tytułem "Narodne pripovedke iz Bistriške doline". W międzyczasie napisał również kilka dzieł: "Pripovedka od Glasan-Boga, Bran in pogin Japodov, Pripovedka od zlate hruške, Pretres slovenskih pesnikov" wydaną w gazecie "Ljubljanski časnik", oraz "Zgodovina slovenskega naroda", która musiała czekać na swoją publikacje aż do 1866 roku. Po tych dziełach nastał trzydziestoletni przestój w twórczości Janeza Trdiny, dopiero w roku 1881 zaczął publikować wraz z Josipem Kersnikiem w gazecie "Ljubljanski Zvon". Pod koniec życia napisał jeszcze kilka dzieł: "Hrvaški spomini", "Bachovi huzarji in Iliri", autobiografię "Moje življenje", oraz wydane pośmiertnie "Izprehod v Belo krajino".

</doc>
<doc id="3181852" url="https://pl.wikipedia.org/wiki?curid=3181852" title="El Castillo (jaskinia)">
El Castillo (jaskinia)

El Castillo – jaskinia z prehistorycznym stanowiskiem archeologicznym, znajdująca się koło Puente Viesgo w hiszpańskiej Kantabrii.
Jaskinię, położoną w północno-wschodnim zboczu góry Monte Castillo, odkrył w listopadzie 1903 roku Hermilio Alcalde del Río. W trakcie prac archeologicznych odkryto długą sekwencję warstw kulturowych. 26 jednostek stratygraficznych zawiera poziomy mustierskie, oryniackie, graweckie, solutrejskie i magdaleńskie. Z ostatnich warstw wydobyto m.in. bâtons de commandement, harpuny i 33 zdobione rytami łopatki jeleni. Z okresu kultury magdaleńskiej pochodzą pokrywające ściany jaskini malowidła, przedstawiające żubry, konie, znaki punktowe i odciski rąk, a później także koziorożce i jelenie.

</doc>
<doc id="3181853" url="https://pl.wikipedia.org/wiki?curid=3181853" title="Serca niezagasłe">
Serca niezagasłe

Serca niezagasłe. Wspomnienia więźniarek z Ravensbrück – zbiór wspomnień byłych więźniarek obozu koncentracyjnego w Ravensbrück wydany przez Wydawnictwo MON w 1975. Część z nich ma formę wierszy.
Zbiór został opracowany przez Andrzeja Gierczaka, a wstępem opatrzył go Jan Zaborowski. Swoje wspomnienia z obozu (lata 1940-1945), w 29 rozdziałach, zrelacjonowały następujące osoby: Teresa Bromowicz, Aleksandra Steuer-Walterowa, Maria Filipowicz, Wanda Gątarska, Eugenia Kocwa, Waleria Ożarowska, Maria Kogut-Piotrowska, Maria Masłowska, Stefania Piela-Wiewiórowska, Wiktoria Gliniakowa, Henryka Kołodziejczyk-Młynarska, Zofia Mączka-Patkaniowska, Leon Chrzanowski, Wanda Kiedrzyńska, Franciszka Makucowa, Stefania Czubówna, Maria Ostrowska-Wyzner, Władysława Jasnosz, Urszula Wińska, Kazimiera Chrobakowa, Walentyna Bierkowska i Maria Kogutkowa. Wspomnienia nie dotyczyły wyłącznie pobytu w obozie, ale także wydarzeń wcześniejszych - pracy w konspiracji, schwytania przez okupantów nazistowskich, śledztw, pobytu w więzieniach (np. krakowskim na Montelupich) i transportów. We wspomnieniach pojawiają się zarówno nazwiska współwięźniów, bohaterskich lekarek (np. dr Marii Kujawskiej), ofiar eksperymentów medycznych, jak również oprawców, kapo, więźniarek funkcyjnych i zbrodniczych lekarzy (np. Karla Gebhardta, Hansa Pflauma "Śliwki", Gerharda Schiedlausky'ego, Herty Oberheuser czy Carmen Mory). Na końcowych stronach umieszczono zdjęcia legitymacyjne więźniarek obozu wraz z ich numerami.

</doc>
<doc id="3181854" url="https://pl.wikipedia.org/wiki?curid=3181854" title="Michael Joseph Schudrich">
Michael Joseph Schudrich



</doc>
<doc id="3181857" url="https://pl.wikipedia.org/wiki?curid=3181857" title="Komisja Gastona Thorna">
Komisja Gastona Thorna

Komisja Gastona Thorna – Komisja Europejska, która swoją działalność rozpoczęła 6 stycznia 1981, a zakończyła 5 stycznia 1985. Przewodniczącym Komisji był Gaston Thorn, a wiceprzewodniczącymi Christopher Tugendhat i François-Xavier Ortoli
Komisja składała się z Przewodniczącego i 14 komisarzy. Dwóch przedstawicieli mieli Francja, Niemcy, Wielka Brytania, Włochy i Irlandia, a po jednym Dania, Belgia, Luksemburg, Holandia i Grecja.

</doc>
<doc id="3181860" url="https://pl.wikipedia.org/wiki?curid=3181860" title="AEGON Classic 2014">
AEGON Classic 2014

AEGON Classic 2014 – tenisowy turniej WTA w sezonie 2014 z cyklu AEGON Classic rozgrywany w dniach 9–15 czerwca 2014 roku w Birmingham na kortach trawiastych o puli nagród 710 000 dolarów amerykańskich.

</doc>
<doc id="3181861" url="https://pl.wikipedia.org/wiki?curid=3181861" title="Andrius Jurkūnas">
Andrius Jurkūnas

Andrius Jurkūnas (ur. 21 maja 1976 w Kownie) — litewski koszykarz, medalista olimpijski.
Kariera.
Andrius Jurkūnas brał udział na Letnich Igrzyskach Olimpijskich 1996 w Atlancie. Podczas tych igrzysk udało się mu wraz z reprezentacją Litwy w koszykówce zająć 3. miejsce i odebrać brązowy medal.
Kluby.
"Źródło":

</doc>
<doc id="3181862" url="https://pl.wikipedia.org/wiki?curid=3181862" title="The Manticore &amp; Other Horrors">
The Manticore &amp; Other Horrors

The Manticore &amp; Other Horrors - dziesiąty album studyjny brytyjskiego zespołu Cradle of Filth. Wydawnictwo ukazało się 30 października 2012 roku nakładem wytwórni muzycznej Peaceville Records. Nagrania zostały zarejestrowane, zmiksowane i zmasterowane w Grindstone Studio w Suffolk. Partie wokalne zostały nagrane w Springvale Studios w Ipswich w Suffolk. Był to pierwszy album Cradle of Filth nagrany jako trio w składzie Dani Filth, Paul Allender i Martin "Marthus" Škaroupka. Muzycy, we współpracy ze Scottem Atkinsem byli także producentami płyty.
Płyta dotarła do 96. miejsca zestawienia Billboard 200 w Stanach Zjednoczonych sprzedając się w nakładzie 4500 egzemplarzy w przeciągu tygodnia od dnia premiery. 
Album trafił ponadto na listy przebojów w Austrii, Belgii, Finlandii, Francji i Niemczech.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3181864" url="https://pl.wikipedia.org/wiki?curid=3181864" title="Parafia św. św. Piotra i Pawła w Châtenay-Malabry">
Parafia św. św. Piotra i Pawła w Châtenay-Malabry



</doc>
<doc id="3181868" url="https://pl.wikipedia.org/wiki?curid=3181868" title="Dave Menne">
Dave Menne

David Jeremy Menne (ur. 29 lipca 1974 w Minneapolis) – amerykański zawodnik mieszanych sztuk walki (MMA). Pierwszy mistrz UFC w wadze średniej z 2001 roku.
Kariera MMA.
Menne zadebiutował w MMA w 1997 roku. Jeszcze w tym samym roku, 4 kwietnia, wygrał turniej HOOKnSHOOT gdzie stawką było mistrzostwo w wadze lekkiej. W latach 1997−2000, toczył walki głównie na lokalnych galach m.in. Extreme Challenge, zwyciężając w pięciu turniejach, na których pokonywał m.in. Chrisa Lytle'a i Dennisa Hallmana oraz zanotował porażkę z Mattem Hughesem.
10 marca 2000, zadebiutował w UFC pokonując na punkty Fabiano Ihe. Dwa miesiące później zdobył pas mistrza prestiżowej w tamtym czasie World Extreme Fighting w wadze junior ciężkiej. Do końca roku walczył w Japonii na galach RINGS, wygrywając tamtejszy turniej eliminacyjny King of Kings 2000 Block A.
Na początku 2001 w lutym, został zaproszony do 8-osobowego turnieju, który był organizowany w Kuwejcie. Poza Mennem, ściągnięto na turniej m.in. zawodnika PRIDE FC Carlosa Newtona, Matta Hughesa oraz Jose Landi-Jonsa. Menne wygrał cały turniej pokonując trzech rywali na punkty w tym Newtona, otrzymując nagrodę w wysokości 60 tys. USD. Amerykanin w czasie całego turnieju spędził w ringu 30 minut.
24 lutego wyjechał do Japonii na finał turnieju RINGS. Rywalem okazał się zawodnik gospodarzy Hiromitsu Kanehara, który znokautował Menne'a w 3. rundzie.
Przegraną powetował sobie jeszcze w tym samym roku, 28 września na gali UFC 33 w Las Vegas zdobył inauguracyjne mistrzostwo UFC w wadze średniej (do 84 kg), pokonując po 5. rundowym pojedynku Gila Castillo, lecz tytuł stracił już w pierwszej obronie. 11 stycznia 2002 na rzecz Brazylijczyka Murilo Bustamante, który pokonał go przez techniczny nokaut. Zdobycie mistrzostwa UFC było największym osiągnięciem w zawodowej karierze Amerykanina mimo krótkiego czasu bycia na szczycie. Po tym nie osiągał praktycznie żadnych sukcesów.
W latach 2002−2006 walczył i zwyciężał głównie z anonimowymi zawodnikami na okolicznych galach w USA. Menne przegrywał ważniejsze pojedynki m.in. z Hayato Sakuraiem i Jakem Shieldsem oraz trzy walki w UFC kolejno z Philem Baronim, Joshem Koscheckiem i Włochem Luigi Fioravantim - ostatecznie jego rekord w UFC wyniósł 2-4 - jest to jak dotąd najgorszy rekord byłego mistrza w organizacji.
W 2009 podpisał kontrakt z Bellator FC na udział w 8-osobowym turnieju wagi półśredniej w którym ostatecznie doszedł do półfinału.
W 2012 roku zmierzył się w rewanżowym pojedynku z Murilo Bustamante w Brazylii. Po 15. minutowym, wyrównanym pojedynku na punkty zwyciężył Brazylijczyk.

</doc>
<doc id="3181869" url="https://pl.wikipedia.org/wiki?curid=3181869" title="Hity numer jeden Listy Przebojów Programu Trzeciego w roku 1982">
Hity numer jeden Listy Przebojów Programu Trzeciego w roku 1982

24 kwietnia 1982 miała miejsce pierwsza audycja Listy Przebojów Programu Trzeciego Polskiego Radia, która porządkuje co tydzień popularność utworów według zgłoszeń słuchaczy. W 1982 roku na pierwszym miejscu notowania najczęściej plasował się utwór "Autobiografia" zespołu Perfect. Spośród utworów zagranicznych w statystykach tych tryumfuje "When the Smoke Is Going Down" grupy Scorpions.

</doc>
<doc id="3181874" url="https://pl.wikipedia.org/wiki?curid=3181874" title="Dziewczyna poznaje świat">
Dziewczyna poznaje świat

Dziewczyna poznaje świat () – amerykański sitcom wchodzący w skład Disney Channel Original Series będący kontynuacją serialu "Chłopiec poznaje świat". Amerykańska premiera serialu miała miejsce 27 czerwca 2014 roku na kanale Disney Channel. W Polsce serial zadebiutował w środę 22 października 2014 roku o godzinie 14:55 przedpremierową emisją. Stałą emisja serialu odbyła się 22 listopada o godzinie 09:30. 5 sierpnia 2014 roku twórcy oficjalnie ogłosili, iż powstanie 2. sezon serialu. Produkcja sezonu ruszyła w listopadzie, a premiera odbyła się 11 maja 2015 roku w USA. Dnia 25 listopada 2015 roku zostało oficjalnie ogłoszone iż powstanie 3. sezon serialu.

</doc>
<doc id="3181877" url="https://pl.wikipedia.org/wiki?curid=3181877" title="Władysław Zalewski (konserwator zabytków)">
Władysław Zalewski (konserwator zabytków)

Władysław Zbigniew Zalewski (ur. 12 maja 1931 we Lwowie, zm. 23 marca 2020) – polski konserwator zabytków, profesor Akademii Sztuk Pięknych w Krakowie, specjalista z dziedziny konserwacji malowideł ściennych i zabytków gipsowych wczesnego średniowiecza. Potomek rodziny lwowskich cukierników, Ludwika i jego syna Władysława, właścicieli cukierni i kawiarni „L. Zalewski” mieszczących się przed II wojną światową przy ul. Akademickiej we Lwowie.
Władysław Zalewski w roku 1947 wraz z rodziną został repatriowany ze Lwowa do Krakowa. Podjął studia na Akademii Sztuk Pięknych, które ukończył w 1956 roku. Do roku 1968 kierował Pracowniami Konserwatorskimi PKZ (oddział Kraków). W roku 1968 rozpoczął pracę na Wydziale Konserwacji Dzieł Sztuki Akademii Sztuk Pięknych w Krakowie, został kierownikiem Katedry Konserwacji Malowideł Ściennych, a po zamianach w strukturze organizacyjnej uczelni w roku 1973 – kierownikiem Katedry Konserwacji Malowideł Ściennych i Rzeźby Architektonicznej. 
Realizacje prac konserwatorskich.
Władysław Zalewski miał w swoim dorobku między innymi konserwację Posadzki Wiślickiej, malowideł bizantyjsko-ruskich z XV wieku w prezbiterium bazyliki w Wiślicy, w kaplicy Świętokrzyskiej na Wawelu oraz w prezbiterium katedry sandomierskiej. Konserwował również późnobarokowy wystrój malarsko stiukowy w kolegiacie św. Anny w Krakowie, malowidła z XVII wieku w bibliotece w klasztorze oo. Karmelitów na Piasku w Krakowie oraz malowidła z około roku 1540 w prezbiterium katedry w Przemyślu. Prowadził także prace konserwatorskie na terenie Włoch przy malowidłach ściennych z XV wieku w kościele S. Gerolamo w Gottolengo oraz przy malowidłach z XII wieku w Palazzo della Regione w Mantui.
Był członkiem Międzynarodowej Rady Ochrony Zabytków i Miejsc Historycznych ICOMOS oraz Społecznego Komitetu Odnowy Zabytków Krakowa SKOZK.
Był członkiem rad muzealnych Państwowych Zbiorów Dzieł Sztuki na Wawelu, Muzeum Narodowego w Warszawie i Muzeum Narodowego w Krakowie, oraz przewodniczącym Głównej Komisji Konserwatorskiej przy Ministerstwie Kultury i Sztuki.
Zmarł 23 marca 2020. Pochowany na Cmentarzu Rakowickim w Krakowie (kwatera XIIIa-płn.-10).
30 marca 2020 za wybitne zasługi w działalności na rzecz zachowania dziedzictwa kulturowego, za zasługi w pracy zawodowej na rzecz szkolnictwa artystycznego prezydent Polski odznaczył go pośmiertnie Krzyżem Komandorskim Orderu Odrodzenia Polski.

</doc>
<doc id="3181878" url="https://pl.wikipedia.org/wiki?curid=3181878" title="Nekropolia w Bougon">
Nekropolia w Bougon

Nekropolia w Bougon – megalityczne cmentarzysko znajdujące się w departamencie Deux-Sèvres we francuskim regionie Poitou. Składa się z pięciu kurhanów, wzniesionych i następnie rozbudowywanych w różnych okresach między V a III tysiącleciem p.n.e. Pierwsze prace na stanowisku przeprowadził w 1840 roku Charles Arnault. Od 1960 roku posiada status monument historique, w kategorii "classé" (zabytek o znaczeniu krajowym).
Kurhan A pochodzi z początku IV tysiąclecia p.n.e. Pod nasypem o obwodzie 40 m znajduje się komora grobowa o wymiarach 7,8×5 m i 2,25 m wysokości, przykryta wspartym na dwóch filarach kamiennym sklepieniem o wadze 90 ton. Wewnątrz odnaleziono 200 ludzkich szkieletów oraz wyposażenie grobowe w postaci ceramiki oraz wyrobów kościanych i kamiennych. Około tysiąclecia po wybudowaniu kurhan został otwarty przez ludność innej kultury, która ponownie wykorzystała go do pochówku swoich zmarłych.
Kurhan B ma postać zorientowanego wzdłuż osi wschód-zachód nasypu o długości 36 i szerokości 8 metrów oraz wysokości 1 metra. W jego zachodniej stronie znajdują się dwie niewielkie komory grobowe z początku IV tys. p.n.e. W stronie wschodniej odkryto natomiast w 1978 roku puste groby skrzynkowe. 
Pochodzący z IV tysiąclecia kurhan C powstawał w trzech oddzielnych fazach. W fazie pierwszej powstał nasyp o wysokości 4 i obwodzie 24 metrów, pod którym ukryto komorę grobową z czterema pochówkami szkieletowymi i wyposażeniem w postaci ceramiki. W fazie drugiej do kurhanu dobudowana została ogrodzona kamiennym murem prostokątna platforma o wymiarach 40×20 m, pod którą odnaleziono trzy podwójne pochówki dziecka i dorosłego. W ostatniej fazie kurhan oraz platforma zostały przykryte kolejnym kurhanem o obwodzie 57 metrów.
Literą D oznaczono zagadkowy kamienny mur o długości 35 metrów, biegnący z północy na wschód i oddzielający kurhany A, B, C od kurhanów E i F. Datowany metodą radiowęglową na 4720 p.n.e. kurhan E ma postać owalnego nasypu o długości 22 i szerokości 10 m. W znajdujących się w jego wnętrzu dwóch komorach grobowych odnalezione zostały liczne narzędzia.
Kurhan F jest największym i najstarszym z całego kompleksu. Pochodzący z połowy V tysiąclecia p.n.e. ma postać trapezowatego nasypu o długości 72 i szerokości między 12 a 16 metra. W jego południowej części znajduje się stożkowaty nasyp, pod którym znaleziono szczątki ludzkie oraz wyroby kościane. W północnej części kurhanu znajduje pochodząca z IV tysiąclecia p.n.e. komnata grobowa o wymiarach 5×2 metra, przykryta głazem o wadze 32 ton, w której znaleziono fragmenty ceramiki i narzędzia z kości.

</doc>
<doc id="3181880" url="https://pl.wikipedia.org/wiki?curid=3181880" title="Listy cyników">
Listy cyników

Listy cyników to zbiór listów wyjaśniających zasady oraz praktyki filozofii cynickiej. Przeważnie pisane były w czasach świetności cesarstwa rzymskiego, ale istnieje również opinia, według której zostały napisane wcześniej, przez wcześniejszych filozofów.
Autorzy oraz czas powstania.
Listy dzielą się na dwie grupy. Pierwsza z nich składa się z 51 listów, których autorstwo przypisuje się Diogenesowi z Synopy, druga z 36 rzekomego autorstwa Kratesa z Teb. Żaden z nich nie został napisany przez filozofa, któremu przypisuje się jego autorstwo, albowiem te przypisywane Diogenesowi najprawdopodobniej powstały w I wieku p.n.e., podczas gdy listy rzekomego autorstwa Kratesa, z których większość wydaje się być oparta na listach Diogenesa prawdopodobnie powstała w I wieku n.e. Nie wiadomo kto jest faktycznym autorem listów. Wydaje się, że zostały napisane przez różnych autorów. Napisane w Koine, listy są jednymi z niewielu cynickich pism, które przetrwały od czasów imperium rzymskiego.
Jako dodatek do listów istnieje 10 epistoł przypisanych Anacharsisowi i 9 przypisanych Heraklitowi. Listy Anarchasisa najprawdopodobniej zostały napisane w III wieku n.e., podczas gdy Heraklita pochodzą prawdopodobnie z I wieku n.e. Obydwaj filozofowie poprzedzają cyników, jednak byli traktowani przez cyników jako ci, którzy przewidzieli cynickie ideały. Istnieje również 35 listów przypisywanych Sokratesowi oraz jego uczniom – Antystenes, Ajschines, Ksenofont, itp. Wiele z listów zostało napisanych przez kogoś silnie związanego z cynickimi ideałami.
Treść.
Listy cynickie dotyczą spraw bardziej związanych z etyką niźli religią. Ich celem nie jest dążenie do tego co boskie, a raczej dążenie do etycznie czystego życia poprzez oderwanie się od norm społecznych (anaideia) oraz ćwiczenie w odporności (askesis). Treści listów nie są specjalnie oryginalne, najprawdopodobniej służyły do propagowania filozofii cynickiej. Omawiają różne aspekty cynickiej filozofii życia. Instrukcje oraz wyjaśnienia, które się w nich znajdują, dotyczące cynickiego życia, są częścią polemiki skierowanej przeciw ludziom sprzeciwiającym się tym ideałom. Moralne anegdoty zawarte w listach są najprawdopodobniej tymi stosowanymi przez cynickich ulicznych kaznodziei tamtych czasów.

</doc>
<doc id="3181881" url="https://pl.wikipedia.org/wiki?curid=3181881" title="Włoscy posłowie do Parlamentu Europejskiego 2014–2019">
Włoscy posłowie do Parlamentu Europejskiego 2014–2019

Włoscy posłowie VIII kadencji do Parlamentu Europejskiego zostali wybrani w wyborach przeprowadzonych 25 maja 2014.

</doc>
<doc id="3181882" url="https://pl.wikipedia.org/wiki?curid=3181882" title="Stanko Premrl">
Stanko Premrl

Stanko Premrl (ur. 28 września 1880 w Podnanosie, zm. 14 marca 1965 w Lublanie) – słoweński duchowny, kompozytor oraz pedagog muzyczny.
Biografia i twórczość.
Z wyróżnieniem ukończył konserwatorium wiedeńskie. Od roku 1909 do roku 1939 był "regens chori" w lublańskiej katedrze. Od 1908 roku był również dyrektorem w szkole organistów, a od roku 1911 redaktorem naczelnym gazety „Cerkveni glasbenik”.
Premrl miały decydujący wpływ na rozwój muzyki kościelnej w Słowenii. W okresie swojej działalności wydał ponad dwa tysiące utworów, co tworzy go najbardziej płodnym słoweńskim kompozytorem. 24 września stworzył swoje najważniejsze dzieło, a więc muzykę do "Zdravljicy" France Prešerena, co w połączeniu dało obowiązujący do dziś hymn Słowenii.

</doc>
<doc id="3181886" url="https://pl.wikipedia.org/wiki?curid=3181886" title="Renata Briano">
Renata Briano

Renata Briano (ur. 23 lutego 1964 w Genui) – włoska polityk, działaczka samorządowa, deputowana do Parlamentu Europejskiego VIII kadencji.
Życiorys.
Ukończyła szkołę średnią w genueńskiej dzielnicy Sampierdarena, a następnie studia z zakresu nauk przyrodniczych na Uniwersytecie w Genui. Pracowała jako freelancer w branży edukacji środowiskowej i jako badaczka w instytucie naukowym, później pełniła kierownicze funkcje w lokalnej i regionalnej instytucji szkoleniowej. W 2000 objęła stanowisko asesora ds. środowiska, zrównoważonego rozwoju, łowiectwa i rybołówstwa w zarządzie prowincji Genua. Następnie powołana przez Claudia Burlando w skład zarządu regionu Ligurii jako asesor w tych samych dziedzinach, odpowiadając dodatkowo m.in. za sprawy aktywizacji obrony cywilnej.
Była działaczką postkomunistycznej partii Demokraci Lewicy. W 2007 z ugrupowaniem tym dołączyła do Partii Demokratycznej. W wyborach w 2014 z ramienia PD została wybrana na eurodeputowaną.

</doc>
<doc id="3181887" url="https://pl.wikipedia.org/wiki?curid=3181887" title="Parafia św. Antoniego Padewskiego w Udryczach">
Parafia św. Antoniego Padewskiego w Udryczach

Parafia św. Antoniego Padewskiego w Udryczach – parafia rzymskokatolicka z siedzibą w Udryczach, w dekanacie Sitaniec, w diecezji zamojsko-lubaczowskiej. 
Parafia została erygowana w dniu 26 maja 1977 dekretem biskupa lubelskiego Bolesława Pylaka.
Liczba wiernych: 1160.

</doc>
<doc id="3181888" url="https://pl.wikipedia.org/wiki?curid=3181888" title="IRB Sevens World Series (2001/2002)">
IRB Sevens World Series (2001/2002)

IRB Sevens World Series (2001/2002) – trzecia edycja IRB Sevens World Series, organizowanej przez IRB corocznej serii turniejów dla męskich reprezentacji narodowych w rugby 7. Składała się z jedenastu turniejów rozegranych pomiędzy listopadem 2001 a czerwcem 2002 roku, w których startowało szesnaście bądź dwadzieścia cztery zespoły. Zawody zostały zdominowane przez reprezentację Nowej Zelandii, która zwyciężyła w siedmiu turniejach, w tym w czterech ostatnich.
Informacje ogólne.
Sezon miał liczyć dwanaście turniejów, ostatecznie jednak odbyło się ich jedenaście. Planowany na otwarcie cyklu turniej w Dubaju został pozbawiony tego statusu przez IRB po zamachach z 11 września 2001 roku i rozpoczęciu wojny w Afganistanie z uwagi na względy bezpieczeństwa. Turniej jednak odbył się, choć część zespołów ze światowej czołówki nie zjawiła się, a zwyciężyli w nim Nowozelandczycy. Fidżijczycy rozważali też rezygnację z uczestnictwa w całym cyklu z powodów finansowych, chcąc skupić się na wersji piętnastoosobowej w perspektywie Pucharu Świata 2003.
Przedsezonowe zapowiedzi wskazywały na bardziej wyrównaną walkę niż w poprzednich dwóch edycjach. Jeszcze po siódmym turnieju sprawa tytułu wydawała się otwarta, było bowiem pięciu różnych triumfatorów tych zawodów – podopieczni Gordona Tietjensa mocno weszli w sezon wygrywając pierwsze dwa, w kolejnych trzech turniejach najlepsze okazały się Fidżi, Australia i RPA, w Pekinie ponownie zwyciężyli Nowozelandczycy, a triumf w Hongkongu odnieśli Anglicy, jako pierwsza drużyna z północnej półkuli. Następne dwa wygrali jednak zawodnicy z Nowej Zelandii zapewniając sobie końcowy triumf trzeci sezon z rzędu, pozostawiając innym zespołom walkę o resztę medali – zawodnicy z RPA utrzymywali się z przewagą na drugiej pozycji, o trzecią zaś rywalizowali Fidżijczycy i Anglicy. Również w ostatnich dwóch zawodach Nowozelandczycy nie dali szans rywalom, a dzięki występowi w finale w Cardiff reprezentanci Anglii zapewnili sobie trzecie miejsce w klasyfikacji generalnej cyklu.
W klasyfikacji przyłożeń z czterdziestoma sześcioma zwyciężył reprezentant RPA, Brent Russell.
System rozgrywek.
W poszczególnych turniejach brało udział szesnaście zespołów, z wyjątkiem Hong Kong Sevens, skupiającego dwadzieścia cztery drużyny.
W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku turnieju w Hongkongu po zakończeniu fazy grupowej ustalany był ranking – pierwsze osiem zespołów awansowały do ćwierćfinałów, kolejna ósemka do turnieju "Plate", a pozostałe do "Bowl". W pozostałych turniejach czołowa dwójka z każdej grupy awansowała do ćwierćfinałów, pozostałe zaś walczyły o "Bowl". W przypadku tej samej liczby punktów ich lokaty były ustalane kolejno na podstawie:
W przypadku remisu w fazie pucharowej, organizowana była dogrywka składająca się z dwóch pięciominutowych części.
Punkty liczone do klasyfikacji generalnej przyznawane były zespołom walczącym o "Cup", finalistom i półfinalistom "Plate" oraz zwycięzcy "Bowl", przy czym zawody w Hongkongu były wyżej punktowane.

</doc>
<doc id="3181889" url="https://pl.wikipedia.org/wiki?curid=3181889" title="Dvorana Zlatorog">
Dvorana Zlatorog

Dvorana Zlatorog – obiekt sportowy w Celje. Hala otworzona została w 2003 roku.
W tym obiekcie rozgrywano mecze fazy grupowej Mistrzostw Europy w Koszykówce Mężczyzn 2013.
Z hali korzysta klub piłki ręcznej – RK Celje.

</doc>
<doc id="3181890" url="https://pl.wikipedia.org/wiki?curid=3181890" title="Zlatorog Arena">
Zlatorog Arena



</doc>
<doc id="3181892" url="https://pl.wikipedia.org/wiki?curid=3181892" title="Kalendarium Boleszyna">
Kalendarium Boleszyna

Boleszyn – wieś odległa około 15 km na W od Ostrowca Świętokrzyskiego, nad rzeką Pokrzywianką; ok. 10 km na NE od klasztoru świętokrzyskiego
Nazwy miejscowe wsi w dokumentach źródłowych: 1351 „Balesszino”, 1442, 1496 „Boleschin”, 1468 „Boleszyn”, 1470–80 „Boleschin”, „Boleszyn”, „Boleszin”, „Bolyeschin”, 1504 „Bolyeschyn”, „Bolijeschijn”, „Bolyeshyn”, 1510 „Bolieschÿn”, 1529 „Bolyeschin”, 1530 „Bolyeschÿn”, 1531 „Bolyeschin”, 1532 „ Bolÿeschÿn”, 1538 „Bolyessym abbatis”, 1564–5 „Boluszyn”, 1565 „Bolesin”, 1569 „ Boliessin”, 1571 „Bolieszjn”, 1577 „ Bolesÿn”, 1578 „Bolieszÿn”, 1629 „Boleszyn”
Podległość administracyjna świecka i kościelna.
Wieś historycznie położona: w roku 1351 – ziemia sandomierska, w 1442 – powiat sandomierski,
w 1827 – powiat opatowski, od 1470–80 – parafia Waśniów (Długosz L.B. II 473) i tak do czasów współczesnych.
Kalendarium.
Wieś stanowiła własność klasztoru świętokrzyskiego
Powinności dziesięcinne.
Dziesięcina należy do klasztoru świętokrzyskiego, następnie do prepozyta w Wierzbnika.
Badania archeologiczne.
Badania archeologiczne ujawniły ślady osady produkcyjnej ze związanym z nią piecowiskiem datowanym na około 70 r. p.n.e. oraz wczesnośredniowieczna osada otwarta na południowym skłonie wzniesienia nad dolinką wyschniętego potoku, jamy mieszkalne, w tym jedna z kamiennym piecowiskiem datowanym na VII-XII wiek

</doc>
<doc id="3181894" url="https://pl.wikipedia.org/wiki?curid=3181894" title="Socjologia seksualności">
Socjologia seksualności

Socjologia seksualności – dyscyplina naukowa zajmująca się badaniem odmienności postrzegania seksualności i seksu. Jej przedmiotem są odmienne reakcje na doświadczenia seksualne powodujące wojnę światów: z jednej strony znajdują się wyznawcy twierdzenia, że seks służy jedynie reprodukcji, z drugiej – osoby uznające seks za rozkosz, zabawę, przyjemność. 
Pojęcie socjologii seksualności związane jest z polityką – ważnym zagadnieniem staje się władza, system dominujący w świecie oraz ciało. Strategią wykorzystywaną przy opisywaniu socjologii seksualności jest przedstawienie teorii i praktyki queer i studiów postkolonialnych oraz marginesów seksualności i socjologii ciała.
W Polsce socjologią seksualności zajmuje się Jacek Kochanowski, a jedną z jego znaczących książek jest „Socjologia seksualności. Marginesy”.

</doc>
<doc id="3181895" url="https://pl.wikipedia.org/wiki?curid=3181895" title="Miss Supranational 2014">
Miss Supranational 2014

Miss Supranational 2014 − szósta gala konkursu "Miss Supranational", która odbyła się 5 grudnia 2014. 
Po rocznej przerwie gala konkursowa ponownie zawitała do Polski, tym razem do Krynicy-Zdroju. W konkursie wzięło udział ponad siedemdziesiąt kandydatek z całego świata.
Galę finałową poprowadzili: polski prezenter Maciej Dowbor i białoruski prezenter Iwan Podriez. Transmisję przeprowadzono w telewizji Polsat oraz w internecie Ipla. Podczas gali konkursowej zaprezentowali się polski zespół Lemon, żeńskie trio z Niemiec Elaiza i ukraińska piosenkarka Kamalija, a także polska piosenkarka Lidia Kopania, przy której uczestniczki konkursu zadedykowały występ dla Afryki. Po raz pierwszy w historii konkursu zaprezentowano TOP 10 najpiękniejszych kandydatek przed koronacją.
Konkurs wygrała Miss Indii – Asha Bhat, tym samym po raz drugi z rzędu ukoronowano kobietę pochodzącą z Azji.
Nagrody specjalne.
Miss Fashion
Miss Talentu
Miss Internetu
Zwyciężczyni automatycznie awansowała do TOP 20
Pozostałe nagrody specjalne
Lista uczestniczek.
71 kandydatek konkursu piękności Miss Suprantional 2014

</doc>
<doc id="3181896" url="https://pl.wikipedia.org/wiki?curid=3181896" title="Yordan O'Farrill">
Yordan O'Farrill



</doc>
<doc id="3181898" url="https://pl.wikipedia.org/wiki?curid=3181898" title="Zjednoczenie Zawodowe &quot;Praca Polska&quot;">
Zjednoczenie Zawodowe &quot;Praca Polska&quot;



</doc>
<doc id="3181899" url="https://pl.wikipedia.org/wiki?curid=3181899" title="Flens-Arena">
Flens-Arena

Flens-Arena (do 2012 roku "Campushalle") – obiekt widowiskowo-sportowy we Flensburgu. Od 2001 roku z hali korzysta klub piłki ręcznej SG Flensburg-Handewitt. Hala liczy 6500 miejsc.

</doc>
<doc id="3181902" url="https://pl.wikipedia.org/wiki?curid=3181902" title="Kosmonauta z Solway Firth">
Kosmonauta z Solway Firth

Kosmonauta z Solway Firth (znany również jako kosmonauta z Solway lub kosmonauta z Cumberland) – nazwa nadana postaci widocznej na fotografii wykonanej w 1964 roku przez strażaka, fotografa i lokalnego historyka Jima Templetona (13 lutego 1920 – 27 listopada 2011 roku). Słynne zdjęcie zostało zrobione na Burgh Marsh, położonego w pobliżu Burgh by Sands, z widokiem na Solway Firth w Kumbrii, w Anglii. Templeton twierdził, że fotografia przedstawia postać ubraną w skafander kosmiczny i podkreślał, że nikogo nie było widać podczas wykonywania fotografii. Obraz był powielany powszechnie we współczesnych autorowi gazetach i zyskał zainteresowanie ufologów. Późniejsza analiza wykazała, że postać to prawdopodobnie w rzeczywistości żona fotografa, stojąca tyłem do aparatu. Jej niebieska sukienka ze względu na prześwietlenie była widoczna w kolorze białym.
Fotografia.
W dniu 23 maja 1964 r. Jim Templeton, strażak z Carlisle, wykonał trzy fotografie, na których utrwalił swoją pięcioletnią córkę, podczas wycieczki do Burgh Marsh. Templeton powiedział, że jedynymi obcymi osobami na bagnach w ciągu dnia było kilka starszych pań, siedzących w samochodzie na końcu bagna. W liście do Daily Mail w 2002 r. Templeton stwierdził: "Wykonałem trzy zdjęcia mojej córki Elżbiety w podobnej pozie - i byłem w szoku, gdy podczas wywołania zdjęć zauważyłem coś, co wygląda jak astronauta w tle." Templeton podkreślał, że zauważył postać dopiero po wywołaniu fotografii, a analityk firmy Kodak potwierdził, że zdjęcie było prawdziwe. 
Zgodnie z opinią wykładowcy dziennikarstwa w Sheffield Hallam University i pisarza Davida Clarke, postacią na fotografii może być żona Templetona, Annie, która była obecna wówczas i jest widoczna na innych zdjęciach zrobionych tego dnia. Clarke powiedział: "Myślę, że z jakiegoś powodu jego żona weszła do kadru i nie zauważył jej, ponieważ według danych producenta aparatu przez obiektyw widać tylko 70% tego, co było w kadrze". Annie miała na sobie jasnoniebieską sukienkę w danym dniu, która została prześwietlona jako biała w innych zdjęciach zrobionych tego dnia, również miała ciemne, krótkie włosy. Podczas obróbki zdjęcia, aby przyciemnić obraz i wyprostować horyzont, rzekomy kosmonauta coraz bardziej przybiera postać normalnego człowieka widzianego od tyłu.
Publikacja.
Templeton powiedział dziennikarzom, "pokazałem zdjęcie policji w Carlisle, która po wielu wątpliwościach, obejrzała je i nie stwierdziła nic podejrzanego. Lokalna gazeta, Cumberland News rozpowszechniła historię i w ciągu godziny była znana na całym świecie. Zdjęcie z pewnością nie jest fałszywe, a ja jestem tak otumaniony, jak nikt inny, gdy pojawiła się ta postać w tle. Przez cztery dekady zdjęcie zostało w domenie publicznej, miałem wiele tysięcy listów z całego świata z różnymi pomysłami i możliwościami - większość z nich nie miała sensu dla mnie".
Templeton wspomniał, że po opublikowaniu zdjęcia odwiedziło go dwóch mężczyzn, którzy twierdzili, że są z rządu, jednak odmówili okazania dowodu tożsamości. Stwierdza: "Mówili, że pracują dla rządu i wylegitymowali się wyłącznie numerem służbowym". Po zaprowadzeniu ludzi do miejsca, gdzie zostały zrobione zdjęcia, powiedział, że kiedy tłumaczył, że nie widział żadnej postaci wówczas, rozgniewali się i odjechali pozostawiając samego bez powrotu do domu.
W wywiadzie dla BBC Look North i liście do The Daily Mail Templeton powiedział również, że uruchomienie rakiety Blue Streak w Strefie Zakazanej Woomera w Południowej Australii zostało przerwane, ponieważ dwóch dużych mężczyzn było widocznych podczas odpalania rakiety. Twierdził, że technicy później zobaczyli jego zdjęcie w gazecie i australijskie postacie były dokładne takie same. David Clarke zakwestionował jednak tę możliwość.
W odpowiedzi na wniosek ufologów zainteresowanych tym, czy zdjęcie było interesujące dla władz, brytyjskie Ministerstwo Obrony oficjalnie stwierdziło, że nie było zainteresowane zdjęciem Templetona.

</doc>
<doc id="3181904" url="https://pl.wikipedia.org/wiki?curid=3181904" title="Keeskopf">
Keeskopf

Keeskopf – szczyt w Schobergruppe, podgrupie Wysokich Taurów w Alpach Wschodnich. Leży w Austrii, na granicy Karyntii i Tyrolu. Jest jednym ze szczytów grani oddzielającej doliny Debanttal i Gradentall.

</doc>
<doc id="3181910" url="https://pl.wikipedia.org/wiki?curid=3181910" title="Pług talerzowy">
Pług talerzowy

Pług talerzowy – pług mający zamiast korpusów talerze przecinające i odwracające rolę.
Elementem roboczym pługa talerzowego jest wycinek kuli nazywany "talerzem". Podczas orki talerze obracają się na skutek tarcia gleby o powierzchnię talerza. Talerze zużywają się mniej niż lemiesze, ponieważ długość ostrza talerze jest większa. Podczas pracy następuje też samoczynne ostrzenie talerza. Pług talerzowy ogranicza tworzenie się podeszwy płużnej, ponieważ dno bruzdy jest nierówne.
Pług talerzowy przeznaczony jest do orki gleb ciężkich, przesuszonych, zakamienionych, rowów leśnych i nieużytków. Nadaje się szczególnie do orki gleb zadarnionych, z dużą ilością korzeni, np. po usuniętych drzewach. Elementy robocze pługa talerzowego łatwiej przecinają korzenie niż pługi lemieszowe, a, natrafiając na przeszkodzę (korzeń, kamień), przetaczają się po niej. Na glebach ciężkich pług talerzowy zalepia się wolniej niż pług lemieszowy. Na lepszych glebach używanie pługa talerzowego jest mniej uzasadnione, ponieważ efekt ich działania jest słabszy niż pługów lemieszowych, a koszty użycia wyższe.
W Polsce produkowane były różne pługi talerzowe. W latach 70. XX wieku były to głównie pługi trzyskibowe PTz-3. Zbudowano również inne pługi 2-, 3-, 4-, 5-skibowe. Szczególnie popularne były pługi talerzowe dwuskibowe produkcji krajowej.

</doc>
<doc id="3181914" url="https://pl.wikipedia.org/wiki?curid=3181914" title="Diecezja Izcalli">
Diecezja Izcalli

Diecezja Izcalli – diecezja Kościoła rzymskokatolickiego w Meksyku, sufragania archidiecezji Tlalnepantla. 
Historia.
Powstała w 2014 z terenu diecezji Cuautitlán. Pierwszym biskupem mianowany został Francisco González Ramos.

</doc>
<doc id="3181915" url="https://pl.wikipedia.org/wiki?curid=3181915" title="Inal Aflitulin">
Inal Aflitulin

Inal Szaripowicz Aflitulin (; ur. 22 marca 1988 w Astrachaniu) – rosyjski piłkarz ręczny pochodzenia tatarskiego, reprezentant kraju. Obecnie występuje na pozycji środkowego rozgrywającego w HK Motor Zaporoże.
Inal Aflitulin występował w reprezentacji Rosji podczas Mistrzostw Europy w Piłce Ręcznej Mężczyzn 2014.

</doc>
<doc id="3181920" url="https://pl.wikipedia.org/wiki?curid=3181920" title="Nicola Danti">
Nicola Danti

Nicola Danti (ur. 6 września 1966 w Pelago) – włoski polityk, działacz samorządowy, deputowany do Parlamentu Europejskiego VIII i IX kadencji.
Życiorys.
Ukończył nauki polityczne, pracował jako prezes towarzystwa oświatowego i szkoleniowego. Pełnił funkcję radnego Pontassieve (1990–1995 i 1999–2004) oraz zastępcy burmistrza tej miejscowości (1995–1999). Zasiadał również w radzie miejskiej w Pelago (2004–2009), w latach 2002–2008 był przewodniczącym związku komunalnego Comunità montana Montagna Fiorentina. W 2007 objął mandat radnego regionu Toskania, utrzymał go w 2010.
Był działaczem partii Margherita, od 2004 kierował strukturami ugrupowania w prowincji Florencja. W 2007 dołączył do Partii Demokratycznej, wchodząc w skład jej władz regionalnych i krajowych. W wyborach w 2014 z ramienia PD został wybrany na eurodeputowanego. W 2019 nie uzyskał reelekcji, powrócił jednak w skład PE już we wrześniu tegoż roku. Dołączył też do nowego ugrupowania krajowego pod nazwą Italia Viva.

</doc>
<doc id="3181921" url="https://pl.wikipedia.org/wiki?curid=3181921" title="Niewierni (serial telewizyjny)">
Niewierni (serial telewizyjny)

Satisfaction (serial telewizyjny) – dramat obyczajowy, amerykański, serial telewizyjny wyprodukowany przez Universal Cable Productions. Twórcą serialu jest Sean Jablonski. Serial jest emitowany od 17 lipca 2014 roku przez stacja USA Network.
2 października 2014 roku, stacja USA Network zamówiła 2 sezon 
 W Polsce serial jest emitowany od 12 lipca 2015 roku przez Canal+ Seriale.
26 lutego 2016 roku, stacja USA Network ogłosiła zakończenie produkcji serialu po dwóch sezonach
Fabuła.
Serial opowiada o małżeństwie Truman, którzy zmagają się z kryzysem wieku średniego. Neil przez przypadek odkrywa, że jego żona ma romans.

</doc>
<doc id="3181926" url="https://pl.wikipedia.org/wiki?curid=3181926" title="Dystrykt Thyolo">
Dystrykt Thyolo

Thyolo – jeden z 28 dystryktów Malawi. Znajduje się w Regionie Południowym.
Stolicą dystryktu jest miasto Thyolo. Dystrykt zamieszkuje około 460 tysięcy obywateli. 
Z tego dystryktu pochodzą dwaj prezydenci Malawi – Bingu wa Mutharika i Peter Mutharika.

</doc>
<doc id="3181927" url="https://pl.wikipedia.org/wiki?curid=3181927" title="Mewa śniada">
Mewa śniada

Mewa śniada ("Larus heermanni") – gatunek średniej wielkości ptaka z rodziny mewowatych ("Laridae"). Zamieszkuje zachodnie wybrzeża Ameryki Północnej. Bliski zagrożenia wyginięciem.
Systematyka.
Gatunek ten po raz pierwszy opisał naukowo John Cassin w 1852 roku. Autor nadał mu nazwę "Larus heermanni", która obowiązuje do tej pory, a jako miejsce typowe wskazał wybrzeże w San Diego w Kalifornii. Epitet gatunkowy upamiętnia Adolphusa Lewisa Heermanna (zm. 1865) – amerykańskiego lekarza, badacza, przyrodnika i kolekcjonera okazów, który odkrył ten gatunek. Nie wyróżnia się podgatunków.
Występowanie.
90–95 procent światowej populacji gnieździ się na niewielkiej wyspie Rasa w Zatoce Kalifornijskiej. Po sezonie lęgowym opuszczają wyspę i kierują się w stronę Kalifornii, Kolumbii Brytyjskiej (na północ) bądź Gwatemali (na południe).
Morfologia.
Wygląd.
U tego gatunku występuje szata godowa, wtedy ptaki mają białą głowę, szary grzbiet, lotki I i II rzędu ciemne z białymi końcówkami. Ogon czarny z wąskim białym paskiem na końcu. W szacie spoczynkowej grzbiet szary, głowa i kark łupkowo czarne. Brak dymorfizmu płciowego, widoczny jedynie dymorfizm wiekowy. Ptaki młode są brązowe z ciemnymi oczami i ciemną końcówką dzioba.
Biotop.
Plaże, skaliste wybrzeża morskie, ujścia rzek. Jest jedną z trzech mew północnoamerykańskich (obok mewy zachodniej i meksykańskiej), która gnieździ się w strefie podzwrotnikowej.
Okres lęgowy.
Toki.
Już w połowie lutego ptaki dobierają się w pary i lecą na miejsca lęgowe. Na wyspie Rasa pojawiają się w marcu i pozostają tam do końca sezonu lęgowego.
Gniazdo.
Gnieżdżą się kolonijnie. Gniazda budują z gałązek na piasku bądź na skalistych wzgórzach. Kolonie lęgowe mogą liczyć nawet kilka tysięcy par, mogą zakładać kolonie również wśród innych gatunków mewowców, takich jak rybitwy kalifornijskie czy rybitwy królewskie. Charakteryzuje się dużym zagęszczeniem gniazd dochodzącym nawet do 110 gniazd na 100 metrów kwadratowych, jednym z najwyższych wśród mew.
Jaja, pisklęta.
Pod koniec kwietnia składają od jednego do trzech jaj. Pisklęta przychodzą na świat pod koniec maja, przez około 45 dni po wykluciu są karmione przez oboje rodziców. Pisklęta klują się zsynchronizowanie, co jest swoistą strategią redukującą drapieżnictwo (mewy meksykańskiej czy sokoła wędrownego). Dojrzałość płciową ptaki osiągają w wieku czterech–pięciu lat.
Pokarm.
Sardynki stanowią od 60 do 97 procent ich diety. Często kradnie ryby innym zwierzętom morskim. Dostępność pokarmu znacznie ogranicza zjawisko El Niño. Żywi się również sardelami kalifornijskimi, drobnymi kręgowcami i bezkręgowcami wodnymi.
Status zagrożenia i ochrona.
W Czerwonej księdze gatunków zagrożonych IUCN mewa śniada jest klasyfikowana jako gatunek bliski zagrożenia (NT – "Near Threatened"). W 2017 roku organizacja Partners in Flight szacowała liczebność populacji lęgowej na 350 tysięcy osobników. Trend liczebności populacji nie jest znany. W roku 1964 na wyspie Rasa utworzono rezerwat w celu ochrony populacji lęgowej tego gatunku.
Głównym zagrożeniem dla tego gatunku jest drapieżnictwo mewy meksykańskiej, która żeruje na jajach i pisklętach. Jako że 90–95 procent światowej populacji gnieździ się na wyspie Rasa, zachowanie tego siedliska jest kluczowe dla przetrwania gatunku. Szczególnie ważne jest utrzymanie wyspy wolnej od drapieżników lądowych.

</doc>
<doc id="3181928" url="https://pl.wikipedia.org/wiki?curid=3181928" title="Edwin Jahnke">
Edwin Jahnke

Edwin Jahnke (ur. 22 marca 1858 w Środzie Wielkopolskiej, zm. 24 września 1933 w Poznaniu) – skrzypek, pedagog, działacz muzyczny.
Życiorys.
Syn Jana i Walentyny z domu Kolskiej. Do szkoły uczęszczał w Środzie. Początkowo instrumentem, na którym się uczył był klarnet, a później w akademii muzycznej w Berlinie uczył się gry na skrzypcach u F. A. Dresslera, J. Kotka i A. Wirtha. Skończywszy studa zamieszkał w Poznaniu, gdzie założył szkołę muzyczną i prowadził ją w latach 1887–1914. Od 1892 pomagała mu w tym żona, Anna z domu Radkiewicz, wykształcona w Lipsku pianistka. Przed I wojną światową szkoła, którą prowadził uchodziła w Poznaniu za najlepiej zorganizowany polski instytut muzyczny. Posiadała najszerszy zakres działalności (skrzypce, wiolonczela, fortepian, kameralistyka) spośród szkół prywatnych. W latach 1891–1898 Jahnke pod kryptonimem D. D. był korespondentem warszawskiego „Echa Muzycznego, Teatralnego i Artystycznego” oraz recenzentem „Dziennika Poznańskiego”. W tajnym Stowarzyszeniu im. Stanisława Staszica prowadził wykłady z historii muzyki polskiej. Na estradach występował również jako solista. W Akademii Muzycznej w Poznaniu został w 1920 powołany na stanowisko profesora, pracując w niej do końca życia. Wykształcił kilka pokoleń wybitnych skrzypków. Pozostawił "Ćwiczenia przygotowawcze na skrzypce" wydane w 1925. 5 edycji miało wydanie nowe uzupełnione przez Zdzisława Jahnke w latach 1948–1971 i jako podręcznik w szkołach muzycznych używane do dzisiejszych czasów.
Zmarł w Poznaniu 24 września 1933 i został pochowany na Cmentarzu na Cytadeli. Edwin Jahnke był ojcem Zdzisława, skrzypka i pedagoga oraz przedwcześnie zmarłej pianistki Wiesławy.
Za „zasługi na polu krzewienia kultury muzycznej w Polsce i wykształcenie zastępu fachowych muzyków” 3 grudnia 1930 został odznaczony Złotym Krzyżem Zasługi.

</doc>
<doc id="3181934" url="https://pl.wikipedia.org/wiki?curid=3181934" title="Nicola Caputo">
Nicola Caputo

Nicola Caputo (ur. 4 marca 1966 w Teveroli) – włoski polityk i przedsiębiorca, działacz samorządowy, deputowany do Parlamentu Europejskiego VIII kadencji.
Życiorys.
Ukończył studia ekonomiczno-handlowe na Uniwersytecie w Neapolu, specjalizował się w zawodzie biegłego rewidenta. Zajął się prowadzeniem własnej działalności gospodarczej w ramach rodzinnego przedsiębiorstwa z branży winiarskiej. Zaangażował się w działalność organizacji gospodarczych, był m.in. członkiem zarządu związku przedsiębiorców prowincji Caserta i członkiem zarządu regionu Confindustrii. Pełnił funkcję radnego Teveroli oraz asesora ds. budżetu, edukacji i aktywizacji produkcji w administracji tej miejscowości. Następnie wybierany w skład rady regionu Kampania.
Był działaczem partii UDEUR Popolari, którą opuścił w 2008. Przystąpił następnie do Partii Demokratycznej. W wyborach w 2014 z ramienia PD uzyskał mandat eurodeputowanego, który wykonywał do 2019. W 2020 został asesorem w administracji regionalnej Kampanii.

</doc>
<doc id="3181937" url="https://pl.wikipedia.org/wiki?curid=3181937" title="Calimero (serial animowany 2014)">
Calimero (serial animowany 2014)

Calimero (od 2014) – francusko-włosko-japoński serial animowany wyprodukowany przez wytwórnię Gaumont Animation oraz wykonany w technice trójwymiarowej CGI.
Premiera serialu miała miejsce 9 lutego 2014 roku na francuskim kanale TF1, 18 kwietnia we Włoszech na włoskim kanale Rai YoYo oraz 23 czerwca w Japonii na antenie TV Tokyo. W Polsce premiera serialu zadebiutowała 1 czerwca 2014 roku na antenie Disney Junior. Od 30 kwietnia 2018 roku serial odbędzie się na kanale Disney XD.
Opis fabuły.
Serial opowiada o perypetiach małego czarnego ptaszka imieniem Calimero, który marzy o tym, aby móc latać jak inne ptaki. Wraz ze swoimi przyjaciółmi – Priscillą, Valeriano, Susy, Piero i Rosellą przeżywa niesamowite przygody.
Wersja polska.
Wersja polska: SDI Media Polska
Reżyseria: Marek Robaczewski
Dialogi: Marta Robaczewska
Udział wzięli:
i inni

</doc>
<doc id="3181939" url="https://pl.wikipedia.org/wiki?curid=3181939" title="The Nation's Only Atomic Powered Singer">
The Nation's Only Atomic Powered Singer



</doc>
<doc id="3181940" url="https://pl.wikipedia.org/wiki?curid=3181940" title="Jean Boubée">
Jean Boubée

Jean Boubée (ur. 11 października 1900 w Biarritz, zm. 7 kwietnia 1973 w Paryżu) – francuski rugbysta grający w trzeciej linii młyna, reprezentant kraju, mistrz Francji w 1920 roku.
Kariera sportowa.
W trakcie kariery sportowej związany był kolejno z klubami Aviron Bayonnais, Biarritz Olympique, SCUF, Stadoceste tarbais i SU Agen. Ze Stadoceste tarbais zdobył mistrzostwo kraju w sezonie 1919/1920.
W reprezentacji Francji w latach 1921–1925 rozegrał łącznie 9 spotkań zdobywając 3 punkty.

</doc>
<doc id="3181941" url="https://pl.wikipedia.org/wiki?curid=3181941" title="Matthijs van Miltenburg">
Matthijs van Miltenburg

Matthijs van Miltenburg (ur. 2 kwietnia 1972 w Rosmalen) – holenderski polityk i urzędnik administracji publicznej, poseł do Parlamentu Europejskiego VIII kadencji.
Życiorys.
Ukończył studia pierwszego stopnia z zakresu prawa i drugiego stopnia z zakresu nauk politycznych na Uniwersytecie w Tilburgu. Pracował m.in. jako doradca polityczny i konsultant ds. funduszy europejskich. Później zatrudniony w administracji Brabancji Północnej, gdzie został kierownikiem projektów inwestycji zagranicznych w agencji rozwoju prowincji. Uzyskał również mandat radnego miejskiego w ’s-Hertogenbosch.
W 2014 z ramienia Demokratów 66 został wybrany do Europarlamentu VIII kadencji.

</doc>
<doc id="3181943" url="https://pl.wikipedia.org/wiki?curid=3181943" title="Daniela Aiuto">
Daniela Aiuto

Daniela Aiuto (ur. 14 grudnia 1975 w Lozannie) – włoska polityk i architekt, posłanka do Parlamentu Europejskiego VIII kadencji.
Życiorys.
Urodziła się w Szwajcarii, jednak już w dzieciństwie zamieszkała we Włoszech. W 2002 ukończyła studia na wydziale architektury Università degli Studi „Gabriele d'Annunzio” w Pescarze. Podjęła następnie pracę w zawodzie projektantki obiektów mieszkalnych, handlowych i sportowych.
Zaangażowała się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskała mandat eurodeputowanej, mandat wykonywała do 2019. W 2018 wystąpiła z partii w 2020 dołączyła do ugrupowania Azione.

</doc>
<doc id="3181945" url="https://pl.wikipedia.org/wiki?curid=3181945" title="San Francisco Bay Blues">
San Francisco Bay Blues

San Francisco Bay Blues – album koncertowy Elvisa Presleya, składający się z utworów nagranych w San Francisco 28 listopada 1976 r. Presley miał na sobie King of Spades suit. Album został wydany w 2011 roku.
Lista utworów.
Bonus.
"America the Beautiful", "Polk Salad Annie", "Hurt"

</doc>
<doc id="3181946" url="https://pl.wikipedia.org/wiki?curid=3181946" title="David Manners">
David Manners

David Manners właśc. Rauff de Ryther Daun Acklom (ur. 30 kwietnia 1900, zm. 23 grudnia 1998) – amerykańsko-kanadyjski aktor sceniczny i filmowy. Najbardziej znany z ról w klasycznych horrorach lat trzydziestych.

</doc>
<doc id="3181947" url="https://pl.wikipedia.org/wiki?curid=3181947" title="Laura Ferrara">
Laura Ferrara

Laura Ferrara (ur. 11 września 1983 w Neapolu) – włoska polityk i prawniczka, posłanka do Parlamentu Europejskiego VIII i IX kadencji.
Życiorys.
W 2007 ukończyła studia prawniczo-ekonomiczne na Uniwersytecie Kalabrii, a rok później uzyskała specjalizację z nauk prawnych na Uniwersytecie Bolońskim. Podjęła praktykę adwokacką w Cosenzy. W 2014 doktoryzowała się w zakresie praw człowieka na Uniwersytecie we Florencji.
Zaangażowała się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskała mandat eurodeputowanej. W 2019 z powodzeniem ubiegała się o reelekcję.

</doc>
<doc id="3181948" url="https://pl.wikipedia.org/wiki?curid=3181948" title="Tiziana Beghin">
Tiziana Beghin

Tiziana Beghin (ur. 4 lutego 1971 w Genui) – włoska polityk, posłanka do Parlamentu Europejskiego VIII i IX kadencji.
Życiorys.
W latach 1992–1999 studiowała ekonomię i handel na Uniwersytecie w Genui. Pracowała przy projektach z zakresu zarządzania, zajmowała się m.in. działalnością szkoleniową. Zaangażowała się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskała mandat eurodeputowanej. W 2019 z powodzeniem ubiegała się o reelekcję.

</doc>
<doc id="3181949" url="https://pl.wikipedia.org/wiki?curid=3181949" title="America the Beautiful (album Elvisa Presleya)">
America the Beautiful (album Elvisa Presleya)



</doc>
<doc id="3181951" url="https://pl.wikipedia.org/wiki?curid=3181951" title="Laura Agea">
Laura Agea

Laura Agea (ur. 17 lutego 1978 w Narni) – włoska polityk, posłanka do Parlamentu Europejskiego VIII kadencji.
Życiorys.
W 2003 ukończyła socjologię na Università degli Studi di Urbino Carlo Bo. Rok później na tej samej uczelni ukończyła studia podyplomowe z zakresu administracji. W latach 2000–2013 pracowała jako pracownik biurowy w przedsiębiorstwie Cartotecnica Tifernate.
W wyborach w 2014 z listy Ruchu Pięciu Gwiazd uzyskała mandat eurodeputowanej, uzyskując 39 469 głosów. W PE zasiadała do 2019. We wrześniu tegoż roku powołana na podsekretarza stanu przy ministrze do spraw europejskich. Funkcję tę pełniła do lutego 2021. W 2022 opuściła Ruch Pięciu Gwiazd, związała się z ugrupowaniem Insieme per il Futuro, które założył Luigi Di Maio.

</doc>
<doc id="3181952" url="https://pl.wikipedia.org/wiki?curid=3181952" title="Pragnia">
Pragnia

Pragnia ("Waldsteinia" L.) – rodzaj roślin należących do rodziny różowatych, w nowszych ujęciach systematycznych włączany do rodzaju kuklik ("Geum"). W tradycyjnym ujęciu obejmuje 5–6 gatunków występujących we wschodniej Europie (2 gatunki), wschodniej Azji (1 gatunek) i wschodniej części Ameryki Północnej (2 gatunki). W Polsce tylko jako rośliny uprawne. Popularną rośliną okrywową uprawianą w strefie klimatu umiarkowanego jest pragnia syberyjska. W naturze rośliny te rosną w lasach górskich. Nazwa naukowa rodzaju upamiętnia austriackiego botanika – Franza Adama von Waldsteina.
Systematyka.
Rodzaj tradycyjnie wyróżniany, jednak w świetle filogenetycznych badań molekularnych zagnieżdżony w obrębie rodzaju kuklik ("Geum") i z tego powodu w niektórych bazach danych taksonomicznych gatunki tu zaliczane włączane są do rodzaju "Geum".
Rodzaj włączany do rodzaju kuklik ("Geum") w obrębie plemienia "Colurieae", w podrodzinie "Rosoideae", rodziny różowatych ("Rosaceae" Juss.), rzędu różowców, kladu różowych w obrębie okrytonasiennych.

</doc>
<doc id="3181956" url="https://pl.wikipedia.org/wiki?curid=3181956" title="Rosa D’Amato">
Rosa D’Amato

Rosa D’Amato (ur. 30 marca 1969 w Tarencie) – włoska polityk, posłanka do Parlamentu Europejskiego VIII i IX kadencji.
Życiorys.
Ukończyła studia w zakresie nauk o sporcie na Uniwersytecie we Florencji. Pracowała jako trenerka dzieci w klubach sportowych, a także nauczycielka wychowania fizycznego w szkole średniej. Zaangażowała się w działalność polityczną w ramach Ruchu Pięciu Gwiazd. W wyborach w 2014 z listy tego ugrupowania uzyskała mandat eurodeputowanej. W 2019 z powodzeniem ubiegała się o reelekcję. W 2020 opuściła Ruch Pięciu Gwiazd.

</doc>
<doc id="3181957" url="https://pl.wikipedia.org/wiki?curid=3181957" title="Skórnica czerwonawa">
Skórnica czerwonawa

Skórnica czerwonawa, wnętrznik czerwonawy ("Dermatocarpon miniatum" (L.) W. Mann) – gatunek grzybów należący do rodziny brodawnicowatych ("Verrucariaceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Verrucariaceae, Verrucariales, Chaetothyriomycetidae, Eurotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1753 r. Karol Linneusz nadając mu nazwę "Lichen miniatus". Obecną, uznaną przez Index Fungorum nazwę nadał mu w 1825 r. Wenzeslaus Mann, przenosząc go do rodzaju "Dermatocarpon". 
Synonimy
Nazwy polskie według "Krytycznej listy porostów i grzybów naporostowych Polski". 
Morfologia.
Plecha jedno lub kilku listkowa o średnicy 1-7 cm, sztywna i krucha, o brzegach zaokrąglonych, płatowato wcinanych lub karbowanych. Czasami składa się z wielu odcinków dachówkowato na siebie zachodzących. Do podłoża przyczepiona jest w jednym tylko miejscu. Zewnętrzna powierzchnia ma barwę od szarobrunatnej do czerwonobrunatnej i często jest obficie biało oprószona. Dolna powierzchnia ma barwę od cielistoróżowej do brunatnej. Reakcje barwne: hymenium I + niebieskie do fioletowego.
Dolna i górna kora plechy ma taką samą grubość 4-8,5 μm. W plesze występują liczne, zagłębione perytecja. Ich wystająca z plechy część (egzotecjum) ma średnicę około 0,2 mm. Ekscypulum ma średnicę ok. 200 μm, jest jasne i tylko przy samej ostioli brunatne. W hymenium występują dwutunikowe, maczużkowate worki oraz wstawki. W jednym worku powstaje po 8 jednokomórkowych, elipsoidalnych askospor o rozmiarach 6-16 × 5-8 μm. 
Występowanie i siedlisko.
Gatunek szeroko rozprzestrzeniony, najliczniej występuje na półkuli północnej, ale notowany jest na wszystkich kontynentach z wyjątkiem Antarktydy i Australii. W Polsce jest pospolity w górach i na wyżynach, gdzie występuje na różnego rodzaju skałach, częściej na wapiennych, rzadziej na krzemianowych. Ma jednak określone wymagania; rośnie na miejscach przynajmniej słonecznych lub nieco zacienionych, jeśli dość często zwilżane są one wodą. Na nizinach jest bardzo rzadki, występuje tylko czasami na głazach narzutowych.
W Polsce znajduje się na "Czerwonej liście roślin i grzybów Polski". Ma status VU – gatunek wysokiego ryzyka wymarcia w niektórych rejonach.

</doc>
<doc id="3181958" url="https://pl.wikipedia.org/wiki?curid=3181958" title="Rene Crabos">
Rene Crabos



</doc>
<doc id="3181961" url="https://pl.wikipedia.org/wiki?curid=3181961" title="Adolphe Jaureguy">
Adolphe Jaureguy



</doc>
<doc id="3181962" url="https://pl.wikipedia.org/wiki?curid=3181962" title="Rene Lasserre">
Rene Lasserre



</doc>
<doc id="3181963" url="https://pl.wikipedia.org/wiki?curid=3181963" title="Velestúr">
Velestúr

Velestúr (1254 m n.p.m.) – szczyt w grupie górskiej Gór Kremnickich w Centralnych Karpatach Zachodnich, na Słowacji.
Położenie.
Velestúr leży ok. 3,6 km na południowy wschód od Skałki i ok. 700 m na południe od Złotej Studni. Wyznacza południowy kraniec głównego ciągu tzw. grzbietu Flochovej, który dalej rozgałęzia się na szereg odnóg opadających ku dolinie Hronu.
Geologia i morfologia.
Velestúr, podobnie jak sąsiednia Złota Studnia, jest fragmentem stratowulkanicznej struktury grzbietu Flochovej. Zbudowany jest w większości z andezytów i ich piroklastyki. Rzeźba szczytu jest generalnie dość łagodna, jedynie wierzchołek wieńczy wysoka, potrzaskana wychodnia skalna. Szereg mniejszych skałek znajdziemy na stokach.
Na północy prawie równy grzbiet łączy Velestúr ze wspomnianą Złotą Studnią. Wschodnie zbocza, mocniej rozczłonkowane, opadają stromo ku zamknięciu Doliny Malachowskiej. Grzbiet biegnący na południe łagodnie opada ku przełęczy Trzy Krzyże. W kierunku zachodnim odchodzi szeroki grzbiet, który przez szczyt Smrečník (1249 m n.p.m.) opada ku rozległemu płaskowyżowi Kremnickiego Szczytu (1008 m n.p.m.).
Turystyka.
Przez szczyt, głównym grzbietem pasma, przebiega czerwono znakowany, dalekobieżny szlak turystyczny Cesta hrdinov SNP:
Od południowego zachodu na szczyt dochodzi szlak żółty od schroniska Hostinec (20 min., z powrotem 15 min.).

</doc>
<doc id="3181964" url="https://pl.wikipedia.org/wiki?curid=3181964" title="Aime Cassayet-Armagnac">
Aime Cassayet-Armagnac



</doc>
<doc id="3181967" url="https://pl.wikipedia.org/wiki?curid=3181967" title="Dermatocarpon miniatum">
Dermatocarpon miniatum



</doc>
<doc id="3181969" url="https://pl.wikipedia.org/wiki?curid=3181969" title="E-unir">
E-unir

E-unir (sum. é.u6.nir, tłum. „Dom - wieża świątynna”) – ceremonialna nazwa ziguratu boga Ea w mieście Eridu.

</doc>
<doc id="3181970" url="https://pl.wikipedia.org/wiki?curid=3181970" title="Owen O'Malley">
Owen O'Malley



</doc>
<doc id="3181971" url="https://pl.wikipedia.org/wiki?curid=3181971" title="Owen St. Clair O’Malley">
Owen St. Clair O’Malley



</doc>
<doc id="3181972" url="https://pl.wikipedia.org/wiki?curid=3181972" title="Rannapungerja (rzeka)">
Rannapungerja (rzeka)

Rannapungerja (est. "Rannapungerja jõgi") – rzeka przepływająca przez gminy Tudulinna i Mäetaguse w prowincji Virumaa Wschodnia w Estonii. Rzeka wypływa z miejscowości Atsalama. Uchodzi do jeziora Pejpus w miejscowości Rannapungerja. Ma długość 52 km i powierzchnię dorzecza 594,6 km². W pobliżu rzeki na północ od miejscowości Rannapungerja znajduje się grupa kilku kurhanów. Głównymi dopływami są Mäetaguse i Tagajõgi.

</doc>
<doc id="3181975" url="https://pl.wikipedia.org/wiki?curid=3181975" title="Wave (operator telekomunikacyjny)">
Wave (operator telekomunikacyjny)

Wave – sieć telekomunikacyjna prowadzona przez firmę LOGIKA Tomasz Gruca, oferująca swoje usługi na terenie woj. pomorskiego – Gdyni, Gdańska, powiatu wejherowskiego, kartuskiego i nowodworskiego oraz woj. warmińsko-mazurskiego - powiatu braniewskiego i elbląskiego. Sieć ta składa się z sieci światłowodowej obejmującą zasięgiem największą dzielnicę Gdyni oraz sieci radiowej działającej na częstotliwości 5 GHz.
Poza radiowym i kablowym dostępem do Internetu, operator ten ma w swojej ofercie telewizję cyfrową – satelitarną i IPTV oraz usługę telefonii stacjonarnej w technologii VoIP działającą w oparciu o przyznaną publiczną numerację telefoniczną.
Historia.
W początkowych latach działalności – od 2004 do 2009 roku – sieć ta funkcjonowała pod nazwą "Chwarzno.PL" oferując przede wszystkim kablowy dostęp do Internetu na terenie gdyńskiej dzielnicy Chwarzno. Sieć powstała z połączenia sieci sąsiedzkich wybudowanych przez mieszkańców Chwarzna.
We wrześniu 2009 roku w dzielnicy Chwarzno został uruchomiony pierwszy przekaźnik sieci radiowej działający w technologii 5 GHz.
W związku z planami rozwoju sieci poza dzielnicę Chwarzno, w październiku 2009 roku firma LOGIKA podjęła decyzję o przemianowaniu nazwy sieci "Chwarzno.PL" na "Wave".
W sierpniu 2010 roku sieć Wave uruchomiła pierwszy przekaźnik sieci radiowej na terenie gdyńskiej dzielnicy Wiczlino.
W grudniu 2010 roku firma LOGIKA stała się członkiem KIKE - Krajowej Izby Komunikacji Ethernetowej - izby gospodarczej zrzeszającej operatorów telekomunikacyjnych.
W 2011 r. firma LOGIKA otrzymała przydział publicznych adresów IP - "91.224.116.0/23" oraz własny numer AS - "AS56373".
Pierwszy odcinek magistralnej sieci światłowodowej Wave został wybudowany na przełomie 2012 i 2013 roku. Obejmuje on wyłącznie teren dzielnicy Chwarzno.
W listopadzie 2012 roku firma LOGIKA uruchomiła pierwszy przekaźnik znajdujący się poza Gdynią – w miejscowości Bojano.
Kolejnymi etapami rozwoju sieci było uruchomienie przekaźnika w gdyńskiej dzielnicy Dąbrowa, kolejnych przekaźników w Bojanie oraz nowych przekaźników w Koleczkowie i w Kielnie w lecie 2013 roku.
W czerwcu 2013 r. sieć Wave została przyłączona do gdańskiego węzła wymiany ruchu (GIX).
Jesienią 2013 roku firma LOGIKA wybudowała drugi odcinek sieci światłowodowej – na terenie dzielnicy Wiczlino – umożliwiając podłączenie osiedli mieszkaniowych oraz zwiększając przepustowość przekaźników sieci radiowej.
W 2014 roku sieć radiowa rozpoczęła działanie w miejscowościach: Chwaszczyno, Warzno, Rębiska, Dobrzewino, Karczemki, Tuchom oraz w gdańskiej dzielnicy Osowa.
W lipcu 2017 roku firma LOGIKA przejęła i zmodernizowała sieć NetCom z Braniewa i rozpoczęła dostawę dostępu do Internetu w miejscowościach: Braniewo, Frombork, Krynica Morska, Lelkowo, Pogrodzie, Tolkmicko i okolicach.
W pierwszym kwartale 2018 roku sieć Wave objęła zasięgiem nowe miejscowości jak Łężyce (województwo pomorskie), Rogulewo, Dzierżążno (powiat kartuski), Borkowo (powiat kartuski) i Małkowo.
W czerwcu 2018 roku firma LOGIKA otrzymała przydział publicznych adresów IP - "194.49.104.0/22" i została członkiem RIPE NCC jako LIR (Local Internet Registry).
Internet.
Od 2013 roku w sieci kablowej oferowane są prędkości dostępu do 300 Mbps, od 2011 roku w sieci radiowej – do 50 Mbps.
Telefonia stacjonarna.
Od 2009 roku firma LOGIKA oferuje telefonię stacjonarną dostarczaną w technologii VoIP korzystając z usług firm partnerskich. W roku 2011 została uruchomiona własna centrala telefoniczna połączona z wieloma operatorami telekomunikacyjnymi działająca na własnej numeracji PSTN – 58 6006 i 55 5005 oraz z własnym numerem rutingowym - C5756.
Telewizja cyfrowa.
Od czerwca 2010 w sieci Wave można zamówić telewizję satelitarną działającą przy wykorzystaniu platformy Telewizja na kartę.
Od czerwca 2014 roku w sieci kablowej Wave dostępna jest telewizja IPTV dostarczana przez platformę JAMBOX.

</doc>
<doc id="3181978" url="https://pl.wikipedia.org/wiki?curid=3181978" title="Ott Lepland">
Ott Lepland

Ott Lepland (ur. 17 maja 1987 w Tallinnie) – estoński piosenkarz grający muzykę pop i rockową.
Zwycięzca trzeciej edycji programu "Eesti otsib superstaari" (2009). Reprezentant Estonii w 57. Konkursie Piosenki Eurowizji (2012).
Kariera muzyczna.
W latach 1995-1996 nagrał cztery kasety zawierające piosenki dla dzieci: "Oti jõululaulud", "Oti suvelaulud", "Ott ja valged jänesed" i "Ott ja sõbrad", a także występował w teatrze. Jako nastolatek studiował muzykę, doszkalał zdolności wokalne oraz nauczył się grać na fortepianie.
W 2009, za namową rodziny, przyjaciół i nauczycieli, wystartował w przesłuchaniach do trzeciej edycji programu "Eesti otsib superstaari". Zakwalifikował się do udziału w nagraniach odcinków na żywo i ostatecznie dotarł do finału, w którym zwyciężył, zdobywszy największą liczbę głosów telewidzów. W 2010 wydał debiutancki album studyjny, zatytułowany po prostu "Ott Lepland", a także zagrał Troya Boltona w estońskiej wersji musicalu "High School Musical". Pod koniec roku na rynku ukazała się także biograficzna książka o jego życiu – "Lubage mul olla. Ott Lepland". 
W 2011 wziął udział w programie "Laulupealinn" jako kapitan drużyny z Kärdli. Co tydzień występował na scenie razem z mieszkańcami miasta, w tym m.in. ze swoją babcią, siostrzenicą oraz lokalnym chórem. Ostatecznie zwyciężył w finale programu. W listopadzie wydał kolejny album studyjny pt. "Laulan ma sind". W grudniu został ogłoszony jednym z półfinalistów programu "Eesti Laul", wyłaniającego reprezentanta Estonii w Konkursie Piosenki Eurowizji, do którego zgłosił się z utworem „Kuula”. 18 lutego 2012 zwyciężył w półfinale, a 3 marca – w finale eliminacji, zdobywszy 67% poparcia telewidzów, dzięki czemu został reprezentantem Estonii w 57. Konkursie Piosenki Eurowizji organizowanym w Baku. W maju rozpoczął próby kamerowe do konkursu w Crystal Hall. 24 maja wystąpił w drugim półfinale konkursu i awansował do finału rozgrywanego 26 maja, w którym zajął szóste miejsce z 120 punktami na koncie. W grudniu wydał kolejny album studyjny pt. "Öö mu kannul käib".
W 2015 wydał album studyjny pt. "Siinpoolne". 17 listopada 2016 wydał pierwszy album kompilacyjny pt. "Maailm mu ees", na którym umieścił swoje największe przeboje.

</doc>
<doc id="3181982" url="https://pl.wikipedia.org/wiki?curid=3181982" title="Wnętrznik czerwonawy">
Wnętrznik czerwonawy



</doc>
<doc id="3181985" url="https://pl.wikipedia.org/wiki?curid=3181985" title="Elena Gentile">
Elena Gentile

Elena Gentile (ur. 2 listopada 1953 w Cerignoli) – włoska polityk, działaczka samorządowa i lekarka, deputowana do Parlamentu Europejskiego VIII kadencji.
Życiorys.
Ukończyła medycynę na Uniwersytecie w Padwie, podjęła praktykę lekarską jako pediatra w szpitalu w Cerignoli. Wstąpiła do Włoskiej Partii Komunistycznej, po przekształceniach na scenie politycznej działała kolejno w Demokratycznej Partii Lewicy, Demokratach Lewicy i Partii Demokratycznej. Od 1985 wybierana na radną swojej rodzinnej miejscowości, pełniła funkcję zastępczyni burmistrza (1985–1986), asesora w zarządzie miejskim (1986–1991), po czym przez ponad rok sprawowała urząd burmistrza. Wybierana również do rady regionu Apulia, w 2005, po przejęciu władzy w regionie przez lewicę i Nichiego Vendolę, powierzono jej stanowisko asesora, które utrzymała również w 2010.
W wyborach w 2014 z listy PD uzyskała mandat europosłanki VIII kadencji.

</doc>
<doc id="3181989" url="https://pl.wikipedia.org/wiki?curid=3181989" title="Senność (powieść)">
Senność (powieść)

Senność – powieść Wojciecha Kuczoka, wydana w 2008 roku nakładem wydawnictwa W.A.B. Powieść pisana była równocześnie ze scenariuszem do filmu "Senność", którego reżyserką jest Magdalena Piekorz.
Opis fabuły.
Bohaterami powieści są trzej mężczyźni. Adam jest samotnym lekarzem, który poszukuje relacji uczuciowej. Drugi z nich, Robert, jest pisarzem przeżywającym kryzys weny twórczej. Trzeci, nazwany „Pan Mąż”, jest mężem znanej celebrytki i marzy o zostaniu ojcem. Wszyscy trzej są nieszczęśliwi z powodu sytuacji życiowej, w jakiej się znaleźli.
Odbiór.
Książka spotkała się zarówno z pozytywnymi, jak i negatywnymi opiniami krytyków, którzy podkreślili, że autor zaprezentował „kapitalne wyczucie stylu” i wykazał się inwencją językową, jednak zaznaczyli, że zarówno bohaterowie, jak i fabuła są sztampowe.

</doc>
<doc id="3181990" url="https://pl.wikipedia.org/wiki?curid=3181990" title="E-unirkituszmah">
E-unirkituszmah

E-unirkituszmah (sum. é.u6.nir.ki.tuš.maḫ, tłum. „Dom - wieża świątynna, wyniosła siedziba”) – ceremonialna nazwa ziguratu boga Zababy w mieście Kisz.
Ze źródeł pisanych wiadomo, iż prace budowlane prowadzili przy tym ziguracie tacy babilońscy władcy, jak Hammurabi oraz Samsu-iluna. 

</doc>
<doc id="3181991" url="https://pl.wikipedia.org/wiki?curid=3181991" title="Wojciech Sady">
Wojciech Sady

Wojciech Henryk Sady (ur. 19 czerwca 1952 w Lublinie) – polski filozof nauki, historyk idei, profesor nauk humanistycznych.
Biogram.
Absolwent II Liceum Ogólnokształcącego im. Hetmana Jana Zamoyskiego w Lublinie (1971). Od 1971 do 1977 na Uniwersytecie Warszawskim studiował fizykę, ale pochłonęły go poszukiwania religijne (wielki wpływ wywarło na niego nauczanie Jiddu Krishnamurtiego), a później dociekania filozoficzne (najbliższe mu były obie filozofie Ludwiga Wittgensteina, a także uhistoryczniona filozofia nauki Thomasa Kuhna). Pod koniec studiów związał się z Klubem Otryckim, budującym i prowadzącym w Bieszczadach Chatę Socjologa. Po studiach przez trzy lata pracował w szkołach średnich w Poznaniu. W 1980 obronił napisaną pod kierunkiem Jana Sucha pracę doktorską "Kontekst odkrycia naukowego", jej główne idee zawarł w dwóch artykułach ogłoszonych w „Studiach Filozoficznych”. W latach 1980–1982 wykładał filozofię w Wyższej Szkole Inżynierskiej w Koszalinie, po czym został pracownikiem technicznym w Instytucie Filozofii UAM.
Wraz z kolegami z Kolegium Otryckiego od 1982 do 1990 r. redagował filozoficzno-socjologiczny dwumiesięcznik „Colloquia Communia”. Przez cztery lata nauczał filozofii w Akademii Rolniczej im. Augusta Cieszkowskiego w Poznaniu, a następnie na Uniwersytecie Marii Curie-Skłodowskiej w Lublinie. Wkrótce odbył na Wydziale Nauk Społecznych UAM kolokwium habilitacyjne, którego podstawę stanowiła rozprawa "Racjonalna rekonstrukcja odkryć naukowych". W latach 1993–2004 nauczał filozofii w Wyższej Szkole Sztuk Plastycznych w Poznaniu, zaś na pierwszym etacie od 1995 do 2004 pracował w nowo powołanym Instytucie Filozofii Wyższej Szkoły Pedagogicznej im. Tadeusza Kotarbińskiego w Zielonej Górze, przekształconej w 2001 po fuzji z Politechniką Zielonogórską, w Uniwersytet Zielonogórski. W 2001 otrzymał tytuł profesora nauk humanistycznych. W latach 2004–2011 wykładał w Instytucie Filozofii UMCS. Od 2011 do chwili obecnej jest profesorem zwyczajnym w Instytucie Filozofii i Socjologii Uniwersytetu Pedagogicznego w Krakowie. Przetłumaczył m.in. książki Bertranda Russella, Ludwiga Wittgensteina, Imre Lakatosa, Michaela Dummetta i Jiddu Krishnamurtiego. 
Ostatnie lata poświęcił głównie pracy nad serią książek o wspólnym tytule "Dzieje religii, filozofii i nauki". Kieruje pracami nad "Polskim Indeksem Filozoficznym". Mocno zainspirowany teorią kolektywów myślowych i stylów myślowych Ludwika Flecka ma nadzieję napisać książkę, w której zestawi w całość swe idee (rozproszone w publikowanych w filozoficznych czasopismach artykułach) na temat mechanizmu rewolucji naukowych.
W 2014 został odznaczony Złotym Krzyżem Zasługi.
Życie prywatne.
Syn Marianny (1930–2005) i Henryka (1927–2014). Ojciec Lecha (1984) oraz Rebeki (2005).

</doc>
<doc id="3181996" url="https://pl.wikipedia.org/wiki?curid=3181996" title="E-urmeiminanki">
E-urmeiminanki

E-urmeiminanki (sum. é.ur4.me.imin.an.ki, tłum. „Dom, który gromadzi siedem me nieba i świata podziemnego”) – ceremonialna nazwa ziguratu boga Nabu w kompleksie świątynnym E-zida w mieście Borsippa.
Ze źródeł pisanych wiadomo, iż prace budowlane prowadził przy tym ziguracie babiloński król Nabuchodonozor II.

</doc>
<doc id="3181998" url="https://pl.wikipedia.org/wiki?curid=3181998" title="Andrzej Werner">
Andrzej Werner



</doc>
<doc id="3182000" url="https://pl.wikipedia.org/wiki?curid=3182000" title="Rik Mayall">
Rik Mayall

Richard Michael „Rik” Mayall (ur. 7 marca 1958 w Harlow, zm. 9 czerwca 2014 w Londynie) – angielski aktor filmowy i głosowy oraz scenarzysta komediowy, w latach 80. XX wieku zaliczany do najważniejszych postaci tzw. brytyjskiej komedii alternatywnej.
Życiorys.
Pochodzenie i młodość.
Pochodził z aktorskiej rodziny, oboje jego rodzice byli nauczycielami tego zawodu. Ukończył szkołę średnią w Worcester, a następnie studiował aktorstwo na University of Manchester. Tam poznał Adriana Edmondsona, który był jego partnerem scenicznym przez większość kariery, a także Bena Eltona.
Kariera artystyczna.
Lata 80..
Na początku lat 80. duet Mayall-Edmondson występował regularnie w londyńskim klubie komediowym "The Comedy Store". W 1981 Mayall zagrał w filmie "Shock Treatment", będącym nieoficjalnym sequelem "The Rocky Horror Picture Show", a także w obrazie "Amerykański wilkołak w Londynie". W 1982 Mayall i Edmondson, a także m.in. Dawn French, Jennifer Saunders i Robbie Coltrane, znaleźli się w składzie nowej grupy komediowej "The Comedy Strip", która jeszcze w tym samym roku została zaproszona do realizacji własnego cyklu filmów telewizyjnych. Pierwszy z nich został włączony do powitalnej ramówki telewizji Channel 4, emitowanej 2 listopada 1982, w pierwszym dniu nadawania tej stacji.
W latach 1982-1984 Mayall był współscenarzystą i jedną z aktorskich gwiazd serialu "The Young Ones", uważanego za jeden z pierwszych sitcomów utrzymanych w stylu komedii alternatywnej. W latach 1983-1988 zagrał trzy bardzo charakterystyczne, gościnne role w serialu "Czarna Żmija". W drugiej połowie lat 80. oprócz występów estradowych z Edmondsonem, duet należał także do stałych gwiazd satyrycznego programu telewizyjnego "Saturday Live". W 1986 para Mayall-Edmondson oraz Ben Elton wystąpili jako trójka głównych bohaterów sitcomu "Filthy Rich &amp; Catflap". W 1986 Mayall został obsadzony w roli tytułowej w sitcomie politycznym "Nasz człowiek w parlamencie", gdzie wcielał się w wyjątkowo pozbawionego skrupułów polityka Partii Konserwatywnej. Występował w tej produkcji aż do 1994 roku.
Lata 90..
W 1991 Edmondson i Mayall pojawili się na West Endzie, gdzie wystąpili jako odpowiednio Estragon i Vladimir w sztuce "Czekając na Godota" Samuela Becketta. W latach 1991-1995 duet tworzył wspólnie popularny, choć wyróżniający się brutalnością, serial komediowy "Bottom", a także jego liczne adaptacje estradowe. W 1999 premierą miała wersja kinowa tej produkcji, zatytułowana "Guest House Paradiso". W 1992 zagrał w filmie "Kolumbie do dzieła", będącym nieudaną próbą reaktywacji po latach cyklu komediowego "Cała naprzód". W 1995 był partnerem scenicznym Stephena Frya w sztuce "Cell Mates", która miała tak złe recenzje, iż już po trzech spektaklach Fry podjął próbę samobójczą, a następnie porzucił rolę i wyjechał z kraju (jak się później okazało, epizod ten związany był z chorobą afektywną dwubiegunową, której aktor wtedy jeszcze sobie nie uświadamiał).
Późniejsze lata.
Na początku XXI wieku Mayall odnosił największe sukcesy jako artysta estradowy, nadal pracując w duecie z Edmondsonem. Para ograniczyła wspólne występy po trasie z 2003 roku, co było związane z kłopotami zdrowotnymi Mayalla (zob. niżej). W 2001 znalazł się w obsadzie filmu "Harry Potter i Kamień Filozoficzny", jednak sceny z jego udziałem nie trafiły na ekran, lecz zostały wycięte na etapie postprodukcji. W 2009 wystąpił gościnnie w serialu kryminalnym "Morderstwa w Midsomer". W 2013 zagrał w jednej z głównych ról w sitcomie "Man Down". W ostatnich latach życia był też aktywny jako aktor radiowy i nagrywający audiobooki.
Życie prywatne.
W młodości Mayall był związany uczuciowo z koleżanką ze studiów Lise Mayer, która była także jego współscenarzystką w serialu "The Young Ones". Od 1985 aż do śmierci był mężem Barbary Robbin, którą poznał na planie programu "A Kick Up the Eighties", gdzie Robbin pracowała jako makijażystka. Mieli troje dzieci.
W 1998 Mayall został bardzo poważnie ranny w wypadku, do jakiego doszło niedaleko jego domu w hrabstwie Devon, gdy aktor jeździł na quadzie. Został przetransportowany śmigłowcem do szpitala w Plymouth, gdzie stwierdzono u niego dwa krwiaki mózgu, określono jego stan jako bezpośrednio zagrażający życiu i wprowadzono go na 96 godzin w stan śpiączki farmakologicznej. Choć aktor powrócił później do stosunkowo normalnego życia, nigdy nie odzyskał pełnej sprawności fizycznej i intelektualnej sprzed wypadku, co wpłynęło negatywnie na jego karierę. Po latach stwierdził, iż mimo wszystko wypadek okazał się w pewnym sensie pozytywnym wydarzeniem w jego życiu, bo mając świadomość, jak bardzo bliski był śmierci, nie pozwolił sobie później na kryzys wieku średniego, lecz nawet jako pięćdziesięciolatek cieszył się z samego faktu, że żyje.
Śmierć.
Mayall zmarł nagle w swoim domu w Londynie wczesnym popołudniem w dniu 9 czerwca 2014. Miał 56 lat. Zgodnie ze standardową procedurą w przypadku nagłych zgonów na miejsce zostali wezwani funkcjonariusze Metropolitan Police Service, jednak jeszcze tego samego dnia policja wykluczyła udział osób trzecich w śmierci aktora i zapowiedziała, iż kwestia ta nie będzie przez nią bardziej szczegółowo badana. 12 czerwca 2014 biuro koronera dla zachodniego Londynu, prowadzące postępowanie wyjaśniające w sprawie przyczyn śmierci aktora, podało, iż zarządzona została sekcja zwłok, jednak nie przyniosła ona jednoznacznych wyników i niezbędne są dalsze badania. Tego samego dnia wdowa po aktorze ujawniła, że według dostępnych jej wyników Mayall zmarł na skutek nagłego zatrzymania krążenia, którego doznał wkrótce po powrocie do domu z treningu biegowego.
Adrian Edmondson, który do ostatnich lat życia Mayalla pozostał jego bliskim przyjacielem, pożegnał swego współpracownika z mieszanką żałoby i charakterystycznego dla duetu brutalnego humoru: "Kiedy pisaliśmy razem z Rikiem, były chwile, gdy prawie umieraliśmy ze śmiechu. To były jedne z najbardziej beztroskich, głupich dni w moim życiu i czuję się uprzywilejowany, że mogłem je z nim dzielić. A teraz umarł naprawdę. Beze mnie. Samolubny skurwysyn.".
W sierpniu 2014 odsłonięto przedstawiający Mayalla mural o wysokości sześciu metrów, stworzony na elewacji teatru w jego rodzinnym Harlow.
Nagrody i wyróżnienia.
W 1997 otrzymał nagrodę Emmy za najlepszą rolę dubbingową, za jaką uznano postać Ropuchy w filmie telewizyjnym "The Willows in Winter". W 1993 był nominowany do British Comedy Award w kategorii najlepszy telewizyjny aktor komediowy.

</doc>
<doc id="3182001" url="https://pl.wikipedia.org/wiki?curid=3182001" title="Alajõgi">
Alajõgi

Alajõgi (est. "Alajõgi") – rzeka przepływająca przez gminy Illuka i Alajõe w prowincji Virumaa Wschodnia w Estonii. Rzeka wypływa z jeziora Pitkäjärvi, na północ od miejscowości Ongassaare. Uchodzi do jeziora Pejpus w miejscowości Alajõe. Ma długość 31 km i powierzchnię dorzecza 154,5 km².

</doc>
<doc id="3182004" url="https://pl.wikipedia.org/wiki?curid=3182004" title="Luigi Morgano">
Luigi Morgano

Luigi Morgano (ur. 15 marca 1951 w Brescii) – włoski polityk, działacz katolicki i samorządowy, deputowany do Parlamentu Europejskiego VIII kadencji.
Życiorys.
Ukończył pedagogikę na Katolickim Uniwersytecie Najświętszego Serca. Pozostał pracownikiem tej uczelni, pełniąc m.in. funkcję dyrektora filii w Brescii. Był również redaktorem naczelnym oraz dyrektorem w wydawnictwie La Scuola. Zajmował stanowisko przewodniczącego krajowej federacji włoskich przedszkoli (FISM), następnie został sekretarzem generalnym tej organizacji. Uzyskiwał mandat radnego Brescii (po raz pierwszy w 1980), w różnych okresach pełnił funkcje asesora w zarządzie miejskim i wiceburmistrza. Był członkiem rady nadzorczej i zarządu przedsiębiorstwa A2A, zajmującego się m.in. dystrybucją energii i gazu.
Luigi Morgano był działaczem m.in. partii Margherita. W 2007 dołączył do Partii Demokratycznej. W wyborach w 2014 z ramienia PD został wybrany na eurodeputowanego.

</doc>
<doc id="3182005" url="https://pl.wikipedia.org/wiki?curid=3182005" title="Excerpts From Midian">
Excerpts From Midian



</doc>
<doc id="3182012" url="https://pl.wikipedia.org/wiki?curid=3182012" title="Giri">
Giri

 – polecenie wypełniania obowiązku należące do tradycyjnej etyki japońskiej. Szczególnie dotyczy spłacenia długu wdzięczności określonym osobom, poprzez bycie posłusznym, nawet gdyby było to niezgodne z własnym sumieniem.
Historia giri.
Dług wdzięczności spłacały zawsze dzieci rodzicom. Odwdzięczali się za to, iż ich urodzili i wychowali. W związku z tym córka w zamyśle, że spełnia swoją powinność, nie miała nic przeciwko temu, że z polecenia rodziców musiała pracować w domu publicznym, by w ten sposób wspomóc ich finansowo, a przede wszystkim spłacić długi ojca-hazardzisty. Dopełnienie giri wiązało się także z pozycją społeczną danej osoby i przypisaniu jej odpowiednich form zachowań. Wasal musiał zrewanżować się swojemu panu, za otrzymanie ziemi spełniając właśnie owo giri. Przedstawiano także różne historie, że wasal był skłonny nawet do poświęcenia swojego syna. W XVII–XIX w. samuraje byli zależni ekonomicznie od swojego pana, dlatego musieli być mu wierni, gdyż oddanie uznane było za najwyższą cnotę, nawet w sytuacji, gdy samuraj nie był posłuszny wobec swojego ojca. W etyce samurajskiej przyjęło się, iż giri traktowane było jako pomszczenie śmierci pana, które było przeciwne rozporządzeniom nieuznającym samosądów. Samuraje którzy w 1702 zabili nieprzyjaciela swojego zmarłego pana, stali się bohaterami jako uosobienie wierności. Ojciec musiał się wyprzeć syna, który przestawał być samurajem, mimo że darzył go uczuciem miłości. Samuraj był zmuszony zamordować swoją żonę, która go zdradziła, aby w ten sposób uratować swój honor. Spełnianie owego giri dokonywało się wielokrotnie wbrew uczuciom i pragnieniom człowieka. Ci, którzy nie dopełnili obowiązku byli prześladowani i strącani na margines społeczeństwa. Jeśli chodzi o samurajów, to jedną z form rekompensaty było rytualne samobójstwo (seppuku).
Opinie.
Obowiązek wypełniania giri był różnie oceniany. Inazō Nitobe określa go jako „sprawiedliwą racje”, której spełnienie oznacza zdolność Japończyków do własnowolnego poświęcenia się dla dobra innych. Z kolei Kanzō Uchimura potępiał etykę opartą na giri uważając, że „krępuje ona japońskiego ducha”, gdyż według niego ludzie pozbywają się siły, aby dopełnić powinności międzyludzkie i nie są gotowi na prawe porywy w imię wartości absolutnych. Hiroshi Minami twierdzi, że giri było „społecznym zobowiązaniem”, które nie pozwalało się jednostce rozwijać odbierając jej niezależność. Jednak nie zawsze spełnianie obowiązku wskazywało na rozwiązanie wbrew sumieniu w wielu sytuacjach hamowało ono egoistyczne i niespołeczne skłonności jednostki.

</doc>
<doc id="3182013" url="https://pl.wikipedia.org/wiki?curid=3182013" title="Literatura w języku manx">
Literatura w języku manx

Literatura Wyspy Man (także: literatura mańska) – termin odnosi się do tekstów pisanych i mówionych tworzonych w języku manx.
Najwcześniejszym znanym dziełem jest ballada "Mannanan Beg Mac y Leirr" ("Mały Mannanan, syn Lira"), który pierwotnie przypuszczalnie powstał w XVI w. Wiersz przedstawia historię wyspy poczynając od wprowadzenia chrześcijaństwa, aż do roku 1504. Tekst ten został spisany przez Petera Johna Heywooda w 1789 r., w okresie kiedy to literatura Wyspy Man cieszyła się zainteresowaniem i chciano w ten sposób zapewnić przetrwanie tekstom mówionym.
Większość zachowanych tekstów w języku manx ma charakter religijny, ale znaleźć też można pośród nich wiele tłumaczeń i adaptacji istniejących tekstów napisanych w języku angielskim, łacińskim lub innych językach celtyckich. Jednym z większych sukcesów było przetłumaczenie na język manx "Księgi powszechnej modlitwy" (ang. "Book of Common Prayer"), dokonane przez Johna Phillipsa (ok.1555-1633), protestanckiego biskupa wyspy. Pierwszym w całości drukowanym dziełem były dwujęzyczne "Zasady i obowiązki chrześcijan" (ang. "The Principles and Duties of Christianity") autorstwa Thomasa Wilsona. Książka ta miała cztery wydania (w 1699, 1707, 1740 i 1761 r.). Thomas Wilson zapoczątkował także tłumaczenie Biblii na język manx. W formie manuskryptów zachowały się także liczne homilie, katechizmy i kazania. "Carvals"- pieśni głównie o charakterze religijnym śpiewane w kościołach, głównie o tematyce świąt Bożego Narodzenia, ale także np. o postaciach biblijnych, końcu świata i sądzie ostatecznym.
Oprócz tekstów religijnych znaleźć można także mowy pogrzebowe, anegdoty albo teksty związane z folklorem np. "Baase Illiam Dhone" opowiadający o Williamie Christianie, patriocie i męczenniku, "Ny Kirree fo Niaghtey".

</doc>
<doc id="3182014" url="https://pl.wikipedia.org/wiki?curid=3182014" title="Regina Kari">
Regina Kari

Regina Kari po mężu Harjula (ur. 18 czerwca 1892 w Tampere, zm. 24 maja 1970 w Toijala) – fińska pływaczka reprezentująca Wielkie Księstwo Finlandii z początku XX wieku, uczestniczka igrzysk olimpijskich.
Podczas V Letnich Igrzysk Olimpijskich w Sztokholmie w 1912 roku, Kari wystartowała w jednej konkurencjach pływackich. Na dystansie 100 metrów stylem dowolnym z nieznanym czasem zajęła szóste miejsce w czwartym wyścigu eliminacyjnym i odpadła z dalszej rywalizacji. Obok Tyyne Järvi była jedną z dwóch Finek na tych igrzyskach.

</doc>
<doc id="3182016" url="https://pl.wikipedia.org/wiki?curid=3182016" title="Therese Comodini Cachia">
Therese Comodini Cachia

Therese Comodini Cachia (ur. 23 lutego 1973 w Attard) – maltańska prawniczka i polityk, posłanka do Parlamentu Europejskiego VIII kadencji, deputowana do Izby Reprezentantów.
Życiorys.
Z wykształcenia prawniczka, absolwentka Uniwersytetu Maltańskiego, na którym również odbyła studia doktoranckie. Podjęła praktykę zawodową w ramach własnej kancelarii prawnej. Została nauczycielem akademickim na macierzystej uczelni, a także gościnnie na Europejskim Uniwersytecie Viadrina. Objęła funkcję doradcy prawnego maltańskiej konfederacji organizacji kobiecych i przewodniczącej organizacji zajmującej się upowszechnianiem praw człowieka.
W wyborach w 2014 z ramienia Partii Narodowej uzyskała mandat eurodeputowanej.
W 2017 została natomiast wybrana do Izby Reprezentantów, decydując się ostatecznie na objęcie tego mandatu.

</doc>
<doc id="3182017" url="https://pl.wikipedia.org/wiki?curid=3182017" title="New World Order EP">
New World Order EP

New World Order EP – minialbum niemieckiego muzyka Aleca Empire, wydany ekskluzywnie w Japonii w lipcu 2001 roku i promujący album "Intelligence and Sacrifice". Utwór "Shards of Pol-Pottery (Hard Mix)" został wydany w tym samym roku na albumie ' jako Alec Empire &amp; El-P.

</doc>
<doc id="3182018" url="https://pl.wikipedia.org/wiki?curid=3182018" title="Literatura kornijska">
Literatura kornijska

Literatura kornijska (także: literatura kornicka, literatura kornwalijska) – termin odnosi się do tekstów pisanych i mówionych tworzonych w języku kornijskim, należącym do celtyckiej grupy językowej.
Rozwój, kierunki i pola zainteresowań w literaturze kornijskiej mogą być spowodowane tym, że Kornwalia, jako pierwszy region celtycki znalazła się pod zwierzchnictwem Anglii.
Najdłuższym i najstarszym tekstem w języku kornijskim jest anonimowy glosariusz napisany w XII-XIII w. przedstawiający listę łacińskich słów wraz z ich kornijskim odpowiednikiem. Kolejnym przykładem tekstu w języku kornijskim jest utwór znany jako "Charter Endorsement" składający się z 41 wersów z XV w. spisany na drugiej stronie dokumentu z St Stephen-in-Brannel.
W późniejszych latach autorzy kornijscy zainteresowali się pisaniem dramatów o charakterze społeczno-liturgiczno-biblijnym. Jednym z przykładów tego trendu w literaturze kornijskiej jest trzyczęściowy cykl misteriów, noszący umowny tytuł "Ordinalia". Na cykl ten składają się części "Stworzenie świata" (łac. "Origo Mundi"), "Męka Pańska" (łac. "Passio Domini") i "Zmartwychwstanie Pańskie" (łac. "Ressurectio Domini").
Średniowieczna literatura kornijska wskazuje na popularność i rozwój teatru. Do ważniejszych tekstów trzeba zaliczyć misteria "Beunans Ke" ("Żywot świętego Ke", około 1500 roku), "Beunans Mariasek" ("Żywot świętego Meriadoka", 1504), i "Gwreans an Bys" ("Stworzenie świata", zapisane w 1611). Inne teksty kornijskie opisują przedstawienia teatralne z różnych zakątków Kornwalii.
Najdłuższym tekstem prozatorskim z wczesnego etapu rozwoju literatury kornijskiej jest szesnastowieczny rękopis zatytułowany "Trzynaście kazań w języku kornijskim" (korn. "Homelyes XIII in Cornyshe").

</doc>
<doc id="3182020" url="https://pl.wikipedia.org/wiki?curid=3182020" title="MKS MOS Interpromex Będzin w sezonie 2006/2007">
MKS MOS Interpromex Będzin w sezonie 2006/2007

Rozgrywki.
Liga.
Play-off.
! colspan="4" style="background:#f6f6f6;"| Półfinały
! colspan="4" style="background:#f6f6f6;"| Finały
Puchar Polski.
! colspan="4" style="background:#f6f6f6;"| I runda wstępna
! colspan="4" style="background:#f6f6f6;"| II runda wstępna

</doc>
<doc id="3182021" url="https://pl.wikipedia.org/wiki?curid=3182021" title="Banezjanizm">
Banezjanizm

Banezjanizm — system teologiczny stworzony przez Domingo Báñeza (1528–1604)
i szkołę dominikańska, zbudowany na gruncie doktryny św. Tomasza z Akwinu. Powstał na tle sporu z molinizmem. Idea systemu skupiona była wokół problematyki natury i łaski, wolnej woli człowieka oraz Boskiej predestynacji.
Idea banezjanizmu.
Główną tezą banezjanizmu jest nauka oparta na myśli św. Tomasza, według której Bóg posiada absolutną władze nad wszystkimi bytami. Wynika stąd także, iż wolna wola stworzeń podlega absolutnemu panowaniu Boga. Jakąkolwiek aktywność stworzeń zarówno nierozumnych jak i rozumnych i wolnych poprzedza doskonałe działanie stwórcy określane mianem pierwszej przyczyny. To świadczy o występowaniu współdziałania między Bogiem a człowiekiem, lecz co ważne działania Boga są uprzednie w stosunku do działań jego stworzeń. Twórca nurtu, Domingo Báñez podkreśla ze oddziaływanie Boga nie ogranicza się tylko do płaszczyzny moralnej ale dotyczy także sfery fizycznej - praemotio physica (łac. „uprzednie fizyczne poruszenie”). Takie działania Boga nie przekreślają jednak wolnej woli człowieka gdyż z teologicznego punktu widzenia łaska to dar Boży udzielony człowiekowi i jest ona absolutnie uprzednia oraz w pełni suwerenna. Teologowie tłumaczą to tak że łaska podarowana od Boga połączona z wolną wolą człowieka tworzy czyn zasługujący na zbawienie.

</doc>
<doc id="3182023" url="https://pl.wikipedia.org/wiki?curid=3182023" title="Literatura Wyspy Man">
Literatura Wyspy Man



</doc>
<doc id="3182024" url="https://pl.wikipedia.org/wiki?curid=3182024" title="Czynnik IX">
Czynnik IX

Czynnik IX (czynnik Christmasa) (EC 3.4.21.22) – enzym z grupy proteaz serynowych zaangażowany w proces krzepnięcia krwi; należy do rodziny peptydaz S1. Chorobą związaną z niedoborem tego białka jest hemofilia B. Niedobór tego białka prowadzący do hemofilii został odkryty u młodego chłopca Stephena Christmasa w 1952 roku.
Fizjologia.
Czynnik IX jest wytwarzany jako proenzym. Następnie dochodzi do usunięcia peptydu sygnałowego, glikozylacji oraz cięcia przez czynnik XIa (w szlaku wewnętrznym) bądź czynnik VIIa (w szlaku zewnętrznym), w wyniku czego powstaje dwułańcuchowa struktura, której łańcuchy są połączone mostkiem disiarczkowym. Po aktywacji do "czynnika IXa", w obecności jonów Ca2+, fosfolipidów błonowych oraz czynnika VIII jako kofaktora, hydrolizuje wiązanie pomiędzy argininą a izoleucyną w strukturze czynnika X wytwarzając czynnik Xa.
Inhibitorem czynnika IX jest antytrombina.
Ekspresja czynnika IX wzrasta wraz z wiekiem u ludzi i myszy. W badaniach na modelach mysich wykazano, że fenotyp mutacji w obrębie promotora czynnika IX jest zależny od wieku.
Struktura białka.
Czynniki VII, IX i X odgrywają kluczową rolę w krzepnięciu krwi oraz charakteryzują się podobną strukturą białkową. Czynnik IX jest białkiem zbudowanym z 4 domen. Są to: domena Gla, dwie tandemowe kopie domeny podobnej do EGF i C-końcowa domena peptydazy trypsynopodobnej, która wykonuje cięcie katalityczne.
Wykazano, że N-końcowa domena podobna do EGF odpowiada za wiązanie z czynnikiem tkankowym. Wilkinson i wsp. stwierdzili, że pozostałe 88–109 aminokwasów drugiej domeny podobnej do EGF pośredniczy w wiązaniu płytek krwi oraz w przyłączaniu do kompleksu aktywującego czynnik X.
Struktura wszystkich czterech domen została poznana. Strukturę dwóch domen podobnych do EGF oraz domeny trypsynopodobnej określono na podstawie białka świni. Struktura domeny Gla, która jest odpowiedzialna za zależne od jonów wapnia wiązanie fosfolipidów została określona za pomocą NMR.
Zostało poznanych kilka struktur "superaktywnych" mutantów, które potwierdzają, że aktywacja czynnika IX zachodzi dzięki innymi białkom zaangażowanym w kaskadę krzepnięcia.
Lokalizacja genu czynnika IX.
Gen kodujący czynnik IX jest zlokalizowany na chromosomie X (Xq27.1-q27.2); dziedziczenie recesywne sprzężone z chromosomem X: mutacje tego genu częściej dotyczą mężczyzn niż kobiet. Został po raz pierwszy sklonowany przez Kotoku Kurachiego i Earla Daviego w 1982 roku.
Polly, transgeniczna owca rasy Poll Dorset, sklonowana przez Iana Wilmuta w Instytucie Roslin w 1997 roku miała gen czynnika IX.
Rola w patologii.
Niedobór czynnika IX powoduje chorobę Christmasa (hemofilię B). Opisano ponad 100 mutacji czynnika IX; niektóre z nich są bezobjawowe, ale wiele prowadzi do występowania poważnych zaburzeń krzepnięcia i krwawień. Typowa mutacja w chorobie Christmasa została zidentyfikowana przez sekwencjonowanie, odkryto mutację zmieniającą cysteinę na serynę.
Do leczenia choroby Christmasa wykorzystuje się rekombinowany czynnik IX, komercyjnie dostępny pod nazwą "Benefix". Niektóre rzadkie mutacje czynnika IX mogą powodować jego zwiększoną aktywność w procesie krzepnięcia i powodować choroby zakrzepowe, takie jak zakrzepica żył głębokich.
Niedobór czynnika IX jest leczony przy zastosowaniu zastrzyków z oczyszczonego czynnika IX produkowanego w wyniku klonowania w różnych komórkach zwierzęcych. Kwas traneksamowy może być z powodzeniem stosowany u pacjentów z niedoborem czynnika IX, u których planowana jest operacja, w celu zmniejszenia ryzyka krwawień w czasie okołooperacyjnym.
Wykaz wszystkich mutacji czynnika IX jest przechowywany w bazie danych mutacji czynnika IX w University College London.

</doc>
<doc id="3182026" url="https://pl.wikipedia.org/wiki?curid=3182026" title="Marcus Pretzell">
Marcus Pretzell

Marcus Pretzell (ur. 16 lipca 1973 w Rinteln) – niemiecki polityk i prawnik, deputowany do Parlamentu Europejskiego VIII kadencji.
Życiorys.
Ukończył studia prawnicze na Uniwersytecie w Heidelbergu. Odbył praktykę zawodową w Paderborn, następnie od 2002 pracował w firmie prawniczej w Bielefeld. W 2009 zajął się działalnością na rynku nieruchomości.
W latach 2004–2009 należał do Wolnej Partii Demokratycznej. W 2013 zaangażował się w działalność polityczną w ramach Alternatywy dla Niemiec, bez powodzenia z jej ramienia kandydując do Bundestagu. W wyborach w 2014 z listy wyborczej AfD uzyskał mandat eurodeputowanego VIII kadencji. W tym samym roku objął kierownictwo partii w kraju związkowym Nadrenia Północna-Westfalia, a w 2017 został wybrany do landtagu tego landu.
Mąż Frauke Petry. W 2017, podobnie jak jego żona, opuścił AfD.

</doc>
<doc id="3182028" url="https://pl.wikipedia.org/wiki?curid=3182028" title="Zbiorowa histeria">
Zbiorowa histeria

Zbiorowa histeria – w socjologii i psychologii pojęcie odnoszące się do zbiorowych urojeń dotyczących nieistniejącego niebezpieczeństwa zagrażającego społeczeństwu, o którym informacje rozchodzą się szybko poprzez plotki i powszechny strach. W medycynie termin używany jest do opisywania spontanicznej manifestacji identycznych lub bardzo podobnych fizycznych symptomów histerii u więcej niż jednej osoby. Typowa manifestacja zbiorowej histerii ma miejsce, gdy grupa ludzi wierzy, że cierpi na podobną chorobę lub przypadłość. Czasami odnosi się do zbiorowej choroby psychicznej lub epidemii histerii.
Charakterystyka.
Zbiorowa histeria manifestująca się zbiorowymi symptomami choroby czasami odnosi się do zbiorowej choroby psychogenicznej lub epidemii histerii. Zbiorowa histeria swój początek bierze w jednostce, która zapada na chorobę lub ma atak histerii podczas okresu wzmożonego stresu. Kiedy u jednostki inicjującej pojawiają się objawy, inne osoby z jej otoczenia zaczynają obserwować je u siebie. Reakcja służb publicznych może tylko utwierdzać społeczeństwo w słuszności ich strachu i pogłębiać histerię. Typowymi symptomami są nudności, wiotkość mięśni, konwulsje i bóle głowy.
Na świecie udokumentowano około 80 przypadków zbiorowej histerii. Wybuchają one najczęściej w zamkniętych społecznościach, takich jak szkoły lub fabryki. Zwykle występują częściej wśród nastolatek. Ta dysproporcja płci wśród ofiar masowej histerii w bardziej mizoginicznych przeszłych czasach była tłumaczona większą podatnością kobiet na stres lub wędrującą macicą. Dziś większość ekspertów uważa, że w wielu częściach świata kobiety poddane są silnej presji rodzin i społeczeństw zdominowanych przez mężczyzn, co powodując frustrację czyni je bardziej podatnymi. Inni twierdzą, że histeria daje zestresowanym kobietom pretekst aby się na chwilę „wyłączyć” ze znoju i poniżenia codziennego życia.
Zbiorowa histeria polega na sile sugestii, ale napędza ją strach, smutek oraz niepewność. Ofiary najczęściej doświadczają silnego stresu przez tygodnie, a nawet miesiące przed wybuchem histerii. Przykładem może być stres wywołany zbliżającymi się egzaminami. Ataki zbiorowej histerii są bardziej prawdopodobne w społecznościach, których członkowie są poddani silnej presji, jak surowa dyscyplina czy emocjonalne zaniedbanie.
Sposób ekspresji załamania histerycznego bardzo różni się pomiędzy poszczególnymi ogniskami epidemii, w różnych przypadkach występują bardzo różne objawy – jak niepohamowany śmiech i płacz lub mania tańczenia.
Niektóre odnotowane przypadki.
Taneczna plaga (1518).
Taneczna plaga w 1518 roku była wybuchem tanecznej manii, która miała miejsce w Strasburgu w Alzacji. W czerwcu 1518 znaczna liczba osób (w efekcie końcowym około 400) zaczęła tańczyć bez odpoczynku przez wiele dni. W przeciągu około miesiąca niektórzy z dotkniętych plagą zmarli w wyniku zawału serca, wylewu bądź wyczerpania.
Procesy czarownic w Salem (1692–1693).
Dorastające dziewczęta: Abigail Williams, Betty Parris, Ann Putnam Jr. i Elizabeth Hubbard zaczęły doświadczać konwulsji, które zostały zdiagnozowane jako „"o sile przekraczającej siłę ataków epileptycznych lub innej choroby o naturalnej genezie"”. Wydarzenia te były przyczyną przeprowadzenia procesów czarownic w Salem, które zakończyły się śmiercią 25 mieszkańców Salem i okolicznych miasteczek.
Rębacz z Halifax (1938).
Rębaczem z Halifax ochrzczono domniemanego napastnika atakującego mieszkańców Halifax w Anglii w 1938 roku. Zwyrodnialec miał atakować głównie kobiety. Trwająca tydzień histeria rozpoczęła się, kiedy dwie kobiety zadeklarowały, że zostały zaatakowane przez tajemniczego mężczyznę z młotkiem i „jasnymi klamrami” na butach. Dalsze zawiadomienia na temat ataków mężczyzny dzierżącego nóż lub brzytwę pojawiły się wkrótce potem. Sytuacja zdawała się być na tyle poważna, że zdecydowano się wezwać wsparcie jednostek londyńskiej policji.
29 listopada jedna z domniemanych ofiar przyznała, że sama się okaleczyła w celu zwrócenia na siebie uwagi. Pozostałe wkrótce złożyły analogiczne zeznania, a śledztwo wykazało, że żaden z ataków w rzeczywistości nigdy nie miał miejsca. W efekcie tych zdarzeń pięciu mieszkańców zostało oskarżonych o mataczenie, z czego cztery osoby trafiły do więzienia.
Tanganicka epidemia śmiechu (1962).
Tanganicka epidemia śmiechu rozpoczęła się 30 stycznia 1962 w prowadzonym przez misjonarzy internacie szkoły dla dziewcząt w Kashasha w Tanzanii. Epidemię zapoczątkowały trzy dziewczęta, których niepohamowany śmiech rozprzestrzenił się wśród uczniów, dotykając 95 z 159 uczniów w wieku 12–18 lat. Objawy u „zarażonych” utrzymywały się od kilku godzin do 16 dni. Kadra nauczycielska nie przyłączyła się do zbiorowego śmiechu i utrzymywała, że podopieczni są niezdolni do skupienia się na lekcjach. Szkoła została tymczasowo zamknięta 18 marca 1962.
Po tym, jak zamknięto szkołę, a uczniowie zostali odesłani do domów, epidemia rozprzestrzeniła się także w Nshamba – rodzinnej wiosce kilku uczennic. W kwietniu i maju 217 osób doświadczyło tam niepohamowanych ataków śmiechu. Większość z nich to dzieci w wieku szkolnym i młodzi dorośli. Szkoła w Kashasha została otwarta 21 maja, jednak musiała zostać ponownie zamknięta pod koniec czerwca. W czerwcu epidemia śmiechu rozprzestrzeniła się dalej – do szkoły średniej dla dziewcząt w Ramashenye, niedaleko Bukoba. Tym razem „zarażonych” zostało 48 dziewcząt. Kolejny wybuch epidemii odnotowano w Kanyangereka, gdzie dwie szkoły dla chłopców musiały zostać zamknięte.
Blackburn, Anglia (1965).
W październiku 1965 w szkole dla dziewcząt w Blackburn kilka dziewcząt zaczęło skarżyć się na zawroty głowy. Część z nich zemdlała. W przeciągu kilku godzin 85 uczennic zostało przewiezionych do pobliskiego szpitala po utracie przytomności. Do objawów należały: omdlenia, jęki, szczękanie zębami, hyperpnea i tężyczka.
Badania przeprowadzone około rok po tych wydarzeniach wykazały, że objawy najpierw pojawiły się u dziewcząt czternastoletnich, jednak większą zapadalność przejawiły najmłodsze grupy wiekowe. Młodsze dziewczęta okazały się być bardziej podatne, podczas gdy u starszych dziewcząt objawy były bardziej intensywne i utrzymywały się dłużej. Kwestionariusz osobowości Eysencka wykazał u nich wyższe ilości punktów dla ekstrawersji i neurotyczności. Uważa się, że epidemia zachorowań miała podłoże czysto histeryczne. Poprzedzająca epidemia polio pozostawiła społeczność emocjonalnie podatną na histerię, a trzygodzinna parada przeprowadzona poprzedzającego dnia, podczas której odnotowano 20 omdleń była czynnikiem inicjującym wybuch masowej histerii.
Malezja (1970–1980).
Zbiorowa histeria w Malezji miała miejsce w latach 70' oraz 80' ubiegłego wieku. Uległy jej dziewczęta w wieku szkolnym oraz młode kobiety pracujące w fabrykach. Miejscowi tłumaczyli wybuchy histerii opętaniami dziewczynek i kobiet przez duchy. Jakkolwiek obecnie większość Malajów jest wyznawcami islamu, to wcześni Malajowie byli głównie animistami i wierzyli w istnienie "semangat "(duchów) we wszystkim co ich otacza.
Epidemia omdleń na Zachodnim Brzegu Jordanu (1983).
Epidemia omdleń na Zachodnim Brzegu miała miejsce w marcu 1983, kiedy to 943 palestyńskie nastolatki – głównie uczennice, oraz nieznaczna ilość żołnierek SOI zemdlała lub zgłaszała nudności na Zachodnim Brzegu Jordanu. Izrael został oskarżony o użycie broni chemicznej w celu sterylizacji kobiet na Zachodnim Brzegu, podczas gdy Siły Obronne Izraela spekulowały na temat toksycznej substancji użytej przez Palestyńczyków w celu wywołania niepokojów społecznych. Badający jednak wykazali, że nawet jeśli początkowo istniał jakiś czynnik irytujący, to fala 'zachorowań' była wynikiem zbiorowej histerii. Te wnioski zostały poparte przez palestyńskiego urzędnika służb medycznych, który utrzymywał, że choć 20% wczesnych przypadków mogło być wywołane inhalacją jakiegoś gazu, to pozostałe 80% było natury psychosomatycznej.
Wirus „Truskawki z cukrem” (2006).
W maju 2006 wybuch epidemii domniemanego wirusa "Morangos com Açúcar" (pol. "Truskawki z cukrem") miał miejsce w szkołach w Portugalii. Nazwa pochodzi od popularnego wśród nastolatków serialu „"Morangos com Açúcar”". 300 lub więcej uczniów z czternastu szkół zgłosiło podobne objawy do tych, jakich doświadczali bohaterowie serialu w ostatnio wyświetlonym odcinku. Fabuła mówiła o śmiertelnym wirusie atakującym szkołę przedstawianą w serialu. Objawami „choroby” były: wysypka, trudności z oddychaniem oraz zawroty głowy. Przekonanie, iż epidemia ma charakter czysto somatyczny pociągnęło za sobą decyzję o tymczasowym zamknięciu części szkół. Portugalski Narodowy Instytut Ratownictwa Medycznego ostatecznie odrzucił taką możliwość i potwierdził, iż miano do czynienia z wybuchem zbiorowej histerii.
Miasto Meksyk (2007).
W 2007 roku niedaleko Chalco – dzielnicy Meksyku zamieszkanej przez robotników, zbiorowa histeria doprowadziła do masowego występowania nietypowych objawów wśród kilkuset nastoletnich uczennic katolickiej szkoły z internatem „Wioska dzieci”. Do symptomów zaliczały się: trudności z chodzeniem, gorączka i nudności.
Tanzania (2008).
W 2008 roku w Tanzanii około dwudziestu uczennic zaczęło mdleć w szkolnej klasie, upadając na podłogę i tracąc przytomność. Pozostali uczniowie, będący świadkami tych wydarzeń zaczęli szlochać, wrzeszczeć i biegać po szkole. Lokalny urzędnik ds. edukacji cytowany w wiadomościach stwierdził, że ten problem występuje u nich bardzo często.
Brunei (2010).
W kwietniu oraz maju 2010 roku zbiorowa histeria wybuchła w dwóch szkołach w Brunei i trwała przez dłuższy czas – ostatni godny uwagi przypadek miał miejsce 24 kwietnia 2014 roku w publicznej szkole średniej. Fenomen wywołał falę paniki wśród wielu rodziców, nauczycieli i członków społeczeństwa. Niektórzy uczniowie utrzymywali, że są opętani przez duchy lub dżiny i wykazywali takie objawy jak krzyczenie, drgawki, omdlenia i płacz.
LeRoy, Nowy Jork (2011–2012).
Pod koniec roku 2011 dwanaście uczennic zapadło na chorobę podobną do zespołu Tourette’a. Szkoła, do której uczęszczały, została przebadana pod względem występowania toksyn z wynikiem negatywnym, a wszelkie możliwe inne czynniki zostały wykluczone. Sprawa, jak i niektóre z dziewcząt wraz z rodzicami zyskały rozgłos w mediach krajowych. W styczniu 2012 roku kilkoro kolejnych uczniów oraz trzydziestosześcioletnia kobieta zaczęli cierpieć z powodu objawów podobnych do występujących w zespole Tourette’a. U wszystkich zostały zdiagnozowane zaburzenia konwersyjne.

</doc>
<doc id="3182029" url="https://pl.wikipedia.org/wiki?curid=3182029" title="Martyna Grajber-Nowakowska">
Martyna Grajber-Nowakowska

Martyna Grajber-Nowakowska (ur. 28 marca 1995 roku w Żywcu) – polska siatkarka grająca na pozycji przyjmującej, reprezentantka Polski kadetek i juniorek. 
Od sezonu 2022/2023 będzie występować we włoskiej Serie A, w drużynie .
Wraz z reprezentacją Polski kadetek zajęła piąte miejsce na mistrzostwach Europy oraz czwarte na mistrzostwach świata w 2011 roku. Z kadrą juniorek na mistrzostwach Europy rok później uplasowała się na 6. pozycji.
Jej mężem jest siatkarz Jan Nowakowski.
Sukcesy klubowe.
Mistrzostwo Polski:
Superpuchar Polski:
Puchar Polski:
Sukcesy reprezentacyjne.
Volley Masters Montreux:

</doc>
<doc id="3182037" url="https://pl.wikipedia.org/wiki?curid=3182037" title="Agnes Smedley">
Agnes Smedley

Agnes Smedley (ur. 1894 w Missouri, zm. 1950 w Londynie) – amerykańska pisarka i działaczka polityczna.
Od 1918 uczestniczyła w hinduskim ruchu wyzwoleńczym (finansowanym wówczas przez rząd niemiecki), skierowanym przeciwko Brytyjczykom, za co była na krótko aresztowana. W latach dwudziestych XX w. rozpoczęła twórczość pisarską, kontynuując polityczną - wyjechała do Berlina i zaangażowała się w działalność komunistyczną. W 1921 wzięła udział w moskiewskim spotkaniu rewolucjonistów indyjskich, a w 1928 przez Moskwę wyjechała do Chin. Ubierała się po męsku, w Chinach nosiła mundur chińskiej Armii Czerwonej. Przesyłała z Szanghaju korespondencje do „Frankfurter Zeitung" w Niemczech i „Manchester Guardian", pisała książki i artykuły o Chinach.
Poznała i związała się z Richardem Sorgem, umożliwiając mu werbunek innego znajomego - Hotsumi Ozaki. Utrzymywała kontakt także z "Sonią" (Urszulą Kuczyński) i Rogerem Hollisem. Po wyjeździe Sorgego do Japonii w 1933 przebywała na kuracji w ZSRR, odbyła podróż po Europie i w 1935 powróciła do Chin. Bliskie bądź bardzo bliskie kontakty łączyły ją m.in. z ambasadorem brytyjskim sir Archibaldem Clark-Kerrym i późniejszym dowódcą amerykańskiego kontyngentu wojskowego gen. Joe Stilwellem. 
W 1941 powróciła do Stanów Zjednoczonych i zajęła się propagowaniem pozytywnego wizerunku komunistycznych Chin, m.in. pisząc Battle Hymn of China (1943), idealizujący Komunistyczną Partię Chin i przyrównujący do NSDAP zwalczający KPCh Kuomintang.
W 1947 gen. Charles Willoughby, szef sekcji wywiadu w sztabie gen. Douglasa MacArthura, dowódcy amerykańskich wojsk okupacyjnych w Japonii, sporządził opublikowany dwa lata później raport, przedstawiający Smedley jako radziecką agentkę. Jej listowne odwołanie do prezydenta Trumana spowodowało komunikat Departamentu Wojsk Lądowych o nieposiadaniu przez Zarząd Wywiadu dowodów szpiegowskiej działalności Smedley i opieraniu się w tym względzie wyłącznie na informacjach otrzymanych od japońskiej policji. W 1952 Willoughby wydał książkę Shanghai Conspiracy, w której opisał działania Smedley jako typowej agentki wpływu.
W 1950 wyjechała do Londynu i tam nagle zmarła. Zapisała cały majątek jednemu z czołowych dowódców chińskich Zhu De, którego biografię opracowywała. Zgodnie z jej ostatnią wolą jej zwłoki spalono, a prochy złożono „w miejscu wyznaczonym przez Zhu De lub jego spadkobierców" - pochowano je z honorami w Pekinie, w asyście 800 osób, w tym wielu chińskich przywódców.

</doc>
<doc id="3182039" url="https://pl.wikipedia.org/wiki?curid=3182039" title="Edward Windakiewicz">
Edward Windakiewicz

Edward Windakiewicz (ur. 8 września 1858 w Peczu (Węgry), zm. 12 lipca 1942 w Krakowie) – polski inżynier-technolog górnictwa.
Życiorys.
Był synem Edwarda Windakiewicza, dyrektora kopalni w Peczu, który zginął w 1876 w czasie ratunkowej akcji przeciwpożarowej w kopalni soli w Bochni. Do szkoły realnej uczęszczał we Lwowie, w 1878 wyjechał do Leoben, gdzie studiował na Akademii Górniczej uzyskując ogólne studium inżynierskie. Następnie przeniósł się do Przybramy, gdzie w 1882 uzyskał tytuł inżyniera. Praktykę zawodową odbywał początkowo w kopalni soli w Wieliczce, a następnie w kopalni nafty w Schodnicy i Męcinie Wielkiej. Pomiędzy 1884 a 1886 uczestniczył w wierceniach poszukiwawczych w Baryczy i Kosocicach, w 1886 wyjechał do Przybramy, gdzie przez krótki czas był asystentem w katedrze górnictwa. Od 1889 pracował jako referent do spraw salinarnych w krajowej Dyrekcji Skarbu, w 1894 został kierownikiem robót górniczych w Wieliczce i wykładowcą w tamtejszej szkole górniczej. W tym samym roku przygotował na Powszechnej Wystawie Krajowej we Lwowie ekspozycję małopolskich kopalń soli, za co otrzymał wyróżnienie. Jako wybitny specjalista został powołany na rzeczoznawcę sądowego w sprawach górniczych. Trzy lata później został przeniesiony na stanowisko kierownicze do Łącka pod Dobromilem, a w 1900 do Stebnika. W Stebniku prowadził wiercenia, które doprowadziły do odkrycia nowych pokładów soli potasowej. W uznaniu znaczenia prowadzonych badań Akademia Umiejętności zaprosiła Edwarda Windakiewicza w 1904 do współpracy z Wydziałem Fizjograficznym. Na początku 1905 powrócił na krótko do Wieliczki, jesienią tego samego roku został powołany na stanowisko radcy górniczego w departamencie salinarnym Ministerstwa Skarbu w Wiedniu. W uznaniu wiedzy i zaangażowania został awansowany na starszego radcę górniczego w inspektoracie kopalń i hut małopolskich w Ministerstwie Robót Publicznych i pracował na tym stanowisku do zakończenia I wojny światowej. Następnie pozostał w Wiedniu i uczestniczył w pracach wydziału górniczego Polskiej Komisji Likwidacyjnej. Na początku 1920 przyjechał do Krakowa i objął oczekujące na niego stanowisko starszego radcy w Starostwie Górniczym. Dwa lata później dostał propozycję od rektora Akademii Górniczej Antoniego Hoborskiego, aby prowadzić wykłady z „halurgii i przemysłu solnego”. Po zwolnieniu się z pracy w Starostwie w 1924 poświęcił się całkowicie pracy na uczelni oraz pracy naukowej. Opracował zebrane materiały oraz przelał na papier posiadaną wiedzę, co zaowocowało pięciotomową pracą pt. „Solnictwo” (do 1930 ukazały się cztery tomy, piąty pt. „Warzelnictwo” ukazała się w obiegu konspiracyjnym podczas II wojny światowej), której wydanie wsparło krakowskie Towarzystwo Solvay. Zainicjował powstanie Zakładu Halurgii, pod jego kierownictwem wyposażono pracownie w cenne minerały, modele oraz mapy i bibliotekę. W 1931 mając siedemdziesiąt trzy lata obronił pracę habilitacyjną, a w 1936 Akademia Górnicza nadał Edwardowie Windakiewiczowi tytuł doktora honoris causa. Był przez wiele lat członkiem Polskiego Towarzystwa Geologicznego. Podczas Sonderaktion Krakau został 6 listopada 1939 aresztowany i przetransportowany do więzienia we Wrocławiu, lecz na skutek interwencji żony, która miała austriackie pochodzenie, 27 listopada został zwolniony i wrócił do Krakowa.
Zmarł 12 lipca 1942, spoczywa w grobowcu rodzinnym na cmentarzu w Wieliczce.

</doc>
<doc id="3182041" url="https://pl.wikipedia.org/wiki?curid=3182041" title="Wybory parlamentarne w Kosowie w 2014 roku">
Wybory parlamentarne w Kosowie w 2014 roku

Wybory parlamentarne w Kosowie w 2014 – wybory do parlamentu Kosowa, które odbyły się 8 czerwca 2014 roku, po deklaracji premiera rządu Kosowa Hashima Thaçiego i samorozwiązaniu parlamentu 7 maja 2014. Były to drugie wybory parlamentarne w Kosowie od momentu proklamowania niepodległości tego kraju. Mieszkańcy Kosowa wybierali 100 ze 120 członków Zgromadzenia Kosowa. Pozostałe mandaty to miejsca zarezerwowane dla mniejszości narodowych. W wyborach 2014 wystartowało 1235 kandydatów reprezentujących 30 partii i ugrupowań politycznych.
W wyborach wzięło udział 735 942 osób. Frekwencja wyborcza wyniosła 42,6% uprawnionych do głosowania. Zwycięstwo, podobnie jak w wyborach roku 2010, odniosła koalicja pięciu partii skupiona wokół Demokratycznej Partii Kosowa, zdobywając 30,4% ważnych głosów. W porównaniu z poprzednimi wyborami partia rządząca zanotowała spadek popularności o ok. 3%, zmniejszając do 5% przewagę nad główną siłą opozycyjną Demokratyczną Ligą Kosowa. Spośród 22 ugrupowań mniejszościowych startujących w wyborach największą liczbę głosów uzyskały: Lista Serbska (Srpska Lista), na którą głosowało 5,22% wyborców oraz Turecka Demokratyczna Partia Kosowa (Kosova Demokratik Türk Partisi), na którą głosowało 1,02% wyborców.
9 grudnia 2014 nowy rząd koalicyjny złożony z przedstawicieli dwóch największych partii utworzył Isa Mustafa – przywódca Demokratycznej Ligi Kosowa.

</doc>
<doc id="3182055" url="https://pl.wikipedia.org/wiki?curid=3182055" title="Lista książek autorstwa Waldemara Łysiaka">
Lista książek autorstwa Waldemara Łysiaka



</doc>
<doc id="3182063" url="https://pl.wikipedia.org/wiki?curid=3182063" title="MKS MOS Interpromex Będzin w sezonie 2007/2008">
MKS MOS Interpromex Będzin w sezonie 2007/2008

Rozgrywki.
Liga.
Play-off.
! colspan="4" style="background:#f6f6f6;"| Półfinały
! colspan="4" style="background:#f6f6f6;"| Finały
Puchar Polski.
! colspan="4" style="background:#f6f6f6;"| I runda
! colspan="4" style="background:#f6f6f6;"| II runda
! colspan="4" style="background:#f6f6f6;"| III runda
! colspan="4" style="background:#f6f6f6;"| IV runda
! colspan="4" style="background:#f6f6f6;"| V runda

</doc>
<doc id="3182065" url="https://pl.wikipedia.org/wiki?curid=3182065" title="Międzynarodowe Konsorcjum Genomu Raka">
Międzynarodowe Konsorcjum Genomu Raka

Międzynarodowe Konsorcjum Genomu Raka (ang. "The International Cancer Genome Consortium") – dobrowolna organizacja naukowa stanowiąca forum współpracy pomiędzy wiodącymi na świecie naukowcami zajmującymi się badaniem genomu raka. Konsorcjum zostało uruchomione w 2008 roku w celu koordynacji badań na dużą skalę genomu raka.
Badania ponad 25 tys. nowotworowych genomów ujawniły repertuar onkogennych mutacji, odkryły ślady mutagennych wpływów, określiły klinicznie istotne podtypy dla rokowania i postępowania terapeutycznego i umożliwiły rozwój nowych terapii nowotworowych.

</doc>
<doc id="3182067" url="https://pl.wikipedia.org/wiki?curid=3182067" title="Tryptyk Alessandra Sforzy">
Tryptyk Alessandra Sforzy

Tryptyk Alessandra Sforzy () – dzieło niderlandzkiego malarza Rogiera van der Weydena.
Historia i identyfikacja.
Dzieło powstało na zlecenie Alessandra Sforzy, pana Pesaro, który został przedstawiony na tablicy środkowej wraz z dwiema towarzyszącymi mu osobami - kobietą i młodym mężczyzną.
Według jednej z hipotez Alessandro Sforza zamówił tryptyk wspólnie z żoną Costanzą da Varano, córką władcy Camerino i jej młodszym bratem Rodolfem. Dzieło powstało na pewno po roku 1444, w którym to Alessandro i Costanza wzięli ślub. Tryptyk mógł jednak zostać zamówiony dopiero w okresie, gdy fundator przebywał w Burgundii i Flandrii, czyli w latach 1457-1458 i powstać ok. 1460 roku.. 
Według kolejnej hipotezy, wysuwanej przez niemieckiego badacza Stephana Kemperdicka i polskiego historyka sztuki Antoniego Ziembę, kobietą towarzyszącą Alessandrowi byłaby jego druga żona Sveva da Montefeltro, a obok rodziców klęczałby syn donatora z pierwszego małżeństwa Costanzo, kolejny pan Pesaro i hrabia Cotignoli.
Odmienną identyfikację postaci przedstawionych na środkowym panelu zaproponował angielski mediewista Cecil H. Clough. Według niego naprzeciwko ukazanego w zbroi Alessandra klęczy syn Costanzo oraz córka z pierwszego małżeństwa Battista, księżna Urbino, późniejsza małżonka Federica III da Montefeltro. Zidentyfikowanie kobiety jako córki fundatora, nie zaś jako jego drugiej zony, Clough tłumaczy próbą otrucia Alessandra przez młodą Svevę. W 1457 roku za tę próbę morderstwa została ona odesłana do zakonu klarysek. Przy założeniu, że obraz powstał pod koniec lat pięćdziesiątych XV wieku, Sveva jako niedoszła mężobójczyni nie mogła zostać przedstawiona u boku fundatora.
Na skrzydłach ukazane zostały dwie sceny: na prawym "Boże Narodzenie" w towarzystwie św. Franciszka w jego charakterystycznym mnisim habicie i św. Bawona z sokołem na dłoni, na pierwszym planie. Na lewym panelu znajduje się scena ukazująca św. Jana Chrzciciela na pustyni w towarzystwie św. Katarzyny, której towarzyszą jako atrybuty koło i miecz oraz św. Barbary trzymającej w dłoniach model wieży, w której była więziona
Opis i interpretacja.
Tryptyk został namalowany tylko częściowo przez Weydena. Większą część realizacji malarskiej wykonał jego pomocnik z warsztatu, który w tworzeniu tego zamówienia posiłkował się wcześniejszymi dziełami swego mistrza czy też jego rysunkami modelowymi. Główna scena tryptyku wzorowana była na "Tryptyku Ukrzyżowania", scena Narodzin Chrystusa na prawym skrzydle "Tryptyku Bladelina", natomiast z "Madonny Medici " zaczerpnięty został wzór dla postaci św. Jana Chrzciciela. Weydenowi przypisuje się namalowanie głowy Alessandra Sforzy, która została wykonana odmiennie niż reszta portretów, w tym konterfekt jego żony, malowany bezpośrednio na tablicy. Przedstawienie głowy Alessandra Sforzy powstało na arkuszu papieru czy pergaminu lub (jak w przypadku "Ołtarza Siedmiu Sakramentów") na folii cynkowej, po czym zostało ono doklejone do namalowanego już na tablicy korpusu.

</doc>
<doc id="3182068" url="https://pl.wikipedia.org/wiki?curid=3182068" title="Fabian Picardo">
Fabian Picardo

Fabian Picardo (ur. 18 lutego 1972) – gibraltarski polityk i adwokat, w kwietniu 2011 roku wybrany na przewodniczącego Gibraltarskiej Socjalistycznej Partii Pracy. Od grudnia 2011 roku szef ministrów Gibraltaru. Absolwent Oriel College w Oksfordzie.

</doc>
<doc id="3182069" url="https://pl.wikipedia.org/wiki?curid=3182069" title="Trasa Piekary">
Trasa Piekary

Trasa Piekary (średnica centralna P–P) – niezrealizowany projekt dwujezdniowej arterii, która miała przeciąć śródmieście Poznania na osi północ-południe.
Trasa została zaprojektowana jako element szczegółowego planu śródmieścia Poznania (skala 1:2000), jaki opracowano w Miejskiej Pracowni Urbanistycznej w latach 1961-1962 (w rekordowym czasie siedmiu miesięcy). Kierownikiem zespołu projektantów była Lidia Wejchert, a współpracowali z nią Hubert Bureta i Zofia Róg-Mazurek. W planie przedstawiono w rewolucyjny sposób przebudowę centrum Poznania (około 400 ha terenów w sercu miasta). Jednym z kluczowych elementów układu komunikacyjnego miała być Trasa Piekary.
Arteria ta zaczynać się miała na północy od wielopoziomowego węzła w rejonie obecnego skrzyżowania ulic Przepadek, Alei Niepodległości i Tadeusza Kutrzeby, a także nieistniejącej arterii w kierunku wschodnim do wielopoziomowego ronda na Zawadach (nieco na północ od Ronda Śródka). Postępując na południe Trasa Piekary rozcięłaby Wzgórze Świętego Wojciecha (pomiędzy kościołami) i osiągnęła północny skraj Alei Marcinkowskiego (tu miało powstać rondo). Następnie wchłonęłaby Aleje Marcinkowskiego i pobiegła dalej na południe do ronda przy kościele św. Marcina, a następnie Piekarami, przez park Dąbrowskiego i browar Huggerów (obecnie Stary Browar) do wielopoziomowego skrzyżowania z ul. Królowej Jadwigi. Byłby to południowy kraniec trasy, a jej przedłużeniem byłaby szeroka arteria w kierunku Wildy. Na zachód od krańca południowego, w ciągu ul. Królowej Jadwigi miałoby powstać kolejne gigantyczne rondo (6 ulic) przy starym dworcu PKS, Izbie Rzemieślniczej i Domu Żołnierza. Jednym z elementów trasy miała być linia tramwajowa. Sama projektantka przyznała po latach, że realizacja Trasy Piekary przyniosłaby "ogromne szkody przestrzenne" dla miasta.
Plan realizacji Trasy Piekary był rozważany już przed II wojną światową w kilku wariantach urbanistycznych. Mimo że trasa nigdy nie powstała, to jednak jej projekt pozostawił piętno na wyglądzie części śródmieścia Poznania – wyburzono m.in. wschodnią pierzeję ulicy Piekary i kilka innych budynków, np. dworek Mycielskich. Jeszcze w latach 80. XX wieku próbowano częściowo powrócić do tematu, lansując budowę trasy tramwajowej przez Piekary (od Alei Marcinkowskiego do Górnej Wildy). W 1990 opracowywano jeszcze projekt techniczny tego przedsięwzięcia. Wszystkie te koncepcje ostatecznie zarzucono, a przypieczętowała to budowa Galerii MM, będąca powrotem do pierwotnego zarysu tkanki urbanistycznej tej części miasta.

</doc>
<doc id="3182073" url="https://pl.wikipedia.org/wiki?curid=3182073" title="Rusland">
Rusland

Rusland – wieś w Anglii, w Kumbrii. W 1870–1872 wieś liczyła 178 mieszkańców.

</doc>
<doc id="3182075" url="https://pl.wikipedia.org/wiki?curid=3182075" title="Gustav (książę Danii)">
Gustav (książę Danii)



</doc>
<doc id="3182078" url="https://pl.wikipedia.org/wiki?curid=3182078" title="Dagmar (księżna Danii)">
Dagmar (księżna Danii)



</doc>
<doc id="3182079" url="https://pl.wikipedia.org/wiki?curid=3182079" title="Poughill (Devon)">
Poughill (Devon)

Poughill – wieś i civil parish w Anglii, w Devon, w dystrykcie Mid Devon. W 2011 civil parish liczyła 216 mieszkańców. Poughill jest wspomniana w Domesday Book (1086) jako "Pocheelle/Pocheella/Pochehille/Pochehilla".

</doc>
<doc id="3182080" url="https://pl.wikipedia.org/wiki?curid=3182080" title="Eskorbuto">
Eskorbuto

Eskorbuto – hiszpański zespół punkrockowy.
Historia.
Założony został w 1980 na obrzeżach Bilbao – w slumsach Margen Izquierda (Kraj Basków) przez: wokalistę/basistę Juanmę Suáreza i wokalistę/gitarzystę Iosu Expósito. Silne osobowości muzyków (zwłaszcza Expósito), ich nihilistyczna postawa oraz chwytliwe kompozycje spowodowały, że jeszcze przed dokonaniem jakichkolwiek nagrań grupa zyskała uznanie publiczności zarówno w Kraju Basków jak i w pozostałej części Hiszpanii. Debiutanckie nagrania w postaci singla "Mucha policía, poca diversión" ukazały się w 1983. Rok później muzycy nagrali cztery utwory, które ukazały się na splicie dzielonym z zespołem R.I.P..
Pierwszy album "Eskizofrenia" został nagrany przy pomocy automatu perkusyjnego i wydany w 1984 – w czasie, gdy wokół członków zespołu narosło wiele kontrowersji (m.in. aresztowania, kłopoty z cenzurą), które tylko przysporzyły im popularności.
W 1986 ukazały się trzy wydawnictwa: kaseta magnetofonowa "Ya no quedan más cojones, Eskorbuto a las elecciones" – zawierająca 6 utworów, drugi album studyjny pt. "Anti Todo" (w przeciwieństwie do swojego poprzednika nagrany z "żywymi" bębnami) – zawiera bardziej dopracowane utwory i przez wiele osób uważany jest za najlepszy w karierze zespołu oraz nagrania koncertowe "Impuesto revolucionario".
W 1987 po wydaniu płyty "Los demenciales chicos acelerados" popularność Eskorbuto zaczęła stopniowo słabnąć i kolejne albumy "Las mas macabras de las vidas" (1988) oraz "Demasiados enemigos..." (1991) nie zdołały jej przywrócić. 
31 maja 1992 w wyniku przedawkowania heroiny w wieku 32 lat zmarł Expósito (jego bratankiem jest piłkarz Unai Expósito). 8 października tego samego roku zmarł na AIDS Suárez (miał 30 lat). Po śmierci Expósito i Suáreza perkusista Pako Galán grający z nimi od 1982 zdecydował działać dalej pod nazwą Eskorbuto. Z różnymi muzykami nagrał jeszcze 3 albumy studyjne: "Aki no keda ni dios" (1994), "Kalaña" (1996) oraz "Dekadencia" (1998). W 1999 grupa zakończyła działalność.

</doc>
<doc id="3182081" url="https://pl.wikipedia.org/wiki?curid=3182081" title="E-zida">
E-zida

E-zida (sum. é.zi.da, tłum. „Prawdziwy dom”) – ceremonialna nazwa mezopotamskich świątyń poświęconych bogu Nabu.
W Babilonii nazwa E-zida odnosiła się do świątyni boga Nabu znajdującej się w mieście Borsippa. Była ona wielokrotnie przebudowywana i odnawiana, zarówno przez władców babilońskich (Hammurabi, Marduk-apla-iddina I, Marduk-szapik-zeri, Szamasz-szuma-ukin, Nabuchodonozor II), jak i asyryjskich (Asarhaddon, Aszurbanipal). Nazwę E-zida nosiła również cella boga Nabu w kompleksie świątynnym E-sagil boga Marduka w Babilonie, gdzie w trakcie obchodów święta akitu umieszczany był posąg boga Nabu sprowadzany z Borsippy.
W Asyrii nazwę E-zida nosiły świątynie boga Nabu znajdujące się w Niniwie i Kalchu. Przy pierwszej z nich prace budowlane prowadzili tacy asyryjscy władcy jak Adad-nirari III, Sargon II, Asarhaddon, Aszurbanipal i Sin-szarra-iszkun, natomiast przy drugiej Aszurnasirpal II, Adad-nirari III, Asarhaddon, Aszurbanipal, Aszur-etil-ilani i Sin-szarra-iszkun. 

</doc>
<doc id="3182082" url="https://pl.wikipedia.org/wiki?curid=3182082" title="Little Henny">
Little Henny

Little Henny – osada w Anglii, w Esseksie, w dystrykcie Braintree. W 2001 roku civil parish liczyła 48 mieszkańców.

</doc>
<doc id="3182085" url="https://pl.wikipedia.org/wiki?curid=3182085" title="Dominique Martin">
Dominique Martin

Dominique Martin (ur. 1 października 1961 w Scionzier) – francuski polityk i samorządowiec, działacz Frontu Narodowego, poseł do Parlamentu Europejskiego VIII kadencji.
Życiorys.
Kształcił się w akademii wojskowej École Spéciale Militaire de Saint-Cyr. Podjął studia biznesowe w Paryżu, po czym zajął się pracą w rodzinnym przedsiębiorstwie w Górnej Sabaudii. W 1983 wstąpił do Frontu Narodowego, pełniąc różne funkcje w jego strukturach, m.in. dołączając do komitetu centralnego partii. Od 1989 po raz pierwszy został wybrany do rady miejskiej Cluses, a od 1992 uzyskał mandat radnego regionu Rodan-Alpy. W kilku kolejnych wyborach lokalnych i regionalnych z powodzeniem ubiegał się o reelekcję. Startował także z ramienia FN bezskutecznie także w różnych innych wyborach, w tym kilkakrotnie do rady departamentu i do Zgromadzenia Narodowego.
W 2014 Dominique Martin uzyskał mandat eurodeputowanego VIII kadencji.

</doc>
<doc id="3182086" url="https://pl.wikipedia.org/wiki?curid=3182086" title="Rodmersham">
Rodmersham

Rodmersham – wieś i civil parish w Anglii, w Kent, w dystrykcie Swale. W 2011 civil parish liczyła 555 mieszkańców.

</doc>
<doc id="3182088" url="https://pl.wikipedia.org/wiki?curid=3182088" title="Detektivbyrån">
Detektivbyrån

Detektivbyrån ("The Detective Agency") – szwedzki zespół muzyczny, tworzący w gatunku electronica i muzyka folkowa. Tworzą go: Anders "Flanders" Molin (akordeon, pozytywka), (dzwonki, fortepian, Theremin) i Jon Nils Emanuel Ekström (perkusja, pozytywka, dzwon).
W latach 2006–2009 zespół intensywnie koncertował, wziął także udział w kilku szwedzkich programach radiowych i telewizyjnych, w tym w MTV Europe.
3 września 2008 roku Detektivbyrån wydał swój pierwszy album, "Wermland". Zespół został nominowany do dwóch nagród Grammis.
W lutym 2009 roku, Jon Nils Emanuel Ekström opuścił zespół, po czym jego miejsce zajął Marcus Sjöberg.
W sierpniu 2010 roku zespół został rozwiązany.
Po rozpadzie Martin Molin oraz Marcus Sjöberg wraz z dwoma innymi artystami założyli zespół muzyczny .
Anders "Flanderz" Molin powrócił do swojego marzenia o byciu człowiekiem orkiestrą.

</doc>
<doc id="3182094" url="https://pl.wikipedia.org/wiki?curid=3182094" title="Middle Rasen">
Middle Rasen

Middle Rasen – wieś i civil parish w Anglii, w Lincolnshire, w dystrykcie West Lindsey. W 2011 civil parish liczyła 2043 mieszkańców. Middle Rasen jest wspomniana w Domesday Book (1086) jako "Rasa".

</doc>
<doc id="3182097" url="https://pl.wikipedia.org/wiki?curid=3182097" title="Low Level Virtual Machine">
Low Level Virtual Machine



</doc>
<doc id="3182098" url="https://pl.wikipedia.org/wiki?curid=3182098" title="West Markham">
West Markham

West Markham – wieś i civil parish w Anglii, w Nottinghamshire, w dystrykcie Bassetlaw. W 2011 civil parish liczyła 170 mieszkańców.

</doc>
<doc id="3182099" url="https://pl.wikipedia.org/wiki?curid=3182099" title="Sylvie Goddyn">
Sylvie Goddyn

Sylvie Goddyn (ur. 24 czerwca 1964 w Lille) – francuska polityk i samorządowiec, działaczka Frontu Narodowego, posłanka do Parlamentu Europejskiego VIII kadencji.
Życiorys.
W 1989 wstąpiła do Frontu Narodowego, awansowała w strukturach partyjnych, m.in. dołączając do komitetu centralnego. Pracowała jako asystentka w Europarlamencie. Z ramienia swojego ugrupowania była wybierana do rady miejskiej Roubaix i rady regionu Nord-Pas-de-Calais.
W 2014 Sylvie Goddyn uzyskała mandat deputowanej do PE VIII kadencji. W 2018, po publicznym zadeklarowaniu poparcia dla Nicolasa Dupont-Aignana przed wyborami w 2019, została wykluczona z powstałego na bazie FN Zjednoczenia Narodowego.

</doc>
<doc id="3182100" url="https://pl.wikipedia.org/wiki?curid=3182100" title="Scarrington">
Scarrington

Scarrington – wieś i civil parish w Anglii, w Nottinghamshire, w dystrykcie Rushcliffe. W 2011 civil parish liczyła 183 mieszkańców. Scarrington jest wspomniana w Domesday Book (1086) jako "Scarintone".

</doc>
<doc id="3182101" url="https://pl.wikipedia.org/wiki?curid=3182101" title="South Muskham">
South Muskham

South Muskham – wieś i civil parish w Anglii, w Nottinghamshire, w dystrykcie Newark and Sherwood. W 2011 civil parish liczyła 494 mieszkańców. South Muskham jest wspomniana w Domesday Book (1086) jako "Muscham".

</doc>
<doc id="3182102" url="https://pl.wikipedia.org/wiki?curid=3182102" title="Adolfo Canepa">
Adolfo Canepa

Adolfo John Canepa (ur. 17 grudnia 1940 w Londynie) – gibraltarski polityk. Były przewodniczący Stowarzyszenia na Rzecz Rozwoju Praw Obywatelskich, szef ministrów Gibraltaru od 8 grudnia 1987 do 25 marca 1988 roku, lider opozycji.
Od 2012 roku spiker Parlamentu Gibraltaru. 1 kwietnia 2014 roku mianowany na urząd burmistrza Gibraltaru.

</doc>
<doc id="3182103" url="https://pl.wikipedia.org/wiki?curid=3182103" title="Joshua Hassan">
Joshua Hassan

Sir Joshua Abraham Hassan (ur. 21 sierpnia 1915 na Gibraltarze, zm. 1 lipca 1997 tamże) – gibraltarski polityk pochodzenia żydowskiego (Żydzi sefardyjscy). Pierwszy burmistrz i szef ministrów Gibraltaru w latach 1964–1969 oraz 1972–1987.

</doc>
<doc id="3182106" url="https://pl.wikipedia.org/wiki?curid=3182106" title="Robert Peliza">
Robert Peliza

Sir Robert John „Bob” Peliza (ur. 16 listopada 1920 na Gibraltarze, zm. 12 grudnia 2011 tamże) – gibraltarski polityk. Twórca i przewodniczący Partii Integracji z Wielką Brytanią, Szef ministrów Gibraltaru w latach 1969–1972. Spiker Parlamentu Gibraltaru w latach 1992–1996.

</doc>
<doc id="3182109" url="https://pl.wikipedia.org/wiki?curid=3182109" title="Jarczów (gromada)">
Jarczów (gromada)

Jarczów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jarczów z siedzibą GRN w Jarczowie utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Jarczów osada, Jarczów kol. I, Jarczów kol. II, Zawady, Chodywańce, Jurów, Wereszczyca i Plebanka ze zniesionej gminy Jarczów w tymże powiecie. Dla gromady ustalono 21 członków gromadzkiej rady narodowej.
1 stycznia 1959 do gromady Jarczów włączono wieś i kolonię Korhynie, wieś Korhynie-Wola oraz kolonię Leliszka ze zniesionej gromady Żurawce w tymże powiecie.
1 stycznia 1960 do gromady Jarczów włączono wieś Szlatyn ze zniesionej gromady Dyniska w tymże powiecie.
1 stycznia 1962 do gromady Jarczów włączono wieś i kolonię Łubcze ze zniesionej gromady Gródek w tymże powiecie.
1 stycznia 1969 do gromady Jarczów włączono wsie Chorążanka i Przewłoka ze zniesionej gromady Majdan Górny w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Jarczów.

</doc>
<doc id="3182111" url="https://pl.wikipedia.org/wiki?curid=3182111" title="Komarów-Osada (gromada)">
Komarów-Osada (gromada)

Komarów-Osada (pocz. "Komarów Osada") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Komarów Osada (pisownia bez łącznika) z siedzibą GRN w Komarowie osadzie utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Komarów osada, Komarów Górny, Komarów Dolny, Wolica Brzozowa, Ruszczyzna, Krzywostok wieś i Krzywostok kol. ze zniesionej gminy Komarów w tymże powiecie. Dla gromady ustalono 26 członków gromadzkiej rady narodowej.
1 stycznia 1960 do gromady Komarów Osada włączono obszar zniesionej gromady Komarów oraz wieś Zubowice, kolonię Zubowice i wieś Sosnowa Dębowa ze zniesionej gromady Zubowice w tymże powiecie.
1 stycznia 1962 do gromady Komarów-Osada włączono obszar zniesionej gromady Antoniówka w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Komarów-Osada.
Uwaga: Nie mylić z pobliską gromadą Komarów z siedzibą w Komarowie (Wsi).

</doc>
<doc id="3182112" url="https://pl.wikipedia.org/wiki?curid=3182112" title="Gromada Komarów Osada">
Gromada Komarów Osada



</doc>
<doc id="3182113" url="https://pl.wikipedia.org/wiki?curid=3182113" title="Gwiazd naszych wina (film)">
Gwiazd naszych wina (film)

Gwiazd naszych wina (ang. "The Fault in Our Stars") – amerykański dramatyczny romans z 2014 roku w reżyserii Josha Boone’a. Film jest adaptacją powieści Johna Greena "Gwiazd naszych wina".
Fabuła.
Główni bohaterowie filmu – Hazel (Shailene Woodley) i Gus (Ansel Elgort) to nastolatkowie, którzy mimo młodego wieku musieli stawić czoła przeciwnościom losu. Ona – szesnastolatka mieszkająca na przedmieściach Indianapolis, ze zdiagnozowanym rakiem i opiekuńczymi rodzicami, on – były koszykarz, któremu świat się zawalił, gdy amputowano mu nogę. Poznali się na spotkaniu grupy wsparcia dla chorych na raka. Oprócz ciężkich doświadczeń połączyła ich miłość do książek. Dziewczyna pragnie poznać autora ulubionej powieści, Petera van Houtena (Willem Dafoe), jednak mimo prób kontaktu, spotkanie nie doszło do skutku. Mimo wszystko Gus nie poddaje się łatwo. Udaje mu się skontaktować i zdobyć zaproszenie na spotkanie z pisarzem w Amsterdamie. Postanawia jako towarzyszkę podróży zabrać dziewczynę.

</doc>
<doc id="3182114" url="https://pl.wikipedia.org/wiki?curid=3182114" title="Krynice (gromada)">
Krynice (gromada)

Krynice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krynice z siedzibą GRN w Krynicach utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Krynice, Majdan Krynicki, Dąbrowa, Polanówka, Polany, Romanówka, Zadnoga, Huta Dzierążyńska i Budy Dzierążyńskie ze zniesionej gminy Krynice w tymże powiecie. Dla gromady ustalono 27 członków gromadzkiej rady narodowej.
1 stycznia 1960 do gromady Krynice włączono wieś i kol. Antoniówka, wieś Zaboreczno, kol. Krynice Nr 2, kol. Berencwajg cz. II, Niemirówek B/1/2, 1/3 i 3/6 oraz kol. Partyzantów ze zniesionej gromady Niemirówek w tymże powiecie.
1 stycznia 1969 do gromady Krynice włączono wsie Dzierążnia i Majdan Sielec ze zniesionej gromady Dzierążnia w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Krynice.

</doc>
<doc id="3182115" url="https://pl.wikipedia.org/wiki?curid=3182115" title="Lubycza Królewska (gromada)">
Lubycza Królewska (gromada)

Lubycza Królewska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubycza Królewska z siedzibą GRN w Lubyczy Królewskiej (wówczas wsi) utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Lubycza Królewska, Huta Lubycka, Lubycza Kniazie i Teniatyska oraz miejscowości Gruszka, Łużek, Łysy, Mrzygłody, Netreba, Ruda Lubycka, Sołtysy, Zatyle i Lubycza Kameralna z dotychczasowej gromady Lubycza Kameralna ze zniesionej gminy Lubycza Królewska w tymże powiecie. Dla gromady ustalono 13 członków gromadzkiej rady narodowej.
1 stycznia 1959 do gromady Lubycza Królewska włączono wsie Żurawce i Ruda Żurawiecka ze zniesionej gromady Żurawce w tymże powiecie.
1 stycznia 1960 do gromady Lubycza Królewska włączono obszar zniesionej gromady Hrebenne w tymże powiecie.
1 stycznia 1969 do gromady Lubycza Królewska włączono obszar zniesionej gromady Machnów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Lubycza Królewska.

</doc>
<doc id="3182116" url="https://pl.wikipedia.org/wiki?curid=3182116" title="Łaszczów (gromada)">
Łaszczów (gromada)

Łaszczów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łaszczów z siedzibą GRN w Łaszczowie osadzie (wówczas wsi) utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Łaszczów osada, Domaniż, Czerkasy, Podhajce, Steniatyn kol., Steniatyn wieś, Nadolce, Małoniż i Łaszczów kol. ze zniesionej gminy Łaszczów w tymże powiecie. Dla gromady ustalono 21 członków gromadzkiej rady narodowej.
1 stycznia 1958 do gromady Łaszczów włączono obszar zniesionej gromady Dobużek w tymże powiecie.
1 stycznia 1960 do gromady Łaszczów włączono wieś i kolonię Muratyn ze zniesionej gromady Czartowiec, a także wieś i kol. Zimno, wieś i kol. Pieniany oraz wieś Ratyczów ze zniesionej gromady Zimno w tymże powiecie.
1 stycznia 1962 do gromady Łaszczów włączono wieś i kolonię Podlodów ze zniesionej gromady Gródek w tymże powiecie.
1 stycznia 1969 do gromady Łaszczów włączono wsie Hopkie, Pukarzów, Wólka Pukarzowska, Kolonia Hopkie i Kolonia Pukarzów ze zniesionej gromady Wólka Pukarzowska w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Łaszczów.

</doc>
<doc id="3182117" url="https://pl.wikipedia.org/wiki?curid=3182117" title="Majdan Sopocki (gromada)">
Majdan Sopocki (gromada)

Majdan Sopocki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Majdan Sopocki z siedzibą GRN w Majdanie Sopockim (obecnie są to dwie wsie: Majdan Sopocki Pierwszy i Majdan Sopocki Drugi) utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Majdan Sopocki I, Majdan Sopocki II, Nowiny, Podrusów i Oseredek ze zniesionej gminy Majdan Sopocki w tymże powiecie. Dla gromady ustalono 22 członków gromadzkiej rady narodowej.
29 lutego 1956 z gromady Majdan Sopocki wyłączono kolonię Czarny Las, włączając ją do gromady Stanisławów w powiecie biłgorajskim w tymże województwie.
1 stycznia 1960 do gromady Majdan Sopocki włączono obszar zniesionej gromady Ciotusza Nowa w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3182118" url="https://pl.wikipedia.org/wiki?curid=3182118" title="Jak wytresować smoka 2">
Jak wytresować smoka 2

Jak wytresować smoka 2 (ang. "How to Train Your Dragon 2") – amerykański film animowany, kontynuacja filmu "Jak wytresować smoka". Film wyprodukowany przez DreamWorks Animation i 20th Century Fox.
Fabuła.
Trwa wyścig smoków i wszyscy świetnie się bawią, gdy nagle Stoick zauważa nieobecność Czkawki, jednak szybko z powrotem skupia uwagę na starciu młodzieży, czując dumę ze zwycięstwa Astrid, którą określa mianem przyszłej synowej. Tymczasem Czkawka wraz ze Szczerbatkiem oddają się szalonej, podniebnej przejażdżce, podczas której natykają się na stado Drzewokosów i Raziprądów, zaś Czkawka testuje swój umożliwiający samodzielny lot kostium. W pewnym momencie chłopak leci prosto na skałę. Od zderzenia ratuje go Szczerbatek, który łapie go, osłania skrzydłami i wpada między drzewa w nieznanym przyjaciołom lesie. Po krótkiej przepychance, Czkawka wyjmuje swoją mapę, by opisać nowy, odkryty właśnie ląd. Widząc Szczerbatka drapiącego się pod pachą, nadaje miejscu nazwę Swędzipacha.
Po chwili na grzbiecie Wichury przylatuje Astrid i siada obok Czkawki. Zapytany, dlaczego nie brał udziału w zawodach, chłopak wyjaśnia, że uciekł przed ojcem, który tego ranka uświadomił mu spoczywające na nim brzemię przejęcia tytułu wodza. Dziewczyna jest zaskoczona i szczęśliwa, Czkawka jednak nie czuje się dość dojrzały, by zostać głową klanu. Ich rozmowa zostaje przerwana, gdy chłopak zauważa w dali Swędzipachy dym. Przyjaciele lecą tam na swoich smokach.
Gdy docierają do tajemniczego miejsca, widzą spalony las, a chwilę później ogromną lodową górę o nienaturalnym kształcie. Nagle Wichura zostaje schwytana w sieć. Szczerbatek łapie spadającą Astrid i leci na ratunek smoczycy. Dwójka jeźdźców zauważa grupę wojowników, na czele których stoi mężczyzna o imieniu Eret. Zdradza, iż służy łowcy smoków, Drago Krwawdoniowi. Oskarża również Czkawkę o nakłonienie ogromnej, ziejącej lodem bestii do zniszczenia twierdzy Drago. Chłopak zaczyna podejrzewać, że istnieje jakiś inny smoczy jeździec i wraca na Berk, uciekając jednocześnie przed sieciami Ereta.
Odnajduje swojego ojca w kuźni, w której wytwarzane są siodła dla smoków. Czkawka usiłuje opowiedzieć mu o swojej przygodzie, jednak Stoick zwraca na niego uwagę dopiero wówczas, gdy słyszy imię Drago Krwawdonia. Opowiada Czkawce historię, jak pierwszy raz spotkał Drago.
Podczas jednego ze wspólnych posiedzeń wodzów do sali obrad wkroczył nieznajomy, który jednocześnie potrzebował pomocy i sam ją oferował. Powiedział, że ma władzę nad smokami i zażądał, by wikingowie pokłonili mu się i poszli za nim. Gdy wodzowie odmówili, mężczyzna, który okazał się Drago Krwawdoniem, wyszedł, a po chwili sala stanęła w płomieniach i do pomieszczenia wpadły opancerzone smoki. Wszyscy obecni w pomieszczeniu, prócz Stoicka, zginęli. Wódz Wandali obawia się, że pewnego dnia szaleniec powróci, by zniszczyć Berk i zapanować nad smokami.
Czkawka, mimo wyraźnych ostrzeżeń ojca, jest zdecydowany odnaleźć Drago i przekonać go do przyjaźni ze smoczą rasą. Wbrew zakazom Stoicka, który polecił wszystkim smokom schowanie się w stajniach, Czkawka wskakuje na grzbiet Szczerbatka i odlatuje, a za nim podąża Astrid. Trafiają na statek Ereta, gdzie chłopak realizuje swój „wspaniały plan”, będący dla Astrid totalnym zaskoczeniem: oddaje mężczyźnie swój miecz i zostawia przy nim Szczerbatka, po czym sam się chowa mówiąc, że się poddają i są teraz więźniami Ereta. Wojownicy, nie umiejąc posługiwać się mieczem, uwalniają gaz i doprowadzają do eksplozji, a smoki zaczynają się z nimi bawić. Czkawka pragnie w ten sposób uświadomić łowcom smoków prawdziwą naturę tych zwierząt i zniechęcić ich do porywania smoków dla zdobycia władzy. Jego rozmowę przerywa przybycie pozostałych jeźdźców, przybyłych na ratunek Czkawce. Szpadka, ujrzawszy Ereta, natychmiast zakochuje się w nim, mężczyzna jednak wyrzuca sieć, która owija się wokół dziewczyny i sprowadza ją na statek. Jakiś czas później przybywa również Stoick oraz Pyskacz. Wódz wbrew sobie zezwala synowi lecieć dalej na poszukiwania Krwawdonia, zaś reszcie nakazuje powrócić na Berk.
Podczas lotu nad chmurami, Czkawka i Szczerbatek zostają zaskoczeni przez nagłe pojawienie się ogromnego smoka i stojącego na jego grzbiecie zamaskowanego jeźdźca. Dwójka przyjaciół zostaje rozdzielona – Czkawkę chwyta jeden ze smoków, towarzyszących tajemniczej parze, Szczerbatek zaś spada i ląduje w oceanie, skąd nie potrafi się sam wydostać i również zostaje porwany przez morskie smoki. Tymczasem Czkawka trafia do Smoczego Sanktuarium, gdzie nieświadom, iż jest obserwowany przez tajemniczego jeźdźca, próbuje poskromić znajdujące się w jaskini smoki. Po chwili koło Czkawki ląduje ocalony Szczerbatek, zaś zamaskowana postać podchodzi do niego i powala smoka jednym ruchem ręki. Zbliżywszy się do chłopaka, jeździec nagle odsuwa się wymawiając jego imię i zdejmuje hełm. Okazuje się, iż jest to kobieta, w dodatku zaginiona od dwudziestu lat matka Czkawki, Valka. Szczęśliwa, natychmiast zabiera zszokowanego syna ze sobą i pokazuje mu ogromną lodową jaskinię, zamieszkaną przez tysiące smoków. Wyjaśnia mu również tajemnicę swojego zniknięcia, przedstawia panującego nad całym Sanktuarium Oszołomostracha, razem z synem i swoimi smokami odbywają także wspólny lot. Podczas niego Czkawka pokazuje Valce swój kostium do latania, którym kobieta wydaje się być zachwycona.
W tym samym czasie Astrid, Sączysmark, Śledzik oraz Szpadka i Mieczyk udają się na poszukiwania Czkawki i Stoicka. Porywają Ereta, którego Astrid zmusza do zaprowadzenia ich do Drago. Mężczyzna się zgadza. Na miejscu atakują i porywają ich ludzie Drago. Usypiają ich smoki i zamykają. Eret, by się ratować, mówi, że przyprowadził smoczych jeźdźców oraz ich smoków dla Drago, który może je wykorzystać do swojej smoczej armii.
Wkrótce do Sanktuarium, w towarzystwie Pyskacza, trafia Stoick Ważki, który przybył tam, by ratować Czkawkę. Uciekając tunelami, nagle spotyka swoją zaginioną żonę Valkę i zszokowany podchodzi do niej powolnym krokiem. Kobieta oczekuje od niego pretensji i wściekłości, jednak Stoick jedynie obejmuje ją i całuje. Wszyscy razem jedzą obiad w jaskini Sanktuarium, chcąc poczuć smak dawnego życia. Valka wciąż jest smutna, jednak słysząc z ust Stoicka ich starą pieśń, podejmuje ją i zaczyna tańczyć ze swoim mężem, obiecuje też, że wróci z nimi na Berk. Beztroskę przerywa atak Drago Krwawdonia na Smocze Sanktuarium. Jeźdźcy oraz smoki natychmiast udają się na zewnątrz, by bronić ostatniej bezpiecznej dla smoków kwatery.
Jeźdźcom (Astrid, Sączysmarkowi, Mieczykowi, Szpadce i Śledzikowi) oraz Eretowi udaje się uciec Drago. Uwalniają smoki z klatek i lecą pomóc w obronie Smoczego Sanktuarium. Drago wydaje się zaskoczony i wściekły, gdy widzi ich atakujących jego ludzi.
Podczas walki Astrid dowiaduje się o odnalezionej matce Czkawki, zaś Eret ostatecznie przechodzi na stronę jeźdźców. Tymczasem Alfa wychodzi z ukrycia, by pokonać wojska Drago. Niestety okazuje się, że żądny władzy szaleniec posiada własnego Oszołomostracha, który wynurza się w oceanu i podejmuje walkę ze swoim pobratymcem. Ku rozpaczy Valki i pozostałych jeźdźców, bestia służąca Drago wychodzi zwycięsko z pojedynku, wbijając swoje kły w brzuch Alfy i zabijając go na miejscu. Następnie wydaje z siebie ryk, który zmusza wszystkie smoki bez wyjątku do posłuszeństwa i zwrócenia się przeciwko obrońcom Sanktuarium. Przerażony i zaskoczony Czkawka bezskutecznie usiłuje okiełznać Szczerbatka, który zmierza w jego stronę, chcąc zaatakować. W końcu otwiera paszczę i strzela plazmą. Nie trafia on jednak Czkawki, lecz Stoicka, który w tym samym momencie rzuca się na ratunek swojemu synowi. Jeźdźcy nie mogą uwierzyć w śmierć swojego wodza i przyjaciela. Gdy po chwili Szczerbatek otrząsa się z amoku i nieśmiało zbliża się do nich, zdruzgotany Czkawka przepędza go. Oszołomostrach ponownie ryczy i przywołuje ku sobie wszystkie smoki. Szczerbatek próbuje posłusznie przylecieć do Alfy, lecz Drago łapie go włócznią za siodło, i ściąga na ziemię. Później wsiada na niego i odlatuje razem ze smoczą armią aby podbić Berk.
Pozbawieni swoich wierzchowców Czkawka, Valka, Astrid, Pyskacz, Śledzik, Sączysmark, Mieczyk, Szpadka oraz Eret urządzają Stoickowi tradycyjny pogrzeb, kładąc jego ciało na statku, wypuszczając go na ocean i podpalając łódź. Następnie Czkawka zwraca się do przyjaciół, mówiąc, iż postara się jak najlepiej przejąć obowiązki wodza, zaś matka wyjawia mu, że ojciec od zawsze w niego wierzył, co pomaga chłopakowi poprowadzić wszystkich na bitwę. A ponieważ Drago i jego smoki zmierzają w stronę Berk, chłopak postanawia dosiąść jedynych niepodlegających Oszołomostrachowi smoków – piskląt Szponiaków. Przyjaciele docierają na Berk w momencie, gdy wszystkie zamieszkujące wyspę smoki zostały wezwane przez smoka Drago. Sam szaleniec dosiada uległego mu Szczerbatka. Początkowo nie chce on dopuścić do siebie Czkawki, jednak chłopak cierpliwie przysuwa swoją dłoń do jego nosa, tłumacząc, iż nie ma do niego żalu za śmierć Stoicka, że to nie była jego wina. Wielka przyjaźń między Szczerbatkiem i Czkawką w końcu zwycięża. Razem, jako jedyni, muszą stawić czoła ogromnej bestii. Uciekając przed jego atakami, Czkawka zawiązuje Szczerbatkowi oczy i zatyka uszy, by ten znów nie uległ hipnozie złego Oszołomostracha.
Oszołomostrach zieje w ich stronę lodem, więżąc ich wewnątrz lodowej góry. Przerażeni mieszkańcy osady są pewni, iż zginęli, jednak w tym momencie góra eksploduje pod wpływem strzału potężnej energii pobudzonej przez Szczerbatka. Smok świeci i dysponuje potężnym ogniem, którym atakuje Alfę. Udaje mu się także skłonić do współpracy pozostałe smoki z Berk, samemu stając się alfą. Atakowany ze wszystkich stron Oszołomostrach nie wycofuje się, zmuszany do dalszej walki przez Drago, stojącego na jego głowie. Zieje lodem w stronę osady, niszcząc jej część i pokrywając wyspę lodem. W pewnym momencie Szczerbatek znów atakuje ogniem i odrąbuje Oszołomostrachowi jeden z ciosów. Pokonana bestia odwraca się i nurkuje do oceanu, porywając ze sobą Drago, który prawdopodobnie tonie.
Po zakończonej bitwie, Valka oznajmia synowi, że jest z niego dumna, a on cieszy się, że matka zostanie z nim do końca. Eret otrzymuję jako własnego smoka Czaszkochrupa, smoka którego dosiadał Stoik. Nagle Czkawkę zaczepia Astrid, zwracając mu uwagę, że miała rację. Chłopak niespodziewanie przyciąga ją do siebie, i całuje, udowadniając jej swoją miłość. Mieszkańcy osady wiwatują na cześć Czkawki oraz Szczerbatka, który zostaje ogłoszony nowym alfą i któremu kłania się nawet Chmuroskok. Czkawka natomiast zostaje przez Gothi naznaczony jako nowy wódz klanu. Ocaleni przed niebezpieczeństwem jeźdźcy oraz ich smoki ponownie organizują Smocze Wyścigi, w których tym razem bierze udział również Czkawka. Berk, chociaż po części wciąż pokryte lodem, staje się jeszcze bardziej żywe, zaś jego mieszkańców i smoki ogarnia radość.
Wersja polska.
Opracowanie wersji polskiej: Studio Sonica
Reżyseria: Jerzy Dominik
Tłumaczenie: Arleta Walczak
Dialogi polskie: Joanna Kuryłko
Dźwięk: Daniel Gabor
Montaż: Maciej Brzeziński
Mix: Deluxe
Tekst piosenki i kierownictwo muzyczne: Marek Krejzler
Kierownictwo produkcji: Agnieszka Kudelska
W wersji polskiej udział wzięli:
W pozostałych rolach

</doc>
<doc id="3182120" url="https://pl.wikipedia.org/wiki?curid=3182120" title="Siroco (album)">
Siroco (album)

Siroco – jedenasty album studyjny w dyskografii andaluzyjskiego gitarzysty flamenco Paco de Lucii. Płyta jest uznawana za najlepszą w dorobku artysty, a także za jedną z najznakomitszych pozycji wszech czasów, prezentujących muzykę flamenco. Tytuł płyty nawiązuje do śródziemnomorskiego wiatru, wiejącego znad Sahary. 

</doc>
<doc id="3182122" url="https://pl.wikipedia.org/wiki?curid=3182122" title="La Barrosa">
La Barrosa

La Barrosa (pol. "Dziewczyna ze skazami") – utwór flamenco napisany i nagrany przez hiszpańskiego gitarzystę Paco de Lucię. Kompozycja jest w stylu alegrías (żywy rodzaj muzyki flamenco). Dzieło ukazało się na płycie studyjnej artysty "Siroco" z roku 1987. Instrumental ten jest jednym z najbardziej popularnych i uznanych prac w jego dorobku. Tytuł utworu odnosi się do kadyksyjskiej plaży Playa de la Barrosa, rozciągającej się na szerokości 6 km, która znajduje się w mieście Chiclana de la Frontera. Angielski muzyk Richard Chapman opisał dzieło jako "„pełne swobodnej subtelności z kaskadującymi frazami”". Utwór jest grany w tonacji B-dur, z użyciem kapodasteru na drugim progu.
Muzyk wykonywał "La Barrosę" na scenach całego świata, włączając występ na madryckim Plaza Mayor w roku 1993. Rok wcześniej de Lucía zaprezentował kompozycję na arenie walk byków podczas wystawy Expo '92 odbywającej się w Sewilli. Także w 1992 roku gitarzysta wraz z grupą muzyków z Paco de Lucía Sextet zaprezentował kompozycję amerykańskiej publiczności w nowojorskiej Avery Fisher Hall. Kompozycja znalazła się również na wydanej w 1996 roku, dwupłytowej kompilacji "Antología".

</doc>
<doc id="3182124" url="https://pl.wikipedia.org/wiki?curid=3182124" title="Bomber B-Programm">
Bomber B-Programm

Bomber B-Programm – niemiecki program lotniczy z okresu II wojny światowej, którego założeniem było zaprojektowania samolotu bombowego o dużym zasięgu pozwalającym na dotarcie do każdego miejsca na Wyspach Brytyjskich, o dużym udźwigu bomb i osiągach które miały znacznie przewyższać osiągi innych ówczesnych samolotów. W ramach programu zaprojektowano cztery samoloty Arado E.340, Dornier Do 317, Focke-Wulf Fw 191 i Junkers Ju 288 z których żadnej jednak nie wszedł do produkcji seryjnej.
Historia.
Na początku lipca 1939 Biuro Techniczne Reichsluftfahrtministerium (RLM - nazistowskiego Ministerstwa ds. Lotnictwa) rozpisało konkurs na szybki samolot bombowy o zasięgu pozwalającym na dotarcie do każdego miejsca Wysp Brytyjskich. Założono także, że nowy samolot miał mieć duży udźwig bomb wynoszący 4000 kilogramów i osiągi znacznie przewyższające ówczesne konstrukcje tego typu. Napęd nowego samolotu miały stanowić silniki gwiazdowe typu Junkers Jumo 9222 lub Daimler Benz DB 9-604, które były dopiero opracowywane. Od nowego samolotu wymagano także aby był wyposażony w kabinę ciśnieniową dla czteroosobowej załogi i mógł być używany także do jako bombowiec nurkujący. Konkurs został rozpisany przede wszystkim z myślą o firmach Arado, Dornier, Junkers i Focke-Wulf, każda z nich została poproszona o zaprojektowanie jednego modelu.
Pierwszym samolotem zgłoszonym do konkursu był dwubelkowy Arado E.340, który został jednak odrzucony przez RLM właśnie z powodu jego nieortodoksyjnego układu. Drugim samolotem zgłoszonym do konkursu był Dornier Do 317, powstały dwa prototypy tego samolotu i pięć egzemplarzy przedprodukcyjnych ale i ta maszyna nie została wysoko oceniona przez RLM nie weszła do produkcji. Projekty dwóch pozostałych samolotów, Focke-Wulf Fw 191 i Junkers Ju 288, zostały ocenione znacznie lepiej i RLM zleciło dalsze prace nad nimi Fw 191 wzbił się w powietrze na początku kwietnia 1942, ale z powodu niedostępności obiecanych silników Junkersa musiał używać silników BMW 9-801 o mniejszej mocy. Także Daimler Benz borykał się ze znacznymi problemami z opracowywanymi silnikami DB 9-604 i ostatecznie zrezygnowano z ich produkcji. W tym czasie w zakładach Junkersa kontynuowano prace nad Ju 288 ale po wielu miesiącach wysiłku zrezygnowano z produkcji także i tego samolotu z powodu braku odpowiednich silników. Ostatecznie cały program zakończył się fiaskiem, z wyjątkiem kilku prototypów i model przedprodukcyjnych żaden z zaprojektowanych samolotów nie wszedł do produkcji seryjnej.

</doc>
<doc id="3182125" url="https://pl.wikipedia.org/wiki?curid=3182125" title="Koniczyna dwukłosowa">
Koniczyna dwukłosowa

Koniczyna dwukłosowa ("Trifolium alpestre" L.) – gatunek rośliny wieloletniej należący do rodziny bobowatych. Występuje w Europie poza częścią północną i zachodnią, oraz na Kaukazie i w Azji Mniejszej. W Polsce dość pospolita na obszarze całego kraju z wyjątkiem rejonów południowo-wschodnich gdzie spotykana jest sporadycznie. Rzadka jest również w niższych położeniach górskich.
Biologia i ekologia.
Bylina, hemikryptofit. Kwitnie od czerwca do sierpnia. Porasta gleby suche, mezotroficzne, zasadowe do lekko kwaśnych. Spotykana w ciepłolubnych dąbrowach i subborealnym borze mieszanym, a także w ciepłolubnych zbiorowiskach okrajkowych.

</doc>
<doc id="3182130" url="https://pl.wikipedia.org/wiki?curid=3182130" title="Muzeum Regionalne w Pułtusku">
Muzeum Regionalne w Pułtusku

Muzeum Regionalne w Pułtusku – muzeum z siedzibą w Pułtusku. Placówka jest miejską jednostką organizacyjną, a jego siedzibą jest pochodząca z XVI wieku wieża ratuszowa.
W ramach urządzonych w muzeum wystawach stałych prezentowane są eksponaty archeologiczne, pochodzące z wykopalisk prowadzonych na pułtuskim wzgórzu zamkowym, pochodzące z okresu XIII i XIV wieku. Ponadto w zbiorach znajdują się m.in. pamiątki po działających w mieście cechach rzemieślniczych (dokumenty, pieczęcie), dawne mapy oraz wizerunki miasta. W ramach zbiorów etnograficznych prezentowane są przedmioty, związane z kulturą ludową terenów Puszczy Białej: stroje, tekstylia, sztuka ludowa, ceramika. Placówka posiada również jedenaście odłamków meteorytu pułtuskiego, który eksplodował w atmosferze w pobliżu miasta w 1868 roku.
Muzeum jest obiektem całorocznym, czynnym z wyjątkiem poniedziałków.

</doc>
<doc id="3182134" url="https://pl.wikipedia.org/wiki?curid=3182134" title="Marek A. Cichocki">
Marek A. Cichocki



</doc>
<doc id="3182135" url="https://pl.wikipedia.org/wiki?curid=3182135" title="Stanisław Grzybek">
Stanisław Grzybek

Stanisław Wilhelm Grzybek (ur. 14 kwietnia 1915 w Lipnicy Murowanej, zm. 23 października 1998 w Krakowie) – polski ksiądz katolicki, biblista, tłumacz Pisma Świętego z języków oryginalnych.
Życiorys.
W dzieciństwie mieszkał w Brzesku, tam zdał egzamin maturalny w 1933. Następnie wstąpił do częstochowskiego seminarium duchownego z siedzibą w Krakowie (do seminarium archidiecezji krakowskiej nie został przyjęty). Równocześnie studiował na Wydziale Teologicznym Uniwersytetu Jagiellońskiego. W 1938 obronił tam pracę magisterską, a 26 czerwca 1938 przyjął święcenia kapłańskie. W latach 1938-1940 pracował jako wikariusz w parafii św. Józefa w Dąbrowie Górniczej, następnie w Koziegłowach (1940-1941), Krzepicach (1941-1945) i jako administrator parafii św. Mikołaja w Wieruszowie (styczeń-wrzesień 1945).
W latach 1945-1950 pełnił funkcję prokuratora częstochowskiego seminarium duchownego z siedzibą w Krakowie, równocześnie od 1945 do 1949 był asystentem na Wydziale Teologicznym Uniwersytetu Jagiellońskiego. W 1949 obronił pracę doktorską "Księga Estery. Krytyczny wstęp, przekład, komentarz, ekskursy" napisaną pod kierunkiem Aleksego Klawka i pracował na UJ jako adiunkt. W 1953 obronił pracę habilitacyjną "Rekonstrukcja hebrajskiego tekstu pieśni Debory z Sdz 4-5" i został mianowany docentem. Po likwidacji Wydziału Teologicznego został docentem w nowo utworzonej Akademii Teologii Katolickiej i prowadził tam w latach 1954-1957 wykłady z teologii biblijnej. Odszedł z ATK w 1957 razem z innymi księżmi z metropolii krakowskiej i do 1963 był wykładowcą krakowskich seminariów duchownych - diecezjalnego i zakonnych. W 1963 powrócił na ATK i objął tam Katedrę Teologii Biblijnej, w 1971 został mianowany profesorem nadzwyczajnym, w 1980 profesorem zwyczajnym. Od 1974 pracę na ATK łączył z pracą na Papieskim Wydziale Teologicznym w Krakowie, gdzie był m.in. docentem i dziekanem. W 1980 przeszedł na emeryturę na ATK, ale od 1981 prowadził wykłady na powstałej w miejsce PWT Papieskiej Akademii Teologicznej, a w latach 1982-1985 był tam dziekanem wydziału teologicznego.
Był współpracownikiem Aleksego Klawka w "Ruchu Biblijnym i Liturgicznym" od początku pisma, w 1948, od 1955 odpowiadał w nim za dział Starego Testamentu. W 1958 został redaktorem naczelnym pisma i pełnił tę funkcję do 1981, w latach 1966-1969 był zastępcą redaktora naczelnego pisma "Collectanea Theologica", w latach 1962-1966 był prezesem Polskiego Towarzystwa Teologicznego.
Dla Biblii Tysiąclecia przetłumaczył Księgi Tobiasza, Judyty i Estery, dla Biblii Poznańskiej Księgę Joba. Był współautorem książek "Biblia na co dzień: komentarz do Ewangelii" (1975 - wspólnie z Józefem Kudasiewiczem i Tadeuszem Olszańskim) i "Polska bibliografia biblijna: za lata 1931/1965" (wyd. 1968). Wydał także zbiory homilii "Wierzcie w Ewangelię" (1984), " Z obfitości serca mówią usta: homilia na rok C " (1988) "Przygotujcie drogę Panu, jemu prostujcie ścieżki: homilie na rok A" (1989), "Uświęć ich w prawdzie (J 17,17): homilie niedzielne Rok A" (1995) oraz książki "Wielbi dusza moja Pana" (1996) i "Z Biblią przez całe życie : refleksje biblijne dla młodzieży" (1996).
W 1974 został odznaczony Krzyżem Kawalerskim Orderu Odrodzenia Polski.

</doc>
<doc id="3182138" url="https://pl.wikipedia.org/wiki?curid=3182138" title="VK 45.02 (P)">
VK 45.02 (P)



</doc>
<doc id="3182139" url="https://pl.wikipedia.org/wiki?curid=3182139" title="MKS MOS Interpromex Będzin w sezonie 2008/2009">
MKS MOS Interpromex Będzin w sezonie 2008/2009

Rozgrywki.
Puchar Polski.
! colspan="4" style="background:#f6f6f6;"| III runda

</doc>
<doc id="3182141" url="https://pl.wikipedia.org/wiki?curid=3182141" title="Chichi-jima">
Chichi-jima

 – największa wyspa grupy wysp Chichijima-rettō (jap. 父島列島) w archipelagu Ogasawara. Do grupy należy jeszcze między innymi wyspa Ani-jima (Wyspa Starszy Brat) i Otōto-jima (Wyspa Młodszy Brat).

</doc>
<doc id="3182146" url="https://pl.wikipedia.org/wiki?curid=3182146" title="Haha-jima">
Haha-jima

 – największa wyspa grupy wysp Hahajima-rettō (母島列島) w archipelagu Ogasawara. Do grupy należy jeszcze między innymi wyspa Ane-jima (Wyspa Starsza Siostra) i Imōto-jima (Wyspa Młodsza Siostra).

</doc>
<doc id="3182152" url="https://pl.wikipedia.org/wiki?curid=3182152" title="Reprezentacja Łotwy w rugby 7 mężczyzn">
Reprezentacja Łotwy w rugby 7 mężczyzn

Reprezentacja Łotwy w rugby 7 mężczyzn – zespół rugby 7, biorący udział w imieniu Łotwy w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Latvijas Regbija Federācija, członek Rugby Europe i World Rugby.
Rugby union na terenie Łotwy pojawiło się w latach sześćdziesiątych XX wieku, w odmianie siedmioosobowej zaś w 1990 roku. Wówczas to dwie łotewskie drużyny udały się do Finlandii na towarzyskie zawody. Pierwszym poważnym turniejem reprezentacji były kwalifikacje do Pucharu Świata 1993 zorganizowane dla zespołów z byłych republik radzieckich, który Łotysze niespodziewanie zakończyli zwycięstwem.

</doc>
<doc id="3182153" url="https://pl.wikipedia.org/wiki?curid=3182153" title="Polskie Towarzystwo Teologiczne w Krakowie">
Polskie Towarzystwo Teologiczne w Krakowie

Polskie Towarzystwo Teologiczne w Krakowie – polskie towarzystwo naukowe, którego celem jest "rozwój nauk kościelnych, zwłaszcza teologii i budzenie zainteresowania tymi dyscyplinami wśród ogółu społeczeństwa katolickiego", założone w 1924.
Historia.
PTT zostało założone 23 lutego 1924 we Lwowie pod nazwą "Polskie Towarzystwo Teologiczne", z inicjatywy profesorów Wydziału Teologicznego Uniwersytetu im. Jana Kazimierza, prowadziło działalność wydawniczą i odczytową, od 1924 przejęło wydawanie pisma "Przegląd Teologiczny", od 1931 przemianowanego na "Collectanea Theologica", posiadało oddziały w Poznaniu, Katowicach, Przemyślu, Tarnowie, Lublinie na Wydziale Teologii KUL (1924), Warszawie (1926), Wilnie (1927), Pelplinie, Płocku (1930), a następnie w Krakowie, Częstochowie, Kielcach, Łucku i Sandomierzu (do 1933). W 1928, 1933 i 1938 odbyły się trzy zjazdy ogólne członków PTT.
Po II wojnie światowej rozpoczęło działalność pod obecną nazwą, wydaje pismo "Ruch Biblijny i Liturgiczny", do 1975 było wydawcą "Collectanea Theologica", w latach 1969-1992 wydawało także "Analecta Cracoviensa". W ramach towarzystwa działa 13 sekcji specjalistycznych (biblijna, filozoficzna, apologetyczno-religioznawcza, dogmatyczna, historyczna, teologii moralnej, homiletyczna, socjologiczno-pastoralna, liturgiczna, teologii życia wewnętrznego, misjologiczna, prawa kanonicznego, sztuki sakralnej), dwa studia (Studium Syndonologiczne, Zespół Heraldyki Kościelnej) i 7 oddziałów terenowych (w Częstochowie, Przemyślu, Katowicach, Kalwarii Zebrzydowskiej, Tuchowie, Tarnowie i Rzeszowie) oraz sekcja wydawnicza, w ramach której działa Wydawnictwo UNUM. W 1976 liczyło 1049, w 2003 520, w 2013 903 członków.

</doc>
<doc id="3182160" url="https://pl.wikipedia.org/wiki?curid=3182160" title="Dzieje grzechu (powieść)">
Dzieje grzechu (powieść)

Dzieje grzechu – powieść Stefana Żeromskiego wydana w 1908 roku. Wcześniej, w latach 1906–1908, ukazywała się ona w odcinkach w „Nowej Gazecie”. 
Dzieło jest określane mianem „powieści seksualnej” lub „kolejowego romansu”. Powieść ze względu na swoją tematykę wzbudzała wiele kontrowersji zarówno wśród czytelników jak i krytyków literackich. Dzieje grzechu to historia człowieka zniewolonego, którego grzech prowadzi do totalnego upadku, bez możliwości ponownego powstania. Żeromski skupia się na portrecie psychologicznym. Opisuje wewnętrzne przeżycia głównej bohaterki, Ewy Pobratyńskiej. Żeromski ukazuje zawikłane losy kobiety, która wskutek porzucenia przez ukochanego popada w depresję i się stacza. Od tej pory jej życie zmierza w niewłaściwym kierunku. Morduje swoje dopiero co narodzone dziecko, spotyka się z podejrzanymi mężczyznami, a potem zostaje prostytutką. Na końcu ginie, zamordowana przez kochanka. 
Powieść była ekranizowana cztery razy: w 1911, 1918, 1933 i 1975. Na pierwsze dwie adaptacje i ich rozpowszechnianie w kinie wydał zgodę Stefan Żeromski.

</doc>
<doc id="3182162" url="https://pl.wikipedia.org/wiki?curid=3182162" title="Reprezentacja Litwy w rugby 7 mężczyzn">
Reprezentacja Litwy w rugby 7 mężczyzn

Reprezentacja Litwy w rugby 7 mężczyzn – zespół rugby 7, biorący udział w imieniu Litwy w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Lietuvos regbio federacija, członek Rugby Europe i World Rugby.

</doc>
<doc id="3182163" url="https://pl.wikipedia.org/wiki?curid=3182163" title="Muzeum Ziemi Garwolińskiej w Miętnem">
Muzeum Ziemi Garwolińskiej w Miętnem

Muzeum Ziemi Garwolińskiej w Miętnem – muzeum z siedzibą we wsi Miętne koło Garwolina. Placówka działa przy Zespole Szkół Rolniczych Centrum Kształcenia Praktycznego i Centrum Kształcenia Ustawicznego im. Stanisława Staszica, który jest jednostka organizacyjną powiatu garwolińskiego.
Muzeum powstało w 2009 roku. Na jego zbiory składają się eksponaty zgromadzone przez szkołę oraz pochodzące z prywatnego zbioru kolekcjonera i regionalisty Ludwika Goździa z Woli Rębkowskiej, wykupionego po jego śmierci w 2007 roku przez gminę Garwolin. Siedzibą placówki są piwnice pod częścią hotelową Centrum Konferencyjno-Sportowego.
W skład muzealnej ekspozycji wchodzą wystawy:
Muzeum jest obiektem całorocznym, czynnym od środy do piątku. Wstęp jest wolny.

</doc>
<doc id="3182167" url="https://pl.wikipedia.org/wiki?curid=3182167" title="MKS MOS Interpromex Będzin w sezonie 2009/2010">
MKS MOS Interpromex Będzin w sezonie 2009/2010

Rozgrywki.
Liga.
Play-off.
! colspan="4" style="background:#f6f6f6;"| Półfinały
! colspan="4" style="background:#f6f6f6;"| Finały
Puchar Polski.
! colspan="4" style="background:#f6f6f6;"| I runda
! colspan="4" style="background:#f6f6f6;"| II runda
! colspan="4" style="background:#f6f6f6;"| III runda
! colspan="4" style="background:#f6f6f6;"| IV runda
! colspan="4" style="background:#f6f6f6;"| V runda
! colspan="4" style="background:#f6f6f6;"| VI runda
! colspan="4" style="background:#f6f6f6;"| ćwierćfinał

</doc>
<doc id="3182169" url="https://pl.wikipedia.org/wiki?curid=3182169" title="Gibraltarska Socjalistyczna Partia Pracy">
Gibraltarska Socjalistyczna Partia Pracy

Gibraltarska Socjalistyczna Partia Pracy (ang. "GSLP – Gibraltar Socialist Labour Party") (GSPP) – gibraltarska centrolewicowa partia polityczna, założona w 1978 roku. Jest najstarszą aktywną partią polityczną na Gibraltarze. Jej korzenie oparte są na ruchu związkowym, założyciel i były lider Joe Bossano był działaczem Związku Zawodowego Pracowników Transportu ("Transport and General Workers' Union"). Od 2011 roku liderem jest Fabian Picardo.

</doc>
<doc id="3182177" url="https://pl.wikipedia.org/wiki?curid=3182177" title="Reprezentacja Litwy w rugby 7 kobiet">
Reprezentacja Litwy w rugby 7 kobiet

Reprezentacja Litwy w rugby 7 kobiet – zespół rugby 7, biorący udział w imieniu Litwy w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Lietuvos regbio federacija, członek Rugby Europe i IRB.

</doc>
<doc id="3182178" url="https://pl.wikipedia.org/wiki?curid=3182178" title="French Open 2014 (turniej legend poniżej 45 lat)">
French Open 2014 (turniej legend poniżej 45 lat)

French Open 2014 – turniej legend poniżej 45 lat – zawody deblowe legend poniżej 45 lat, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 3–8 czerwca na ziemnych kortach Stade Roland Garros w Paryżu.

</doc>
<doc id="3182181" url="https://pl.wikipedia.org/wiki?curid=3182181" title="Norwegian Jade">
Norwegian Jade

Norwegian Jade (wcześniej "Pride of Hawaii") – statek pasażerski należący do floty Norwegian Cruise Line. Został zbudowany w stoczni Meyer Werft w Papenburg, Niemcy. Został przekazany inwestorowi 19 kwietnia 2006. Statek kosztował ponad 500 milionów dolarów i w tamtym czasie był to największy i najdroższy statek pływający pod banderą USA.
Statek zgodnie z planem rozpoczął rejsy pomiędzy wyspami archipelagu Hawaje, jednak nagły wzrost konkurencji i spadek cen rejsów na tamtejszym rynku, powodował znaczące straty operacyjne dla firmy. Z powodu strat, 11 kwietnia 2007 armator zdecydował o przeniesieniu statku na rynek europejski. Ostatni rejs na Hawajach zakończył się 4 lutego 2007 po czym statek wyruszył w rejs do Europy. Zmieniono załogę, częściowo wystrój, banderę, oraz nazwę na Norwegian Jade. Zainstalowano również kasyno.
Trasy rejsów.
W 2014 Statek najczęściej wypływa w tygodniowe rejsy z Wenecji lub z Rzymu (port Civitavecchia), odwiedzając porty w Grecji i w Turcji.
W listopadzie 2015, NCL Jade opuszcza Europę i wraca do Ameryki. Jade będzie wypływał w rejsy z Houston odwiedzając Cozumel w Meksyku, Roatán, Bay Islands w Hondurasie i Harvest Caye w Belize.

</doc>
<doc id="3182183" url="https://pl.wikipedia.org/wiki?curid=3182183" title="Paweł Drozd">
Paweł Drozd

Paweł Drozd (ur. 1978) – polski dziennikarz radiowy, podcaster, były pracownik Trójki (Program III Polskiego Radia), specjalizuje się w tematyce międzynarodowej.
W Trójce jeden z prowadzących audycję „Do Południa” i "Klub Trójki", autor "Śniadania Międzykontynentalnego. Najbardziej znany z niedzielnej audycji „Świat z lotu Drozda” poświęconej tematyce podróżniczej i międzynarodowej. Wieloletni wydawca audycji Dariusza Rosiaka "Raport o stanie świata". Był wydawcą i jednym z dwóch koordynatorów międzynarodowego przedsięwzięcia podróżniczego „Trójka Przekracza Granice”. Jako reporter tej akcji odwiedził Indie (50. rocznica wybuchu powstania w Tybecie) i Norwegię. Nadawał również m.in. z Bhutanu, Wielkiej Brytanii, Haiti, Stanów Zjednoczonych, Włoch, Finlandii.
Pomysłodawca i jeden z dwóch uczestników eksperymentu radiowego „Od zmierzchu do świtu”: zimowego nocowania w lesie bez specjalistycznego sprzętu i specjalistycznej odzieży transmitowanego „na żywo” na antenie Programu III 20 i 21 lutego 2013. W eksperymencie wziął udział nestor polskiego surwiwalu Krzysztof „Krisek” Kwiatkowski. Eksperyment zakończył się powodzeniem.
Współtwórca programu telewizyjnego „Boso przez świat. Archiwum”, który przypominał archiwalne polskie filmy dokumentalne dotyczące eksploracji i podróży, m.in. autorstwa Tonego Halika.
Paweł Drozd zrezygnował z pracy w Trójce 27 kwietnia 2020 r. po 19 latach pracy w Polskim Radiu. Od końca kwietnia 2020 roku prowadzi podcast „Brzmienie Świata z lotu Drozda”.
Trzykrotnie nominowany do nagrody Grand Press w kategorii „Reportaż radiowy” (lata: 2013, 2014, 2015) za reportaże z Finlandii, Bhutanu oraz Papui-Nowej Gwinei. Jest laureatem wyróżnienia dla podcastu „Brzmienie Świata z lotu Drozda” w konkursie Podcast Rok 2022 im. red. Janusza Majki w kategorii Wyróżnienie Patronite.

</doc>
<doc id="3182185" url="https://pl.wikipedia.org/wiki?curid=3182185" title="French Open 2014 (turniej legend powyżej 45 lat)">
French Open 2014 (turniej legend powyżej 45 lat)

French Open 2014 – turniej legend powyżej 45 lat – zawody deblowe legend powyżej 45 lat, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 3–8 czerwca na ziemnych kortach Stade Roland Garros w Paryżu.

</doc>
<doc id="3182188" url="https://pl.wikipedia.org/wiki?curid=3182188" title="Kilingi-Nõmme">
Kilingi-Nõmme

Kilingi-Nõmme – miasto w południowo-zachodniej Estonii, w Parnawie, w gminie Saarde.

</doc>
<doc id="3182189" url="https://pl.wikipedia.org/wiki?curid=3182189" title="Nowa Wieś (Pińczów)">
Nowa Wieś (Pińczów)

Nowa Wieś – część miasta Pińczów położona w województwie świętokrzyskim w powiecie pińczowskim w gminie Pińczów.
29 września 1954 część Nowej Wsi (place przy ul. Żwirki i Wigury) włączono do Pińczowa.
1 stycznia 1973 włączona do Pińczowa.

</doc>
<doc id="3182190" url="https://pl.wikipedia.org/wiki?curid=3182190" title="MKS MOS Interpromex Będzin w sezonie 2010/2011">
MKS MOS Interpromex Będzin w sezonie 2010/2011

Rozgrywki.
Puchar Polski.
! colspan="4" style="background:#f6f6f6;"| III runda
! colspan="4" style="background:#f6f6f6;"| IV runda
! colspan="4" style="background:#f6f6f6;"| V runda

</doc>
<doc id="3182191" url="https://pl.wikipedia.org/wiki?curid=3182191" title="Kamień (Bogucice Drugie)">
Kamień (Bogucice Drugie)

Kamień – część wsi Bogucice Drugie w Polsce, położona w województwie 
 świętokrzyskim, w powiecie pińczowskim, w gminie Pińczów.
W latach 1975–1998 Kamień administracyjnie należał do województwa kieleckiego.

</doc>
<doc id="3182193" url="https://pl.wikipedia.org/wiki?curid=3182193" title="Tamsalu">
Tamsalu

Tamsalu – miasto w północnej Estonii, w prowincji Virumaa Zachodnia, w gminie Tapa.
Znajduje się tu stacja kolejowa Tamsalu, położona na linii Tapa – Tartu.

</doc>
<doc id="3182194" url="https://pl.wikipedia.org/wiki?curid=3182194" title="Ngandzale">
Ngandzale



</doc>
<doc id="3182195" url="https://pl.wikipedia.org/wiki?curid=3182195" title="French Open 2014 (gra pojedyncza mężczyzn na wózkach)">
French Open 2014 (gra pojedyncza mężczyzn na wózkach)

French Open 2014 – gra pojedyncza mężczyzn na wózkach – zawody singlowe mężczyzn na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 4–6 czerwca na ziemnych kortach Stade Roland Garros w Paryżu.

</doc>
<doc id="3182199" url="https://pl.wikipedia.org/wiki?curid=3182199" title="Paweł drozd">
Paweł drozd



</doc>
<doc id="3182200" url="https://pl.wikipedia.org/wiki?curid=3182200" title="Samburu">
Samburu

Samburu – nilotycki lud afrykański w północno-środkowej Kenii, posługujący się językiem samburu. Samburu są koczowniczymi pasterzami, którzy hodują głównie stada bydła, ale także owce, kozy i wielbłądy. Populację Samburu szacuje się na 265 tys. osób.
Przypisy.
 

</doc>
<doc id="3182201" url="https://pl.wikipedia.org/wiki?curid=3182201" title="Rõuge">
Rõuge

Rõuge - miasto w południowo - wschodniej Estonii, w prowincji Võrumaa, w gminie Rõuge.

</doc>
<doc id="3182202" url="https://pl.wikipedia.org/wiki?curid=3182202" title="Antoni Cebula">
Antoni Cebula

Antoni Cebula (ur. 16 lutego 1911 w Majdanie Królewskim, zm. 11 lutego 1980 w Koszalinie) – polski funkcjonariusz Ministerstwa Bezpieczeństwa Publicznego i Milicji Obywatelskiej.
Życiorys.
Urodził się 16 lutego 1911 w Majdanie Królewskim. Syn Mikołaja. W Urzędzie Bezpieczeństwa Publicznego pracował od 1945. W czerwcu 1945 aresztował teściową i syna Antoniego Żubryda (zbiegłego ze służby w UB), niespełna 4-letniego Janusza. Od 1 lipca do 31 grudnia 1945 był zastępcą szefa Powiatowego Urzędu Bezpieczeństwa Publicznego (PUBP) w Brzozowie. W stopniu porucznika od 1 stycznia 1946 do 31 maja 1948 był szefem PUBP w Sanoku (w praktyce urzędem kierował do sierpnia 1948). W 1946 dokonywał organizacji kadr sanockiego PUBP (zasilili go m.in. członkowie AL z obszaru kieleckiego). Na przełomie maja i czerwca 1946 na terenie powiatu sanockiego działał oddział Narodowych Sił Zbrojnych „Zuch” majora Antoniego Żubryda oraz aresztowani zostali i skazani w publicznych egzekucjach jego żołnierze Władysław Kudlik, Władysław Skwarc i Henryk Książek. W 1947 ukończył naukę w Gimnazjum w Sanoku dla eksternów. Formalnie 1 czerwca 1948 został szefem PUBP w Jaśle, zaś stanowisko objął na przełomie sierpnia i września 1948, pozostał na nim do 15 kwietnia 1951. W latach od 1957 do 1961 był II zastępcą komendanta wojewódzkiego Milicji Obywatelskiej ds. Bezpieczeństwa Publicznego w Koszalinie. W 1961 został zwolniony ze służby.
18 lipca 1946 został członkiem komisji rewizyjnej oddziału powiatowego w Sanoku Związku Uczestników Walki Zbrojnej o Niepodległość i Demokrację.
Zmarł 11 lutego 1980 w Koszalinie i został pochowany na tamtejszym cmentarzu komunalnym.

</doc>
<doc id="3182203" url="https://pl.wikipedia.org/wiki?curid=3182203" title="Wells Creek (krater)">
Wells Creek (krater)

Wells Creek – krater uderzeniowy w stanie Tennessee, w USA. Skały krateru są widoczne na powierzchni ziemi.
Krater ma średnicę 12 km, powstał 200 ± 100 milionów lat temu (w mezozoiku lub późnym paleozoiku), w skałach osadowych. Meteorytowe pochodzenie tej struktury było podejrzewane już w 1930 roku, ale przeważała opinia, że jest to struktura kryptowulkaniczna. W 1960 roku odnalezione zostały stożki zderzeniowe; przeprowadzone mapowanie geologiczne, pomiary grawimetryczne i magnetometryczne przyniosły kolejne dowody impaktowego pochodzenia tej struktury. Jest to krater złożony, w większości wypełniony osadami, z wyniesieniem centralnym niemal sięgającym powierzchni ziemi.

</doc>
<doc id="3182205" url="https://pl.wikipedia.org/wiki?curid=3182205" title="MKS MOS Interpromex Będzin w sezonie 2011/2012">
MKS MOS Interpromex Będzin w sezonie 2011/2012

Rozgrywki.
Liga.
Play-off.
! colspan="4" style="background:#f6f6f6;"| Ćwierćfinały
! colspan="4" style="background:#f6f6f6;"| Półfinały
! colspan="4" style="background:#f6f6f6;"| Mecze o 3. miejsce
Puchar Polski.
! colspan="4" style="background:#f6f6f6;"| II runda
! colspan="4" style="background:#f6f6f6;"| III runda
! colspan="4" style="background:#f6f6f6;"| IV runda
! colspan="4" style="background:#f6f6f6;"| V runda
! colspan="4" style="background:#f6f6f6;"| ćwierćfinał

</doc>
<doc id="3182206" url="https://pl.wikipedia.org/wiki?curid=3182206" title="French Open 2014 (gra pojedyncza kobiet na wózkach)">
French Open 2014 (gra pojedyncza kobiet na wózkach)

French Open 2014 – gra pojedyncza kobiet na wózkach – zawody singlowe kobiet na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 4–6 czerwca na ziemnych kortach Stade Roland Garros w Paryżu.

</doc>
<doc id="3182209" url="https://pl.wikipedia.org/wiki?curid=3182209" title="Szosa (Bogucice Drugie)">
Szosa (Bogucice Drugie)

Szosa – część wsi Bogucice Drugie w Polsce, położona w województwie 
 świętokrzyskim, w powiecie pińczowskim, w gminie Pińczów.
W latach 1975–1998 Szosa administracyjnie należała do województwa kieleckiego.

</doc>
<doc id="3182211" url="https://pl.wikipedia.org/wiki?curid=3182211" title="Parcelacja Pierwsza (Bogucice Pierwsze)">
Parcelacja Pierwsza (Bogucice Pierwsze)

Parcelacja Pierwsza – część wsi Bogucice Pierwsze w Polsce, położona w województwie świętokrzyskim, w powiecie pińczowskim, w gminie Pińczów.
W latach 1975–1998 Parcelacja Pierwsza administracyjnie należała do województwa kieleckiego.

</doc>
<doc id="3182212" url="https://pl.wikipedia.org/wiki?curid=3182212" title="Jan Tomaszewski (1867–1942)">
Jan Tomaszewski (1867–1942)

Jan Tomaszewski (ur. 13 lipca 1867 w Chełmnie, zm. w 1942 w Częstochowie) – kapitan Wojska Polskiego, kupiec, powstaniec wielkopolski.
Życiorys.
Urodził się 13 lipca 1867 w Chełmnie, w rodzinie Józefa i Teresy z Chrzanowskich.
Ze względów zawodowych często zmieniał miejsca zamieszkania, w związku z czym w okresie 1900–1918 mieszkał kolejno w Warszawie, Koninie, Wronkach, Hamburgu, Antwerpii, Kaliszu, Bremenhaven i Berlinie. W Poznaniu mieszkała jego rodzina i do tego miasta powracał regularnie. 
W listopadzie 1918 wstąpił do Polskiej Organizacji Wojskowej Zaboru Pruskiego i Służby Straży i Bezpieczeństwa. Wybuch powstania wielkopolskiego zastał go w Poznaniu. 28 grudnia 1918 na czele patroli Służby Straży i Bezpieczeństwa zajął gmach Prezydium Policji przy pl. Wolności, opuszczony wcześniej przez Niemców. Następnego dnia współdziałając ze skautami opanował fort Grolmana, zdobywając przechowywane tam zapasy broni i mundurów oraz około 250 koni. Następnie pełnił w forcie funkcję komendanta, zajmując się od 31 grudnia 1918 tworzeniem batalionu powstańczego, który ostatecznie osiągnął siłę około 400 żołnierzy. 6 stycznia 1919 z jego częścią atakował Ławicę. 9 stycznia przestał pełnić funkcję komendanta fortu i wyruszył z jedną kompanią batalionu na pomoc powstańcom w Gnieźnie. Tam podczas narady dowódców powstańczych został wyznaczony do uderzenia na Żnin siłą czterech kompanii. Mimo początkowego niepowodzenia, 11 stycznia udało się zająć opuszczone w międzyczasie przez Niemców miasto. Tam przystąpił do organizacji zrębów polskiej władzy oraz kolejnych oddziałów powstańczych. 21 stycznia 1919 dostał nominację na kapitana i objął dowództwo łabiszyńskiego odcinka frontu północnego (przejściowo podlegał mu też odcinek szubiński). Dowodził na tym odcinku w okresie ofensywy niemieckiej i walk o linię Noteci. W czasie bitwy pod Rynarzewem w dniach 16–18 lutego 1919 jego żołnierze załamali ofensywę niemiecką, m.in. zdobywając pociąg pancerny przeciwnika. Po podpisaniu rozejmu w Trewirze zdał z dniem 28 lutego 1919 dowództwo swojego odcinka porucznikowi Ignacemu Mielżyńskiemu. Następnie zamieszkał w Poznaniu. Na początku 1940 roku został wywieziony przez Niemców do Częstochowy. Przypuszczalnie zmarł tam w 1942 roku. 
Jego żoną była Olga Wilkońska, z którą miał synów Zygmunta i Jana oraz córkę Halinę. 
Napisał książkę wspomnieniową „Walki o Noteć (Żnin-Łabiszyn-Szubin-Rynarzew). Rok 1918/1919. Poprzedzone przygotowaniem i wybuchem Powstania w Wielkopolsce”, którą wydała Katolicka Spółka Akcyjna w Poznaniu w 1930 roku.

</doc>
<doc id="3182213" url="https://pl.wikipedia.org/wiki?curid=3182213" title="Kentland">
Kentland

Kentland – krater uderzeniowy w stanie Indiana, w USA. Większa część krateru jest pogrzebana pod osadami, niemal wszystkie skały krateru widoczne obecnie na powierzchni ziemi zostały odsłonięte wskutek działalności kopalni.
Krater ma średnicę 12 km, powstał nie dawniej niż 97 milionów lat temu w późnej kredzie, w skałach osadowych. Podłoże skalne tworzą osady górnego dewonu i missisipu, które na tym terenie leżą poziomo, przez co zaburzona przez impakt struktura krateru jest dodatkowo uwidoczniona. W obrębie wyniesienia centralnego znajdują się dobrze wykształcone stożki zderzeniowe.

</doc>
<doc id="3182217" url="https://pl.wikipedia.org/wiki?curid=3182217" title="Białko Z">
Białko Z

Białko Z jest kodowane u ludzi przez gen "PROZ".
Białko Z należy do kaskady krzepnięcia krwi, grupy białek, które są odpowiedzialne za formowanie skrzepu krwi. Jest zależne od witaminy K, a jego działanie zostaje zaburzone podczas stosowania warfaryny. Białko Z jest glikoproteiną.
Fizjologia.
Chociaż nie wykazuje aktywności enzymatycznej, jego budowa jest podobna do proteaz serynowych biorących udział w kaskadzie krzepnięcia – czynników VII, IX, X i białka C. Reszty karboksyglutaminianowe (których tworzenie zależy od witaminy K) wiążą białko Z do fosfolipidów błonowych.
Głównym zadaniem białka Z jest degradacja czynnika Xa. Reakcja ta zachodzi pod wpływem inhibitora proteazy związanej z białkiem Z (ZPI), ale obserwuje się 1000-krotne przyspieszenie tej reakcji przy obecności białka Z. Osobliwa dla ZPI jest także degradacja czynnika XI, jednakże zachodzi ona bez udziału białka Z.
Niektóre badania wskazują, że stany niedoboru białka Z są związane z tendencją do zakrzepicy, podczas gdy inne wskazują na korelacje pomiędzy niedoborem białka Z a tendencją do występowania krwawień (skazy krwotocznej); wyjaśnienie tego zjawiska nie jest jasne, ponieważ fizjologicznie białko Z funkcjonuje jako inhibitor, więc logicznym wydaje się fakt, że jego niedobór powinien predysponować do zakrzepicy.
Genetyka.
Białko Z ma wielkość 62 kDa i jest zbudowane z 396 aminokwasów. Gen "PROZ" jest zlokalizowany na trzynastym chromosomie (13q34).
Posiada cztery domeny: domenę Gla, dwie domeny podobne do EGF i domenę trypsynopodobną. Białko Z nie posiada reszty serynowej, która determinuje aktywność katalityczną, jako proteaza serynowa.
Historia.
Białko Z po raz pierwszy wyizolowali z krwi krowy Prowse i Esnouf w 1977 roku, a w 1984 roku Broze i Miletich oznaczyli je w ludzkim osoczu.
Struktura.
Analiza budowy białka Z powinna pozwolić na lepsze poznanie jego funkcji. II-rzędową strukturę białka Z opisano na podstawie wykresu Ramachandrana. Wykres Ramachandrana przy zastosowaniu równań matematycznych pozwala na ustalenie możliwych kątów wiązań pomiędzy aminokwasami I-rzędowej struktury białka Z. Poznanie wartości możliwych kątów pozwala na ustalenie możliwej II-rzędowej struktury białka. Analiza przy użyciu wykresu Ramachandrana wskazuje, że białko Z składa się wyłącznie z α-helis. Ostateczną strukturę wszystkich helis określono przy pomocy dyfrakcji promieni rentgenowskich. Białko składa się z łańcuchów A i B, w których występują motywy helisa-pętla-helisa.

</doc>
<doc id="3182219" url="https://pl.wikipedia.org/wiki?curid=3182219" title="KW Sagitarii">
KW Sagitarii



</doc>
<doc id="3182221" url="https://pl.wikipedia.org/wiki?curid=3182221" title="MKS Banimex Będzin w sezonie 2014/2015">
MKS Banimex Będzin w sezonie 2014/2015

Rozgrywki.
Liga.
Play-off.
! colspan="4" style="background:#f6f6f6;"| Mecze o prawo gry o miejsca 5-12.
! colspan="4" style="background:#f6f6f6;"| Mecze o miejsca 5-12.
! colspan="4" style="background:#f6f6f6;"| Mecze o miejsca 9-12.
! colspan="4" style="background:#f6f6f6;"| Mecze o miejsce 11.
Puchar Polski.
! colspan="4" style="background:#f6f6f6;"| VII runda
! colspan="4" style="background:#f6f6f6;"| VIII runda

</doc>
<doc id="3182225" url="https://pl.wikipedia.org/wiki?curid=3182225" title="Puchar Europy w Biegu na 10 000 metrów 2014">
Puchar Europy w Biegu na 10 000 metrów 2014

17. Puchar Europy w Biegu na 10 000 metrów – zawody lekkoatletyczne, które odbyły się w macedońskim Skopje 7 czerwca 2014.

</doc>
<doc id="3182228" url="https://pl.wikipedia.org/wiki?curid=3182228" title="Silvio Simac">
Silvio Simac

Silvio Simac (ur. 21 listopada 1973 w Zadarze) – chorwacki zawodnik sztuk walki oraz aktor. W karierze aktorskiej zadebiutował w filmie "Człowiek pies", gdzie zagrał wojownika w podziemnym basenie. Pojawił się również w filmie akcji pt. "" gdzie odegrał postać Leona. Posiada również dyplom z ekonomii na University of West London. 

</doc>
<doc id="3182230" url="https://pl.wikipedia.org/wiki?curid=3182230" title="French Open 2014 (gra podwójna mężczyzn na wózkach)">
French Open 2014 (gra podwójna mężczyzn na wózkach)

French Open 2014 – gra podwójna mężczyzn na wózkach – zawody deblowe mężczyzn na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 4–6 czerwca na ziemnych kortach Stade Roland Garros w Paryżu.

</doc>
<doc id="3182236" url="https://pl.wikipedia.org/wiki?curid=3182236" title="Agonia Records">
Agonia Records

Agonia Records – polska, niezależna wytwórnia płytowa specjalizująca się w muzyce black i deathmetalowej. Powstała w 2003 roku w Pile.
Nakładem oficyny ukazały się nagrania m.in. takich zespołów jak: Aborym, Azarath, Anaal Nathrakh, Absu, Ephel Duath oraz Origin.

</doc>
<doc id="3182237" url="https://pl.wikipedia.org/wiki?curid=3182237" title="Upheaval Dome">
Upheaval Dome

Upheaval Dome – krater uderzeniowy w stanie Utah, w USA. Skały krateru są widoczne na powierzchni ziemi.
Krater pierwotnie miał średnicę 10 km, powstał nie dawniej niż 170 milionów lat temu w jurze, w skałach osadowych. Struktura ta była pierwszy raz poddana badaniom geologicznym w 1927 roku. Przeważały opinie, że jest to wysad solny lub struktura kryptowulkaniczna. W 1984 wykazano, że jest to dno krateru uderzeniowego; górne dwa kilometry skał zostały zerodowane. Widoczna część obejmuje wyniesienie centralne i zdeformowane, przemieszczone młodsze skały.

</doc>
<doc id="3182238" url="https://pl.wikipedia.org/wiki?curid=3182238" title="Jan Kopic">
Jan Kopic

Jan Kopic (ur. 4 czerwca 1990 w Pelhřimovie) – piłkarz czeski grający na pozycji pomocnika. Od 2015 jest zawodnikiem klubu Viktoria Pilzno. Jest bratem Milana Kopica, także piłkarza.
Kariera klubowa.
Swoją karierę piłkarską Kopic rozpoczął w klubie FC Vysočina Igława. W 2010 roku został z niego wypożyczony do Zenitu Čáslav, w którym spędził rundę jesienną sezonu 2010/2011. Wiosną 2011 wrócił do Vysočiny Igława.
Latem 2011 roku Kopic został piłkarzem FK Baumit Jablonec. 1 sierpnia 2011 zadebiutował w nim w zremisowanym 0:0 domowym spotkaniu z FK Mladá Boleslav. W sezonie 2012/2013 zdobył z Baumitem Puchar Czech. Latem 2013 sięgnął z nim po superpuchar tego kraju.
W 2015 roku Kopic przeszedł do Viktorii Pilzno. Zadebiutował w niej 24 lipca 2015 w wygranym 2:1 domowym meczu ze Slavią Praga.
Kariera reprezentacyjna.
W reprezentacji Czech Kopic zadebiutował 3 czerwca 2014 w przegranym 1:2 towarzyskim meczu z Austrią, rozegranym w Ołomuńcu. W 73. minucie tego meczu zmienił Ladislava Krejčíego.

</doc>
<doc id="3182240" url="https://pl.wikipedia.org/wiki?curid=3182240" title="Muzeum Górnictwa w Nowej Rudzie">
Muzeum Górnictwa w Nowej Rudzie

Muzeum Górnictwa w Nowej Rudzie – prywatne muzeum z siedzibą w Nowej Rudzie. Placówka mieści się w dawnej Kopalni Węgla Kamiennego Nowa Ruda. W skład placówki – oprócz muzeum – wchodzi Podziemna Trasa Turystyczna „Kopalnia Węgla Kamiennego w Nowej Rudzie”.
Idea powołania muzeum powstała w 1992 roku, a orędownikiem jego powstania był pracownik noworudzkiej kopalni, mgr inż. Czesław Lis. Bazą do utworzenia placówki była Sztolnia Ćwiczebna Zespołu Szkół Górniczych. Koncepcja muzeum została zaakceptowana przez władze miasta Nowa Ruda. Obecnie właścicielem obiektu jest Barbara Korbas, prowadząca działalność pod nazwą Przedsiębiorstwo Usług Turystycznych „Kopalnia Węgla”.
W skład ekspozycji, prezentowanej w budynku dawnej dyspozytorni wchodzi wystawa, prezentująca noworudzkie górnictwo węgla kamiennego: jego historię i organizację, górnicze narzędzia i urządzenia, stroje i ubiory robocze oraz modele dawnych budynków i maszyn. Ponadto zobaczyć można konstrukcję szybu „Lech”.
W skład podziemnej części muzeum wchodzi trasa turystyczna o długości 700 metrów, urządzona w dawnym polu górniczym „Piast”. Podczas zwiedzania trasy prezentowane są m.in. technologie zabezpieczania chodników, metody wydobycia i transportu węgla, urządzenia górnicze (kombajn górniczy, wrębiarka). Do elementów trasy należą m.in. okazy skamieniałej araukarii czy tzw. „ul” czyli górnicza ubikacja. Przewidziane jest również spotkanie ze Skarbnikiem. Zwiedzanie trasy kończy przejazd elektryczną kolejką, mogącą zabrać do 36 osób.
Muzeum jest obiektem całorocznym, czynnym codziennie, z niewielkimi wyjątkami w święta. Wstęp jest płatny, wejścia o określonych godzinach (pełnych i połówkach), zależnych od pory roku. 

</doc>
<doc id="3182242" url="https://pl.wikipedia.org/wiki?curid=3182242" title="French Open 2014 (gra podwójna kobiet na wózkach)">
French Open 2014 (gra podwójna kobiet na wózkach)

French Open 2014 – gra podwójna kobiet na wózkach – zawody deblowe kobiet na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 4–6 czerwca na ziemnych kortach Stade Roland Garros w Paryżu.

</doc>
<doc id="3182244" url="https://pl.wikipedia.org/wiki?curid=3182244" title="Pływanie na Letnich Igrzyskach Olimpijskich 1936 – 100 m stylem dowolnym kobiet">
Pływanie na Letnich Igrzyskach Olimpijskich 1936 – 100 m stylem dowolnym kobiet

Wyścig na 100 metrów stylem dowolnym kobiet był jedną z konkurencji pływackich rozgrywanych podczas XI Letnich Igrzysk Olimpijskich w Berlinie. Wystartowały 33 zawodniczki z czternastu reprezentacji.
Amerykańskie kraulistki jedynie w Sztokholmie podczas V Letnich Igrzysk Olimpijskich w 1912 roku, nie zdobyły żadnego medalu. Od igrzysk w 1920 roku zdobyły one wszystkie złote medale w tej konkurencji. Willemijntje den Ouden, zdobywczyni tytułu wicemistrzyni olimpijskiej sprzed czterech lat, od tego czasu poprawiła rekord świata czterokrotnie, łącznie o dwie sekundy. Czas, który uzyskała na początku 1936 roku, 1:04,6, pozostał rekordem świata aż do igrzysk w Melbourne w 1956 roku. Jednakże den Ouden słabo popłynęła w eliminacjach. Uzyskała dopiero trzeci czas, plasując się za drugą z Holenderek, Rie Mastenbroek i Argentynką Jeannette Campbell. Te dwie zawodniczki były również najlepsze w półfinałach. W wyścigu finałowym rekordzistka świata została w tyle. Wyprzedzały ją Campbell i Niemka Gisela Arendt. Mastenbroek rozpoczęła wyścig spokojni, była dopiero piąta na nawrocie, lecz w drugiej połowie wyścigu w sprinterski sposób wyszła na prowadzenie i zdobyła złoto. Campbell została pierwszą medalistką z Ameryki Południowej, zaś Arendt, matka sześcioletniego syna, zdobyła brąz.
Wyniki.
Eliminacje.
Trzy najszybsze zawodniczki z każdego wyścigu i najszybsza z czwartego miejsca awansowały do półfinału.
Wyścig 1
Wyścig 2
Wyścig 3
Wyścig 4
Wyścig 5
Półfinały.
Trzy najszybsze zawodniczki z każdego półfinału oraz najszybsza zawodniczka z czwartych miejsc awansowały do finału.
Półfinał 1
Półfinał 2

</doc>
<doc id="3182245" url="https://pl.wikipedia.org/wiki?curid=3182245" title="Inhibitor proteazy związany z białkiem Z">
Inhibitor proteazy związany z białkiem Z

Inhibitor proteazy związany z białkiem Z (ZPI) – białko krążące we krwi, które hamuje czynniki Xa i XIa w kaskadzie krzepnięcia krwi. Należy do inhibitorów proteaz serynowych (serpin). Do prawidłowego działania wymaga obecności białka Z, jednakże konieczność ta zachodzi tylko w przypadku hamowania czynnika X.
Białko ma wielkość ok. 72 kDa i jest zbudowane z 444 aminokwasów. Jest produkowane w wątrobie.
Rola w patologii.
Water i wsp. wykryli niedobór ZPI u 4,4% pacjentów chorych na zakrzepicę (niedobór ZPI - tendencja do występowania zakrzepicy).
Obniżone stężenia ZPI stwierdzono u osób z nadpłytkowością samoistną. Sugeruje się, że przyczyniają się one do tendencji prozakrzepowej występującej w tym schorzeniu.
Historia.
ZPI zostało po raz pierwszy opisane przez Hana i wsp. w roku 1998. Ci sami badacze scharakteryzowali ZPI w roku 2000.

</doc>
<doc id="3182248" url="https://pl.wikipedia.org/wiki?curid=3182248" title="Khanna">
Khanna

Khanna (pendżabski: ਖੰਨਾ, trb.: "Khanna", trl: "Khannā", w dosłownym tłumaczeniu nazwa miejscowości znaczy "ćwiartka") – miasto w stanie Pendżab, w północnych Indiach, w dystrykcie Ludhiana. W mieście znajduje się targ zbożowy uważany za największy w Azji . Miasto liczy 103 059 mieszkańców (2011 r.).
Zobacz też.
Khanna to nazwisko popularne w Indiach. Nosili je między innymi aktorzy:

</doc>
<doc id="3182250" url="https://pl.wikipedia.org/wiki?curid=3182250" title="Rutilio di Lorenzo Manetti">
Rutilio di Lorenzo Manetti

Rutilio di Lorenzo Manetti (ur. ok. 1571, zm. 1639) – włoski malarz tworzący w stylu wczesnego baroku, aktywny głównie w Sienie.
Życiorys.
Prawdopodobnie był uczniem miejscowych artystów, Francesco Vanniego i Ventury Salimbeni. Jego styl ewoluował od późnego manieryzmu do barokowego tenebryzmu naśladującego dzieła Caravaggia.

</doc>
<doc id="3182252" url="https://pl.wikipedia.org/wiki?curid=3182252" title="Calvin (krater)">
Calvin (krater)

Calvin – krater uderzeniowy w stanie Michigan, w USA. Jest całkowicie pogrzebany pod osadami.
Krater ma średnicę 8,5 km, powstał 450 ± 10 milionów lat temu (w ordowiku lub sylurze), w skałach osadowych. Przykrywa go stumetrowa warstwa osadów lodowcowych, leżąca na warstwie osadów paleozoicznych o miąższości 1300 m. Dzięki wierceniom poszukiwawczym wykazano, że krater posiada wyniesienie centralne o wysokości ok. 400 m, otoczone przez obniżenie o szerokości 1 km, które z kolei otacza antyklinalna strefa brzeżna o szerokości 1,5 km, o wysokości kilku metrów. W skałach występuje mikrobrekcja impaktowa, w 1992 roku znaleziono także kwarc szokowy i prawdopodobne sferule.

</doc>
<doc id="3182266" url="https://pl.wikipedia.org/wiki?curid=3182266" title="Zdanie syntetyczne">
Zdanie syntetyczne

Zdanie syntetyczne, zdanie empiryczne (ang. "synthetic sentence", niem. "synthetischer Satz") – uznawane za prawdziwe na podstawie doświadczenia: bezpośrednio, jak zdania obserwacyjne, sprawozdawcze, lub pośrednio, jak prawa i hipotezy, uzasadniane za pomocą zdań obserwacyjnych.

</doc>
<doc id="3182275" url="https://pl.wikipedia.org/wiki?curid=3182275" title="Takuan Sōhō">
Takuan Sōhō

Takuan Sōhō (ur. 24 grudnia 1573, zm. 27 stycznia 1645; jap. 沢庵宗彭) – japoński mistrz zen szkoły rinzai, pisarz, artysta zen, poeta, kaligraf, twórca ogrodów i mistrz sztuk walki.
Życiorys.
Lata początkowe.
Urodził się w wiosce Izushi w Tajimie (obecnie w prowincji Hyōgo). Ojcem Takuana był Akiba Noto no Kami Tsunanori, służący Yamany Sōzena (1404-1473), ówczesnego potężnego pana feudalnego. W 1580 roku Toyotomi Hideyoshi zniszczył potęgę tego rodu z rozkazu Ody Nobunagi i rodzina Akiba z wojowników stała się znów rodziną pracującą na roli.
Rodzice byli wyznawcami buddyzmu Jōdo-shū więc pod ich wpływem w wieku 10 lat rozpoczął praktykę w świątyni tej tradycji - Shōnen-ji, gdzie otrzymał imię Shun’o. Już jako dziecko praktykował nembutsu i kopiował sutry amidystyczne, co było traktowane jako tworzenie dobrych zasług. W świątyni tej wytrwał cztery lata i w wieku 14 lat przeniósł się do klasztoru szkoły rinzai Sukyō.
W Sukyō-ji jego nauczycielem był Kisen Seidō (zm. 1591). Otrzymał nowe imię Shuki. Po śmierci mistrza Kisena jego nauczycielem został Tōho Sōchū. Po trzech latach w klasztorze Sukyō, mistrz zabrał w 1594 roku Takuana ze sobą do Kioto, gdzie wprowadził go do Daitoku-ji i oddał pod opiekę mistrza Shun’oku. Otrzymał wtedy mnisie imię Sōhō. Takuan spędził w Daitoku-ji siedem lat i w 1600 roku postanowił opuścić klasztor, gdyż stwierdził, iż nie ma w nim prawdziwego ducha zen.
Został wędrownym mnichem i żył w krańcowej biedzie. Studiował zen i praktykował medytację, zarabiał kopiując teksty i żebrał. Za zarobione pieniądze kupował olej do lampy i książki. Wkrótce stał się znany w Kioto i był zapraszany przez kilka klasztorów na stanowisko głównego mnicha, jednak odmawiał i poświęcał się dalszym studiom.
Jego celem stała się praktyka u mistrza zen Ittō Shōtekiego (znanego także jako Kokyo Zenji), brata dharmicznego Shun’oku z okresu praktyki w Daitoku-ji, który przebywał w małej pustelni Yōshun należącej do klasztoru Nansō w rejonie Kai w prefekturze Yamanashi. Udał się więc do Osaki aby zostać jego uczniem, jednak za każdym razem, gdy się u niego pojawiał był odrzucany. Żeby nie tracić czasu Takuan rozpoczął doktrynalne studia u mistrza Monsaia Tōnina w Daian-ji. Takuan wyróżnił się jako uczeń i po śmierci Tōnina odziedziczył jego bibliotekę. W 1603 roku został także wreszcie zaakceptowany jako uczeń Shōtekiego.
W roku 1604 Takuan osiągnął oświecenie i otrzymał potwierdzenie tego doświadczenia. Został spadkobiercą mistrza Shōtekiego. Otrzymał także wtedy imię Takuan. W kwietniu 1606 roku mistrz Ittō Shōteki zmarł. W październiku tego samego roku zmarł ojciec Takuana, a w następnym roku - matka. Po śmierci ojca napisał wiersz: 
Okres dojrzałości.
W 1607 roku Takuan został opatem klasztoru Nansō. W marcu 1608 roku został wyznaczony przez cesarza Go-Yōzeia (後陽成, pan. 1586-1611) opatem prestiżowego klasztoru Daitoku. Jednak już po trzech dniach w Daitoku-ji opuścił go i udał się do Nansō-ji. Tak to skomentował: "Buddyzm z Murasakino jest dziś bezużyteczny". Mimo opuszczenia Daitoku-ji, troszczył się o niego, np. odnowił Daisen-in wraz z ogrodem, który jest obecnie jednym z najbardziej znanych ogrodów w Japonii. Takuan odnawiał wiele klasztorów i świątyń, był bowiem przeciwnikiem modnego wówczas nastawienia, aby pozostawiać stare kompleksy bez opieki, a na ich gruzach budować nowe obiekty.
W latach 1614-1615 trwała w Japonii wojna o zamek w Osace, która spowodowała zniszczenie zarówno Nansō-ji jak i Sugyō-ji w Tajimie. Po zakończeniu walk Takuan odbudował w ciągu trzech lat oba klasztory przy pomocy lokalnego Pana - Koide Yoshihide (1586-1668), który faworyzował go i uczynił opatem odbudowanego klasztoru Sugyō. Mimo obowiązków Takuan wędrował po Japonii zatrzymując się w małych wiejskich świątyniach.
W 1615 roku władze Bakufu w Edo (czyli Tokugawa Ieyasu) postanowiły ściśle kontrolować klasztory, zwłaszcza te, które związane były z dworem cesarskim. Głównym celem stały się Daitoku-ji oraz Myōshin-ji, gdyż były to wiodące i bardzo ludne klasztory, z wieloma mnichami obdarzonymi purpurowymi szatami, które mógł nadawać tylko cesarz. I co ważniejsze oba klasztory były bardzo wspierane przez takiego przeciwnika jakim był Hideyoshi Toyotomi. W 1629 roku Tokugawa wzmocnił kontrolę nad klasztorami (tzw. "Genna Hattō") i odebrał purpurowe szaty wszystkim mnichom, którzy otrzymali je po 1615 roku (pierwsza "Genna"). Aby zostać głównym mnichem teraz trzeba było trzydziestu lat praktyki zen i rozwiązania 1700 kōanów. Takie warunki wymyślił opat Nanzen-ji - Konjiin Sūden, który piastował ważną pozycję w bakufu i zaaranżował upadek rodu Toyotomi.
Takuan udał się do Daitoku-ji, gdzie okazało się, że mnisi podzielili się na dwie grupy: przeciwników zmian i ugodowców. Takuan stanął na czele przeciwników zmian i wysłał do Sūdena konfrontacyjny list, który był tak logiczny i jasny, że nikt z władz bakufu nie mógł się mu sprzeciwić. Mimo tego Takuan oraz opat Daitoku-ji Gyokushitsu Sōhaku (1572-1641) w 1629 roku zostało skazanych "za nielojalność" na zesłanie do północnej prowincji Kaminoyamy (obecnie Yamagata). Równocześnie abdykował cesarz Go-Mizunoo (後水尾, pan. 1611-1629) na korzyść swojej córki Meishō (明正, pan. 1629-1643).
Zesłanie.
Władze bakufu traktowały Takuana na zesłaniu bardzo troskliwie, organizując jego pobyt pod nadzorem pana zamku Kaminoyamy - Toki Yamashiro no Kami Yoriyuki. Chociaż było to miejsce zesłania, do Takuana przybywali nieustannie goście, aby go zobaczyć. Specjalnie dla niego wybudowano pustelnię Shun'u. Yamashiro zorganizował szkołę mistrzowskiego posługiwania się włócznią ("Jitokuki-ryu"), a Matsumoto Sadayoshi otworzył podobną szkołę ("Isshi-ryu"), ale zainspirowaną praktyką medytacji zen Takuana.
Po śmierci Hidetady Tokugawy 1 września 1632 roku ogłoszono amnestię dla Takuana i mógł on powrócić do Edo. Podobno był witany przez ludzi z Edo jak zwycięski siogun. Takuan nie był jednak zadowolony, gdyż jako jedyny z tych, którzy sprzeciwili się decyzjom Tokugawy, musiał służyć nowemu siogunowi Iemitsu Tokugawie. W 1635 roku zezwolono mu na odwiedziny Kioto i jego rodzinnego domu w Izushi. Po okresie przypisywania Takuana do pełnienia funkcji kapłańskich w zamkach Nijo i Edo, po spotkaniu z siogunem Iemitsu, przywrócono starszych mnichów (którym odebrano w 1629 roku purpurowe szaty) na poprzednie pozycje w klasztorze Daitoku, co ożywiło go po okresie zapaści.
Iemitsu Tokugawa miał całkowite zaufanie do Takuana i często go zapraszał na dyskusje do zamku Edo lub odwiedzał go w Kensoku-an (Pustelnia Uwięzienia) w posiadłości pana Yagyū Tajima no Kami. Od czasu do czasu Takuan udawał się na spotkania poetyckie, na których wygłaszał wiersze na tematy buddyjskie. Dla Iemitsu Takuan stał się mentorem, duchowym mistrzem, doradcą politycznym, przy którym czuł się zrelaksowany, nie zawracając uwagi na swoją pozycję, honor i bogactwo. W końcu Iemitsu postanowił wybudować dla Takuana świątynię i uczynić go głową wszystkich szkół japońskiego buddyzmu i klasztorów. Takuan jednak walczył o niezależność buddyzmu i nie zamierzał iść w ślady Sūdena, którego miał za diabła, ani też nie życzył sobie mieć takiej władzy, więc propozycję odrzucił. W końcu znaleziono kompromisowe wyjście i Takuan zgodził się zamieszkać w małej świątyni w Edo, jednak bez żadnej politycznej pozycji. Ta decyzja została oznajmiona podczas ceremonii herbaty w Gotenyamie w Shinigawie przez samego sioguna. Jednak Takuan wbrew swej woli został wyznaczony na głównego doradcę bakufu, co z kolei obrazuje z jakim szacunkiem siogunat traktował byłego zesłańca. Takuan był także jedyną osobą zdolną do utrzymania pokojowej równowagi pomiędzy siogunatem a cesarskim dworem.
Większość wysiłków Takuana w tym czasie poświęcona była utrzymaniu niezależności buddyzmu zarówno od siogunatu, jak i dworu cesarskiego.
Końcowe lata życia.
W Shinagawie budowano dla niego klasztor, który otrzyma nazwę Tōkai-ji, a Takuan opuścił Kioto w celu obchodzenia 33 rocznicy śmierci jego nauczyciela Ittō Shōtekiego. Wkrótce potem cesarz postanowił nadać tytuł Narodowego Nauczyciela (jap. "kokushi") Takuanowi, który odmówił przyjęcia tytułu i poprosił, aby nadać go opatowi Daitoku-ji - Tetsuo. Tak też się stało.
W 1639 roku ukończono budowę klasztoru, którego pełna nazwa brzmiała Banshozan Tōkai-ji. Aby zatrzymać Takuana w Edo Iemitsu umieścił na terenach klasztoru 3000 strażników, którzy przez ludzi nazywani byli "Takuan-ban" (Strażą Takuana). Gdy Takuan zamieszkał w klasztorze, mistrz musiał przyjmować niekończący się strumień odwiedzających.
W 1641 roku siogun Iemitsu uchylił wszelkie wcześniejsze decyzje w sprawie Daitoku-ji i Myōshin-ji i Takuan napisał w liście: "Jest to największe zadowolenie dla tego pokornego mnicha. Po tym czekam tylko na śmierć".
W 1644 roku pozwolono Takuanowi na podróż do Tajimy po siedmiu latach od ostatniego tam pobytu. Dotarł bezpiecznie do klasztoru Daitoku i pokłonił się cesarzowi Go-mizunoo. Następnie zamieszkał w klasztorze Nansō-ji w Osace, w którym cieszył się spokojem po raz pierwszy od siedmiu lat. Siogun dał mu czas do września, jednak Takuan przebywał tam przez pół roku, przedłużając czas dany mu o dwa miesiące. Ostatecznie powrócił do Edo, zdając sobie sprawę, że nigdy nie będzie wolny od Tokugawów.
W roku 1645 podczas podróży do rodzinnego miasta poczuł się chory i zmarł w klasztorze Tōkai 27 stycznia 1645 roku. Nie pozostawił spadkobiercy, a więc ta linia przekazu wygasła na nim.
Przed śmiercią poproszono go o ostatnie słowa, wziął pędzel i napisał słowo "Sen". Pozostawił także swoją ostatnią wolę: pragnął być pochowany na górze poza klasztorem, w ziemi, nie życzył sobie śpiewania sutr, żadnych ceremonii, wybudowania stupy czy pomników, wszelkich napisów, dat. Nie chciał także pośmiertnego imienia. Jego testament został zrealizowany częściowo; uczniowie odrzucili plany wystawnego pogrzebu jakiego życzył sobie Iemitsu oraz stupy. W miejscu, gdzie pochowano ciało postawiono tylko pomnik w kształcie okrągłego kamienia. Dopiero w 1944 roku nadano mu tytuł Narodowego Mistrza.
Prace literackie.
Jego spuścizna literacka została zebrana w sześciu tomach zatytułowanych "Takuan Oshō zenshū". Niektóre z jego tekstów to:
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="3182281" url="https://pl.wikipedia.org/wiki?curid=3182281" title="Dzieci kukurydzy (film 2009)">
Dzieci kukurydzy (film 2009)

Dzieci kukurydzy (tytuł oryg. "Children of the Corn") − amerykański telewizyjny film grozy z 2009 roku, napisany i wyreżyserowany przez Donalda P. Borchersa, z Davidem Andersem i Kandyse McClure obsadzonymi w rolach głównych. Film stanowi adaptację opowiadania Stephena Kinga o tym samym tytule, jest też remakiem filmu Fritza Kierscha z 1984. Premiera obrazu miała miejsce 26 września 2009.
Obsada.
i inni.

</doc>
<doc id="3182284" url="https://pl.wikipedia.org/wiki?curid=3182284" title="About a Boy">
About a Boy



</doc>
<doc id="3182285" url="https://pl.wikipedia.org/wiki?curid=3182285" title="Lista odcinków serialu About a Boy">
Lista odcinków serialu About a Boy



</doc>
<doc id="3182286" url="https://pl.wikipedia.org/wiki?curid=3182286" title="Aleksandra Witkowska">
Aleksandra Witkowska

Aleksandra Witkowska (ur. 10 grudnia 1930 w Poznaniu) – polska urszulanka, profesor nauk humanistycznych, specjalizująca się w historii kultury późnego średniowiecza.
Życiorys.
Do zakonu wstąpiła w 1950, śluby wieczyste złożyła 2 lipca 1956 w Lublinie. W latach 1950–1953 studiowała w Wyższym Instytucie Katechetycznym w Krakowie, w latach 1955–1960 w Sekcji Historii Wydziału Nauk Humanistycznych Katolickiego Uniwersytetu Lubelskiego, gdzie obroniła pracę magisterską z historii. W latach 1960–1962 była nauczycielką w liceum sióstr urszulanek w Poznaniu, od 1962 pracowała na KUL-u, początkowo jako asystent w Katedrze Historii Średniowiecznej, od 1968 jako adiunkt w Katedrze Historii Kultury Polskiej, od 1979 jako docent tamże. W 1967 obroniła na Wydziale Historii Uniwersytetu Warszawskiego pracę doktorską "„Miracula” małopolskie XIII i XIV wieku. Studium źródłoznawcze" napisaną pod kierunkiem Aleksandra Gieysztora. Habilitowała się w Instytucie Historii PAN w 1978. W latach 1983–2004 kierowała Katedrą Historii Powszechnej Wieków Średnich WNH KUL. W 1987 mianowana profesorem nadzwyczajnym KUL, w 1992 profesorem zwyczajnym.
W latach 1982–1988 była członkiem komitetu redakcyjnego „Kwartalnika Historycznego”, w latach 1983–1997 „Studiów Claromontana”, od 2003 „Przeglądu Historycznego”. Od 2004 była redaktorem działu „Hagiografia” w Encyklopedii Katolickiej. 

</doc>
<doc id="3182287" url="https://pl.wikipedia.org/wiki?curid=3182287" title="Zdania syntetyczne">
Zdania syntetyczne



</doc>
<doc id="3182289" url="https://pl.wikipedia.org/wiki?curid=3182289" title="Aliabad-e Ghorogh">
Aliabad-e Ghorogh

Aliabad-e Ghorogh (perski: علي ابادقرق) – wieś w południowym Iranie, w ostanie Fars. W 2006 roku miejscowość liczyła 303 mieszkańców w 79 rodzinach.

</doc>
<doc id="3182290" url="https://pl.wikipedia.org/wiki?curid=3182290" title="Stephen Mozia">
Stephen Mozia

Stephen Mozia (ur. 16 sierpnia 1993) – nigeryjski lekkoatleta specjalizujący się w pchnięciu kulą i rzucie dyskiem. Do marca 2014 reprezentował Stany Zjednoczone.
Dziesiąty zawodnik mistrzostw świata juniorów w Barcelonie (2012). Po zmianie barw narodowych, bez powodzenia startował na halowych mistrzostwach świata w Sopocie (2014). W tym samym roku zdobył brązowy medal w rzucie dyskiem oraz zajął 4. miejsce w konkursie pchnięcia kulą podczas mistrzostw Afryki w Marrakeszu. W 2016 zdobył dwa brązowe medale afrykańskiego czempionatu.
Medalista mistrzostw NCAA.
Rekordy życiowe: pchnięcie kulą (stadion) – 21,76 (19 lipca 2016, Uście nad Łabą) rekord Nigerii; pchnięcie kulą (hala) – 21,11 (30 stycznia 2016, Nashville) rekord Nigerii; rzut dyskiem – 62,80 (31 maja 2014, Jacksonville). 

</doc>
<doc id="3182292" url="https://pl.wikipedia.org/wiki?curid=3182292" title="Composer’s Concert Live">
Composer’s Concert Live

Composer's Concert Live – trzynasta w karierze autorska płyta Krzysztofa Herdzina, nagrana podczas koncertu kompozytorskiego, który odbył się 28 kwietnia 2012 r. w warszawskim Studio Koncertowym Polskiego Radia im. Witolda Lutosławskiego. Krzysztof Herdzin – jako dyrygent – poprowadził Polską Orkiestrę Radiową, której towarzyszyli soliści: flecistka Jadwiga Kotnowska oraz saksofoniści Piotr Baron i Jerzy Główczewski. Herdzin wystąpił także jako solista, wykonując "Concertino na Fortepian i Orkiestrę". Na płycie znalazły się klasyczne kompozycje Herdzina, napisane na przestrzeni wcześniejszych 15 lat i przeznaczone do wykonania w różnych składach: od orkiestry smyczkowej po orkiestrę symfoniczną. Płytę wydało wydawnictwo DUX.

</doc>
<doc id="3182296" url="https://pl.wikipedia.org/wiki?curid=3182296" title="Gibraltarscy Socjaldemokraci">
Gibraltarscy Socjaldemokraci

Gibraltarscy Socjaldemokraci (ang. "GSD" – "Gibraltar Social Democrats") – gibraltarska centrolewicowa partia polityczna, założona w 1989 roku. Powstała po rozpadzie Stowarzyszenia na Rzecz Rozwoju Praw Obywatelskich, jako główna opozycja do Gibraltarskiej Socjalistycznej Partii Pracy. W przeszłości partia centroprawicowa, stopniowo zaczęła głosić program centrolewicowy.
W 2005 roku połączyła się z Partią Pracy Gibraltaru, zachowując swoją dawną nazwę.

</doc>
<doc id="3182297" url="https://pl.wikipedia.org/wiki?curid=3182297" title="Kościół św. Filipa i Jakuba w Gozdowie">
Kościół św. Filipa i Jakuba w Gozdowie

Kościół świętych Filipa i Jakuba w Gozdowie – rzymskokatolicki kościół parafialny znajdujący się we wsi Gozdowo, w województwie wielkopolskim. Należy do dekanatu wrzesińskiego II archidiecezji gnieźnieńskiej.
Opis.
Kościół wzniesiono na fundamentach poprzedniego w 1882 roku. Konsekracja świątyni odbyła się w 1914 roku.
Znajduje się na wzgórzu w miejscowości.
Historia.
Wieś Gozdowo bierze swoją nazwę od słowa: g o z d, co w dawnym języku oznaczało wzgórze leśne. Wieś składała się z dwóch części: osiedla chłopskiego, które powstało przy drodze wiodącej od kościoła w stroną Bieganowa oraz z majątku, którego zabudowania usytuowane były na południowej skarpie doliny rzecznej – Wrześnicy. W XII w. właścicielem majątku był arcybiskup gnieźnieński i dlatego w XIII w. Kapituła Gnieźnieńska powołała parafię i wybudowała kościół. Do parafii należały następujące wioski: Gozdowo, Gozdowo Młyn, Karczewo, Sołeczno, Nadarzyce i Węgierki. Neryngowo jako wieś folwarczna powstała dopiero pod koniec XVIII w. i nosiła nazwę: Neringswalde. Pod koniec XIX w. zniknęła wieś Karczewo, która położona była na polach obecnej posesji Koteckich. Kościół był zbudowany z drewna i nosił tytuł p.w. Świętych Apostołów Filipa i Jakuba. W 1882 roku wybudowano obecny kościół, a stary mały kościółek przeznaczono do rozbiórki. Proboszczem był wówczas ks. Juliusz Kulesza (1864-1887).
Z dawnego kościółka zachowały się cenne zabytki: figury Symeona i Anny z XVIII w. – obecnie ulokowane są w głównym ołtarzu. Z tego wieku zachowała się też rzeźba Jezusa Ukrzyżowanego i pacyfikał oraz monstrancja.
Do końca XVIII w. cmentarz parafialny był przy kościele. Pozostały po nim tylko dwa groby: ks. Adama Cichowskiego i ks. Aleksandra Raczkowskiego, który mając piękny charakter pisma bardzo ładnie prowadził biuro.
Salkę parafialną wybudował w 1905 r. ks. Wojciech Szydziński. On też ufundował dwa witraże w prezbiterium: św. Wojciecha i św. Stanisława. Jako pierwszy proboszcz polecił, by go nie chowano przy kościele, lecz na cmentarzu parafialnym.
Dnia 25.06.1959 r. odłączono od parafii wieś Węgierki, ustanawiając tam oddzielną parafię.
Na miejscu obecnego parkingu, między kościołem a plebanią, była stara plebania. Podstawowym budulcem tego obiektu była glina. Wybudowano ją w roku 1744. 
W 1972 r. ks. Kazimierz Zachman zbudował podstawową część nowej plebanii, a budowę dokończył ks. Ryszard Woźniak.
Od strony południowej, między drogą a kościołem, były wielkie zabudowania gospodarcze, w stanie szpecącej rudery. Za radą ks. biskupa Michalskiego rozebrano je pod koniec lat osiemdziesiątych. Pod rozbiórkę przeznaczono także dawny dom czynszowy, który znajdował się za salką. Gruz z tego obiektu wywieziono na drogę w Neryngowie.
W stanie rozpadu był również grobowiec gen. Kazimierza Grudzielskiego. Obiekt rozebrano i postawiono nowy. Projektantem jest inż. mgr Czesław Piechnik. Poświęcenie obiektu odbyło się 9.01.1993 r.
W 1992 r. odmalowano kościół i przy okazji z dwóch bocznych ołtarzy (wycofanych już z użytku) zrobiono jeden, a ambonę przestawiono na miejsce brakującego ołtarza bocznego, przywracając w ten sposób dawną harmonię ściany prezbiterialnej.
W 2011 r. parafia przeżywała swój jubileusz 650-lecia powstania (data symboliczna, związana z ustanowieniem pierwszego znanego z dokumentów proboszcza Gozdowa). W roku jubileuszowym odbyło się wiele uroczystości, a kościół wzbogacił się o relikwie bł. Jana Pawła II, umieszczone w nowym, zrekonstruowanym, bocznym ołtarzu.

</doc>
<doc id="3182298" url="https://pl.wikipedia.org/wiki?curid=3182298" title="Klub Morza Zejman">
Klub Morza Zejman

Klub Morza Zejman – ośrodek kultury morskiej w Gdańsku, miejsce spotkań żeglarzy, skansen żeglugi oraz galeria morska założona i prowadzona przez gdańskiego żeglarza, inicjatora powstania Bałtyckiego Bractwa Żeglarzy i kanclerza kapituły "Conradów" Andrzeja Dębca i Dorotę Kobierowską, dziennikarkę i podróżniczkę.
Lokalizacja.
Klub mieścił się od 1995 do 20 lipca 2015 w XVII-wiecznym wnętrzu zabytkowego spichlerza zbożowego Steffen (Ciesiarnia) przy ulicy Chmielnej 111, w północnej części gdańskiej Wyspy Spichrzów. Od 2016 roku siedzibą klubu jest Brama Nizinna na Starym Przedmieściu.
W 2018 roku Andrzej Dębiec zrezygnował z udziału w kierowaniu Klubem Morza Zejman. Efektem tego było oficjalne rozpoczęcie nowego etapu w życiu klubu. Władzę w pełni przejął nowy komandor - Zenon Szulczewski, który zarejestrował niezależne stowarzyszenie. 10 czerwca 2018 r. zorganizowane zostało oficjalne otwarcie nowego Klubu Morza Zejman. 

</doc>
<doc id="3182302" url="https://pl.wikipedia.org/wiki?curid=3182302" title="Linia kolejowa nr 111">
Linia kolejowa nr 111

Linia kolejowa nr 111 Kraków Główny – Kocmyrzów, potocznie „Kocmyrzówka” – jednotorowa, niezelektryfikowana, obecnie zlikwidowana linia kolejowa o długości 19 km.
Historia.
Linia powstała w 1899 roku jako nadgraniczny szlak komunikacyjny łączący Kraków ze stacją towarową na granicy Austro-Węgier i Rosji w Kocmyrzowie. W czasach pokoju służyć miała lokalnemu handlowi przygranicznemu, w czasie wojny natomiast – spodziewanej pomiędzy owymi mocarstwami – przemieszczaniu wojsk w strefie przygranicznej. Na linii od początku prowadzono również przewozy pasażerskie. Jeszcze przed I wojną światową zbudowano odnogę do stacji Mogiła, która od głównej linii odbijała w Czyżynach. Istniały również bocznice do koszar kawaleryjskich w Rakowicach oraz obsługujące lotnisko Rakowice-Czyżyny. Po zakończeniu I wojny światowej, rozpadzie Austro-Węgier i powstaniu II Rzeczypospolitej, które to wydarzenia zlikwidowały przebiegającą dotychczas w Kocmyrzowie granicę międzypaństwową, znaczenie linii spadło. Na trasie przestały kursować pociągi towarowe, a osobowe kursowały odtąd znacznie rzadziej.
Od początku przewozy na linii obsługiwała, założona w 1899 roku, Spółka Akcyjna Kolej Lokalna „Kraków – Kocmyrzów”. Jej pierwszym prezesem został ekonomista, bankowiec i działacz gospodarczy, Wacław Fajans. Siedziba zarządu kolei znajdowała się w Krakowie przy ulicy Kapucyńskiej 3. W okresie międzywojennym spółka do obsługi linii dysponowała trzema parowozami, szesnastoma wagonami towarowymi oraz jednym pasażerskim wagonem silnikowym.
Likwidacja linii.
W roku 1954 zawieszono kursowanie pociągów odnogą od głównej linii 111 do stacji Mogiła. Miało to związek z uruchomieniem linii tramwajowej w powstającej Nowej Hucie wzdłuż Alei Jana Pawła II (ówczesnej "Planu 6-letniego"), która to przejęła funkcjonujące tam potoki pasażerskie dotychczas realizowane przez kolej. Mimo to na głównej linii do Kocmyrzowa w latach 50. i 60. XX wieku pociągi normalnie kursowały, będąc właściwie jedynym środkiem komunikacji publicznej, łączącym zachodnie osiedla tzw. „starej Nowej Huty” z centrum Krakowa. Sytuacja się zmieniła w latach 1968–1969, kiedy to uruchomiono linię tramwajową wzdłuż ulicy Kocmyrzowskiej do Wzgórz Krzesławickich, która analogicznie, jak kilkanaście lat wcześniej w sytuacji uruchomienia linii tramwajowej do Mogiły, przejęła dotychczasowych pasażerów „Kocmyrzówki”. Pociągi pasażerskie na linii przestały kursować 31 maja 1970 roku i rozpoczął się systematyczny demontaż kolejnych odcinków trasy na obszarze Krakowa. Ostatni czynny, aczkolwiek nieużywany odcinek linii, czyli Kraków Lubocza – Kocmyrzów został zamknięty w 1994 roku, a fizycznej likwidacji poddany niemal w całości w 2003.

</doc>
<doc id="3182303" url="https://pl.wikipedia.org/wiki?curid=3182303" title="Urmas Välbe">
Urmas Välbe

Urmas Välbe (ros. Урмас Вяльбе; ur. 8 listopada 1966 w Antsla) — estoński biegacz narciarski reprezentujący także ZSRR.
Kariera.
Urmas Välbe uczestniczył w Zimowych Igrzyskach Olimpijskich 1992 w Albertville. Podczas tych igrzysk wziął udział w czterech konkurencjach biegów narciarskich: biegu na 10 km (28. miejsce), biegu na 30 km (33. miejsce), biegu łączonym (41. miejsce) i sztafecie 4 x 10 km (10. miejsce). Wziął również udział na kolejnych zimowych igrzyskach, rozgrywanych w Lillehammer. Startował tam w trzech konkurencjach biegów narciarskich: biegu na 10 km (42. miejsce), biegu na 30 km (41. miejsce) i biegu łączonym (nie ukończył).
Urmas Välbe był żonaty z rosyjską biegaczką narciarką, Jeleną Trubicyną, z którą jednak się rozwiódł.
Osiągnięcia.
Puchar Świata.
Miejsca na podium.
Välbe nigdy nie stał na podium zawodów PŚ.

</doc>
<doc id="3182304" url="https://pl.wikipedia.org/wiki?curid=3182304" title="Aliabad-e Molla Ali">
Aliabad-e Molla Ali

Aliabad-e Molla Ali (perski: علي ابادملاعلي) – miejscowość w środkowym Iranie, w ostanie Isfahan. W 2006 roku miejscowość liczyła 2 702 mieszkańców w 676 rodzinach.

</doc>
<doc id="3182308" url="https://pl.wikipedia.org/wiki?curid=3182308" title="Legiony Polskie (1914-1918)">
Legiony Polskie (1914-1918)



</doc>
<doc id="3182313" url="https://pl.wikipedia.org/wiki?curid=3182313" title="Nasz Dzień Po Dniu">
Nasz Dzień Po Dniu

Nasz Dzień Po Dniu – tygodnik regionalny wydawany w każdy wtorek na terenie powiatów nowotomyskiego i grodziskiego
oraz w Gminie Buk w powiecie poznańskim. Gazeta ma charakter publicystyczno-informacyjny i reklamowy, a jej tematyka obejmuje wydarzenia społeczne, polityczne, gospodarcze, kulturalne oraz sportowe na terenie obu powiatów. Istnieje także jej wydanie internetowe. Redaktorem naczelnym jest Krzysztof Figaszewski .

</doc>
<doc id="3182314" url="https://pl.wikipedia.org/wiki?curid=3182314" title="Artur Kuciapski">
Artur Kuciapski

Artur Kuciapski (ur. 26 grudnia 1993) – polski lekkoatleta, średniodystansowiec. 
W 2012 bez powodzenia startował na mistrzostwach świata juniorów w Barcelonie. Nie udało mu się awansować do finału 800 metrów podczas młodzieżowych mistrzostw Europy w Tampere (2013). W 2014 zdobył srebrny medal podczas czempionatu Europy w Zurychu. Rok później w Tallinnie został młodzieżowym mistrzem Europy. Wystartował także w mistrzostwach świata, ale odpadł w biegu eliminacyjnym. Sezon 2016 stracił z powodu kontuzji. W 2017 wystąpił po raz pierwszy na IAAF World Relays, gdzie w składzie z Marcinem Lewandowskim, Adamem Kszczotem i Mateuszem Borkowskim wywalczył brązowy medal w biegu rozstawnym 4 × 800 metrów.
Złoty (2013) i brązowy (2014 oraz 2015) medalista mistrzostw Polski seniorów w biegu na 800 metrów. Na tym samym dystansie w halowych mistrzostwach kraju zdobył dwukrotnie srebro (2013 i 2017) oraz brąz (2014), w 2017 zdobył także srebrny medal w sztafecie 4 × 200 metrów. Zawodnik ma na swoim koncie także srebro młodzieżowych mistrzostw Polski (2013), złoto mistrzostw Polski juniorów na otwartym stadionie (2012) oraz złoto (2012) i dwa srebra (2010 &amp; 2011) w hali.
W 2018 zdiagnozowano u niego zesztywniające zapalenie stawów kręgosłupa, po czym podjął on decyzję o rezygnacji z wyczynowego uprawiania sportu.

</doc>
<doc id="3182316" url="https://pl.wikipedia.org/wiki?curid=3182316" title="Izabella Rusinowa">
Izabella Rusinowa

Izabella Rusinowa (ur. w 1942) – polska profesor historii.
Życiorys.
Ukończyła studia z zakresu historii w Instytucie Historii Uniwersytetu Warszawskiego w 1965. Pracę doktorską obroniła cztery lata później, a w 1982 uzyskała habilitację. Tytuł profesora uzyskała w 1996. Od 1965 pracuje w Instytucie Historycznym UW. Wykłada także w Wydziale Historycznym Akademii Humanistycznej im. Aleksandra Gieysztora w Pułtusku.
Wybrane publikacje.
Lista publikacji:
Publikacje nieuwzględnione w katalogu Biblioteki Narodowej:

</doc>
<doc id="3182317" url="https://pl.wikipedia.org/wiki?curid=3182317" title="Hieronim Broniewski">
Hieronim Broniewski

Hieronim Broniewski herbu Leliwa – deputat województwa kaliskiego na Trybunał Główny Koronny w 1632/1633 roku, poseł województwa kaliskiego na sejm konwokacyjny 1632 roku, poseł na sejmy 1640 i 1646 roku.
Był członkiem konfederacji generalnej zawiązanej 16 lipca 1632 roku. W 1632 roku był elektorem Władysława IV Wazy z województwa poznańskiego.

</doc>
<doc id="3182321" url="https://pl.wikipedia.org/wiki?curid=3182321" title="Pedro Pascal">
Pedro Pascal

Pedro Pascal, właśc. José Pedro Balmaceda Pascal (ur. 2 kwietnia 1975 w Santiago) – chilijsko-amerykański aktor. Występował jako Oberyn Martell w czwartym sezonie serialu "Gra o tron", Javier Peña w serialu "Narcos" oraz Din Djarin w serialu "The Mandalorian". Gra jednego z głównych bohaterów, Joela, w serialu "The Last of Us".
Życiorys.
Pascal urodził się w Santiago, Chile. Jego matka, Verónica Pascal Ureta, była psychologiem dziecięcym, a ojciec José Balmaceda, lekarzem. Ma starszą siostrę Javierę i dwójkę młodszego rodzeństwa Nicolása i Lux Pascal, aktorkę i transpłciową aktywistkę w Chile. Jego rodzina przeniosła się do Danii, gdzie uzyskała azyl polityczny. Chile znajdowało się wówczas pod dyktaturą Augusto Pinocheta. Pedro dorastał w Stanach Zjednoczonych; w hrabstwie Orange w Kalifornii i w San Antonio w Teksasie. Kiedy miał osiem lat, jego rodzina mogła już regularnie odwiedzać Chile, aby odwiedzać jego 34 kuzynów. Studiował w Orange County School of the Arts i Tisch School of the Arts przy Uniwersytecie Nowojorskim. W 1999 roku jego matka popełniła samobójstwo. Zaczął używać jej nazwiska zawodowo po jej śmierci jako hołd dla niej i ponieważ czuł, że Amerykanie mają trudności z wymówieniem jego oryginalnego nazwiska, Balmaceda.
Kariera.
Pascal pojawił się w programach telewizyjnych, takich jak ', "Żona idealna", "Homeland", "Mentalista", i "Graceland". Został obsadzony jako Oberyn Martell w czwartym sezonie Gra o Tron w 2013 roku. Został także obsadzony jako agent US DEA, Javier Peña, w oryginalnym programie Netflix, "Narcos", w 2015 roku. Pascal zagrał wampira Maxa w "Bloodsucking Bastards" w 2015 roku. Pascal zagrał w kilku filmach, w tym ', "Wielki Mur", "Bez litości 2", "Triple Frontier" i "Wonder Woman 1984". Jest także tytułowym bohaterem w "The Mandalorian". Pascal został obsadzony w roli Joela Millera w serialu HBO, "The Last of Us".
Życie prywatne.
Pascal biegle włada językiem angielskim i hiszpańskim. Pascal jest zdeklarowanym zwolennikiem praw LGBTQ+. Pascal identyfikuje się jako agnostyk i liberał.

</doc>
<doc id="3182322" url="https://pl.wikipedia.org/wiki?curid=3182322" title="Kaplica św. Govana">
Kaplica św. Govana

Kaplica św. Govana (wal. "Eglwys Sant Gofan", ang. "St. Govan’s Chapel") – XIII-wieczna kaplica położona w hrabstwie Pembrokeshire, na terenie Parku Narodowego Pembrokeshire Coast.
Kaplica św. Govana 2 sierpnia 1996 roku została wpisana na listę Zabytków Walii pod nr. 17980.
Do kaplicy prowadzi ciąg schodów, których według legendy nie da się dokładnie policzyć.
Położenie i historia.
Kaplica znajduje się na terenie Parku Narodowego Pembrokeshire Coast. Położona na klifie nad brzegiem morza, od najbliższej miejscowości Bosherston dzieli ją około 1,6 km. Należy do najbardziej malowniczych kaplic pustelniczych Wielkiej Brytanii. Jest dedykowana św. Govanowi, pustelnikowi, który według tradycji żył tam w VI wieku i został pod nią pochowany.
Tradycja głosi, że kiedy św. Govan przybył do Pembrokeshire, piraci z wysp Lundy próbowali go pochwycić. W tym momencie szczelina w skale na miejscu obecnej kaplicy cudownie otworzyła się i św. Govan mógł ukryć się w niej, po czym, gdy piraci odpłynęli, skała otworzyła się w cudowny sposób po raz drugi.
Opis.
Do kaplicy św. Govana prowadzi długi ciąg schodów wykutych w skale, których, według tradycji, nie da się policzyć. Trudność ta w rzeczywistości bierze się stąd, że niektóre z nich są bardzo nieregularne. Ogólna liczba schodków wynosi około 74.
Sama kaplica jest budowlą prostą, jednonawową, o wymiarach 5,3 m na 3,8 m. Na jej wschodnim krańcu znajduje się ołtarz z kamienia oraz schodki prowadzące do małej celi wykutej w skale. Cela ta została uformowana w kształcie ludzkiego ciała, jakby pierwotnie była przeznaczona dla przyjęcia świętego Govana. Pod kaplicą znajduje się słynna studnia, ciesząca się, podobnie jak kaplica, zabobonną czcią okolicznych mieszkańców. W południowej ścianie kaplicy znajduje się piscina, mały otwór i główne okno. W ścianie północnej znajduje się wejście oraz mała wnęka lub półka. Na ścianie zachodniej widnieje okrąg, pokryty w części górnej oraz na prawo od środka szorstkim tynkiem.
Królewskie odwiedziny.
W sierpniu 1902 roku kaplicę odwiedzili król Zjednoczonego Królestwa Wielkiej Brytanii i Irlandii Edward VII i królowa Aleksandra wyrażając zachwyt widokiem, który zobaczyli.

</doc>
<doc id="3182323" url="https://pl.wikipedia.org/wiki?curid=3182323" title="Pikker (1939)">
Pikker (1939)

Pikker – estońska kanonierka oryginalnej konstrukcji z czasów II wojny światowej, wybudowana w Tallinnie, za pieniądze pochodzące z publicznej zbiórki. Służyła w marynarce wojennej Estonii (Eesti merejõud) oraz w Marynarce Wojennej ZSRR, gdzie podczas II wojny światowej brała udział w ewakuacji Tallina. Okręt w latach 1940-46 działał na Morzu Bałtyckim, po czym został przydzielony do Floty Czarnomorskiej, gdzie pełnił funkcję ekskluzywnego jachtu dla radzieckich przywódców. W 1961 roku został przekazany jako jednostka badawcza Moskiewskiemu Uniwersytetowi Państwowemu.
Powstanie.
Fundusz na Rzecz Okrętu Podwodnego.
W latach trzydziestych XX wieku rząd Estonii starał się pozyskać środki na budowę dwóch okrętów podwodnych. Około połowę wymaganej sumy uzyskano ze sprzedaży Peruwiańczykom dwóch starych niszczycieli: „Lennuka” oraz „Wamboli”. Aby zdobyć pozostałą część kwoty 31 maja 1933 roku powołano Fundusz na Rzecz Okrętu Podwodnego. Do końca 1934 roku uzbierał on 53 tysiące koron – najwięcej, spośród dotychczas przeprowadzonych narodowych zbiórek. Była to jednak suma około sześćdziesiąt razy niższa, niż brakujący wkład do budowy. Postanowiono wówczas, że okręty podwodne zostaną sfinansowane z budżetu państwa. W marcu 1935 roku zwierzchnik sił zbrojnych generał Johan Laidoner postanowił kontynuować zbiórkę pieniędzy z przeznaczeniem na znacznie tańszy ścigacz okrętów podwodnych. Ponieważ uzbieranie nowej, niższej kwoty 300 tysięcy koron również stanowiło problem, część wojskowych sugerowała zamówienie jednostki nieuzbrojonej. Zamiast tego zdecydowano się na kolejną turę akcji, która ostatecznie została zakończona 5 lipca 1937 roku.
Budowa i przydział w Eesti merejõud.
Okręt zamówiono w stoczni Tallinna Sadamatehased jeszcze w tym roku, zaś zwodowano latem 1939 roku. Pierwotnie miał służyć w Estońskiej Straży Granicznej jako jednostka patrolowa, miał też być używany jako jacht prezydencki na zagranicznych wizytach głowy państwa. Z powodu zagrożenia wojennego został przejęty przez marynarkę wojenną, co nastąpiło jeszcze w trakcie budowy, bądź już po zwodowaniu i wyposażeniu. Okręt został włączony do służby wiosną 1940 roku pod nazwą „Pikker”, na cześć boga z mitologii estońskiej władającego zjawiskami atmosferycznymi – głównie piorunami. „Pikker” został przydzielony do Allveelaevastiku divisjoni 11 maja 1940 roku, wraz z obydwoma okrętami podwodnymi typu "Kalev", dla których miał być tendrem. Pierwszym dowódcą jednostki był kmdr ppor. Alfred Pupp.
Służba w ZSRR.
Przed wojną.
Po tym, jak w czerwcu 1940 roku Estonia została zajęta przez Armię Czerwoną, „Pikker” został przejęty przez Flotę Bałtycką ZSRR i zaklasyfikowany jako awizo. Dokładna data zajęcia okrętu nie jest jasna. Ehlers podaje, że oficjalne włączenie miało miejsce 20 października, już po zajęciu faktycznym, zaś Malinowski i Myszor wskazują 29 października jako datę faktycznego przejęcia, za oficjalne uznając rozkaz "00208" z 18/19 sierpnia. Tak jak i inne poestońskie okręty, jednostka zachowała tymczasowo swoje imię, zapisywane cyrylicą ( „Пиккер”). W Marynarce Wojennej ZSRR zwiększono liczebność załogi z 29 do 43 osób.
II wojna światowa.
Po rozpoczęciu 22 czerwca 1941 roku agresji niemieckiej na ZSRR, „Pikker” został okrętem sztabowym Rady Wojennej floty – kabiny prezydenckie zajął dowódca floty Władimir Tribuc. Gdy Niemcy rozpoczęli atak na Tallinn, zdecydowano się ewakuować miasto. „Pikker”, poza zakwaterowanymi już członkami Rady Wojennej, zabrał na pokład kilku najważniejszych notabli komunistycznych ESRR. Wypłynął z Tallina w nocy 27/28 sierpnia w ramach 2. dywizjonu osłaniającego ewakuację wojsk. Po drodze udzielił pomocy rozbitkom z poderwanego na minie lidera „Minsk” (typu "Leningrad"), ratując łącznie 78 ludzi. „Pikker” wraz z towarzyszącymi mu okrętami podwodnymi był atakowany przez wrogie samoloty, jednak żadna ze zrzuconych bomb nie zdołała dosięgnąć celu. Bazę w Kronsztadzie osiągnął 29 sierpnia. Po kilkudziesięciu dniach „Pikkera” przebazowano do Leningradu, gdzie został przezbrojony – zamiast dwóch dział kalibru 75 mm zamontowano trzy działa kalibru 45 mm. Okręt do końca wojny pozostał w bazie, zmieniając nazwę na „Kijew” ( „Киев”) 2 grudnia 1941 roku, na „Ługa” ( „Луга”) 15 marca 1943 roku i być może na „Ilmen” ( „Ильмень”) w 1944 roku.
Morze Czarne.
Po zakończeniu działań wojennych okręt został poddany przebudowie w Tallinnie, następnie udał się drogą morską do Sewastopola, gdzie w stoczni Siewmorzawod kontynuowano wcześniejsze prace. Okręt został przystosowany do pełnienia swej pierwotnej, reprezentacyjnej funkcji. Zdjęto z niego działa montując jedynie lekkie uzbrojenie. Jednostkę wyekwipowano w radar i plandeki przeciwsłoneczne, wymieniono meble na nowsze oraz dodano więcej motorówek i szalup. Okręt dostał też 21 czerwca, bądź 21 lipca 1948 roku nowe imię – „Rion” ( „Рион”).
„Rion” został przydzielony jako eskorta dla jachtu „Angara”. Przebywali na nim najwyżsi przywódcy ZSRR i zaprzyjaźnionych państw, tacy jak Józef Stalin, Leonid Breżniew, Josip Broz Tito czy Nikita Chruszczow, który przepłynął na nim trasę Izmaił–Sewastopol.
Okręt został w 1961 roku skreślony z listy Marynarki Wojennej ZSRR i przekazany Moskiewskiemu Uniwersytetowi Państwowemu. Stocznia w Sewastopolu przebudowała go na jednostkę badawczą, poprzez między innymi zamontowanie na nim bomu typu trałowego. Pod nową nazwą „Moskowskij Uniwiersitiet” ( „Московский университет”) był wykorzystywany do badania Morza Czarnego z baz w Sewastopolu i Jałcie. Ze służby wycofano go w 1972 roku.
Los okrętu.
Istnieją różne teorie dotyczące dalszego losu okrętu. Według jednego z byłych estońskich członków załogi został przekazany na złom w 1976 roku. Inne źródła podają 1978 za rok złomowania, nie zgadzają się jednak co do tego, czy stało się to w Inkermanie, czy też nie. Raczej wyklucza się wersję, że okręt został osadzony na kaukaskim wybrzeżu i służył jako restauracja. Po odzyskaniu niepodległości, Estonia podejmowała kilkukrotne próby odnalezienia swojego prezydenckiego jachtu, nie przyniosły one jednak rezultatów.
W zbiorach Eesti Meremuuseum znajduje się obecnie przedwojenny metalowy model „Pikkera”.
Opis konstrukcji.
„Pikker” był okrętem o długości 58 metrów (57 metrów na konstrukcyjnej linii wodnej) i szerokości 7,34 metra. Standardowe zanurzenie wynosiło 2,4 metra. Pełna wyporność to 540 ton, zaś 500 ton wynosiła jego wyporność projektowa lub standardowa. W okolicach dwudziestego metra od dziobu znajdował się uskok pokładu. W uskok ten wpasowana była nadbudówka, przeznaczona dla prezydenta i innych oficjalnych gości. Jej standard był podwyższony w stosunku do pozostałych pomieszczeń, posiadała na przykład szerokie okna zamiast bulajów. Nadbudówka dziobowa posiadała dwa poziomy. Na obu nadbudówkach znajdowały się maszty, zaś pomiędzy nimi, na nadbudówce rufowej komin.
„Pikker” napędzany był dwoma silnikami wysokoprężnymi wykonanymi w Deutsche Werke Kiel. Ich łączna moc 1900 koni mechanicznych pozwalała osiągnąć jednostce maksymalną prędkość 18 węzłów.
Głównym uzbrojeniem okrętu w Eesti merejõud były dwa działa kalibru 75 mm, długości 50 kalibrów (L/50) – jedno znajdowało się na dziobie, zaś drugie umieszczone było na skraju rufowej nadbudówki. Uzbrojenie uzupełniały dwa karabiny maszynowe kalibru 7,62 mm oraz karabin przeciwlotniczy Lewis. W czasie wojny główne działa zostały wymienione na trzy działa kalibru 45 mm. Opcjonalnym wyposażeniem była zrzutnia bomb głębinowych.
Na nadbudówce rufowej, po obu stronach komina, przechowywane były motorówka (z prawej burty) i drewniana szalupa (na lewej burcie).

</doc>
<doc id="3182333" url="https://pl.wikipedia.org/wiki?curid=3182333" title="Stanisław Gilewicz">
Stanisław Gilewicz

Stanisław Romuald Gilewicz herbu Kotwicz (ur. 13 listopada 1869 w Cieszanowie, zm. 29 marca 1943 w Sanoku) – tytularny pułkownik lekarz Wojska Polskiego, lekarz dentysta z tytułem doktora.
Życiorys.
W 1890 ukończył C. K. IV Gimnazjum we Lwowie. Ukończył studia medyczne uzyskując tytuł naukowy doktora i dyplom lekarza w 1897.
Był oficerem lekarzem c. i k. armii. Pełnił funkcję lekarza pułkowego w Sanoku (1911). Był członkiem oddziału Towarzystwa Lekarzy Galicyjskich w Sanoku. W czasie I wojny światowej był lekarzem Komendy Okręgu Uzupełnień Sanok, a jego oddziałem macierzystym był c. i k. 45 pułk piechoty. 1 marca 1915 roku został awansowany na stopień lekarza sztabowego (niem. "Stabsarzt"), który odpowiadał stopniowi majora.
Po odzyskaniu przez Polskę niepodległości dekretem Naczelnego Wodza Józefa Piłsudskiego z 6 lutego 1919 został przyjęty do Wojska Polskiego i zatwierdzony w randze podpułkownika lekarza. 24 czerwca 1920 roku został zatwierdzony z dniem 1 kwietnia 1920 roku w stopniu podpułkownika, w korpusie lekarskim, w grupie oficerów byłej armii austro-węgierskiej. Był wówczas dowódcą Szpitala Wojskowego Przemyśl Zasanie. 1 czerwca 1921 roku pełnił służbę w Szpitalu Wojskowym w Żurawicy, a jego oddziałem macierzystym była Kompania Zapasowa Sanitarna Nr 1. Z dniem 1 kwietnia 1922 roku został przeniesiony w stan spoczynku, jako inwalida, z prawem noszenia munduru. 26 października 1923 roku Prezydent RP Stanisław Wojciechowski zatwierdził go w stopniu tytularnego pułkownika. W latach 20. XX wieku mieszkał w Lesku, a w 1928 roku w Sanoku). W 1934 roku pozostawał w ewidencji Powiatowej Komendy Uzupełnień Sanok. Posiadał przydział mobilizacyjny do Kadry Zapasowej 10 Szpitala Okręgowego w Przemyślu.
Na przełomie lat 20./30. był lekarzem dentystą w Sanoku. Był członkiem Lwowskiej Izby Lekarskiej. Pod koniec lat 30. był lekarzem szkolnym w Gimnazjum i Liceum Ogólnokształcącym im. Królowej Zofii w Sanoku.
Stanisław Gilewicz zmarł 29 marca 1943 w Sanoku podczas II wojny światowej.
Jego żoną była Stanisława z domu Soswińska (zm. 9 kwietnia 1941). Oboje zostali pochowani we wspólnym grobowcu na cmentarzu przy ul. Jana Matejki w Sanoku.
Dziećmi Stanisława i Stanisławy Gilewiczów byli:

</doc>
<doc id="3182334" url="https://pl.wikipedia.org/wiki?curid=3182334" title="Kombinat gastronomiczny &quot;Kaskada&quot; w Szczecinie">
Kombinat gastronomiczny &quot;Kaskada&quot; w Szczecinie



</doc>
<doc id="3182336" url="https://pl.wikipedia.org/wiki?curid=3182336" title="Orlen Cup 2014">
Orlen Cup 2014

2. Orlen Cup – mityng lekkoatletyczny rozegrany 4 czerwca 2014 na Starym Rynku w Płocku.
Rozegrane zostały konkursy skoku wzwyż kobiet oraz pchnięcia kulą mężczyzn.
Transmisję z zawodów przeprowadziła TVP Sport.

</doc>
<doc id="3182343" url="https://pl.wikipedia.org/wiki?curid=3182343" title="Wasilij Lebiediew-Kumacz">
Wasilij Lebiediew-Kumacz

Wasilij Iwanowicz Lebiediew, ps. Kumacz, (ur. 5 sierpnia 1898 w Moskwie, zm. 20 lutego 1949) – rosyjski (radziecki) poeta, autor tekstów pieśni i piosenek (m.in. do komedii muzycznych Grigorija Aleksandrowa) i pieśni masowych, m.in. "Pieśń o Ojczyźnie" ("Szyroka strana moja rodnaja...", 1936 stworzona na potrzeby filmu "Cyrk"), "Święta wojna" ("Wstawaj, strana ogromnaja"..., 1941), także utworów satyrycznych i poezji dla dzieci. Był współpracownikiem kompozytorów takich jak Izaak Dunajewski, Aleksandr Aleksandrow, Matwiej Błanter, Jurij Milutin. 
Przeważnie patetyczne w formie utwory Wasilija Lebiediewa-Kumicza były wykorzystywane w propagandzie ZSRR, np. napisał słowa do "Hymnu Partii Bolszewików" w 1938 roku.
Został pochowany na Cmentarzu Nowodziewiczym.

</doc>
<doc id="3182399" url="https://pl.wikipedia.org/wiki?curid=3182399" title="E-durana">
E-durana

E-durana (sum. é.dur.an.na, tłum. „Dom - więź niebios”) – ceremonialna nazwa ziguratu boga Szamasza w mieście Larsa.
Ze źródeł pisanych wiadomo, iż prace budowlane przy tym ziguracie prowadził babiloński król Nabonid.

</doc>
<doc id="3182408" url="https://pl.wikipedia.org/wiki?curid=3182408" title="Power (serial telewizyjny)">
Power (serial telewizyjny)

Power – amerykański dramat kryminalny, serial telewizyjny stworzony przez Courtney Kemp Agboh i wyprodukowany przez Curtisa Jacksona. Serial jest emitowany od 7 czerwca 2014 roku przez stację Starz.
11 czerwca 2014 roku, stacja Starz zamówiła 2 sezon serialu.
21 lipca 2016 roku, stacja Starz zamówiła 4 i 5 sezon serialu.
13 marca 2017 roku, stacja Starz przedłuzyła serial o szósty sezon, który będzie serią finałową.
Fabuła.
Serial skupia się na Jamesie „Ghost” St. Patricku, bogatym właścicielu klubu nocnego w Nowym Jorku, który planuje stworzyć sieć klubów. Jest jeden mały problem, James prowadzi podwójne życie. Ghost jest nie tylko właścicielem klubu, ale także szefem najpotężniejszej organizacji przestępczej w Nowym Jorku zajmującej się handlem narkotykami. Taka działalność jest coraz większym zagrożeniem dla jego bliskich.

</doc>
<doc id="3182416" url="https://pl.wikipedia.org/wiki?curid=3182416" title="Amrita Sher-Gil">
Amrita Sher-Gil

Amrita Sher-Gil (ur. 30 stycznia 1913 w Budapeszcie, zm. 5 grudnia 1941 w Lahore) – indyjska malarka pochodzenia indyjsko-węgierskiego.
Życiorys.
Jej ojcem był sikhijski arystokrata Umrao Singh Sher‑Gil, a matką węgierska śpiewaczka operowa Marie Antoinette Gottesmann-Baktay. Do 1919 roku oraz od 1929 roku do 1934 roku przebywała w Europie. Studiowała malarstwo w Paryżu. Była jedną z czołowych postaci indyjskiej sztuki nowożytnej. Uprawiała malarstwo pejzażowe o pewnych cechach europejskich mieszając tradycyjne malarstwo indyjskie ze sztuką impresjonistów (głównie Paula Gauguina) ze scenami rodzajowymi z życia indyjskiej wsi (np. "Toaleta panny młodej"). Starała się łączyć treściowe i techniczne inspiracje Zachodu i Wschodu.

</doc>
<doc id="3182440" url="https://pl.wikipedia.org/wiki?curid=3182440" title="E-kunankuga">
E-kunankuga

E-kunankuga (sum. é.kun4.an.kù.ga, tłum. „Dom - nieskalane schody do niebios”) – ceremonialna nazwa ziguratu boga Szamasza w mieście Sippar.
Ze źródeł pisanych wiadomo, iż prace budowlane przy tym ziguracie prowadzili babilońscy królowie, tacy jak Samsu-iluna, Ammi-saduqa, Neriglissar i Nabonid.

</doc>
<doc id="3182443" url="https://pl.wikipedia.org/wiki?curid=3182443" title="Pietro Belluschi">
Pietro Belluschi

Pietro Belluschi (ur. 18 sierpnia 1899 w Ankonie, zm. 14 lutego 1994 w Portland) – amerykański architekt pochodzenia włoskiego.
Życiorys.
Od 1923 mieszkał w Stanach Zjednoczonych. Od 1943 był właścicielem firmy architektonicznej w Portland w stanie Oregon. Od 1951 do 1965 pełnił funkcję dyrektora wydziału architektury w Massachusetts Institute of Technology w Cambridge. Należał do przedstawicieli funkcjonalizmu (stylu międzynarodowego). Zaprojektował wiele budowli na zachodnim wybrzeżu Stanów Zjednoczonych. W 1972 został zdobywcą nagrody AIA Gold Medal.

</doc>
<doc id="3182444" url="https://pl.wikipedia.org/wiki?curid=3182444" title="Elsa Björklund">
Elsa Björklund

Elsa Margareta Björklund po mężu Olsson (ur. 14 stycznia 1895 w Sztokholmie, zm. 15 maja 1970 tamże) – szwedzka pływaczka z początku XX wieku, uczestniczka igrzysk olimpijskich.
Podczas V Letnich Igrzysk Olimpijskich w Sztokholmie w 1912 roku, siedemnastoletnia Björklund wystartowała w jednej konkurencji pływackiej. Na dystansie 100 metrów stylem dowolnym z nieznanym czasem zajęła szóste miejsce w trzecim wyścigu eliminacyjnym i odpadła z dalszej rywalizacji.
Björklund reprezentowała barwy klubu Stockholms KK.

</doc>
<doc id="3182449" url="https://pl.wikipedia.org/wiki?curid=3182449" title="Sidney Nolan">
Sidney Nolan

Sir Sidney Nolan (ur. 22 kwietnia 1917, zm. 28 listopada 1992) - australijski malarz, ilustrator książek i scenograf operowy, jeden z czowłowych przedstawicieli australijskiej awangardy, w 1938 założyciel ugrupowania Contemporary Art Society, działający w Australii i Londynie; autor obrazów abstrakcyjnych oraz inspirowanych epizodami z historii Australii (seria płócien przedstawiających ludzi wyjętych spod prawa, m.in. cykl obrazów prezentujących losy legendarnego rozbójnika Neda Kelly), twórca kolaży i australijskich pejzaży, także autor scenografii do baletu Serge Lifara Ikar, od 1950 zamieszkały w Niemczech.
Jego dzieła były wystawiane m.in. w Moderna Museet i City Gallery Wellington.

</doc>
<doc id="3182451" url="https://pl.wikipedia.org/wiki?curid=3182451" title="E-sagdil">
E-sagdil

E-sagdil (sum. é.sag.dil, tłum. „Dom tajemnic”) – ceremonialna nazwa ziguratu boga Enlila w kompleksie świątynnym E-kur w mieście Nippur.
Według inskrypcji nowobabilońskiego kapłana Ninurta-szuma-iddiny, wzmiankującej zniszczenie tego ziguratu, znajdować się on miał na Wielkim Dziedzińcu (sum. kisal.maḫ) w E-kur.

</doc>
<doc id="3182452" url="https://pl.wikipedia.org/wiki?curid=3182452" title="Marian Jankowski (major)">
Marian Jankowski (major)

Marian Aleksander Jankowski (ur. 15 sierpnia 1892 w Warszawie, zm. 28 stycznia 1962 w Penrhos) – major piechoty Wojska Polskiego, kawaler Orderu Virtuti Militari.
Życiorys.
Urodził się 15 sierpnia 1892 w Warszawie jako syn Faustyna Aleksandra. Brał udział w I wojnie światowej, u schyłku której w listopadzie 1918 został przyjęty do Wojska Polskiego. Uczestniczył w wojnie z bolszewikami. 25 listopada 1920 roku został zatwierdzony z dniem 1 kwietnia 1920 roku w stopniu porucznika, w grupie oficerów byłych Korpusów Wschodnich i byłej armii rosyjskiej.
1 czerwca 1921 roku pełnił służbę w Oddziale V Sztabu Ministerstwa Spraw Wojskowych, a jego oddziałem macierzystym był 36 pułk piechoty Legii Akademickiej. W tym czasie przysługiwał mu, obok stopnia wojskowego, tytuł adiutanta sztabowego. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 389. lokatą w korpusie oficerów piechoty, a jego oddziałem macierzystym był nadal 36 pułk piechoty w Warszawie. W 1923 był oficerem sztabu dowódcy piechoty dywizyjnej 9 Dywizji Piechoty w Siedlcach, pozostając oficerem nadetatowym 63 pułku piechoty, po czym w 1924 powrócił do służby w 63 pułku piechoty. W sierpniu 1926 został przeniesiony do 1 Batalionu Strzelców w Chojnicach na stanowisko kwatermistrza. 20 kwietnia 1927 został mianowany majorem ze starszeństwem z 1 stycznia 1927 w korpusie oficerów piechoty. W maju tego roku został wyznaczony na stanowisko dowódcy I batalionu w 63 pp. Z dniem 21 marca 1931 został wykładowcą w Centrum Wyszkolenia Piechoty w Rembertowie. W czerwcu 1933 został przeniesiony do 66 pułku piechoty w Chełmnie na stanowisko dowódcy batalionu. W marcu 1939 dowodził II batalionem 66 pp. 
Według historyków major Marian Jankowski w kampanii wrześniowej był dowódcą I batalionu 2 Pułku Strzelców Podhalańskich z Sanoka. Według Juliana Taurogińskiego dowódcą I/2 psp w czasie wojny był kapitan Bronisław Jankowski, który w czasie pokoju był w tym batalionie dowódcą 1 kompanii karabinów maszynowych. Po zakończeniu II wojny światowej zamieszkał w polskim osiedlu w miejscowości Penrhos w Walii gdzie był bibliotekarzem w Polskim Ośrodku Mieszkaniowym. Zmarł tamże 28 stycznia 1962.

</doc>
<doc id="3182453" url="https://pl.wikipedia.org/wiki?curid=3182453" title="Karin Lundgren">
Karin Lundgren

Karin Lundgren po mężu Heijkenskiöld (ur. 4 stycznia 1895 w Göteborgu, zm. 16 września 1977 Vallentunie) – szwedzka pływaczka z początku XX wieku, uczestniczka igrzysk olimpijskich.
Podczas V Letnich Igrzysk Olimpijskich w Sztokholmie w 1912 roku, siedemnastoletnia Lundgren wystartowała w jednej konkurencji pływackiej. Na dystansie 100 metrów stylem dowolnym z czasem 1:44,8 zajęła piąte miejsce w drugim wyścigu eliminacyjnym i odpadła z dalszej rywalizacji.
Lundgren reprezentowała barwy klubu Göteborgs Damers SK.

</doc>
<doc id="3182457" url="https://pl.wikipedia.org/wiki?curid=3182457" title="E-giparimin">
E-giparimin

E-giparimin (sum. é.gi6.pàr.imin, tłum. „Dom siedmiu "Giparu"”) – ceremonialna nazwa ziguratu bogini Isztar w mieście Uruk.

</doc>
<doc id="3182459" url="https://pl.wikipedia.org/wiki?curid=3182459" title="Krauss">
Krauss

Osoby noszące to nazwisko:
Inne:

</doc>
<doc id="3182460" url="https://pl.wikipedia.org/wiki?curid=3182460" title="Hity numer jeden Listy Przebojów Programu Trzeciego w roku 1983">
Hity numer jeden Listy Przebojów Programu Trzeciego w roku 1983

Notowania Listy Przebojów Trójki, które przedstawiają utwory osiągające pierwsze miejsce w roku 1983.

</doc>
<doc id="3182461" url="https://pl.wikipedia.org/wiki?curid=3182461" title="Claire Guttenstein">
Claire Guttenstein

Claire Guttenstein, de domo Frick (ur. 19 września 1886 w Saint-Josse-ten-Noode, zm. w kwietniu 1948 w Jette) – belgijska pływaczka z początku XX wieku, uczestniczka igrzysk olimpijskich, rekordzistka świata. 
Podczas V Letnich Igrzysk Olimpijskich w Sztokholmie w 1912 roku, dwudziestoczteroletnia Guttenstein wystartowała w jednej konkurencji pływackiej. Na dystansie 100 metrów stylem dowolnym z nieznanym czasem piąte miejsce w trzecim wyścigu eliminacyjnym i odpadła z dalszej rywalizacji.
W okresie od 2. października 1910 r. do 29. września 1911 r. Guttenstein była rekordzistką świata na tym dystansie. Rekord wynosił 1:26,6.
Później wraz z mężem zmieniła nazwisko zna Gutt.

</doc>
<doc id="3182463" url="https://pl.wikipedia.org/wiki?curid=3182463" title="Sia">
Sia



</doc>
<doc id="3182469" url="https://pl.wikipedia.org/wiki?curid=3182469" title="Parafia św. Stanisława w Wielączy">
Parafia św. Stanisława w Wielączy

Parafia św. Stanisława w Wielączy – parafia rzymskokatolicka znajdująca się w dekanacie Sitaniec, w diecezji zamojsko-lubaczowskiej. 
Liczba mieszkańców: 4400.

</doc>
<doc id="3182470" url="https://pl.wikipedia.org/wiki?curid=3182470" title="Cairn de Barnenez">
Cairn de Barnenez

Cairn de Barnenez – neolityczne stanowisko megalityczne znajdujące się w pobliżu miejscowości Plouezoc’h w departamencie Finistère we francuskiej Bretanii. Od 18 stycznia 1956 roku posiada status monument historique, w kategorii "classé" (zabytek o znaczeniu krajowym).
Megalit ma postać olbrzymiego nasypu kamiennego ("cairn") w kształcie trapezu, o wymiarach 110×18–27 m i wysokości 5 metrów. Przykrywa 11 dolmenów, do których prowadzą niewielkie korytarzyki o długości 5–12 m. Po raz pierwszy został przebadany w połowie lat 50. XX wieku przez ekipę archeologów pod kierownictwem P.R. Griota. Nasyp powstawał w dwóch fazach. W pierwszej, datowanej metodą radiowęglową na ok. 5750 BP, powstał kurhan z pięcioma dolmenami. W fazie drugiej nasyp powiększono i rozbudowano o 6 kolejnych dolmenów. Ściany dolmenów zostały ozdobione licznymi abstrakcyjnymi rytami w postaci linii i innych znaków graficznych. Kurhan był wtórnie użytkowany przez ludność kultur Chassey i pucharów dzwonowatych.

</doc>
<doc id="3182471" url="https://pl.wikipedia.org/wiki?curid=3182471" title="Vranec">
Vranec



</doc>
<doc id="3182472" url="https://pl.wikipedia.org/wiki?curid=3182472" title="Parafia Chrystusa Króla w Złojcu">
Parafia Chrystusa Króla w Złojcu

Parafia Chrystusa Króla w Złojcu – parafia rzymskokatolicka z siedzibą w Złojcu, znajdująca się w dekanacie Sitaniec, w diecezji zamojsko-lubaczowskiej. 
Parafia została erygowana w dniu 13 kwietnia 1983 dekretem ówczesnego biskupa lubelskiego Bolesława Pylaka.

</doc>
<doc id="3182473" url="https://pl.wikipedia.org/wiki?curid=3182473" title="Sōtarō Yasuda">
Sōtarō Yasuda

 znany jako – amerykański aktor pochodzenia japońskiego. Urodził się w Newport Beach w Kalifornii. Najbardziej znany z roli Kena Hisatsu/Geki Siekacz z serii Super Sentai "Jūken Sentai Gekiranger".

</doc>
<doc id="3182474" url="https://pl.wikipedia.org/wiki?curid=3182474" title="Sotaro Yasuda">
Sotaro Yasuda



</doc>
<doc id="3182475" url="https://pl.wikipedia.org/wiki?curid=3182475" title="Middlesboro (krater)">
Middlesboro (krater)

Middlesboro – krater uderzeniowy w stanie Kentucky, w USA. Skały krateru są widoczne na powierzchni ziemi. We wnętrzu krateru znajduje się miasto Middlesboro.
Krater ma średnicę 6 km, powstał nie dawniej niż 300 milionów lat temu (zapewne w permie), w skałach osadowych, głównie pensylwańskich piaskowcach. Struktura ta wyróżnia się jako płaski, kolisty obszar otoczony wzgórzami poprzecinanymi przez strome doliny rzek.

</doc>
<doc id="3182477" url="https://pl.wikipedia.org/wiki?curid=3182477" title="William Gayraud-Hirigoyen">
William Gayraud-Hirigoyen

William Gayraud-Hirigoyen (ur. 1 maja 1898 w Laroque-Timbaut, zm. 9 grudnia 1962 w Paryżu) – francuski rugbysta grający na pozycji , reprezentant kraju oraz bobsleista i skeletonista, brązowy medalista Mistrzostw Świata 1947, olimpijczyk.
W swoim jedynym występie dla reprezentacji Francji 3 kwietnia 1920 roku zdobył przyłożenie w meczu z Irlandią. Przyczynił się tym samym do pierwszego w historii wyjazdowego zwycięstwa kadry. Związany był z klubami Stade Toulousain i SU Agen.
Od połowy lat dwudziestych występował w zawodach na torach lodowych. W Mistrzostwach Świata FIBT 1947 zdobył brązowy medal w bobslejowych czwórkach. Uczestniczył w Zimowych Igrzyskach Olimpijskich 1948: w rywalizacji dwójek bobsleistów zajął dwunastą lokatę, skeletonowej zaś nie ukończył.
Uprawiał także pływanie, lekkoatletykę, boks, wioślarstwo i pelotę. Był działaczem oraz sędzią rugby i peloty.
Podczas pierwszej wojny światowej zaciągnął się na ochotnika, służył w randze podoficera i został odznaczony Krzyżem Wojennym.
Mieszkał w Paryżu, zajmował się kinezyterapią i masażami.

</doc>
<doc id="3182478" url="https://pl.wikipedia.org/wiki?curid=3182478" title="William Gayraud">
William Gayraud



</doc>
<doc id="3182479" url="https://pl.wikipedia.org/wiki?curid=3182479" title="William Hirigoyen">
William Hirigoyen



</doc>
<doc id="3182481" url="https://pl.wikipedia.org/wiki?curid=3182481" title="Serpent Mound (krater)">
Serpent Mound (krater)

Serpent Mound – krater uderzeniowy w stanie Ohio, w USA. Skały krateru są widoczne na powierzchni ziemi.
Krater ma średnicę 8 km, powstał nie dawniej niż 320 milionów lat temu w karbonie, w skałach osadowych. Zaburzone osady wnętrza krateru otacza strefa uskokowa. Na impaktowe pochodzenie wskazuje występowanie stożków zderzeniowych i coezytu. Nazwa pochodzi od krętego wału ziemnego Serpent Mound, usypanego ok. 1000 r. n.e. przez Indian na terenie krateru.

</doc>
<doc id="3182484" url="https://pl.wikipedia.org/wiki?curid=3182484" title="Józef Franciszek Tomaszewski">
Józef Franciszek Tomaszewski

Józef Franciszek Tomaszewski (ur. 9 kwietnia 1824 w Wętfiu, zm. 20 września 1899 w Bielawach) – wydawca, redaktor, działacz społeczny.
Życiorys.
Syn Jana, oficera napoleońskiego i nauczyciela oraz Agnieszki z domu Glińska. W Chełmnie i Poznaniu uczęszczał do gimnazjum, kończąc w Poznaniu seminarium nauczycielskie oraz uczył się w Ostrowie koło Wielunia i Ostrzeszowie. W Chełmnie od 1856 roku prowadził bursę. Własnym nakładem wydawał również „Niańkę. Pisemko dzieciom ku nauce i zabawie”. W Chełmnie był w latach 1870–1874 redaktorem odpowiedzialnym „Przyjaciela Ludu”, a od Ignacego Danielewskiego w 1872 roku kupił drukarnię i wydawał w latach 1873–1880 swój „Polski Kalendarz Katolicki dla Kochanych Wiarusów”. Na Pomorzu był do roku 1880 uczestnikiem wielu akcji patriotycznych i katolickich i za co był szykanowany. Był skazany na 8 lat więzienia w twierdzy, a drukarnię i wydawnictwo w okresie odsiadywania wyroku prowadziła jego żona, Teresa z Chrzanowskich. W 1880 roku przeniósł się do Poznania, a zmusiły go do tego rujnujące procesy i grzywny. Do Poznania sprowadził również drukarnię, którą umieścił w oficynie domu przy ul. Berlińskiej 5 i w której kontynuował wydawanie „Przyjaciela Ludu” i „Kalendarza”. Publikował powieści i kalendarze, które były popularnymi książkami dla szerokiego kręgu odbiorców, a przede wszystkim z zakresu historii, rolnictwa i literatury pięknej, żywoty świętych, mowy pogrzebowe, kazania, prace naukowe oraz druki okolicznościowe. Działał także w Poznaniu w organizacjach katolickich, komitetach wyborczych, Towarzystwie Pomocy Naukowej, Deputacji Ubogich i innych. Drukarnię przekazał około 1895 roku synowi Stanisławowi, a sam przeniósł się na wieś do syna Kazimierza, który był administratorem dóbr Chłapowskich. 
Zmarł w Bielawach 20 września 1899 roku. Pozostawił dzieci: Walerego, Stanisława, Kazimierza, Władysława, Jana, Marię, Jadwigę i Helenę.

</doc>
<doc id="3182485" url="https://pl.wikipedia.org/wiki?curid=3182485" title="Mary Langford">
Mary Langford

Ada Mary Langford (ur. 23 listopada 1894 w Liverpoolu, zm. 11 marca 1973 w Dawlish) – angielska pływaczka reprezentująca Wielką Brytanię z początków XX wieku, medalistka igrzysk olimpijskich.
Podczas V Letnich Igrzysk Olimpijskich w Sztokholmie w 1912 roku, Langford wystartowała w jednej konkurencji pływackiej. Na dystansie 100 metrów stylem dowolnym z czasem 1:28,0 zajęła drugie miejsce w trzecim wyścigu eliminacyjnym, co pozwoliło jej startować dalej. W pierwszym półfinale zajęła piąte miejsce z czasem 1:29,2 i odpadła z dalszej rywalizacji.

</doc>
<doc id="3182488" url="https://pl.wikipedia.org/wiki?curid=3182488" title="No Savety Pin Sex E.P.">
No Savety Pin Sex E.P.

No Savety Pin Sex E.P. – album niemieckiego muzyka Aleca Empire sygnalizowany jako minialbum, wydany w 1997 roku przez Digital Hardcore Recordings. Jest to jedyny album muzyka wydany pod pseudonimem No Safety Pin Sex.

</doc>
<doc id="3182489" url="https://pl.wikipedia.org/wiki?curid=3182489" title="Hity numer jeden Listy Przebojów Programu Trzeciego w roku 1984">
Hity numer jeden Listy Przebojów Programu Trzeciego w roku 1984

Notowania Listy Przebojów Trójki, które przedstawiają utwory osiągające pierwsze miejsce w roku 1984.

</doc>
<doc id="3182491" url="https://pl.wikipedia.org/wiki?curid=3182491" title="Les Étoiles des Filles Mortes">
Les Étoiles des Filles Mortes

Les Étoiles des Filles Mortes – album studyjny niemieckiego muzyka Aleca Empire, wydany w listopadzie 1996 roku przez Mille Plateaux. Jest to ostatni album muzyka wydany przez tę wytwórnię.

</doc>
<doc id="3182492" url="https://pl.wikipedia.org/wiki?curid=3182492" title="Gudō Tōshoku">
Gudō Tōshoku

Gudō Tōshoku (ur. 1577, zm. 1661; jap. 愚堂東宴) – japoński mistrz zen szkoły rinzai, wybierany trzykrotnie opatem Myōshin-ji.
Życiorys.
W wieku 8 lat wstąpił do klasztoru. Jeszcze jako młody człowiek rozpoczął podróż po japońskich klasztorach szkoły rinzai. Był uczniem mało znanego mistrza zen Yozana Keiyo. W 1628 roku osiągnął oświecenie.
Dzięki swojemu zrozumieniu zenu stał się wkrótce bardzo znany w kręgach buddyjskich. Wieści o nim dotarły również do pałacu cesarskiego i po jakimś czasie Gudō został prywatnym nauczycielem emerytowanego cesarza Go-Yōzeia (後陽成, pan. 1586-1611). Doprowadził cesarza do oświecenia.
Cesarz spytał: "A więc powiedz mi, człowiek osiąga oświecenie - co dzieje się z nim po śmierci?"
Gudō odparł: "Nie wiem".
Cesarz powiedział: "Ty nie wiesz? Czyż nie jesteś oświeconym nauczycielem?"
Gudō rzekł: "Jestem. Ale nie zmarłym".
Cesarz nie wiedział co począć dalej, gdy Gudō klepnął oboma dłońmi podłogę i cesarz w tym momencie został oświecony.
Dzięki cesarskiemu wsparciu Gudō podróżował po całej Japonii odbudowując i zakładając nowe świątynie i klasztory.
Został wybrany trzykrotnie w różnych okresach czasu opatem najbardziej wówczas prestiżowego klasztoru Myōshin. Był przekonany o konieczności przeprowadzenia reform w szkole rinzai, jednak nie miał dość energii, aby je przeprowadzić.
Był dość niechętny chińskim mistrzom chan i nie zgodził się na zaproszenia do Myōshin-ji Yinyuana Longqi. Pośrednim skutkiem tego było powstanie szkoły zen ōbaku.
Przed śmiercią napisał: "Moje zadanie jest ukończone. Teraz, ci którzy idą za mną, muszą pracować dla dobra całej ludzkości".
Zmarł 1 dnia 10 miesiąca 1661 roku.
Otrzymał pośmiertny tytuł Daien Hōkan Kokushi.
Linia przekazu Dharmy zen.
Pierwsza liczba oznacza liczbę pokoleń od Pierwszego Patriarchy chan w Indiach Mahakaśjapy.
Druga liczba oznacza liczbę pokoleń od Pierwszego Patriarchy chan w Chinach Bodhidharmy.
Trzecia liczba oznacza początek nowej linii przekazu w innym kraju.

</doc>
<doc id="3182493" url="https://pl.wikipedia.org/wiki?curid=3182493" title="P'tit-Bonhomme">
P'tit-Bonhomme



</doc>
<doc id="3182495" url="https://pl.wikipedia.org/wiki?curid=3182495" title="Nalkis Casabona">
Nalkis Casabona



</doc>
<doc id="3182496" url="https://pl.wikipedia.org/wiki?curid=3182496" title="Pablo Iglesias Turrión">
Pablo Iglesias Turrión

Pablo Manuel Iglesias Turrión (ur. 17 października 1978 w Madrycie) – hiszpański polityk, politolog, wykładowca akademicki i prezenter telewizyjny, w latach 2014–2021 sekretarz generalny partii Podemos, deputowany do Parlamentu Europejskiego VIII kadencji, parlamentarzysta krajowy, w latach 2020–2021 drugi wicepremier oraz minister ds. praw socjalnych i Agendy 2030.
Życiorys.
Absolwent prawa (2001) i nauk politycznych (2004) na Uniwersytecie Complutense w Madrycie, na tej samej uczelni w 2008 obronił doktorat. Kształcił się podyplomowo m.in. na Uniwersytecie Karola III w Madrycie. Zawodowo związany z macierzystą uczelnią, gdzie został wykładowcą nauk politycznych.
Od młodości związany ze skrajną lewicą, w wieku 14 lat wstąpił do UJCE, młodzieżówki Komunistycznej Partii Hiszpanii. Był również członkiem rady wykonawczej lewicowej fundacji CEPS. Zajął się także działalnością publicystyczną, pisząc w dzienniku „Público” i na portalach internetowych. Od 2003 pracował również w telewizji, w stacjach Tele K i następnie Canal 33 prowadził program polityczny "La Tuerka", a w 2013 został prezenterem zbliżonej tematycznie produkcji "Fort Apache" w HispanTV. W tym samym roku stał się również regularnym komentatorem innych telewizyjnych programów publicystycznych, m.in. "El gato al agua", "La Sexta Noche", "Las mañanas de Cuatro".
W 2014 został liderem nowo utworzonej lewicowej partii Podemos i głównym kandydatem tego ugrupowania w wyborach europejskich, uzyskując mandat eurodeputowanego VIII kadencji. W listopadzie tego samego roku wybrany na nowo utworzoną funkcję sekretarza generalnego partii.
Zrezygnował z zasiadania w PE w październiku 2015. W wyborach krajowych w grudniu tego samego roku został wybrany w skład Kongresu Deputowanych, mandat utrzymywał również w 2016, kwietniu 2019 i listopadzie 2019.
Kilka tygodni po ostatnich z tych wyborów jako lider koalicji Unidas Podemos (skupiającej ugrupowania lewicowe i komunistyczne) zawarł porozumienie koalicyjne z Hiszpańską Socjalistyczną Partią Robotniczą. W styczniu 2020 w drugim rządzie Pedra Sáncheza objął stanowiska drugiego wicepremiera oraz ministra do spraw praw społecznych i Agendy 2030.
W marcu 2021 ustąpił z funkcji rządowych w związku z kandydowaniem w wyborach regionalnych w Madrycie. W głosowaniu z maja 2021, wygranym przez Partię Ludową, uzyskał mandat posła do regionalnego parlamentu. Wkrótce po tych wyborach zrezygnował z funkcji partyjnych, ogłaszając wycofanie się z działalności politycznej.
Życie prywatne.
Partner życiowy polityk Irene Montero, z którą ma troje dzieci.

</doc>
<doc id="3182497" url="https://pl.wikipedia.org/wiki?curid=3182497" title="Werhowyńcy">
Werhowyńcy



</doc>
<doc id="3182499" url="https://pl.wikipedia.org/wiki?curid=3182499" title="Wierzchowińcy">
Wierzchowińcy



</doc>
<doc id="3182501" url="https://pl.wikipedia.org/wiki?curid=3182501" title="Gioia Barbieri">
Gioia Barbieri

Gioia Barbieri (ur. 9 lipca 1991 w Forlimpopoli) – włoska tenisistka.
Kariera tenisowa.
Pierwsze zawodowe mecze rozegrała w 2005 roku, biorąc udział w kwalifikacjach do turniejów rangi ITF. Pierwszy sukces odnotowała jednak dopiero w październiku 2009 roku, wygrywając turniej w grze podwójnej w Foggia. W 2010 roku w Imoli wygrała swój pierwszy turniej singlowy, pokonując w finale rodaczkę, Verdianę Verardi. W sumie wygrała siedem turniejów singlowych i piętnaście deblowych rangi ITF.
W maju 2011 roku otrzymała dziką kartę do udziału w kwalifikacjach turnieju cyklu WTA Tour w Rzymie, ale odpadła w pierwszej rundzie. W turnieju głównym zagrała po raz pierwszy w 2014 roku w Stuttgarcie. Wygrała tam kwalifikacje, po czym w pierwszej rundzie turnieju głównego przegrała ze Swietłaną Kuzniecową.
Pierwszy finał w zawodach deblowych rangi WTA Tour osiągnęła w 2015 roku w Katowicach, gdzie razem z Karin Knapp przegrały z Ysaline Bonaventure i Demi Schuurs wynikiem 5:7, 6:4, 6–10.

</doc>
<doc id="3182504" url="https://pl.wikipedia.org/wiki?curid=3182504" title="Jane Gylling">
Jane Gylling

Jane Hilda Charlotta Gylling, po mężu Palm (ur. 6 kwietnia 1902 r. w Visby, zm. 10 marca 1961 r. w Örgryte) – szwedzka pływaczka z pierwszej połowy XX wieku, uczestniczka igrzysk olimpijskich.
Podczas VII Letnich Igrzysk Olimpijskich w Antwerpii w 1920 roku, osiemnastoletnia Gylling wystartowała w trzech konkurencjach pływackich. W wyścigu na 100 metrów stylem dowolnym z czasem 1:25,6 zajęła drugie miejsce w trzecim wyścigu eliminacyjnym, co pozwoliło Szwedce zakwalifikować do finału. Zajęła w nim szóste miejsce (z nieznanym czasem). W wyścigu na 300 metrów stylem dowolnym z czasem 5:04,8 zajęła trzecie miejsce w drugim wyścigu eliminacyjnym. Gylling była najszybszą zawodniczką z trzecich miejsc, co pozwoliło jej awansować do finału, w którym uplasowała się na szóstym miejscu (z nieznanym czasem). W kobiecej sztafecie 4 × 100 m stylem dowolnym wystartowały jedynie trzy ekipy. Szwedki z Gylling na ostatniej, czwartej zmianie zajęły trzecie miejsce
Cztery lata później, podczas VIII Letnich Igrzysk Olimpijskich w Paryżu, Gylling wystartowała w jednej konkurencji. W wyścigu na 400 metrów stylem dowolnym Szwedka płynęła w trzecim wyścigu eliminacyjnym. Z czasem 7:55,0 zajęła w nim czwarte miejsce i odpadła z dalszej rywalizacji.
Gylling reprezentowała göteborski klub SK Najaden.

</doc>
<doc id="3182508" url="https://pl.wikipedia.org/wiki?curid=3182508" title="Carlos Jiménez Villarejo">
Carlos Jiménez Villarejo

Carlos Jiménez Villarejo (ur. 3 czerwca 1935 w Maladze) – hiszpański prawnik, długoletni prokurator, a także polityk, deputowany do Parlamentu Europejskiego VIII kadencji.
Życiorys.
Ukończył studia prawnicze na Uniwersytecie w Grenadzie. Od 1962 pracował w zawodzie prawnika przy sądach w Barcelonie, w 1987 stanął na czele regionalnej prokuratury. W 1995 został powołany na głównego prokuratora do spraw korupcyjnych. Funkcję tę pełnił do 2003.
W 2014 wystartował w wyborach europejskich z listy nowo utworzonej lewicowej partii Podemos, uzyskując mandat eurodeputowanego VIII kadencji, z którego zrezygnował po miesiącu.

</doc>
<doc id="3182510" url="https://pl.wikipedia.org/wiki?curid=3182510" title="Carin Nilsson">
Carin Nilsson

Carin Maria Nilsson, po mężu Lommerin (ur. 10 grudnia 1904 r. w Sztokholmie, zm. 20 grudnia 1999 r. Branchville) – szwedzka pływaczka z pierwszej połowy XX wieku, medalistka igrzysk olimpijskich.
Podczas VII Letnich Igrzysk Olimpijskich w Antwerpii w 1920 roku, piętnastoletnia Nilsson wystartowała w trzech konkurencjach pływackich. W wyścigu na 100 metrów stylem dowolnym z nieznanym czasem zajęła szóste miejsce w drugim wyścigu eliminacyjnym, co wyeliminowało ją z dalszej rywalizacji. W wyścigu na 300 metrów stylem dowolnym z czasem 5:07,0 zajęła trzecie miejsce w pierwszym wyścigu eliminacyjnym. Nilsson uzyskała drugi czas wśród zawodniczek z trzecich miejsc, co nie pozwoliło jej awansować do finału. W kobiecej sztafecie 4 × 100 m stylem dowolnym wystartowały jedynie trzy ekipy. Szwedki z Nilsson na ostatniej, czwartej zmianie zajęły trzecie miejsce
Nilsson reprezentowała klub Stockholms KK.

</doc>
<doc id="3182514" url="https://pl.wikipedia.org/wiki?curid=3182514" title="Germaine Van Dievoet">
Germaine Van Dievoet

Germaine Van Dievoet, po mężu Dessecker (ur. 26 września 1899 r. w Brukseli, zm. 30 października 1990 r. w Uccle) – belgijska pływaczka z pierwszej połowy XX wieku, uczestniczka igrzysk olimpijskich.
Podczas VII Letnich Igrzysk Olimpijskich w Antwerpii w 1920 roku, dwudziestoletnia Van Dievoet wystartowała w jednej konkurencji pływackiej. W wyścigu na 100 metrów stylem dowolnym z nieznanym czasem zajęła czwarte miejsce w drugim wyścigu eliminacyjnym, co nie pozwoliło jej awansować do finału.

</doc>
<doc id="3182519" url="https://pl.wikipedia.org/wiki?curid=3182519" title="Dissignac">
Dissignac

Dissignac – neolityczny kurhan megalityczny pochodzący z początku V tysiąclecia p.n.e., znajdujący się koło miejscowości Saint-Nazaire we francuskim departamencie Loara Atlantycka. Od 1889 roku posiada status monument historique, w kategorii "classé" (zabytek o znaczeniu krajowym).
Kurhan ma formę nasypu ziemnego ("cairn"), skrywającego dwa dolmeny z korytarzami. Ma 3 metry wysokości i 28 metrów w obwodzie. Wewnątrz znaleziono mikrolity kamienne, ceramikę oraz resztki uprawianych wówczas zbóż. Sufit jednego z dolmenów został pokryty symbolicznymi rytami.

</doc>
<doc id="3182524" url="https://pl.wikipedia.org/wiki?curid=3182524" title="Partia Integracji z Wielką Brytanią">
Partia Integracji z Wielką Brytanią

Partia Integracji z Wielką Brytanią (ang. "IWBP" – "Integration with Britain Party") – nieistniejąca gibraltarska partia polityczna, założona w 1967 roku. Pomimo że nigdy nie wygrała wyborów, sprawowała rządy na Gibraltarze w latach 1969-1972, kiedy urząd szefa ministrów Gibraltaru sprawował jej przewodniczący Robert Peliza.
Partia została założona w lutym 1967 roku przez byłego członka Stowarzyszenia na Rzecz Rozwoju Praw Obywatelskich Roberta Pelizę. Program partii zakładał pełną integrację z Wielką Brytanią, łącznie z wyborem członków brytyjskiego parlamentu z terytorium Gibraltaru.
W wyborach do Izby Zgromadzenia w 1969 roku najwięcej, bo 7 mandatów zdobyło Stowarzyszenie na Rzecz Rozwoju Praw Obywatelskich. Partia Integracji z Wielką Brytanią dostała 5 mandatów, a Isola Group 3 mandaty. Stowarzyszenie nie było w stanie uzyskać poparcia braci Isola, co udało się Partia Integracji. Poparli Roberta Pelizę i udało mu się sformować nowy rząd.

</doc>
<doc id="3182526" url="https://pl.wikipedia.org/wiki?curid=3182526" title="Burmistrzowie i prezydenci Miasta Gdańska">
Burmistrzowie i prezydenci Miasta Gdańska



</doc>
<doc id="3182531" url="https://pl.wikipedia.org/wiki?curid=3182531" title="Wiera Aleksiejewna Kiczanowa">
Wiera Aleksiejewna Kiczanowa



</doc>
<doc id="3182534" url="https://pl.wikipedia.org/wiki?curid=3182534" title="Jakub Krajewski">
Jakub Krajewski

Jakub Krajewski ps. „Kuba”, „Pestka” (ur. 11 września 1920 w Tłubicach, zm. 31 sierpnia 2000) – działacz komunistyczny, oficer GL i AL, poseł na Sejm Ustawodawczy (1947–1952), zastępca członka KC PZPR (1948–1954).
Życiorys.
Podczas okupacji niemieckiej działacz organizacji Rewolucyjne Rady Robotniczo-Chłopskie „Młot i Sierp” i potem PPR i GL-AL na zachodnim Mazowszu (okolice Płocka i Sierpca). Dowodzony przez niego oddział ściśle współdziałał z grupą Władysława Rypińskiego. W latach 1945–1947 był I sekretarzem Komitetu Powiatowego (KP) w Płocku. W ścisłym porozumieniu z Jakubem Krajewskim i najczęściej na jego polecenie działał wówczas PPR-owski „szwadron śmierci” dowodzony przez Władysława Rypińskiego, dokonujący porwań i skrytobójczych mordów na działaczach PSL i byłych członkach AK, m.in. braci Kazimierza, Ryszarda i Juliana Gujskich w listopadzie 1945. W styczniu 1947 wybrany posłem na Sejm Ustawodawczy z Okręgu nr 3 Płońsk. 1947–1948 III sekretarz Warszawskiego Komitetu Wojewódzkiego (WKW) PPR, następnie od grudnia 1948 do 1949 II sekretarz WKW PZPR. Od 21 grudnia 1948 do 17 marca 1954 zastępca członka KC PZPR. W latach 1949–1951 był słuchaczem 2-letniej Szkoły Partyjnej przy KC PZPR. Po 1956 był członkiem Prezydium Zarządu Głównego i wieloletnim sekretarzem generalnym ZG ZBoWiD.
Pochowany na cmentarzu komunalnym Północnym w Warszawie (kwatera S-II-5-1-10).

</doc>
<doc id="3182536" url="https://pl.wikipedia.org/wiki?curid=3182536" title="Alois Handl">
Alois Handl

Alois Handl (ur. 22 lipca 1837 w Feldkirch, Austria, zm. luty 1915 w Czerniowcach, Ukraina) – austriacki fizyk i pedagog. 
Życiorys.
W 1859 uzyskał doktorat w Wiedniu, a następnie wyjechał do Lwowa, gdzie został wykładowcą na Uniwersytecie, w 1862 został profesorem. W 1872 powrócił do Austrii, gdzie wykładał w Terezjańskiej Akademii Wojskowej w Wiener Neustadt. Po czterech latach został skierowany do Czerniowiec, gdzie założył Katedrę Fizyki Doświadczalnej, stał na jej czele do przejścia na emeryturę w 1906. W latach 1879-1880 i 1894-1895 sprawował funkcję rektora. 
Praca naukowa Aloisa Handla obejmowała badania w dziedzinie krystalografii, zjawiskami barycznymi i hydrostatyką. Interesowała go absorpcja światła, opór cieczy oraz paleta barw w widzeniu zwierząt. Wspólnie z chemikiem Richardem Pribramem prowadził badania nad lepkością związków organicznych, wyniki i wnioski z przeprowadzonych doświadczeń zawarł w pracy pt. "Sitzungsberichte" opublikowanej przez Austriacką Akademię Nauk oraz w opracowanej wspólnie z Wilhelmem Ostwaldem "Zeitschrift für Physikalische Chemie". Podręcznik do nauczania fizyki w szkołach średnich autorstwa Aloisa Handla pt. "Lehrbuch der Physik für die oberen Classen der Mittelschulen" został opublikowany w kilku wersjach.

</doc>
<doc id="3182537" url="https://pl.wikipedia.org/wiki?curid=3182537" title="Suzanne Wurtz">
Suzanne Wurtz

Suzanne Wurtz, primo voto Bert, secondo voto Voyez, tetrio voto Léone (ur. 26 grudnia 1900 r. w Paryżu, zm. 27 lipca 1982 r. w Aix-en-Provence) – francuska pływaczka z pierwszej połowy XX wieku, uczestniczka igrzysk olimpijskich.
Podczas VII Letnich Igrzysk Olimpijskich w Antwerpii w 1920 roku, dziewiętnastoletnia Wurtz wystartowała w dwóch konkurencjach pływackich. W wyścigu na 100 metrów stylem dowolnym z nieznanym czasem zajęła piąte miejsce w drugim wyścigu eliminacyjnym, co nie pozwoliło Francuzce zakwalifikować do finału. W wyścigu na 300 metrów stylem dowolnym z czasem 5:33,0 zajęła czwarte miejsce w trzecim wyścigu eliminacyjnym o odpadła z dalszej rywalizacji.
Wurtz reprezentowała klub USFSA.

</doc>
<doc id="3182549" url="https://pl.wikipedia.org/wiki?curid=3182549" title="Stanuszina">
Stanuszina



</doc>
<doc id="3182550" url="https://pl.wikipedia.org/wiki?curid=3182550" title="Rockin' the Northwest">
Rockin' the Northwest



</doc>
<doc id="3182551" url="https://pl.wikipedia.org/wiki?curid=3182551" title="Tramwaje w Luksemburgu">
Tramwaje w Luksemburgu

Tramwaje w Luksemburgu – system transportu tramwajowego działający w mieście Luksemburg w latach 1875–1964, a obecnie planowany do odbudowy.
Tramwaje w Luksemburgu uruchomiono w 1875 r. Elektryfikacja nastąpiła w 1908 r. Sieć była sukcesywnie rozbudowywana, osiągając w latach 30. 31 km długości, obsługiwanych przez 10 linii. Likwidację sieci rozpoczęto w 1952 r. z powodu wzrastającego ruchu samochodowego oraz licznych odcinków jednotorowych. W 1964 r. zakończono kursowanie tramwajów i zastąpiono je siecią autobusów.
W latach 90. rozpoczęto planowanie odbudowy sieci tramwajowej, a w 2007 r. powołano spółkę LuxTram do realizacji inwestycji. Prace przygotowawcze ruszyły w 2015 r., a w lipcu 2016 r. rozpoczęto właściwe prace budowlane. Dostawę taboru i jazdy testowe zaplanowano na początek 2017 r., a ukończenie robót budowlanych i oddanie trasy do użytku na połowę tego samego roku. Pierwszy, długi na 6,4 km odcinek miał połączyć główną stację kolejową i Place de l’Étoile z obszarami wystawienniczymi LuxExpo w dzielnicy Kirchberg i miał liczyć 14 przystanków. Dalsze plany zakładały wydłużanie linii na północ, do dzielnicy Cloche d’Or, a także na wschód, do lotniska Findel, docelowa długość sieci to 16 km. W maju 2015 r. rozstrzygnięto przetarg na dostawę 21 niskopodłogowych pojazdów, wygrała oferta firmy CAF.
W grudniu 2017 r. uruchomiono pierwszy odcinek o długości 3,6 km przez dzielnicę europejską (od Luxexpo do Rout Breck-Pafendall) i liczący osiem przystanków. W lipcu kolejnego roku uruchomiono odcinek o długości 1,6 km z trzema przystankami, łącząc dzielnicę Kirchberg z centrum miasta. Kolejny odcinek do dworca kolejowego zaplanowano uruchomić w 2020 r., a całość prac zakończyć rok później. Na planowanej sieci o długości 16 km i 24 przystanków 3,6 km w centrum ma być pozbawione sieci trakcyjnej.

</doc>
<doc id="3182553" url="https://pl.wikipedia.org/wiki?curid=3182553" title="Stanusina crna">
Stanusina crna



</doc>
<doc id="3182555" url="https://pl.wikipedia.org/wiki?curid=3182555" title="Muktsar">
Muktsar

Muktsar, także Sri Muktsar Sahib (pendżabski: ਸ੍ਰੀ ਮੁਕਤਸਰ ਸਾਹਿਬ, trb.: "Muktsar", trl: "Muktsar", w wolnym tłumaczeniu nazwa miejscowości znaczy "sadzawka wyzwolenia") – miasto w stanie Pendżab, w północnych Indiach, w dystrykcie Muktsar. Miasto jest uważane za święte przez sikhów. W 1765 r. miał tu miejsce ważny dla ich tradycji epizod wojny z Mogołami. Dla uczczenia poległych wtedy czterdziestu "Muktów" („wyzwolonych”), sikhowie obchodzą w styczniu coroczne święto "Mela Maghi". Miasto liczy 117 085 mieszkańców (2011 r.).

</doc>
<doc id="3182558" url="https://pl.wikipedia.org/wiki?curid=3182558" title="Plebiscyt „Ludzie Wolności”">
Plebiscyt „Ludzie Wolności”

Plebiscyt „Ludzie Wolności” – w związku z obchodami 25. rocznicy wyborów 1989 roku Gazeta Wyborcza wraz z telewizją TVN ogłosiła plebiscyt na Człowieka Wolności. Kapituła nagrody wybrała po 5 osób w 5 kategoriach. W skład Kapituły Nagrody weszli: prof. Michał Kleiber, Ryszard Szurkowski, Aleksandra Klich, Katarzyna Kolenda-Zaleska, Jacek Michałowski, Alek Kutela, Paweł Huelle, Waldemar Dąbrowski, Wojciech Szpil, Andrzej Klesyk, Mateusz Morawiecki, Robert Gliński, prof. Marek A. Cichocki, Jerzy Koźmiński. Wybór Człowieka Wolności odbywał się poprzez głosowanie smsowe.
Poniżej lista zwycięzców i nominowanych:

</doc>
<doc id="3182559" url="https://pl.wikipedia.org/wiki?curid=3182559" title="Hilda James">
Hilda James

Hilda Marjorie James, po mężu McAllister (ur. 27 kwietnia 1904 r. w Warrington, zm. 27 lipca 1982 r. w Birkenhead) – angielska pływaczka z pierwszej połowy XX wieku reprezentująca Wielką Brytanię, medalistka igrzysk olimpijskich.
Podczas VII Letnich Igrzysk Olimpijskich w Antwerpii w 1920 roku, piętnastoletnia James wystartowała w dwóch konkurencjach pływackich. W wyścigu na 300 metrów stylem dowolnym z czasem 5:07,2 zajęła czwarte miejsce w pierwszym wyścigu eliminacyjnym, co nie pozwoliło jej awansować do finału. W kobiecej sztafecie 4 × 100 m stylem dowolnym wystartowały jedynie trzy ekipy. Brytyjki z James na pierwszej zmianie zajęły drugie miejsce.
James reprezentowała liverpoolski klub Garston SC.

</doc>
<doc id="3182561" url="https://pl.wikipedia.org/wiki?curid=3182561" title="Last Time in Portland">
Last Time in Portland



</doc>
<doc id="3182565" url="https://pl.wikipedia.org/wiki?curid=3182565" title="Kościół w Walii">
Kościół w Walii

Kościół w Walii (, ) – Kościół chrześcijański działający w Walii i grupujący tamtejszych anglikanów. Członek wspólnoty anglikańskiej, Światowej Rady Kościołów oraz Wspólnoty Poorvo. Liczy 78 tysięcy wiernych. 
Historia i organizacja.
Relacje z Kościołem Anglii.
Kościół powstał w wyniku wyłączenia czterech walijskich diecezji Kościoła Anglii. Ustawa w tej sprawie ("Welsh Church Act") została uchwalona przez Parlament Wielkiej Brytanii w 1914, jednak ze względu na I wojnę światową weszła w życie dopiero w 1920. W latach 1921-1923 uzyskał swoją obecną strukturę terytorialną, na którą składa się sześć diecezji. Kościół Anglii i Kościół w Walii zachowują bliskie związki teologiczne i organizacyjne, zaś duchowieństwo ma możliwość swobodnego przechodzenia między diecezjami obu tych denominacji. Dotyczy to również biskupów, np. abp Rowan Williams w latach 1992-2002 był biskupem Kościoła w Walii, zaś w 2002 został arcybiskupem Canterbury. Podstawowa różnica między oboma wyznaniami dotyczy ich stosunku do państwa - o ile Kościół Anglii ma status państwowego, zaś w powoływaniu jego biskupów biorą udział władze państwowe, o tyle Kościół w Walii cieszy się pełną autonomią względem władz świeckich. Kobiety mogą być wyświęcane na diakonów i prezbiterów Kościoła w Walii od 1997 roku. Od 2013 dopuszcza się również udzielanie kobietom sakry biskupiej.
Ciało Zarządzające i Ława Biskupów.
Najwyższą władzę w Kościele sprawuje jego Ciało Zarządzające ("Governing Body"), złożone ze 143 członków podzielonych na trzy izby. Pierwszą izbę tworzą wszyscy urzędujący biskupi diecezjalni. Druga izba przeznaczona jest dla pozostałych członków duchownych i liczy 51 miejsc. Największa liczebnie izba grupuje 86 przedstawicieli świeckich. Większość członków izby duchownych i świeckich pochodzi z wyborów organizowanych na poziomie diecezji. Najważniejsze decyzje wymagają uzyskania większości nie tylko w całym Ciele, lecz również w każdej z trzech grup członków. Ciało Zarządzające spotyka się zwykle na dwóch posiedzeniach w roku. 
Izba biskupów, nazywana oficjalnie Ławą Biskupów ("Bench of Bishops"), zbiera się na samodzielnych posiedzeniach 4-6 razy w roku i podejmuje decyzje w ogólnokościelnych kwestiach bieżących, m.in. dotyczących koordynacji duszpasterskiej i liturgicznej czy też wypracowywania stanowiska w bieżących sprawach publicznych wymagających oceny etycznej. Ława ma również prawo powoływania biskupów pomocniczych dla poszczególnych diecezji lub dla całego Kościoła. 
Biskupi.
Każdą z sześciu diecezji Kościoła w Walii kieruje biskup diecezjalny, wybierany przez diecezjalne kolegium elektorów. Każde z kolegiów liczy 47 członków dobieranych według następującego klucza:
Najwyższym dostojnikiem kościelnym jest arcybiskup Walii, którego biskupi diecezjalni wybierają z własnego grona. Arcybiskup pozostaje zwierzchnikiem swojej dotychczasowej diecezji, ale oprócz tego zostaje anglikańskim prymasem Walii i zarazem jej metropolitą. W przypadku zaistnienia wakatu w którejkolwiek z diecezji, arcybiskup zostaje z urzędu jej administratorem do czasu wyboru nowego biskupa. W praktyce status arcybiskupa wśród biskupów diecezjalnych ma charakter "primus inter pares".
Diecezje.
Sześć diecezji Kościoła w Walii to:
Diecezje dzielą się na archidiakonie, one z kolei na dekanaty, te zaś na parafie. Wszyscy duchowni Kościoła w Walii mają prawo sprawowania liturgii zarówno po angielsku, jak i w języku walijskim.

</doc>
<doc id="3182567" url="https://pl.wikipedia.org/wiki?curid=3182567" title="Parafia św. św. Rafała, Mikołaja i Ireny w Châtenay-Malabry">
Parafia św. św. Rafała, Mikołaja i Ireny w Châtenay-Malabry



</doc>
<doc id="3182572" url="https://pl.wikipedia.org/wiki?curid=3182572" title="Jan Nepomucen Chojecki">
Jan Nepomucen Chojecki

Jan Nepomucen Chojecki herbu Lubicz (ur. w 1748, zm. w 1817) – polski szlachcic, sędzia pograniczny bracławski, wojski większy kijowski, poseł na Sejm Czteroletni z województwa kijowskiego, jeden z najgorętszych zwolenników Konstytucji 3 maja, marszałek machnowiecki, potem wasylkowski, kawaler Orderu Orła Białego i Orderu Świętego Stanisława.
Życiorys.
Uczył się w szkole jezuickiej w Żytomierzu. W 1782 roku został sędzią pogranicznym w Bracławiu, w 1785 roku – wojskim większym kijowskim. Posłował na Sejm Czteroletni (1790–1792) z województwa kijowskiego. W 1804 roku został wybrany marszałkiem machnowieckim i pozostawał na tym stanowisku przez 12 lat. 
Życie rodzinne.
Był najmłodszym synem Franciszka, chorążego kijowskiego, i Katarzyny Przyłuskiej h. Lubicz. Jego brat Hilary Chojecki był m.in. podwojewodzim kijowskim i pierwszym marszałkiem żytomierskim.
Ożenił się Katarzyną Boreyko h. Borejko, siostrą Wacława Boreyki. Mieli co najmniej 10 dzieci, byli to: Helena, Klara, Dionizy, Tadeusz, Władysław, Barbara, Cecylia, Bogumiła, Piotr i Feliks. Synem Klary był Eustachy Iwanowski, a synem Heleny był Wacław Rulikowski, którego córką była z kolei Eliza Rulikowska.

</doc>
<doc id="3182573" url="https://pl.wikipedia.org/wiki?curid=3182573" title="Royal Gambit in Richfield">
Royal Gambit in Richfield



</doc>
<doc id="3182575" url="https://pl.wikipedia.org/wiki?curid=3182575" title="Toru Ohira">
Toru Ohira



</doc>
<doc id="3182576" url="https://pl.wikipedia.org/wiki?curid=3182576" title="Fairy Tales">
Fairy Tales



</doc>
<doc id="3182577" url="https://pl.wikipedia.org/wiki?curid=3182577" title="Richard Pribram">
Richard Pribram

Richard Pribram (ur. 21 kwietnia 1847 w Pradze, zm. 7 stycznia 1928 w Berlinie) – austriacki chemik pochodzenia czeskiego.
Życiorys.
Studiował chemię na Uniwersytecie Karola w Pradze, a następnie na Uniwersytecie Ludwika i Maksymiliana w Monachium pod kierunkiem Justusa von Liebiga. W 1869 obronił pracę doktorską i wyjechał do Lipska, gdzie został asystentem w Katedrze Chemii Organicznej Instytutu Fizjologii. Rok później powrócił do Pragi, gdzie został asystentem w Instytucie Zoologii Uniwersytetu Karola w Pradze. W 1872 obronił pracę habilitacyjną i przez dwa lata pracował jako wykładowca, a następnie wyjechał do Czerniowiec, gdzie powstała szkoła handlowa. W 1875 przeniósł się na tamtejszy uniwersytet, gdzie po roku uzyskał tytuł profesora nadzwyczajnego, a w 1879 został profesorem chemii ogólnej i analitycznej. Od 1883 do 1884 był dziekanem Wydziału Chemicznego, a od 1891 do 1892 rektorem uczelni. Po przejściu na emeryturę w 1906 przeniósł się do Berlina, gdzie zmarł w 1928, spoczywa na Friedhof Heerstraße.
Praca naukowa.
Prowadził badania chemiczne nad źródłami wody mineralnej w Bukowinie, wspólnie z Aloisem Handlem prowadził doświadczenia nad lepkością związków organicznych. W 1893 z Neumannem Wenderem opracował wytyczne dotyczące badań probierczych i oznaczania leków dla farmaceutów, chemików, lekarzy i pracowników medycznych pt. "Anleitung zur Prüfung und Gehaltsbestimmung der Arzneistoffe für Apotheker, Chemiker, Aerzte und Sanitätsbeamte".

</doc>
<doc id="3182580" url="https://pl.wikipedia.org/wiki?curid=3182580" title="Parafia św. Katarzyny Dziewicy i Męczennicy w Babicach">
Parafia św. Katarzyny Dziewicy i Męczennicy w Babicach



</doc>
<doc id="3182581" url="https://pl.wikipedia.org/wiki?curid=3182581" title="Mýtny vrch">
Mýtny vrch

Mýtny vrch (pol. Mytny Wierch; 1221 m n.p.m.) – jeden z najwyższych szczytów w grupie górskiej Gór Kremnickich w Centralnych Karpatach Zachodnich na Słowacji.
Położenie.
Mytny Wierch leży w południowej części tzw. Grzbietu Flochowej (słow. "Flochovský chrbát"), w głównym grzbiecie Gór Kremnickich. Od północy ogranicza go płytka Przełęcz Bystrzycka (1190 m n.p.m.), natomiast od południa – równie niepozorna Przełęcz Králicka (1185 m n.p.m.).
Ukształtowanie.
Główny grzbiet Gór Kremnickich w rejonie Mytnego Wierchu nie stanowi już wododziału między dorzeczami Hronu i Turca, więc wszystkie zbocza góry należą do dorzecza Hronu. Dość strome zbocza wschodnie odwadniają cieki źródłowe Tajowskiego Potoku, który uchodzi do Hronu w Bańskiej Bystrzycy, natomiast nieco łagodniejsze zbocza zachodnie – toki źródłowe potoku Bystrica, który przez Kremnický potok uchodzi do tej samej rzeki powyżej Żaru nad Hronem.
Szczyt Mytnego Wierchu ma formę zupełnie wyrównanej, płaskiej wierzchowiny, rozciągniętej w kierunku wschód-zachód na długości ok. 500 m. W kierunku zachodnim wierzchowina ta przechodzi w bystro opadający grzbiet, przez który przewija się najpierw leśny płaj z zimowym szlakiem narciarskim, a niżej droga z Kremnicy do ośrodka rekreacyjnego pod szczytem Skałki. Poniżej drogi grzbiet ten kulminuje szczytem "Hladká skala" (1054 m n.p.m.) w widłach dolin: Partyzanckiej i Dobrá jama.
Turystyka.
Szczyt Mytnego Wierchu, w większości zalesiony, oferuje rozleglejsze widoki jedynie z wyrębów. Przez szczyt biegnie czerwono znakowany, dalekobieżny szlak turystyczny (tzw. Cesta hrdinov SNP):

</doc>
<doc id="3182582" url="https://pl.wikipedia.org/wiki?curid=3182582" title="Gerard Armiński">
Gerard Armiński

Gerard Teofil Armiński (ur. 24 września 1880 we Lwowie, zm. 1940 w ZSRR) – doktor praw, adwokat, pułkownik audytor Wojska Polskiego II RP, sędzia Sądu Najwyższego, ofiara zbrodni katyńskiej.
Życiorys.
Urodził się 24 września 1880 we Lwowie jako syn Jana. Ukończył studia prawnicze uzyskując stopień naukowy doktora. 28 listopada 1903, jako sierżant rezerwy (niem. "Resfeldwebel") Oddziału Sanitarnego Nr 1 w Wiedniu, został aspirantem w korpusie zawodowych oficerów audytorów. Na stopień kapitana audytora został mianowany ze starszeństwem z 1 maja 1913. W latach 1913–1914 pełnił służbę w Sądzie Obrony Krajowej we Lwowie. W 1918 był nauczycielem w cesarskiej i królewskiej Akademii Wojskowej Franciszka Józefa w Wiedniu.
Po zakończeniu I wojny światowej, jako były oficer c. i k. armii został przyjęty do Wojska Polskiego i zatwierdzony do stopnia majora. 16 sierpnia 1919 został przesunięty w Departamencie Wojskowo-Prawnym Ministerstwa Spraw Wojskowych ze stanowiska naczelnika wydziału na stanowisko szefa Sekcji III.
Dekretem z 22 maja 1920 został zatwierdzony w stopniu podpułkownika w korpusie sądowym z dniem 1 kwietnia 1920. Został awansowany na stopień pułkownika w Korpusie Oficerów Sądowych ze starszeństwem z dniem 1 czerwca 1919. Uczestniczył w organizacji sądownictwa wojskowego Wojska Polskiego. W latach 1919–1920 był członkiem Prawniczej Komisji Kwalifikacyjnej do spraw weryfikacji kandydatów do wojskowej służby sprawiedliwości. Następnie pełnił służbę jako szef Sekcji Konsultacji Prawnej Oddziału VI Prawnego Ministerstwa Spraw Wojskowych. 22 sierpnia 1921 został przeniesiony na stanowisko kierownika Wydziału Departamentu IX Ministerstwa Spraw Wojskowych. W 1923 pełnił służbę w Prokuraturze przy Najwyższym Sądzie Wojskowym na stanowisku podprokuratora. Z dniem 4 sierpnia 1923 roku został mianowany zastępcą szefa Departamentu IX MSWojsk. i szefem Wydziału I Organizacyjno-Personalnego w tym departamencie. 12 sierpnia 1924 Prezydent RP mianował go szefem Wojskowego Sądu Okręgowego Nr I w Warszawie. 15 września tego roku objął obowiązki szefa sądu. Był jednym z sędziów podczas procesu gen. Michała Żymierskiego. Z dniem 30 kwietnia 1929 został przeniesiony w stan spoczynku.
Został sędzią Sądu Najwyższego. Później pracował jako adwokat w Warszawie. W 1934, jako pułkownik stanu spoczynku, pozostawał w ewidencji Powiatowej Komendy Uzupełnień Warszawa Miasto III.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez Oddział Specjalny Frontu Ukraińskiego. W 1940 został zamordowany w więzieniu NKWD w Kijowie przy ul. Karolenkiwskiej 17. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 55-5/21 oznaczony numerem 52). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.
Ordery i odznaczenia.
austro-węgierskie

</doc>
<doc id="3182585" url="https://pl.wikipedia.org/wiki?curid=3182585" title="Liliana Rodrigues">
Liliana Rodrigues

Liliana Maria Gonçalves Rodrigues de Góis (ur. 13 kwietnia 1973 w Funchal) – portugalska wykładowczyni akademicka, specjalizująca się w naukach społecznych, deputowana do Parlamentu Europejskiego VIII kadencji.
Życiorys.
Ukończyła studia licencjackie z filozofii na wydziale nauk społecznych i humanistycznych Universidade Nova de Lisboa, na tej samej uczelni uzyskała magisterium i doktorach z zakresu nauk społecznych. Zawodowo związana z Universidade da Madeira, gościnnie wykładała na uczelniach hiszpańskich i brazylijskich. Zaangażowała się w działalność organizacji kobiecych i ekologicznych.
W wyborach europejskich w 2014 z ramienia Partii Socjalistycznej uzyskała mandat eurodeputowanej VIII kadencji.

</doc>
<doc id="3182615" url="https://pl.wikipedia.org/wiki?curid=3182615" title="CLARITY">
CLARITY

CLARITY (ang. Clear, Lipid-exchanged, Acrylamide-hybridized Rigid, Imaging/immunostaining compatible, Tissue hYdrogel) – metoda służąca do otrzymywania preparatów biologicznych w postaci przezroczystych mózgów, po ich wcześniejszej izolacji.
Technika.
Wyizolowany mózg zostaje umieszczony w mieszaninie, której główne składniki stanowią monomery (np. akrylamidu) oraz aldehyd mrówkowy. Podczas inkubacji przeprowadzanej w temperaturze 4 °C monomery wraz z aldehydem mrówkowym przenikają w głąb tkanki. Następuje wiązanie monomerów do białek, kwasów nukleinowych oraz małych cząsteczek, takich jak neurotransmitery. W kolejnym etapie podgrzanie próbki do temperatury 37 °C wywołuje polimeryzację monomerów, a w konsekwencji stworzenie swoistej, akrylamidowej siatki. Siatka ta wiąże cząsteczki obdarzone konkretnymi grupami funkcyjnymi, których pozbawione są lipidy błon komórkowych. Dzięki temu przeprowadzenie elektroforezy na tym etapie umożliwia „wymycie” z mózgu lipidów błonowych, pozostawiając jedynie siatkę akrylamidową ze związanymi białkami i kwasami nukleinowymi.
Zastosowanie.
Mózg otrzymany tą metodą pozostaje cały, nietknięty, z biomolekułami znajdującymi się na ich pierwotnym miejscu. Lipidy naturalnie obecne w tkance stanowią znaczną barierę dla światła oraz cząsteczek używanych podczas badań, np. przeciwciał. W mózgach CLARITY brak lipidów pozwala na znacznie efektywniejsze wykorzystanie technik m.in. mikroskopii oraz immunocytochemii. Dzięki temu można zobaczyć więcej oraz dotrzeć głębiej w tkankę. Ponadto możliwe jest badanie mózgu jako nienaruszonej całości, a w konsekwencji lepsze zbadanie połączeń występujących pomiędzy różnymi obszarami mózgu.
Ograniczenia.
Publikacja metody CLARITY miała miejsce w połowie 2013 roku. Na tym etapie trudno wskazywać na jej ograniczenia, a raczej chwilowe niedoskonałości, które w toku prac mogą zostać wyeliminowane. Podczas preparowania metodą CLARITY utracie podlega 8% wszystkich białek (w porównaniu do np. 24% przy użyciu innych, powszechnie stosowanych metod); trwają badania nad zmniejszeniem tej wartości. Oprócz tego pozostają problemy techniczne, takie jak opracowanie algorytmów przetwarzających ogromne ilości danych w postaci zdjęć mikroskopowych w mniejsze i użyteczne informacje.
Metodą CLARITY konserwuje się głównie mózgi mysie; w roku 2014 nie było możliwości spreparowania mózgu ludzkiego ze względu na jego wielkość.

</doc>
<doc id="3182616" url="https://pl.wikipedia.org/wiki?curid=3182616" title="Pikker">
Pikker



</doc>
<doc id="3182621" url="https://pl.wikipedia.org/wiki?curid=3182621" title="VK 4502 (P)">
VK 4502 (P)

VK 4502 (P) – projekt niemieckiego ciężkiego czołgu z okresu II wojny światowej, który brał udział w konkursie na następcę Tygrysa I.
Informacje ogólne.
Autorem projektu VK 4502 (P) był Ferdinand Porsche (stąd literka „P” w oznaczeniu prototypu). Czołg opracowywany był w dwóch wariantach – klasycznym VK 4502 (P) Ausf. A i VK 4502 (P) Ausf. B (z wieżą umieszczoną u tyłu kadłuba). Wyposażono go w mobilne (w przypadku Ausf. A – Ausf. B był prawie dwukrotnie cięższy), aczkolwiek stosunkowo drogie w produkcji i eksploatacji podwozie i egzotyczny, hydrauliczny układ napędowy. Pierwsze prace nad pojazdem rozpoczęły się w 1942 roku. Wieże dla pojazdu wytworzyć miała firma Krupp.
Mimo przegranego kontraktu (zbudowano tylko drewniane makiety czołgów), Porsche starał się dalej rozwijać swój projekt, by zaimponować nazistowskim dygnitarzom i przygotować czołg mający bezproblemowo konkurować nawet z najpotężniejszymi maszynami aliantów. Zwiększony został m.in. poziom opancerzenia. Prowadzono także testy nad zastosowaniem elektrycznego układu napędowego. Projekt ostatecznie wylądował w koszu, mimo że biorąc pod uwagę parametry bojowe, nie odstawał od zwycięskiego projektu Henschla.

</doc>
<doc id="3182623" url="https://pl.wikipedia.org/wiki?curid=3182623" title="IRV">
IRV



</doc>
<doc id="3182624" url="https://pl.wikipedia.org/wiki?curid=3182624" title="Lorenz Habsburg-Este">
Lorenz Habsburg-Este



</doc>
<doc id="3182625" url="https://pl.wikipedia.org/wiki?curid=3182625" title="Tamás Meszerics">
Tamás Meszerics

Tamás Meszerics (ur. 4 grudnia 1964 w Győrze) – węgierski historyk, wykładowca akademicki i polityk, poseł do Parlamentu Europejskiego VIII kadencji.
Życiorys.
W 1990 ukończył studia historyczne na Uniwersytecie im. Loránda Eötvösa w Budapeszcie. Na tej samej uczelni w 1996 doktoryzował się w zakresie historii najnowszej. Od 1992 zawodowo związany z wydziałem nauk politycznych Central European University, kolejno jako koordynator projektów, badacz i wykładowca. W 2011 w ramach stypendium naukowego pracował na Uniwersytecie Harvarda. W pracy naukowej zajmuje się m.in. zagadnieniami z zakresu normatywnej teorii polityki, teorią demokracji i biurokracji, współczesną historią Europy Środkowej.
W pierwszej połowie lat 90. (do 1995) należał do Związku Wolnych Demokratów. Po kilkunastu latach powrócił do aktywności politycznej w ramach ugrupowania Polityka Może Być Inna, wchodząc w skład jej władz krajowych. W wyborach europejskich w 2014 kandydował z 1. miejsca listy LMP, uzyskując jedyny przypadający tej partii mandat europosła. W 2018 zrezygnował z członkostwa w LMP.

</doc>
<doc id="3182627" url="https://pl.wikipedia.org/wiki?curid=3182627" title="Nauczycielka angielskiego">
Nauczycielka angielskiego

Nauczycielka angielskiego (ang. "The English Teacher") – amerykański komediodramat z 2013 roku w reżyserii Craiga Ziska. Wyprodukowany przez wytwórnię Cinedigm Entertainment i Tribeca Film.
Premiera filmu miała miejsce 26 kwietnia 2013 roku podczas Festiwalu Filmowego w Tribece. Trzy tygodnie później premiera filmu odbyła się 17 maja 2013 roku w Stanach Zjednoczonych.
Opis fabuły.
Nauczycielka Linda Sinclair (Julianne Moore) żyje w samotności. Spotyka swojego dawnego ucznia, Jasona (Michael Angarano). Załamany niepowodzeniem chłopak porzucił marzenie o byciu dramatopisarzem. Linda chce pomóc mu uwierzyć w swój talent.
Obsada.
Źródło: Filmweb
i inni

</doc>
<doc id="3182628" url="https://pl.wikipedia.org/wiki?curid=3182628" title="Eduard Linnemann">
Eduard Linnemann

Eduard Linnemann (ur. 2 lutego 1841 we Frankfurcie nad Menem, zm. 24 kwietnia 1886 w Pradze) – niemiecki chemik.
Życiorys.
Studiował chemię na Uniwersytecie w Heidelbergu, naukę kontynuował na Uniwersytecie w Karlsruhe. Po otrzymaniu dyplomu wyjechał do Gandawy, gdzie na tamtejszym Uniwersytecie współpracował z Friedrichem Augustem Kekulé von Stradonitzem. Następnie przeniósł się do Lwowa, gdzie rozpoczął pracę naukową na Uniwersytecie pod kierunkiem Leopolda von Pebala. W 1865 uzyskał tytuł profesora, siedem lat później wyjechał do Brna, gdzie wykładał na Uniwersytecie do 1875, a następnie został profesorem na Uniwersytecie Karola w Pradze i pełnił tę funkcję aż do śmierci.
Praca naukowa.
Prowadził badania nad mannitolem i analizował strukturę cyrkonu. W 1886 był przekonany, że odkrył nowy pierwiastek chemiczny i nadał mu nazwę austrium. Po jego śmierci dowiedziono, że austrium jest pochodną galu i nie stanowi nowego pierwiastka.

</doc>
<doc id="3182629" url="https://pl.wikipedia.org/wiki?curid=3182629" title="Orlik wachlarzowaty">
Orlik wachlarzowaty

Orlik wachlarzowaty ("Aquilegia flabellata") – gatunek rośliny wieloletniej należący do rodziny jaskrowatych. Roślina alpejska występująca naturalnie na Sachalinie, w centralnej i północnej części japońskiej wyspy Hokkaido, Korei oraz na Wyspach Kurylskich.

</doc>
<doc id="3182630" url="https://pl.wikipedia.org/wiki?curid=3182630" title="Literatura kornwalijska">
Literatura kornwalijska



</doc>
<doc id="3182631" url="https://pl.wikipedia.org/wiki?curid=3182631" title="Austrium">
Austrium

Austrium – nazwa nowego pierwiastka chemicznego, którą zaproponował Eduard Linnemann w 1886. Będąc chemikiem na Uniwersytecie Karola prowadził eksperymenty nad pochodzącym z Norwegii ortchytem, podczas prac prowadzonych na przestrzeni kilku lat wykrył linie spektralne o mierze 4165 i 1030 Angstremów, których nie był w stanie przypisać do żadnej znanej substancji. Wnioski Linnemanna opublikowano 6 maja 1886, po jego śmierci i przeprowadzeniu wnikliwych badań w praskiej Akademii Nauk. Francuski chemik Paul Émile Lecoq de Boisbaudran wykazał, że ustalenia Eduarda Linnemanna mogą dotyczyć pochodnej galu, pierwiastka chemicznego, który on sam odkrył w 1875. Następnie Richard Pribram z Uniwersytetu w Czerniowcach ustalił, że austrium nie stanowi nowego pierwiastka, a jest pochodną galu. Mimo to Pribram uznał, że znalezienie niezidentyfikowanych linii spektralnych może stanowić podstawę do uznania za oddzielny związek chemiczny, któremu można nadać nazwę austrium, co stanowiłoby hołd złożony Linnemannowi. Zaznaczył jednak, że wynik dotychczasowych badań nie uzasadniają ich kontynuacji.

</doc>
<doc id="3182632" url="https://pl.wikipedia.org/wiki?curid=3182632" title="Karl Anton von Hohenzollern-Sigmaringen">
Karl Anton von Hohenzollern-Sigmaringen



</doc>
<doc id="3182633" url="https://pl.wikipedia.org/wiki?curid=3182633" title="Bazylika Zwiastowania Najświętszej Maryi Panny w Leżajsku">
Bazylika Zwiastowania Najświętszej Maryi Panny w Leżajsku



</doc>
<doc id="3182636" url="https://pl.wikipedia.org/wiki?curid=3182636" title="Elisabeth zu Wied">
Elisabeth zu Wied



</doc>
<doc id="3182638" url="https://pl.wikipedia.org/wiki?curid=3182638" title="Take It Back (piosenka Pink Floyd)">
Take It Back (piosenka Pink Floyd)

Take It Back – piosenka z 1994 roku angielskiego zespołu rocka progresywnego Pink Floyd, która wydana została na albumie studyjnym "The Division Bell" (1994).
Tekst utworu dotyczy niespełnionej miłości. Do piosenki nakręcono teledysk, którego reżyserem był Marc Brickman, który był odpowiedzialny za oświetlenie podczas trasy "The Division Bell Tour", która promowała przedostatni studyjny album grupy.

</doc>
<doc id="3182644" url="https://pl.wikipedia.org/wiki?curid=3182644" title="Tamaz Pertia">
Tamaz Pertia

Tamaz Pertia, gruz. თამაზ პერტია (ur. 23 grudnia 1974 w Tbilisi, Gruzińska SRR) – gruziński piłkarz, grający na pozycji pomocnika, trener piłkarski.
Kariera klubowa.
Pertia rozpoczynał swoją profesjonalną karierę w klubach Guria Lanczchuti i Metalurgi Rustawi, często wracając do nich. Od maja do czerwca 1995 bronił barw ukraińskiego klubu Temp Szepetówka. W sezonie 1996/97 występował w Merani Tbilisi, po czym został zaproszony do mistrza Łotwy Skonto Ryga. Przez wysoką konkurencję nie potrafił przebić się do podstawowego składu i przed rozpoczęciem sezonu 1997 został wypożyczony do FK Ventspils, a w następnym roku do mołdawskiego Sheriffa Tyraspol. Zimą 2000 piłkarz został pełnoprawnym piłkarzem tyraspolskiego klubu, ale już latem 2001 powrócił do Łotwy. Do 2005 grał w takich klubach jak do FK Rīga, Dinaburg FC, RKB Arma i FC Ditton. W latach 2005-2006 zaliczył krótką przygodę w Lakamatyu Mińsk, w którym rozegrał tylko 7 meczów. Latem 2007 r. powrócił do Dinaburg FC, w którym po pół roku zakończył karierę piłkarską.
Kariera trenerska.
Jeszcze będąc zawodnikiem Dinaburgu rozpoczął pracę szkoleniową. Od 2008 prowadził klub z Dyneburgu. 5 października 2009 decyzją Zarządu LFF „Dinaburg” został wykluczony z mistrzostw Łotwy, a prezydent Oleg Gavrilov i trener Tamaz Pertia zdyskwalifikowani dożywotnio z łotewskiej piłki nożnej przez udział w totalizatorze. 2 czerwca 2010 Komisja Dyscyplinarna LFF anulowała dożywotnią dyskwalifikację Tamaza Pertii, zmieniając na warunkową dyskwalifikację w zawieszeniu do 1 lipca 2011 r. , po czym natychmiast został powołany na stanowisko trenera Daugavy Dyneburg.
Po zmianie kierownictwa Daugavy 14 lipca 2011 zrezygnował z funkcji trenera, ale już wkrótce 2 sierpnia 2011 stał na czele JFK Olimps, podpisując kontrakt do końca sezonu z opcją dalszego przedłużenia. 
W 2012 został zaproszony na stanowisko głównego trenera w Skonto. Najpierw pracował z młodzieżą w drugiej drużynie, a potem poprowadził pierwszą drużynę klubu.

</doc>
<doc id="3182646" url="https://pl.wikipedia.org/wiki?curid=3182646" title="La mia città">
La mia città

La mia città – singel włoskiej piosenkarki Emmy Marrone, wydany 8 marca 2014, pochodzący z reedycji albumu "Schiena". Utwór został napisany i skomponowany przez nią samą.
W 2014 roku utwór reprezentował Włochy podczas finału 59. Konkursu Piosenki Eurowizji. Podczas koncertu finałowego, który odbył się 10 maja w B&amp;W Hallerne w Kopenhadze, singel został zaprezentowany jako szesnasty w kolejności i ostatecznie zdobył 33 punkty, plasując się na dwudziestym pierwszym miejscu finałowej klasyfikacji. Tym samym, krajowy nadawca po raz pierwszy od powrotu do stawki konkursowej w 2011 roku uplasował się na miejscu poza pierwszą dziesiątką.
Piosenka znalazła się na 71. miejscu na liście siedemdziesięciu pięciu najlepiej sprzedających się singli w Austrii. Nagranie było ponadto notowane na 24. miejscu na włoskiej liście sprzedaży i otrzymało złoty certyfikat za sprzedaż we Włoszech w nakładzie przekraczającym 15 tysięcy kopii.

</doc>
<doc id="3182648" url="https://pl.wikipedia.org/wiki?curid=3182648" title="Perespa (gromada)">
Perespa (gromada)

Perespa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Perespa z siedzibą GRN w Perespie utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Perespa wieś, Perespa kol., Marysin, Swaryczów, Rudka i Dub ze zniesionej gminy Kotlice w tymże powiecie. Dla gromady ustalono 17 członków gromadzkiej rady narodowej.
1 stycznia 1960 do gromady Perespa włączono obszar zniesionej gromady Kazimierówka oraz kolonie Tuczapy, Podgaj, Podhajecka, Szczerbinki i Wolica Grabowa ze zniesionej gromady Zubowice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3182649" url="https://pl.wikipedia.org/wiki?curid=3182649" title="Rachanie (gromada)">
Rachanie (gromada)

Rachanie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rachanie z siedzibą GRN w Rachaniach utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Rachanie wieś, Rachanie kol., Żwiartówek, Józefówka, Pawłówka, Michalów wieś, Michalów kol. i Siemnice ze zniesionej gminy Rachanie w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Rachanie włączono wieś i kolonię Werechanie, kolonie Falków Nr 1 i 2, kolonię Pod Pawłówką i gajówkę Maziarnia ze zniesionej gromady Tymin w tymże powiecie.
1 stycznia 1969 do gromady Rachanie włączono wsie Zwiartów i Kolonia Zwiartów ze zniesionej gromady Dzierążnia oraz wsie Grodysławice i Kolonia Grodysławice ze zniesionej gromady Wólka Pukarzowska w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Rachanie.

</doc>
<doc id="3182650" url="https://pl.wikipedia.org/wiki?curid=3182650" title="Take It Back">
Take It Back



</doc>
<doc id="3182651" url="https://pl.wikipedia.org/wiki?curid=3182651" title="Tarnawatka (gromada)">
Tarnawatka (gromada)

Tarnawatka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tarnawatka z siedzibą GRN w Tarnawatce utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Tarnawatka, Sumin i Tarnawatka Tartak ze zniesionej gminy Tarnawatka w tymże powiecie. Dla gromady ustalono 12 członków gromadzkiej rady narodowej.
1 stycznia 1959 do gromady Tarnawatka włączono wieś Huta oraz kolonie Hutczyska Nr 7, Tymin, Tarnawatka Nr 6, 14 i 2, i Haczysko Nr 1, 2 i 8 ze zniesionej gromady Tymin w tymże powiecie.
1 stycznia 1960 do gromady Tarnawatka włączono wsie Wieprzów Ordynacki, Wieprzów Tarnawacki i Wieprzów, gajówkę Wieprzów, kol. Dub, kol. Podhucie Nr 3, 5 i 6, kol. Dąbrowa oraz cegielnię Sabaudia ze zniesionej gromady Wieprzów Tarnawacki, a także wsie Niemirówek A i B, wieś Klocówka, kol. Niemirówek A cz. I, kol. Niemirówek B cz. I a, kol. Niemirówek B 1/7/4/II, 5/III, 1/III i 1 /IV, kol. Niemirówek B/III/1 i kol. Niemirówek B/4 ze zniesionej gromady Niemirówek w tymże powiecie.
1 stycznia 1962 do gromady Tarnawatka włączono wsie Pańków, Szarowola i Zielone, kolonię Przejma oraz osady leśne Pańków i Przejma ze zniesionej gromady Szarowola w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Tarnawatka.

</doc>
<doc id="3182652" url="https://pl.wikipedia.org/wiki?curid=3182652" title="Telatyn (gromada)">
Telatyn (gromada)

Telatyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Telatyn z siedzibą GRN w Telatynie utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Telatyn, Żulice, Dutrów, Radków wieś i Radków kol. ze zniesionej gminy Telatyn w tymże powiecie. Dla gromady ustalono 14 członków gromadzkiej rady narodowej.
29 lutego 1956 z gromady Telatyn wyłączono kolonię Radków, włączając ją do gromady Nowosiółki w tymże powiecie.
1 stycznia 1958 do gromady Telatyn włączono obszar zniesionej gromady Posadów w tymże powiecie.
1 stycznia 1959 do gromady Telatyn włączono obszar zniesionej gromady Łykoszyn w tymże powiecie.
1 stycznia 1960 z gromady Telatyn wyłączono wsie Rzeplin i Rokitno, włączając ich obszar do gromady Ulhówek w tymże powiecie.
1 stycznia 1962 do gromady Telatyn włączono obszar zniesionej gromady Nowosiółki w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Telatyn.

</doc>
<doc id="3182653" url="https://pl.wikipedia.org/wiki?curid=3182653" title="Beastmilk">
Beastmilk

Beastmilk – zespół rockowy z Finlandii.
"Elementy posępnego Joy Division, groźnego Echo &amp; The Bunnymen, leczniczego Killing Joke i bujnowarstwowego Peter Murphy" – tak zespół określa swój styl muzyczny w porównaniu do innych artystów. W 2015 po odejściu z zespołu Goatspeeda i Paile zmienili nazwę na Grave Pleasures
Linki zewnętrzne.
Oficjalna strona internetowa zespołu

</doc>
<doc id="3182654" url="https://pl.wikipedia.org/wiki?curid=3182654" title="Tomaszów (gromada)">
Tomaszów (gromada)

Tomaszów (alt. "Tomaszów Lubelski") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tomaszów z siedzibą GRN w mieście Tomaszowie (Lubelskim) (nie wchodzącym w jej skład) utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Pasieki, Rogóźno wieś, Rogóźno kol., Sabaudia, Jezierna i Dąbrowa ze zniesionej gminy Pasieki, miejscowość Łaszczówka kol. z dotychczasowej gromady Łaszczówka ze zniesionej gminy Majdan Górny oraz miejscowości Rabinówka i Rogóźno Folwark z miasta Tomaszów (Lubelskiego) w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Tomaszów włączono wieś Ulów i leśniczówkę Zahucie ze zniesionej gromady Kunki w tymże powiecie.
1 stycznia 1960 do gromady Tomaszów włączono obszar zniesionej gromady Ruda Wołoska oraz kolonie Wieprzowe Jezioro, Majdanek i Górno ze zniesionej gromady Wieprzów Tarnawacki w tymże powiecie.
1 stycznia 1962 do gromady Tomaszów włączono wieś Zamiany ze zniesionej gromady Szarowola w tymże powiecie.
1 stycznia 1969 do gromady Tomaszów Lubelski włączono wsie Majdan Górny cz. I i Majdan Górny cz. II ze zniesionej gromady Majdan Górny w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim utworzono (właściwie reaktywowano) gminę Tomaszów Lubelski.

</doc>
<doc id="3182655" url="https://pl.wikipedia.org/wiki?curid=3182655" title="Gromada Tomaszów Lubelski">
Gromada Tomaszów Lubelski



</doc>
<doc id="3182656" url="https://pl.wikipedia.org/wiki?curid=3182656" title="Tyszowce (gromada)">
Tyszowce (gromada)

Tyszowce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tyszowce z siedzibą GRN w Tyszowcach (wówczas wsi) utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Tyszowce, Zamłynie, Dębina, Wojciechówka, Podbór, Klątwy wieś, Klątwy kol. i Mikulin ze zniesionej gminy Tyszowce w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Tyszowce włączono wieś i kolonię Czartowiec oraz wieś Soból ze zniesionej gromady Czartowiec, a także wieś i kolonię Przewale oraz kolonie Przewale-Kaliwy i Zielone ze zniesionej gromady Zubowice – w tymże powiecie.
31 grudnia 1961 do gromady Tyszowce włączono wieś Niedźwiedzia Góra (składającą się z byłej kolonii Płozów i Przewale) z gromady Wożuczyn w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Tyszowce.

</doc>
<doc id="3182657" url="https://pl.wikipedia.org/wiki?curid=3182657" title="Ulhówek (gromada)">
Ulhówek (gromada)

Ulhówek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ulhówek z siedzibą GRN w Ulhówku utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Ulhówek, Tarnoszyn, Rzeczyca i Szczepiatyn ze zniesionej gminy Ulhówek w tymże powiecie. Dla gromady ustalono 15 członków gromadzkiej rady narodowej.
1 stycznia 1958 do gromady Ulhówek włączono obszar zniesionej gromady Korczmin w tymże powiecie.
1 stycznia 1960 do gromady Ulhówek włączono wsie Rzeplin i Rokitno z gromady Telatyn, wieś i kol. Nr 1 i 2 Dyniska, kol. Jędrzejówka, kol. Magdalenka, kol. Ulików, kol. Dębina, wieś i kol. Hubinek, kol. Myślatyn oraz gospodarstwa Magdalenka i Dębina kol. ze zniesionej gromady Dyniska, a także wieś i kol. Żerniki ze zniesionej gromady Zimno w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie tomaszowskim reaktywowano gminę Ulhówek.

</doc>
<doc id="3182658" url="https://pl.wikipedia.org/wiki?curid=3182658" title="Wożuczyn (gromada)">
Wożuczyn (gromada)

Wożuczyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wożuczyn z siedzibą GRN w Wożuczynie utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Wożuczyn, Kozia Wola, Zwiartówek i Siemierz ze zniesionej gminy Komarów oraz obszar dotychczasowej gromady Czartowczyk ze zniesionej gminy Tyszowce w tymże powiecie. Dla gromady ustalono 27 członków gromadzkiej rady narodowej.
1 stycznia 1960 do gromady Wożuczyn włączono wieś i kolonię Kraczew, kolonię Kraczew-Pustki oraz wieś Niedźwiedzia Góra ze zniesionej gromady Zubowice w tymże powiecie.
31 grudnia 1961 z gromady Wożuczyn wyłączono wieś Niedźwiedzia Góra (składającą się z byłej kolonii Płozów i Przewale), włączając ją do gromady Tyszowce w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3182659" url="https://pl.wikipedia.org/wiki?curid=3182659" title="Fryderyka ze Szlezwika-Holsztynu-Sonderburga-Glücksburga">
Fryderyka ze Szlezwika-Holsztynu-Sonderburga-Glücksburga

Friederike Caroline (ur. 9 października 1811 w Szlezwiku, zm. 10 lipca 1902 w Alexisbadzie) – księżniczka Schleswig-Holstein-Sonderburg-Glücksburg (do 1825 Schleswig-Holstein-Sonderburg-Beck); oraz poprzez małżeństwo ostatnia księżna Anhalt-Bernburg. 
Była drugą córką księcia Szlezwika-Holsztynu-Sonderburga-Glücksburga (do 1825 Schleswig-Holstein-Sonderburg-Beck) Fryderyka Wilhelma i jego żony księżnej Luizy Karoliny. 
30 października 1834 poślubiła księcia Anhaltu-Bernburg Aleksandra Karola. Para nie miała dzieci. Z powodu choroby umysłowej męża księżna Fryderyka przejęła odpowiedzialność za rząd. W 1855 oficjalnie została koregentką. 
Po śmierci Aleksandra Karola 19 sierpnia 1863 Anhhalt-Bernburg został odziedziczony przez księcia Anhalt-Dessau-Köthen Leopolda IV, dokonano tym samym zjednoczenia wszystkich księstw Anhalt.

</doc>
<doc id="3182660" url="https://pl.wikipedia.org/wiki?curid=3182660" title="Bełżec (gromada)">
Bełżec (gromada)

Bełżec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bełżec z siedzibą GRN w Bełżcu ("A") utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Bełżec A, Bełżec B i Brzeziny ze zniesionej gminy Bełżec, miejscowość Żyłka wieś z dotychczasowej gromady Żyłka ze zniesionej gminy Jarczów oraz miejscowości Szalenik kol. i Świec wieś z dotychczasowej gromady Lubycza Kameralna ze zniesionej gminy Lubycza Królewska w powiecie tomaszowskim w woj. lubelskim, a także przysiółek Chyże z dotychczasowej gromady Kadłubiska ze zniesionej gminy Lipsko w powiecie lubaczowskim w woj. rzeszowskim. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 
1 stycznia 1973, na okres 19 lat, Bełżec utracił funkcje administracyjne. Powrócił do nich dopiero 1 stycznia 1992 kiedy to w woj. zamojskim reaktywowano gminę Bełżec (od 1999 gmina Bełżec znajduje się ponownie w powiecie tomaszowskim w woj. lubelskim).

</doc>
<doc id="3182661" url="https://pl.wikipedia.org/wiki?curid=3182661" title="Kotlice (gromada w powiecie zamojskim)">
Kotlice (gromada w powiecie zamojskim)

Kotlice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kotlice z siedzibą GRN w Kotlicach utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Kotlice, Honiatycze wieś, Honiatycze kol. i Honiatyczki ze zniesionej gminy Kotlice w tymże powiecie. Dla gromady ustalono 21 członków gromadzkiej rady narodowej.
1 stycznia 1958 gromadę włączono do powiatu zamojskiego w tymże województwie.
1 stycznia 1969 gromadę zniesiono, włączając jej obszar do gromady Niewirków w tymże powiecie.

</doc>
<doc id="3182662" url="https://pl.wikipedia.org/wiki?curid=3182662" title="Niewirków (gromada)">
Niewirków (gromada)

Niewirków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niewirków z siedzibą GRN w Niewirkowie utworzono – jako jedną z 8759 gromad na obszarze Polski – w powiecie tomaszowskim w woj. lubelskim na mocy uchwały nr 16 WRN w Lublinie z dnia 5 października 1954. W skład jednostki weszły obszary dotychczasowych gromad Niewirków kol., Niewirków, Cześniki wieś, Cześniki kol., Poddąbrowa i Tomaszówka ze zniesionej gminy Kotlice w tymże powiecie. Dla gromady ustalono 23 członków gromadzkiej rady narodowej.
1 stycznia 1958 gromadę włączono do powiatu zamojskiego w tymże województwie.
1 stycznia 1969 do gromady Niewirków włączono obszar zniesionej gromady Kotlice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3182663" url="https://pl.wikipedia.org/wiki?curid=3182663" title="Kamienica Abrama Włodawera w Warszawie">
Kamienica Abrama Włodawera w Warszawie

Kamienica Abrama Włodawera – zabytkowa kamienica znajdująca się w Warszawie przy ul. Łuckiej 8 w dzielnicy Wola.
Opis.
Kamienica powstała w latach 70 XIX w. Przetrwała II wojnę światową, w tym powstanie warszawskie. W 1992 została wpisana do rejestru zabytków. 
Budynek jest najstarszą kamienicą czynszową w dzielnicy Wola (stan na 2014). Administratorem kamienicy jest Zakład Gospodarowania Nieruchomościami Dzielnicy Wola, który pomimo obowiązku zabezpieczenia obiektu nie wywiązał się z niego do 2011 r., tłumacząc się roszczeniami spadkobierców dawnych właścicieli. W 2011 r. z oficyny kamienicy wykwaterowano ostatnich lokatorów. Obiekt jest pustostanem i grozi katastrofą budowlaną.

</doc>
<doc id="3182664" url="https://pl.wikipedia.org/wiki?curid=3182664" title="Abramek Koplowicz">
Abramek Koplowicz



</doc>
<doc id="3182668" url="https://pl.wikipedia.org/wiki?curid=3182668" title="Katarzyna Eugenia Tyszkiewicz">
Katarzyna Eugenia Tyszkiewicz



</doc>
<doc id="3182669" url="https://pl.wikipedia.org/wiki?curid=3182669" title="Teofila Strzeżysława z Jabłonowskich Sapieha">
Teofila Strzeżysława z Jabłonowskich Sapieha



</doc>
<doc id="3182673" url="https://pl.wikipedia.org/wiki?curid=3182673" title="Zyryab">
Zyryab

Zyryab – dwunasty album studyjny hiszpańskiego gitarzysty flamenco Paco de Lucii, wydany w 1990. Podczas nagrań płyty muzyka wspomagał amerykański pianista jazzowy Chick Corea oraz andaluzyjski gitarzysta Manolo Sanlúcar.
Tytuł albumu.
Nazwa płyty związana jest z Ziryabem – urodzonym w Bagdadzie – muzykiem i śpiewakiem tworzącym w IX wieku na kordobskim dworze Umajjadów. Był on również dyplomatą, prekursorem kosmetologii, a także arbitrem elegancji, który w nieoceniony sposób wpłynął na styl życia średniowiecznej Hiszpanii oraz Europy. Ziryab miał niebagatelny udział w historii andaluzyjskiej muzyki. To on przedstawił Hiszpanom Perską lutnię, która w późniejszym czasie stała się hiszpańską gitarą.

</doc>
<doc id="3182674" url="https://pl.wikipedia.org/wiki?curid=3182674" title="Kamienica przy ul. Żelaznej 65 w Warszawie">
Kamienica przy ul. Żelaznej 65 w Warszawie

Kamienica przy ul. Żelaznej 65 – budynek, który znajdował się w Warszawie przy ul. Żelaznej, na terenie osiedla Mirów w dzielnicy Wola. Kamienicę rozebrano w 2011 roku.
Historia.
Kamienica została wybudowana w 1877 r. dla hrabiego Feliksa Trzaski.
W czasie II wojny światowej kamienica stanowiła granicę getta warszawskiego i przy niej znajdowała się brama wjazdowa do dzielnicy żydowskiej. Przetrwała także walki powstania warszawskiego.
W 2004 roku doszło do katastrofy budowlanej – zawaliła się część dachu, a następnie części ściany frontowej. W 2009 kamienica została przekazana Gminie Wyznaniowej Żydowskiej w Warszawie, która deklarowała chęć odbudowy kamienicy. Jeszcze w tym samym roku kamienica została odsprzedana firmie Liberty Development Polska, będącej posiadaczem sąsiedniego zespołu fabryki Duschik i Szolce, wpisanego do wojewódzkiego rejestru zabytków. W 2011 dokonano rozbiórki grożących zawaleniem według opinii dewelopera pozostałości kamienicy.

</doc>
<doc id="3182682" url="https://pl.wikipedia.org/wiki?curid=3182682" title="Wieżyczka FDL-131">
Wieżyczka FDL-131

Wieżyczka FDL-131 (FA 10/1) – niemiecka lotnicza wieżyczka strzelecka z okresu II wojny światowej.
Historia.
Wieżyczka FDL-131/Z (Fernbetätigte Drehringlafette – zdalnie kierowana wieżyczka obrotowa) została opracowana w zakładach AEG jako stanowisko obronne dla ciężkich samolotów bombowych. Niewielkich rozmiarów wieżyczka była zdalnie sterowana przez operatora, który mógł się znajdować w dowolnej części samolotu. Wieżyczka była napędzana kilkoma serwosilnikami i uzbrojona w dwa karabiny maszynowe MG 131. Mogła być zamontowana zarówno w górnej części kadłuba, jak i pod kadłubem, a z racji jej niewielkich rozmiarów planowano także jej użycie na skrzydłach.
Używana była, lub planowano jej użycie, między innymi w samolotach Blohm &amp; Voss Bv 142, Messerschmitt Me 210, Arado E.500, Heinkel He 177, Blohm &amp; Voss P-188, Blohm &amp; Voss Bv 144, Junkers Ju 288, Messerschmitt Me 264.

</doc>
<doc id="3182683" url="https://pl.wikipedia.org/wiki?curid=3182683" title="Muzeum Stara Plebania w Karczewie">
Muzeum Stara Plebania w Karczewie

Centrum Historyczne Ziemi Karczewskiej „Stara Plebania” w Karczewie – muzeum z siedzibą w Karczewie. Placówka jest miejską jednostką organizacyjną.
Placówka mieści się w budynku dawnej plebanii, pochodzącym z 1892 roku. Swoją funkcję pełniła do 1996 roku, kiedy to księża przenieśli się do nowego budynku. Dziesięć lat później – na mocy porozumienia pomiędzy tutejszą parafią a władzami Karczewa – otwarto Centrum Historyczne Ziemi Karczewskiej.
Ekspozycja muzealna mieści się w pięciu izbach, z czego cztery przeznaczone są na wystawy stałe. W ramach wystaw prezentowane są m.in. tradycyjny pokój karczewski, wyposażony w dawne meble i sprzęty oraz gabinet proboszczów. Wśród eksponatów przeważają pamiątki związane z historią miasta i okolic. Jedna z sal poświęcona jest życiu i twórczości Michała Elwiro Andriollego.
Muzeum jest obiektem całorocznym, czynnym w poniedziałki, wtorki i czwartki. Wstęp jest wolny.

</doc>
<doc id="3182687" url="https://pl.wikipedia.org/wiki?curid=3182687" title="Muzeum Regionalne w Piasecznie">
Muzeum Regionalne w Piasecznie

Muzeum Regionalne w Piasecznie – muzeum z siedzibą w Piasecznie. Placówka jest miejską jednostką organizacyjną.
Placówka mieści się w budynku dawnej plebanii przy kościele Św. Anny. Powstało w 2004 roku, a jego otwarcie było częścią obchodów 575-lecia nadania Piasecznu praw miejskich. Jego zbiory pochodzą z kolekcji: miejscowego regionalisty Jerzego Duszy, Towarzystwa Przyjaciół Piaseczna oraz Miejsko-Gminnego Ośrodka Kultury. W ramach ekspozycji prezentowana jest wystawa pt. „Piaseczno miasto królewskie i narodowe”, zawierająca pamiątki historyczne, w tym m.in. dokumenty, zdjęcia, mapy wydawnictwa, dawne przedmioty codziennego użytku oraz militaria. 
Muzeum jest obiektem całorocznym, czynnym od środy do niedzieli. Wstęp jest płatny. 

</doc>
<doc id="3182698" url="https://pl.wikipedia.org/wiki?curid=3182698" title="Dermatocarpon">
Dermatocarpon

Dermatocarpon Eschw. (skórnica) – rodzaj grzybów z rodziny brodawnicowatych ("Verrucariaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Verrucariaceae, Verrucariales, Incertae sedis, Chaetothyriomycetidae, Pezizomycotina, Ascomycota, Fungi".
Synonimy nazwy naukowej:
"Capnia" Vent. 1799, "Endocarpomyces" E.A. Thomas ex Cif. &amp; Tomas.1953, "Endocarpon" subdiv. "Entosthelia" Wallr. 1831, "Entosthelia" (Wallr.) Hue1915, "Epistictum" Trevis.
Nazwa polska według "Krytycznej listy porostów i grzybów naporostowych Polski".

</doc>
<doc id="3182699" url="https://pl.wikipedia.org/wiki?curid=3182699" title="Trójkąt Królewiecki">
Trójkąt Królewiecki



</doc>
<doc id="3182700" url="https://pl.wikipedia.org/wiki?curid=3182700" title="Skórnica">
Skórnica



</doc>
<doc id="3182704" url="https://pl.wikipedia.org/wiki?curid=3182704" title="Marketing SMS">
Marketing SMS

Marketing SMS – wykorzystywanie w działaniach marketingowych wiadomości wysyłanych na telefony komórkowe i smartfony, mogą to być zarówno SMS, MMS, VMS. Jest to jedno z narzędzi marketingu mobilnego.
W myśl ustawy ustawy o świadczeniu usług drogą elektroniczną, wysyłka SMS-ów stanowi komunikacje drogą elektroniczną, to zastosowanie do niej mają wszystkie jej artykuły. Zgodnie z nimi informacje marketingowe i handlowe można wysyłać jedynie do tych osób, które potwierdziły chęć ich otrzymania.
Historia.
Początki marketingu SMS sięgają lat 90. XX wieku; wiążą się z upowszechnieniem telefonów komórkowych i usługi wysyłki krótkich wiadomości tekstowych (SMS). Do jego rozwoju przyczyniło się również wprowadzenie nowych funkcji umożliwiających przesyłkę wiadomości dźwiękowych (VMS) i multimedialnych (MMS). One również zostały szybko wykorzystane w kampaniach marketingowych.
Obecnie pomimo spadku liczby SMS wysyłanych przez osoby prywatne, rośnie liczba wysyłek reklamowych i marketingowych, która w roku 2015 miała osiągnąć 116 miliardów wiadomości dziennie.

</doc>
<doc id="3182705" url="https://pl.wikipedia.org/wiki?curid=3182705" title="Lily Beaurepaire">
Lily Beaurepaire

Lillian „Lily” De Beaurepaire, po mężu Clarke (ur. 15 września 1892 w Albert Park, zm. 24 listopada 1979w Geelong) – australijska pływaczka i skoczkini z pierwszej połowy XX wieku, uczestniczka igrzysk olimpijskich.
Podczas VII Letnich Igrzysk Olimpijskich w Antwerpii w 1920 dwudziestosześcioletnia Beaurepaire wystartowała w dwóch konkurencjach pływackich. W wyścigu na 100 metrów stylem dowolnym z nieznanym czasem zajęła szóste miejsce w trzecim wyścigu eliminacyjnym, co nie pozwoliło Nowozelandce zakwalifikować do finału. W wyścigu na 300 metrów stylem dowolnym z nieznanym czasem zajęła niepremiowane awansem finału piąte miejsce w pierwszym wyścigu eliminacyjnym.
Na tych igrzyskach wystartowała w konkursie skoków do wody z wieży. W swojej grupie eliminacyjnej uplasowała się na czwartym miejscu z 19 punktami, co nie pozwoliło jej awansować do finału.
Była jedyną kobietą reprezentującą Australię na igrzyskach olimpijskich w 1920 roku. Jej bratem był medalista olimpijski Frank Beaurepaire.

</doc>
