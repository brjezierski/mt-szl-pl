<doc id="3211617" url="https://pl.wikipedia.org/wiki?curid=3211617" title="ZAZ Wołyń">
ZAZ Wołyń

ZAZ Volin − samochód terenowy produkowany przez radziecki koncern AwtoZAZ.

</doc>
<doc id="3211618" url="https://pl.wikipedia.org/wiki?curid=3211618" title="ZAZ Volin">
ZAZ Volin



</doc>
<doc id="3211620" url="https://pl.wikipedia.org/wiki?curid=3211620" title="ŁuAZ 969-A">
ŁuAZ 969-A



</doc>
<doc id="3211622" url="https://pl.wikipedia.org/wiki?curid=3211622" title="Ho'oponopono">
Ho'oponopono



</doc>
<doc id="3211623" url="https://pl.wikipedia.org/wiki?curid=3211623" title="ŁuAZ 969">
ŁuAZ 969

ŁuAZ 969-M − samochód terenowy produkowany przez radziecki koncern ŁuAZ.

</doc>
<doc id="3211626" url="https://pl.wikipedia.org/wiki?curid=3211626" title="ŁuAZ 967">
ŁuAZ 967

ŁuAZ 967 − samochód terenowy produkowany przez radziecki koncern ŁuAZ.
Historia.
W 1956 roku projekt został zatwierdzony, a prace nad stworzeniem pierwszych układów i prototypu zostały przeprowadzone w . Zmontowany samochód zgodnie z planem bez problemu nie tylko jeździł po nierównościach i błocie, ale także pływał z prędkością do 4,5 km/h. W następnym roku NAMI ponownie zaczął pracować nad maszyną, nazywaną „Front End Transporter” (TPK). Rok później pojawiły się dwie gałęzie rozwoju projektu - wojskowy amfibia NAMI-032 i cywilny NAMI-049, który później stał się SUV - em LuAZ-969 .
Jesienią 1958 roku odbyły się pierwsze testy państwowe TPK, które zakończyły się marnie. Prototyp zepsuł się więcej niż raz, był bardzo ciężki, ledwo utrzymywał się na wodzie nawet przy niewielkich falach, a silnikowi wyraźnie brakowało mocy. Ta porażka nie zdemoralizowała inżynierów iw 1961 roku zaprezentowali dwie nowe wersje małego samochodu - NAMI-032M z metalową karoserią i NAMI-032C ze stalowo-plastikową, która jednak nie była wystarczająco mocna. W 1962 roku w ZAZ mikro-samochód został wyposażony w nowy, mocniejszy silnik i zmodyfikowaną skrzynię biegów z odłączaną tylną osią i tylną blokadą mechanizmu różnicowego. Tam też powstała przedprodukcyjna wersja TPK ZAZ-967.
W ramach testu w 1965 roku ZAZ-967 przejechał ponad 10000 km przez pustynie, stepy i góry. Tym razem wszystko przebiegło pomyślnie i postanowiono rozpocząć masową produkcję. Jednak zakład w Zaporożu nie miał wystarczających mocy produkcyjnych, aby zmontować nowy model, więc produkcję przeniesiono do Łuckiej Fabryki Samochodów. W 1969 roku TPK został oddany do użytku, ale w rzeczywistości produkcja taśmowa nigdy nie ruszyła z powodu licznych niedociągnięć i nieporozumień. Dopiero w 1975 roku do produkcji weszła zmodyfikowana wersja LuAZ-967M, która otrzymała 1,2-litrowy silnik MeMZ-967A o mocy prawie 37 KM.
LuAZ-967M był również udoskonalany niejednokrotnie - w 1978 roku otrzymał nowe urządzenia oświetleniowe, następnie poprawiono jego pływalność, a w połowie lat osiemdziesiątych zmodyfikowano jednostkę napędową o mocy 37 KM.

</doc>
<doc id="3211628" url="https://pl.wikipedia.org/wiki?curid=3211628" title="Linia kolejowa Szeged – Subotica">
Linia kolejowa Szeged – Subotica

Linia kolejowa 136 Szeged – Subotica – linia kolejowa na Węgrzech i w Serbii. Jest to linia jednotorowa, nie zelektryfikowana. Łączy węgierskie miasto Segedyn z serbską Suboticą.

</doc>
<doc id="3211630" url="https://pl.wikipedia.org/wiki?curid=3211630" title="Hirek">
Hirek



</doc>
<doc id="3211631" url="https://pl.wikipedia.org/wiki?curid=3211631" title="Radek Miszczak">
Radek Miszczak



</doc>
<doc id="3211632" url="https://pl.wikipedia.org/wiki?curid=3211632" title="Uparte dziecko">
Uparte dziecko

Uparte dziecko ("Das eigensinnige Kind") – baśń opublikowana przez braci Grimm w 1815 roku w zbiorze ich "Baśni" (tom 2, nr 117). 
Treść.
Baśń opowiada historię dziecka, które nie słuchało swoich rodziców. Pan Bóg zesłał na nie za karę ciężką chorobę. Lekarze byli bezradni i dziecko wkrótce zmarło. Kiedy złożono je do grobu i zasypano ziemią, jego rączka wyciągnęła się w górę i sterczała nad mogiłą. Próbowano ją wepchnąć z powrotem do grobu, ale się nie udawało. Wtedy matka przyszła z rózgą i zbiła dziecko po ręce. Wtedy rączka się schowała i leżała już spokojnie pod ziemią.

</doc>
<doc id="3211634" url="https://pl.wikipedia.org/wiki?curid=3211634" title="Bundesplatz (stacja metra)">
Bundesplatz (stacja metra)

Bundesplatz – stacja metra w Berlinie na linii U9, w dzielnicy Wilmersdorf, w okręgu administracyjnym Charlottenburg-Wilmersdorf.
Stacja metra została otwarta w 1971 r.

</doc>
<doc id="3211637" url="https://pl.wikipedia.org/wiki?curid=3211637" title="Wolna przestrzeń Banacha nad przestrzenią metryczną">
Wolna przestrzeń Banacha nad przestrzenią metryczną

Wolna przestrzeń Banacha nad przestrzenią metryczną – konstrukcja pozwalająca na stowarzyszenie z daną przestrzenią metryczną "M" z wyróżnionym punktem przestrzeni Banacha "F"("M"), na której operatory liniowe w pewnym sensie linearyzują odwzorowania lipschitzowskie na "M". Pojęcie to zostało sformalizowane przez Godefroya i Kaltona.
Konstrukcja.
Niech ("M", "d") będzie przestrzenią metryczną z wyróżnionym punktem 0 ∈ "M". Wówczas rodzina Lip0("M") złożona z wszystkich skalarnych funkcji lipschitzowskich "f" na "M", które spełniają warunek "f"(0) = 0 jest przestrzenią Banacha z normą
Odwzorowanie "δ": "M" → Lip0("M") określone zależnością
jest izometrią. Przestrzeń 
nazywana jest "wolną przestrzenią Banacha nad przestrzenią metryczną M". Gdy "M" jest przestrzenią Banacha zwyczajowo za punkt wyróżniony wybiera się zero przestrzeni "M". Czasami dla podkreślenia dziedziny odwzorowania "δ" używa się symbolu "δ""M".
Własności.
Poniżej "M" oznacza przestrzeń metryczną z wyróżnionym punktem 0 ∈ "M".

</doc>
<doc id="3211638" url="https://pl.wikipedia.org/wiki?curid=3211638" title="Ian Moutray">
Ian Moutray

Ian Moutray (ur. 2 lipca 1936 w Ryde, zm. 17 lipca 2014 w Sydney) – australijski rugbysta, reprezentant kraju.
Był absolwentem "Fort Street Boys High School". Związany był z klubem Drummoyne DRFC, czterokrotnie zagrał też w stanowych barwach.
W 1963 roku został powołany do australijskiej reprezentacji, z którą udał się na "tournée" do RPA. Zagrał wówczas w jednym z testmeczów oraz w dziesięciu towarzyskich spotkaniach. Kontuzja ramienia, której doznał podczas tej wyprawy, w połączeniu z wcześniejszymi urazami zakończyła jego karierę sportową.
Z zawodu był nauczycielem, ukończył studia na University of Sydney i pracował w szkołach na terenie tego miasta. Następnie związany był z University of New South Wales, gdzie przez wiele lat pełnił rolę szefa sportu.
Żona Rosalind, córki Catherine i Merran.

</doc>
<doc id="3211639" url="https://pl.wikipedia.org/wiki?curid=3211639" title="DEL (2014/2015)">
DEL (2014/2015)

21. sezon Deutsche Eishockey Liga rozegrany na przełomie 2014 i 2015 roku jako 57. sezon rozgrywek o mistrzostwo Niemiec w hokeju na lodzie. W rozgrywkach wzięło udział 14 zespołów.
Obrońcą tytułu była drużyna ERC Ingolstadt, która w finale poprzedniej edycji pokonała Kölner Haie 4:3.
Sezon zasadniczy.
W sezonie zasadniczym wystąpiło 14 zespołów, które rozegrały 52 kolejki spotkań. Sześć najlepszych drużyn zapewniło sobie awans do rundy playoff, w której walczyły o mistrzostwo Niemiec. Drużyny z miejsc 7-10 rywalizowały w rundzie kwalifikacyjnej do play-off w systemem "Best-of-Three-Serien". Dwie najlepsze drużyny dołączą do sześciu najlepszych drużyn sezonu zasadniczego i razem z nimi przystąpią do ćwierćfinałów. Najsłabsze cztery zespoły zakończą rywalizację po ostatniej kolejce sezonu zasadniczego.
Za zwycięstwo w regulaminowym czasie gry drużyna otrzymywała 3 punkty. W przypadku remisu była rozegrana pięciominutowa dogrywka, w której wystąpiło po czterech hokeistów. Zwycięzca otrzymywał 2 punkty, a pokonany 1 punkt.
Legenda:

</doc>
<doc id="3211642" url="https://pl.wikipedia.org/wiki?curid=3211642" title="Artur Jurczak">
Artur Jurczak

Artur Jurczak (ur. 18 maja 1990) – polski futsalista, zawodnik z pola, obecnie gracz Pogoni 04 Szczecin.
Artur Jurczak swoją karierę w futsalu zaczynał od gry w Moto 46 Szczecin, z którym w sezonie 2009/2010 dotarł do finału Pucharu Polski, w którym jego drużyna przegrała z Hurtapem Łęczyca. Po dobrym występie w Pucharze Polski Jurczak został zawodnikiem występującej w ekstraklasie Pogoni 04 Szczecin. W sezonie 2012/2013 w barwach Pogoni ponownie przegrał w finale Pucharu Polski - tym razem z Rekordem Bielsko-Biała. Sezon później ze szczecińskim klubem wywalczył wicemistrzostwo Polski . Artur Jurczak występuje w reprezentacji Polski, wcześniej także w kategorii U-21.

</doc>
<doc id="3211643" url="https://pl.wikipedia.org/wiki?curid=3211643" title="Lilian Rengruk">
Lilian Rengruk



</doc>
<doc id="3211645" url="https://pl.wikipedia.org/wiki?curid=3211645" title="Westfield (Maine)">
Westfield (Maine)

Westfield – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3211646" url="https://pl.wikipedia.org/wiki?curid=3211646" title="Cheek to Cheek (album)">
Cheek to Cheek (album)

Cheek to Cheek – pierwszy wspólny jazzowy album studyjny amerykańskiego wokalisty jazzowego Tony’ego Bennetta oraz amerykańskiej piosenkarki Lady Gagi, który został wydany 19 września 2014. Singlami promującymi płytę zostały piosenki: „Anything Goes” i „I Can’t Give You Anything but Love”. Album zadebiutował na 1. miejscu listy "Billboardu". W pierwszym tygodniu sprzedał się w 131 tysiącach egzemplarzy. Album otrzymał Nagrodę Grammy podczas 57. ceremonii rozdania tych nagród w kategorii Best Traditional Pop Vocal Album.
Historia.
Tony Bennett i Lady Gaga nagrali razem piosenkę „The Lady Is a Tramp” na album Bennetta "Duets II". We wrześniu 2012 roku Tony za pośrednictwem magazynu „Rolling Stone” poinformował, że planuje nagrać z wokalistką jazzowy album. Piosenkarka miała napisać na tę płytę własną piosenkę pod tytułem „Paradise”, jednak piosenka nie znalazła się na albumie, ponieważ są tam tylko covery klasyki jazzu.
Promocja.
W czerwcu 2014 artyści wystąpili we Frank Sinatra School of the Arts, gdzie wykonali piosenki z płyty. 1 lipca 2014 Gaga i Bennett wystąpili na największym festiwalu jazzowym odbywającym się w Montrealu i wykonali piosenki „Lush Life”, „But Beautiful” i „It Don’t Mean A Thing”. Podczas imprezy New York Fashion Week Lady Gaga wykonała piosenkę „Ev’ry Time We Say Goodbye”, dedykując ją swojemu chłopakowi Taylorowi Kinneyowi.
13 września 2014 stacja HSN wyemitowała specjalny dokument "Tony Bennett and Lady Gaga: Cheek to Cheek" zawierający sceny z powstawania albumu. Wokaliści pojawili się na okładce wrześniowego magazynu „The Sunday Telegraph”. 13 września 2014 na koncercie Lady Gagi w ramach światowej trasy koncertowej w Izraelu na scenie pojawił się Tony Bennett, wówczas wspólnie wykonali piosenkę „I Can’t Give You Anything but Love”. 
22 września 2014, wykonali kilka piosenek z albumu "Cheek to Cheek" na Grand Place of Brussels w Belgii. Występ otrzymał 4 na 5 gwiazdek od „The Daily Telegraph”. 19 października duet wystąpił w programie "Strictly Come Dancing" i wykonał piosenki „Anything Goes” i „It Don’t Mean a Thing (If It Ain’t Got That Swing)”. 26 listopada wystąpili w programie "The View", gdzie wykonywali utwór „Cheek to Cheek”. 1 grudnia wokaliści wystąpili w widowiskiu Christmas in Rockefeller Center w Nowym Jorku emitowanym przez NBC. Wykonywali piosenkę z reklamy sklepu H&amp;M: „It Don’t Mean a Thing (If It Ain’t Got That Swing)”. 2 grudnia zaśpiewali utwór „Cheek to Cheek” w programie "The Colbert Report". Tę samą piosenkę zaśpiewano również w programie "Good Morning America". Lady Gaga wystąpiła w programie radiowym "The Howard Stern Show", w którym wykonała „Lush Life”.
Pod koniec roku artyści wzięli udział w zimowej kampanii sklepu H&amp;M. W reklamie została użyta piosenka „It Don’t Mean a Thing (If It Ain’t Got That Swing)”. Po raz pierwszy reklama została wyemitowana 25 listopada 2014. 31 grudnia artyści wystąpili w Cosmopolitan of Las Vegas z okazji sylwestra, natomiast 8 lutego 2015 pojawili się na gali rozdania nagród Grammy. Zaśpiewali tam piosenkę „Cheek to Cheek” i otrzymali nagrodę za najlepszy tradycyjny pop album.
Trasa koncertowa.
Trasa, która rozpoczęła się od dwudniowego występu w The Cosmopolitan w Las Vegas w grudniu 2014, obejmowała łącznie 36 koncertów w Europie i Ameryce Północnej w pierwszej połowie 2015. Wiele z występów w ramach trasy było częścią festiwali muzycznych, takich jak: Ravinia Festival, Copenhagen Jazz Festival, North Sea Jazz Festival czy Gent Jazz Festival.
Single.
Pierwszym singlem z albumu został utwór „Anything Goes”, który został wydany 29 lipca 2014. Tego samego dnia na kanale Vevo Lady Gagi nastąpiła premiera teledysku do pierwszego singla. Piosenka zadebiutowała na pierwszym miejscu "Billboard" Jazz Digital Songs. Sprzedał się w ilości 16,000 egzemplarzy.
Kolejnym singlem została piosenka „I Can’t Give You Anything but Love” wydana 19 sierpnia 2014. Teledysk miał premierę 26 sierpnia 2014. Piosenka zadebiutowała na pierwszym miejscu "Billboard" Jazz Digital Songs.
Trzecim singlem został utwór „Nature Boy”, który został wydany 16 września 2014. Utwór zadebiutował w "Billboard" Trending 140 Chart na miejscu piątym i szybko awansował na miejsce pierwsze.

</doc>
<doc id="3211647" url="https://pl.wikipedia.org/wiki?curid=3211647" title="Washburn (Maine)">
Washburn (Maine)

Washburn – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3211648" url="https://pl.wikipedia.org/wiki?curid=3211648" title="Domenico Panetti">
Domenico Panetti

Domenico Panetti (ur. 1460, zm. 1530) – włoski malarz działający w okresie wczesnego odrodzenia w okolicach Ferrary.
Większość faktów z jego życia i działalności pozostaje nieznana. Do nielicznych zachowanych dzieł malarza należą freski "Zdjęcie z krzyża" w kościele San Nicolò w Ferrarze oraz "Nawiedzenie" w tamtejszym kościele franciszkańskim.

</doc>
<doc id="3211652" url="https://pl.wikipedia.org/wiki?curid=3211652" title="Chorągiew procesyjna (prawosławie)">
Chorągiew procesyjna (prawosławie)

Chorągiew procesyjna "(ros. Xоругвь)" – religijny sztandar lub gonfalon, który jest używany w obrządku Kościoła prawosławnego i Kościołów greckokatolickich podczas świąt i uroczystości religijnych.
Na bławacie znajduje się ikona z wizerunkiem Jezusa Chrystusa, Matki Bożej lub świętych, jest ona namalowana lub wyhaftowana. Bławat ma kształt trójkątny lub prostokątny, jego dolna część jest często podzielona na kilka części (najczęściej dwie lub trzy) i ozdobiona frędzlami. Górna część jest umocowana do poprzecznej belki, z której mogą również zwisać ozdobne frędzle lub paski tkaniny. Belka jest zawieszona przy pomocy dekoracyjnego sznura poprzecznie do drzewca zwieńczonego krzyżem.
Rzadziej spotykane są chorągwie procesyjne przedstawiające inkrustowany krzyż, zrobione z drewna lub metalowe. Używa się ich podczas procesji, w pozostałym okresie są przechowywane w świątyni w pobliżu ołtarza.
Historia.
Pierwszymi chorągwiami używanymi przez chrześcijan były labarum cesarza Konstantyna I Wielkiego. W 312 r., w dzień poprzedzającym bitwę na moście Mulwijskim Konstantyn I ujrzał wizję krzyża Chrystusa na niebie, a pod nim słowa "„In hoc signo vinces”" "(Έν τούτω νίκα – pod tym znakiem zwyciężysz)". Nakazał więc umieszczenie krzyża na cesarskich sztandarach, a po zwycięstwie w bitwie zalegalizował praktyki chrześcijańskie, sam też został przed śmiercią ochrzczony. Chrześcijanie postrzegali zwycięstwo wojsk cesarskich nie jako triumf militarny, ale jako zwycięstwo Chrystusa nad prześladowcami ich wiary. Od tego czasu w sztuce chrześcijańskiej pojawiają się litery IC (Jezus) XC (Chrystus) NIKA (Zwycięstwo), które umieszczano w jednym polu z krzyżem. Oznacza to, że przez ukrzyżowanie Jezus Chrystus odniósł zwycięstwo nad grzechem i śmiercią. Obyczaj umieszczania symboliki zwycięstwa umocnił się po legalizacji chrześcijaństwa podczas budowy świątyń, w których go umieszczano. W epoce bizantyjskiej symbole chrześcijańskie zaczęto umieszczać na jedwabiu w formie ozdobnych haftów, często czerpano techniki i wzorce ze sztuki perskiej stosując perły, złote i srebrne nici. W krajach, gdzie dominowało prawosławie, metodą rękodzielniczą tworzono chorągwie często bogato zdobione i o ogromnej wartości. W czasach współczesnych są one połączeniem starożytnych motywów religijnych, bizantyjskiego stylu i świadectwem tradycji i religii.
Znaczenie liturgiczne.
Chorągwie są przeznaczone do użytku liturgicznego, zatem po ich pierwszym wniesieniu do świątyni są poświęcane, kapłan odmawia modlitwę i skrapia chorągiew wodą święconą, po czym umieszcza ją obok ikonostasu. Po obu stronach ikonostasu znajdują się kliros, w każdym znajduje się jedna chorągiew. Tradycja nakazuje, aby po lewej stronie umieszczano chorągiew z Mandylionem, a po prawej z wizerunkiem Matki Bożej, pozostałe znajdują się w pobliżu ołtarza. Klirosy symbolizują szeregi wiernych, a chorągwie triumf Jezusa Chrystusa nad światem, grzechem i szatanem. Chorągwie są używane we wszystkich procesjach prawosławnych poza Wielką Sobotą, kiedy niesie się płaszczenicę. W czasie procesji chorągwie są niesione w następnej kolejności po krzyżu, co symbolizuje sztandary zwycięstwa prowadzące wiernych w ich drodze do Królestwa Niebios. W Wielki Piątek i Wielką Sobotę do drzewców przywiązuje się czarny kir na znak żałoby po ukrzyżowanym Jezusie Chrystusie. W Niedzielę Wielkanocną kir zastępuje się białą szarfą z napisem "„Chrystus zmartwychwstał”". Istnieje również specjalna chorągiew paschalna, gdzie na bławacie umieszczona jest scena Zmartwychwstania otoczona wieńcem z kwiatów.

</doc>
<doc id="3211653" url="https://pl.wikipedia.org/wiki?curid=3211653" title="Wallagrass (Maine)">
Wallagrass (Maine)

Wallagrass – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3211654" url="https://pl.wikipedia.org/wiki?curid=3211654" title="Odeta Moro-Figurska">
Odeta Moro-Figurska



</doc>
<doc id="3211660" url="https://pl.wikipedia.org/wiki?curid=3211660" title="Wade (Maine)">
Wade (Maine)

Wade – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3211662" url="https://pl.wikipedia.org/wiki?curid=3211662" title="Tadeusz Majewski">
Tadeusz Majewski



</doc>
<doc id="3211665" url="https://pl.wikipedia.org/wiki?curid=3211665" title="Van Buren (Maine)">
Van Buren (Maine)

Van Buren – miasto w Stanach Zjednoczonych, w stanie Maine, w hrabstwie Aroostook. Zostało ono nazwane na cześć prezydenta USA Martina Van Burena

</doc>
<doc id="3211666" url="https://pl.wikipedia.org/wiki?curid=3211666" title="Zwierzę zimnokrwiste">
Zwierzę zimnokrwiste



</doc>
<doc id="3211667" url="https://pl.wikipedia.org/wiki?curid=3211667" title="Anastasia Grymalska">
Anastasia Grymalska

Anastasia Grymalska (ur. 12 lipca 1990 w Kijowie) – włoska tenisistka pochodzenia ukraińskiego.
Kariera tenisowa.
Zdobyła srebrny medal podczas Igrzysk Śródziemnomorskich 2013 w grze podwójnej, grając w parze z Federicą Di Sarrą.
W przeciągu swojej kariery wygrała dwadzieścia singlowych i trzydzieści cztery deblowe turnieje rangi ITF. Najwyżej w rankingu WTA była sklasyfikowana na 213. miejscu w singlu (12 maja 2014) oraz na 172. miejscu w deblu (9 lipca 2012).

</doc>
<doc id="3211668" url="https://pl.wikipedia.org/wiki?curid=3211668" title="III liga polska w piłce nożnej (2014/2015)/Grupa II (kujawsko-pomorsko-wielkopolska)">
III liga polska w piłce nożnej (2014/2015)/Grupa II (kujawsko-pomorsko-wielkopolska)

III liga, grupa kujawsko-pomorsko-wielkopolska, sezon 2014/2015 – 7. edycja rozgrywek czwartego poziomu ligowego piłki nożnej mężczyzn w Polsce po reorganizacji lig w 2008 roku. Brało w niej udział 18 drużyn z województwa kujawsko-pomorskiego i województwa wielkopolskiego. Najlepsza drużyna zagrała o baraże do II ligi. Ostatnich 6 drużyn spadło odpowiednio do grup: kujawsko-pomorskiej, wielkopolskiej (północ) i wielkopolskiej (południe) IV ligi. Opiekunem ligi był Kujawsko-Pomorski Związek Piłki Nożnej.
Sezon ligowy rozpoczął się 9 sierpnia 2014 roku, a ostatnie mecze rozegrane zostały 7 czerwca 2015 roku.
Zasady rozgrywek.
Zmagania w lidze toczyły się systemem kołowym w dwóch rundach – jesiennej i wiosennej. Drużyny, które po zakończeniu rozgrywek zajęły w tabeli ostatnich 6 miejsc, spadły do właściwej terytorialnie IV ligi i będą w kolejnym sezonie występować w IV lidze..
Drużyna, które zrezygnowałaby z uczestnictwa w rozgrywkach, degradowana została o 2 klasy rozgrywkowe i przenoszona na ostatnie miejsce w tabeli (jeśli rozegrała przynajmniej 50% spotkań sezonu; wtedy mecze nierozegrane weryfikowane są jako walkowery 0:3 na niekorzyść drużyny wycofanej) lub jej wyniki został anulowane. Z rozgrywek eliminowana – i również degradowana o 2 klasy rozgrywkowe – była drużyna, która nie rozegrała z własnej winy 3 spotkań sezonu.
Kolejność w tabeli ustalało się według liczby zdobytych punktów. W przypadku uzyskania równej ilości punktów przez dwie drużyny, o zajętym miejscu decydowały:
W przypadku, gdy dwoma zespołami o jednakowej liczbie punktów byłyby zespoły, których kolejność decyduje o awansie lub spadku, miały zastosowanie wyłącznie zasady określone w punktach a, b i c, a jeżeli one nie rozstrzygnęłyby kolejności, miało się odbyć dodatkowe spotkanie barażowe na neutralnym boisku, wyznaczonym przez Wydział Gier PZPN.
Objaśnienia:
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Kwalifikacja do baraży o II ligę: Warta Poznań
Spadek do IV ligi: Victoria Września, Pogoń Mogilno, Unia Solec Kujawski, Tarnovia Tarnowo Podgórne, Chełminianka Chełmno, Włocłavia Włocławek
Baraże o II ligę.
Awans do II ligi: Polonia Bytom

</doc>
<doc id="3211678" url="https://pl.wikipedia.org/wiki?curid=3211678" title="Komitet Budownictwa, Urbanistyki i Architektury">
Komitet Budownictwa, Urbanistyki i Architektury

Komitet Budownictwa, Urbanistyki i Architektury – kolegialny naczelny organ administracji państwowej funkcjonujący w Polsce w latach 1960–1964, zarządzający architekturą, planowaniem przestrzennym oraz budownictwem (koncepcja, metodologia, strategia). Na czele Komitetu stał Przewodniczący, który wchodził w skład Rady Ministrów. Urząd obsługujący Komitet posiadał rangę ministerstwa.
Utworzenie Komitetu.
Komitet Budownictwa, Urbanistyki i Architektury został utworzony 22 czerwca 1960 r. na mocy ustawy z 14 czerwca 1960 r. w drodze przekształcenia dotychczasowego Komitetu do Spraw Urbanistyki i Architektury. Zgodnie z tymi przepisami nowo powołany organ przejął także część zadań Ministra Budownictwa i Przemysłu Materiałów Budowlanych.
Zakres działania Komitetu.
Zakres działania Komitetu został ustalony w powołującej go ustawie, a także w wydanym na jej podstawie rozporządzeniu Rady Ministrów z 4 sierpnia 1960 r.. Do zadań Komitetu należało:
Organizacja Komitetu.
Pracami Komitetu kierował Przewodniczący będący członkiem Rady Ministrów. Od 12 czerwca 1960 r. do 3 marca 1964 r. funkcję Przewodniczącego Komitetu pełnił Stefan Pietrusiewicz.
W skład Komitetu oprócz Przewodniczącego wchodzili również jego zastępcy, Sekretarz Komitetu oraz członkowie.
Organem Komitetu był jego Przewodniczący, a także Prezydium Komitetu, w skład którego wchodził Przewodniczący, jego zastępcy, Sekretarz oraz członkowie Prezydium.
Aparatem wykonawczym Komitetu był urząd Komitetu Budownictwa, Urbanistyki i Architektury posiadający rangę ministerstwa.
Zniesienie Komitetu.
Komitet Budownictwa, Urbanistyki i Architektury zakończył działalność 3 marca 1964 r. po wejściu w życie ustawy z 25 lutego 1964 r. zmieniającej organizację i zakres działania naczelnych organów administracji państwowej w dziedzinie budownictwa i planowania przestrzennego. Większość zadań zniesionego Komitetu przeszło do zakresu działania Ministra Budownictwa i Przemysłu Materiałów Budowlanych, część spraw została przekazana do Komisji Planowania przy Radzie Ministrów, a także do Ministra Rolnictwa.

</doc>
<doc id="3211679" url="https://pl.wikipedia.org/wiki?curid=3211679" title="Tour de France 2013 – 9. etap">
Tour de France 2013 – 9. etap

9. etap kolarskiego wyścigu Tour de France 2013 odbył się 7 lipca. Start etapu miał miejsce w miejscowości Saint-Girons, zaś meta w Bagnères-de-Bigorre. Etap liczył 168,5 kilometra.
Zwycięzcą etapu został Daniel Martin. Drugie miejsce zajął Jakob Fuglsang, a trzecie Michał Kwiatkowski.

</doc>
<doc id="3211681" url="https://pl.wikipedia.org/wiki?curid=3211681" title="Serhij Woronin">
Serhij Woronin

Serhij Ołeksandrowycz Woronin, ukr. Сергій Олександрович Воронін (ur. 24 marca 1987 w Kijowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubów Arsenał Kijów, Dynamo Kijów i Widradny Kijów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 2 kwietnia 2004 w składzie Dynamo-3 Kijów. Latem 2006 został wypożyczony do CSKA Kijów. W sierpniu 2007 jako wolny agent przeszedł do Lechii Gdańsk, jednak nie przebił się do podstawowej jedenastki. Latem 2008 zasilił skład drużyny Kniaża-2 Szczasływe. Zimą 2009 przeniósł się do Nafkomu Browary. Po pół roku przeszedł razem z trenerem Ołehem Fedorczukiem do Nywy Winnica. W lutym 2011 został piłkarzem PFK Sewastopol. 24 lipca 2014 podpisał kontrakt z Wołyniem Łuck. Latem 2015 zasilił skład Stali Dnieprodzierżyńsk. Latem 2017 opuścił Stal. 17 lutego 2018 przeszedł do PFK Sumy. W lipcu 2018 został piłkarzem FK Lwów. 23 maja 2019 za obopólna zgodą kontrakt został rozwiązany. 11 lipca 2019 został piłkarzem Czornomorca Odessa.
Kariera reprezentacyjna.
W 2005 występował w juniorskiej reprezentacji Ukrainy U-19.

</doc>
<doc id="3211682" url="https://pl.wikipedia.org/wiki?curid=3211682" title="Adolf Kuhn (architekt)">
Adolf Kuhn (architekt)

Adolf Kuhn (ur. 1826 w Krzeszowicach, zm. 30 listopada 1914 we Lwowie) – polski architekt. 
Życiorys.
Po ukończeniu szkoły średniej w Krakowie wyjechał do Francji, gdzie studiował budownictwo. Po powrocie do Krakowa od 1849 pracował w departamencie budownictwa w tamtejszym magistracie. W 1867 przeprowadził się do Lwowa, od 1878 był członkiem Polskiego Towarzystwa Politechnicznego, ponadto należał do Towarzystwa Uprawnionych Architektów i Galicyjskiej Izby Budowlanej, gdzie w 1903 otrzymał tytuł członka honorowego. W 1905 zasiadał w komisji oceniającej projekty gmachu Towarzystwa Politechnicznego, w tym okresie założył własne biuro projektowe. Tworzył w stylu historyzmu, był autorem wielu projektów obiektów sakralnych. 
Był stryjem lekarza Adolfa Kuhna, którym opekował się po śmierci jego rodziców.
Spoczywa na Cmentarzu Łyczakowskim.

</doc>
<doc id="3211685" url="https://pl.wikipedia.org/wiki?curid=3211685" title="Em">
Em



</doc>
<doc id="3211686" url="https://pl.wikipedia.org/wiki?curid=3211686" title="Giovanni Battista Ayroli">
Giovanni Battista Ayroli



</doc>
<doc id="3211687" url="https://pl.wikipedia.org/wiki?curid=3211687" title="Tour de France 2013 – 10. etap">
Tour de France 2013 – 10. etap

10. etap kolarskiego wyścigu Tour de France 2013 odbył się 9 lipca. Start etapu miał miejsce w miejscowości Saint-Gildas-des-Bois, zaś meta w Saint-Malo. Etap liczył 197 kilometrów.
Zwycięzcą etapu został Marcel Kittel. Drugie miejsce zajął André Greipel, a trzecie Mark Cavendish.
Premie.
Wyniki na premiach.
 

</doc>
<doc id="3211690" url="https://pl.wikipedia.org/wiki?curid=3211690" title="Partnerstwo Transpacyficzne">
Partnerstwo Transpacyficzne

Partnerstwo Transpacyficzne (, TPP) – wielostronna umowa regulująca zasady handlu, zawarta 5 października 2015 przez dwanaście krajów w całym regionie Azji i Pacyfiku (Australia, Brunei Darussalam, Kanada, Chile, Japonia, Malezja, Meksyk, Nowa Zelandia, Peru, Singapur, Stany Zjednoczone i Wietnam). Tego dnia umowę podpisali przedstawiciele krajów-sygnatariuszy. Obecnie umowa będzie zatwierdzana przez rządy poszczególnych państw. Podstawą jest zawarte w 2005 roku porozumienie o partnerstwie strategicznym Trans-Pacific (TPSEP lub P4). Kraje członkowskie określiły termin zakończenia negocjacji w 2012 r., ale sporne kwestie związane z rolnictwem, własnością intelektualną, a także usługami i inwestycjami spowodowały przedłużenie negocjacji. Zawarcie TPP było jednym z głównych celów strategii handlowej administracji Obamy oraz Shinzo Abe. 
Sygnatariusze umowy generują około 40% światowej wymiany handlowej. 
Oficjalnie TPP ma na celu intensyfikację handlu i ułatwienie inwestycji pomiędzy krajami partnerskimi TPP, promowanie innowacji, wzrostu gospodarczego i rozwoju oraz wspieranie tworzenia i utrzymania miejsc pracy.
Anty- i alterglobaliści, działacze na rzecz wolności Internetu, ekologiści, organizacje pracownicze i niektórzy urzędnicy krytykowali efekty negocjacji w dużej mierze ze względu na tajemnicę procesu negocjacji, ekspansywny zakres jej obowiązywania i zawartość kontrowersyjnych klauzul zawartych w projektach, które wyciekły i stały się znane publicznie.
26 marca 2015 został ujawniony przez Wikileaks rozdział umowy, który przewiduje, że ponadnarodowe korporacje będą miały prawo do pozywania rządów przed trybunał organizowany przez Bank Światowy lub ONZ w celu odzyskania "utraconych" (przyszłych) korzyści, których przyczyną jest działanie prawa stanowionego przez poszczególne kraje. Postawi to państwa słabe gospodarczo w sytuacji ubezwłasnowolnienia ekonomicznego, ponieważ ustawodawstwo lokalne, promujące gospodarkę (lokalną) będzie przeciwne zasadom TPP i skutkować będzie sankcjami ekonomicznymi.

</doc>
<doc id="3211691" url="https://pl.wikipedia.org/wiki?curid=3211691" title="Eme">
Eme



</doc>
<doc id="3211692" url="https://pl.wikipedia.org/wiki?curid=3211692" title="Monaster św. św. Konstantyna i Heleny w Swetim Konstantinie i Swetej Elenie">
Monaster św. św. Konstantyna i Heleny w Swetim Konstantinie i Swetej Elenie



</doc>
<doc id="3211694" url="https://pl.wikipedia.org/wiki?curid=3211694" title="Evelyn Mayr">
Evelyn Mayr

Evelyn Mayr (ur. 12 maja 1989) – włoska tenisistka.
Zdobyła złoty medal podczas Igrzysk Śródziemnomorskich 2009 w grze pojedynczej. W przeciągu swojej kariery wygrała siedem singlowych i siedem deblowych turniejów rangi ITF. Najwyżej w rankingu WTA Tour była sklasyfikowana na 301. miejscu w singlu (19 lipca 2010) oraz na 247. miejscu w deblu (20 września 2010). Jej młodsza siostra Julia też jest tenisistką.

</doc>
<doc id="3211695" url="https://pl.wikipedia.org/wiki?curid=3211695" title="Dennis Kruppke">
Dennis Kruppke

Dennis Kruppke (ur. 1 kwietnia 1980 w Münster) – niemiecki piłkarz grający na pozycji ofensywnego pomocnika lub skrzydłowego. W Bundeslidze rozegrał 69 spotkań i zdobył 2 bramki.

</doc>
<doc id="3211696" url="https://pl.wikipedia.org/wiki?curid=3211696" title="Tour de France 2013 – 11. etap">
Tour de France 2013 – 11. etap

11. etap kolarskiego wyścigu Tour de France 2013 odbył się 10 lipca. Start etapu miał miejsce w miejscowości Avranches, zaś meta w Mont-Saint-Michel. Etap liczył 33 kilometry i zorganizowany był w formule indywidualnej jazdy na czas.
Zwycięzcą etapu został Tony Martin. Drugie miejsce zajął Chris Froome, a trzecie Thomas De Gendt.

</doc>
<doc id="3211697" url="https://pl.wikipedia.org/wiki?curid=3211697" title="Metastasektomia">
Metastasektomia



</doc>
<doc id="3211698" url="https://pl.wikipedia.org/wiki?curid=3211698" title="Aliko Dangote">
Aliko Dangote

Aliko Dangote (ur. 10 kwietnia 1957) – nigeryjski biznesmen, założyciel i właściciel konglomeratu Dangote Group - jednego z największych zachodnioafrykańskich koncernów, działającego w Nigerii i kilku innych państwach w Afryce. Uznawany jest za najbogatszego Nigeryjczyka i Afrykanina.
Młodość.
Aliko Dangote urodził się 10 kwietnia 1957 roku w zamożnej muzułmańskiej rodzinie w mieście Kano w północnej Nigerii. Od dzieciństwa interesował się przedsiębiorczością. Jak sam opowiedział, już w szkole podstawowej sprzedawał słodycze, aby zdobyć pieniądze. Studiował biznes na uczelni Al-Azhar w Kairze. W wieku 21 lat powrócił do Nigerii, z pomocą rodziny gotowy do rozpoczęcia kariery.
Kariera.
Pierwotnie niewielka firma handlowa Dangote Group została utworzona w 1977 roku. Zdołała przekształcić się w olbrzymie przedsiębiorstwo, obejmujące kilka firm, zajmujące się przemysłem spożywczym i budowlanym (wyrób cementu).
W 2012 roku Dangote został właścicielem fragmentu portu Apapa w Lagos. Wykorzystał go do rozwoju przemysłu spożywczego.
Dangote Group jest obecnie największą przetwórnią cukru w Afryce i trzecią pod względem wielkości na świecie. Produkuje 800 tys. ton tego towaru rocznie. Ponadto koncern handluje solą, mąką, makaronem, ryżem, rybami, kakao, sezamem, a także cementem i bawełną. Zarządza też nieruchomościami, transportem i przemysłem chemicznym. Ogółem, w firmie zatrudnionych jest ponad 11 tys. pracowników.
Dangote zajmuje się również rozbudową kablowej sieci telekomunikacyjnej w Nigerii.
Aliko Dangote finansował w 2003 roku kampanię wyborczą Olusẹgun Ọbasanjọ, któremu dał wsparcie 200 mln nair. Finansował także Narodowy Meczet i Bibliotekę Prezydencką. Kontrowersyjnie wspierał rządzącą Ludową Partię Demokratyczną.
14 listopada 2011 roku Dangote otrzymał prestiżową nagrodę "Grand Commander of the Order of the Niger".
W 2013 roku był najbogatszym mieszkańcem Afryki i 30. najbogatszym człowiekiem na świecie.

</doc>
<doc id="3211699" url="https://pl.wikipedia.org/wiki?curid=3211699" title="Ivica Žunić">
Ivica Žunić

Ivica Žunić (ur. 11 września 1988 w Jajcach, Jugosławia) – chorwacki piłkarz, grający na pozycji pomocnika.
Kariera piłkarska.
Kariera klubowa.
Wychowanek NK Elektrobosna Jajce. Karierę piłkarską rozpoczął w składzie bośniackiego klubu HNK Tomislav Tomislavgrad. Na początku 2008 przeszedł do austriackiego 1. Simmeringer SC, a latem 2008 przeniósł się do SV Markt Sankt Martin. Zimą 2009 został wypożyczony na pół roku do SV Donau Langenlebarn. Od 2010 bronił barw drugich drużyn FK Austrii Wiedeń i SV Mattersburg. W lipcu 2011 zasilił skład SV Stegersbach. W sierpniu 2012 został piłkarzem GKS Tychy. 24 lipca 2014 podpisał kontrakt z Wołyniem Łuck. Po zakończeniu sezonu 2015/16 przeniósł się do rosyjskiego FK Orenburg. 18 sierpnia 2017 zasilił skład Czornomorca Odessa. 1 czerwca 2018 opuścił odeski klub, a 16 lipca 2018 został piłkarzem FK Atyrau.

</doc>
<doc id="3211701" url="https://pl.wikipedia.org/wiki?curid=3211701" title="Tour de France 2013 – 12. etap">
Tour de France 2013 – 12. etap

12. etap kolarskiego wyścigu Tour de France 2013 odbył się 11 lipca. Start etapu miał miejsce w miejscowości Fougères, zaś meta w Tours. Etap liczył 218 kilometrów.
Zwycięzcą etapu został Marcel Kittel. Drugie miejsce zajął Mark Cavendish, a trzecie Peter Sagan.

</doc>
<doc id="3211709" url="https://pl.wikipedia.org/wiki?curid=3211709" title="Szok cenowy">
Szok cenowy

Szok cenowy – zjawisko związane z nagłą zmianą cen czynników wytwórczych, wywołujące pozytywny lub negatywny makroekonomiczny szok podażowy.
W przypadku spadku cen materiałów wykorzystywanych w procesie produkcyjnym lub kosztów pracy, w krótkim okresie producenci dóbr lub usług mogą oferować je nabywcom po niższej cenie w niezmienionej ilości lub zachowując wcześniej określoną cenę w większej ilości, jeśli znajdą wystarczającą liczbę chętnych nabywców. W długim okresie możliwy jest powrót do wcześniejszej równowagi rynkowej spowodowany wzrostem cen i płac lub trwały wzrost produkcji potencjalnej.
W odwrotnej sytuacji – negatywnego szoku cenowego – koszty produkcji rosną, zmuszając producentów do podniesienia cen oferowanych dóbr lub usług w celu ich pokrycia. W krótkim okresie ilość nabywanych dóbr maleje. W długim okresie przedsiębiorstwa, optymalizując koszty produkcji, mogą doprowadzić do powrotu do wcześniejszej równowagi rynkowej lub trwałego spadku produkcji potencjalnej.

</doc>
<doc id="3211711" url="https://pl.wikipedia.org/wiki?curid=3211711" title="Marselan">
Marselan

Marselan – odmiana winorośli o ciemnej skórce, wyhodowana w 1961 przez Paula Truela z Institut National de la Recherche Agronomique we Francji. Odmianami rodzicielskimi były popularne cabernet sauvignon i grenache. Nazwa pochodzi od leżącej nieopodal Montpellier gminy Marseillan, gdzie mieści się eksperymentalna winnica instytutu.
Charakterystyka.
Hodowla była ukierunkowana na uzyskanie plennej odmiany o dużych jagodach – cechach cenionych w owym okresie. Marselan ze swoimi niewielkimi owocami nie spełniał tych kryteriów. Pierwotnie szczep był oznaczony symbolem INRA 1810-68. Na fali poszukiwania odmian o wysokiej jakości i odpornych na choroby został dopuszczony do komercyjnej uprawy w 1990.
Marselan dojrzewa średnio późno lub późno. Jagody są małe, lecz zebrane w duże grona. Wina mają intensywny kolor, są aromatyczne i nadają się do starzenia.
Poza oficjalnymi nazwami nie zarejestrowano synonimów.
Rozpowszechnienie.
Marselan odniósł znaczny sukces jako nowa odmiana: do 2006 obsadzono szczepem 1356 ha we Francji, a już w 2009 areał wzrósł do 2375 ha. Podstawowymi regionami uprawy jest Langwedocja i południowa część doliny Rodanu. Produkuje się wina odmianowe oraz kupażowane. Odmiana jest dozwolona w niektórych winach regionalnych z południowej Francji.
Winnice obsadzone marselan pojawiają się w Hiszpanii. Odmiana jest uprawiana także na ograniczoną skalę w krajach południowoamerykańskich (Brazylia, Argentyna).

</doc>
<doc id="3211712" url="https://pl.wikipedia.org/wiki?curid=3211712" title="Tour de France 2013 – 13. etap">
Tour de France 2013 – 13. etap

13. etap kolarskiego wyścigu Tour de France 2013 odbył się 12 lipca. Start etapu miał miejsce w miejscowości Tours, zaś meta w Saint-Amand-Montrond. Etap liczył 173 kilometry.
Zwycięzcą etapu został Mark Cavendish. Drugie miejsce zajął Peter Sagan, a trzecie Bauke Mollema.
Premie.
Wyniki na premiach.
 

</doc>
<doc id="3211716" url="https://pl.wikipedia.org/wiki?curid=3211716" title="Eva Fernández Brugués">
Eva Fernández Brugués



</doc>
<doc id="3211721" url="https://pl.wikipedia.org/wiki?curid=3211721" title="Kościół św. Wawrzyńca w Wojniczu">
Kościół św. Wawrzyńca w Wojniczu

Kościół świętego Wawrzyńca w Wojniczu – rzymskokatolicki kościół parafialny znajdujący się w mieście Wojnicz, w województwie małopolskim. Należy do dekanatu Wojnicz diecezji tarnowskiej. Od 9 sierpnia 2014 pełni funkcję kolegiaty, przy której mieści się kapituła. 
Historia.
Obecna świątynia w najstarszych częściach została zbudowana w stylu gotyckim około połowy XV stulecia, zapewne dzięki staraniom księdza Jana z Pniowa, archidiakona krakowskiego i proboszcza w Wojniczu. W 1465 biskup Jan Lutkowic z Brzezia podniósł wojnickie probostwo do godności prepozytury. Później świątynia w Wojniczu została podniesiona do rangi kolegiaty, co zostało potwierdzone na synodzie diecezji krakowskiej w 1621. W 1786, decyzją władz świeckich austriackich kolegiata została zniesiona, ale nigdy nie była zniesiona przez władze kościelne, a więc trwa do dzisiaj. W 1768 barokowe freski zostały dodane przez Jana Nayderfera. Budowla została spalona w 1772, następnie kościół został odbudowany i przebudowany do 1773 dzięki staraniom prepozyta, Jana Duwalla w stylu barokowym. Kościół ma w posiadaniu obrazy polskiego mistrza barokowego, Tadeusza Kuntzego.
W 1914 budowla została ponownie zniszczona, w wyniku działań wojennych, do 1920 roku została odbudowana. W 1930 kościół został rozbudowany o nawy boczne oraz zakrystię od strony południowej według projektu Zdzisława Mączeńskiego. W latach 1958-1960 do świątyni od frontu została dostawiona niska wieża według projektu Antoniego Mazura, którą w latach 1997-2001 podwyższono i pokryto nowym hełmem według projektu architekta Ottona Schiera.
Kapituła i "Lyceum Voynicianum".
W strukturach Kapituły byli prałaci, prepozyci, scholastycy, kustosze, dziekanie, kantorzy, archidiakonowie i kanclerze oprócz sześciu kanoników gremialnych. Mieli oni własny strój, własną pieczęć i własne domy w mieście. Jak pisze Dr. Banach, "często odgrywali znaczącą rolę w życiu diecezji krakowskiej i państwa polskiego. Wielu z nich posiadało stopnie naukowe i było profesorami uniwersyteckimi a także pełniło ważne urzędy. Wielu było oficjałami, notariuszami, sędziami i wizytatorami biskupimi. Kilku z nich było kapelanami królewskimi, referendarzami i kustoszami skarbca koronnego, a czterech kanoników było sekretarzami królewskimi".
Od ok. XVI w. Kapituła wojnicka prowadziła także szkołę, z której wielu się dostało do Akademii Krakowskiej. W 1727 roku nazywano tę szkołę "Lyceum Voynicianum". Na stanowisko rektora stawały osoby z wykształceniem uniwersyteckim. Szkoła wojnicka dostarczała też moc studentów na Uniwersytet Jagielloński.
Obecnie.
9 sierpnia 2014 podczas nieszporów o godz. 17.00 biskup Andrzej Jeż Podniósł Kościół parafialny św. Wawrzyńca Męczennika w Wojniczu do godności kolegiaty

</doc>
<doc id="3211725" url="https://pl.wikipedia.org/wiki?curid=3211725" title="Equipe Serge Saulnier">
Equipe Serge Saulnier

Serge Saulnier

</doc>
<doc id="3211728" url="https://pl.wikipedia.org/wiki?curid=3211728" title="Drugi rząd Josefa Korčáka">
Drugi rząd Josefa Korčáka

Drugi rząd Josefa Korčáka – rząd Czeskiej Republiki Socjalistycznej pod kierownictwem Josefa Korčáka, powołany i zaprzysiężony 9 grudnia 1971, składający się z przedstawicieli Komunistycznej Partii Czechosłowacji. Urzędował do 4 listopada 1976.

</doc>
<doc id="3211732" url="https://pl.wikipedia.org/wiki?curid=3211732" title="Elder">
Elder

Elder – były amerykański konstruktor i zespół wyścigowy, rywalizujący w wyścigu Indianapolis 500 na przełomie lat 50. i 60.
Historia.
Firma została założona przez kierowcę midgetów i mechanika, Edgara Eldera. Bogaty właściciel sieci supermarketów w Kalifornii oraz były pilot, Ray Crawford, zdołał nakłonić Eldera do zbudowania samochodu na wyścig Indianapolis 500 1959. Crawford zakwalifikował się do tego wyścigu na 32 miejscu, ale odpadł po 115 okrążeniach na skutek wypadku. W latach 1960–1961 Elder zbudował dwa kolejne samochody, napędzane silnikami Offenhauser. Modele te charakteryzowały się szerokim użyciem tytanu. Crawford ani Duane Carter, którzy dzielili ten sam samochód, nie zdołali się zakwalifikować. W samochodzie Cliffa Griffitha natomiast po 55 okrążeniach uszkodzeniu uległ tłok. 19 listopada Crawford uszkodził samochód podczas wyścigu w Phoenix, ale samochód odbudowano. W roku 1962 do Indianapolis nie zakwalifikowali się Crawford i Ronnie Duman. Bob Veith przejął samochód Crawforda i zakwalifikował się jako dziewiętnasty; na trzynastym okrążeniu kierowcy zepsuł się jednak silnik. 1963 Ray Crawford i Len Sutton nie zakwalifikowali się. Był to ostatni występ samochodu Elder w Indianapolis.
Łącznie Elder zbudował trzy samochody, rywalizujące również w USAC National Championship, gdzie ich kierowcami byli m.in. Troy Turrman, Ronnie Duman, Eddie Sachs i Mario Andretti.

</doc>
<doc id="3211734" url="https://pl.wikipedia.org/wiki?curid=3211734" title="Elder (konstruktor)">
Elder (konstruktor)



</doc>
<doc id="3211737" url="https://pl.wikipedia.org/wiki?curid=3211737" title="Josef Černý (ujednoznacznienie)">
Josef Černý (ujednoznacznienie)



</doc>
<doc id="3211738" url="https://pl.wikipedia.org/wiki?curid=3211738" title="ŁuAZ 1301">
ŁuAZ 1301

ŁuAZ 1301 − mały samochód terenowy produkowany przez ukraińskie zakłady ŁuAZ.

</doc>
<doc id="3211739" url="https://pl.wikipedia.org/wiki?curid=3211739" title="ŁuAZ 1302">
ŁuAZ 1302

ŁuAZ 1302 − mały samochód terenowy produkowany przez ukraińskie zakłady ŁuAZ.

</doc>
<doc id="3211744" url="https://pl.wikipedia.org/wiki?curid=3211744" title="Tadeusz Mioduszewski">
Tadeusz Mioduszewski

Tadeusz Mioduszewski (ur. 21 sierpnia 1944 w Warszawie, zm. 30 grudnia 2013) – pedagog, wychowawca dzieci i młodzieży, poeta.
Życiorys.
Absolwent VIII Liceum Ogólnokształcącego im. Władysława IV. Był harcerzem i drużynowym działającej tam 17 Warszawskiej Drużyny Harcerskiej.
Ukończył studia na Wydziale Pedagogicznym Uniwersytetu Warszawskiego. Wieloletni działacz Towarzystwa Przyjaciół Dzieci, pracownik Zarządu Głównego TPD. Był wykładowcą, a w latach 1973-1982 – dyrektorem Studium Społeczno-Pedagogicznego TPD. Współzałożyciel Kolegium Kształcenia Zawodowego TPD/WSPS (późniejszego Kolegium Edukacji Specjalnej).
Poeta, rysownik i twórca wyklejanek. Autor wierszy dla dzieci publikowanych w „Świerszczyku” i „Płomyczku”.
Pochowany na cmentarzu Powązkowskim (kwatera 309-4-18).

</doc>
<doc id="3211745" url="https://pl.wikipedia.org/wiki?curid=3211745" title="Polikarp (Petrow)">
Polikarp (Petrow)

Polikarp, imię świeckie Petyr Trendafiłow Petrow (ur. 21 września 1978 w Kiustendole) – bułgarski biskup prawosławny.
Życiorys.
Pochodzi z pobożnej prawosławnej rodziny Trendafiła i Tatiany Petrowów. Uczył się w gimnazjum zawodowym ze specjalnością budowa maszyn, jednak nie ukończywszy szkoły w 1993 wstąpił do seminarium duchownego w Sofii. Jako słuchacz seminarium został posłusznikiem w Monasterze Rylskim. Wieczyste śluby mnisze złożył przed byłym metropolitą nowojorskim Gelazym w monasterze Świętych Cyryla i Metodego w Klisurze 23 listopada 1993, będąc na trzecim roku nauki w seminarium. Ten sam hierarcha udzielił mu 2 marca 1997 święceń diakońskich. Jako słuchacz piątego roku seminarium wyjechał na stypendium do seminarium teologicznego w Kilkis w Grecji, gdzie nauczył się języka greckiego. Naukę w seminarium ukończył z wyróżnieniem. 27 lipca 1999 w soborze św. Mikołaja w Widyniu przyjął święcenia kapłańskie z rąk metropolity widyńskiego Domecjana.
Wyższe studia teologiczne rozpoczął na Moskiewskiej Akademii Duchownej, ukończył natomiast na Uniwersytecie Salonickim w 2006. W czasie studiów w Salonikach żył w monasterze św. Teodory, odwiedzał także monastery Athosu. Po powrocie do Bułgarii został mianowany ihumenem i przełożonym Monasteru Rujeńskiego, który był wówczas całkowicie opuszczony. W 2002 stał już na czele wspólnoty liczącej 30 mnichów i posłuszników. Od 2008 ihumen Polikarp służył w soborze katedralnym w Widyniu, jak również w monasterze Zaśnięcia Matki Bożej w Bdinie, soborze św. Mikołaja w Widyniu oraz jako spowiednik dekanatów widyńskiego i kulskiego. Prowadził również telewizyjne programy prawosławne. 21 listopada 2008 otrzymał godność archimandryty.
2 lipca 2014 został nominowany na biskupa bełogradczyckiego, wikariusza metropolii widyńskiej. Jego chirotonia biskupia odbyła się 27 lipca w monasterze św. Jana Chrzciciela w Łopuszanach. Przewodniczył jej metropolita widyński Domecjan.

</doc>
<doc id="3211746" url="https://pl.wikipedia.org/wiki?curid=3211746" title="Kościół Anglikański w Polsce">
Kościół Anglikański w Polsce

Kościół Anglikański w Polsce – anglikański związek wyznaniowy zarejestrowany w Polsce w 1996 roku. Organizacyjnie należy do Archidiakonii Wschodniej. Diecezji Europy (z siedzibą w Gibraltarze) Kościoła Anglii. Posiada jedną parafię w Warszawie. Nabożeństwa anglikańskie odbywają się również regularnie w Gdańsku i Krakowie.
Historia.
Historia anglikanizmu na ziemiach polskich dzieli się na trzy okresy:
Okres od XVI wieku do roku 1854.
Posługa Kościoła Anglikańskiego sięgała ziem polskich już w XVI i XVII wieku. Ze względu na uznawanie hierarchii rzymskokatolickiej Kościół Anglii nigdy nie stawiał sobie za cel prowadzenie misji wśród polskich chrześcijan, zaś rdzennych wyznawców anglikanizmu w Polsce nigdy nie było. Dlatego też posługa kościoła ograniczała się do duszpasterstwa wśród przyjezdnych poddanych Imperium Brytyjskiego (dyplomatów, kupców itd.).
Jednak z biegiem czasu anglikanie zwrócili swoją uwagę na liczne w Polsce skupiska żydów. Jeszcze w 1809 roku w Londynie powstało Towarzystwo Krzewienia Chrześcijaństwa Wśród Żydów, a w roku 1821 powstała jego pierwsza misja w Warszawie. W późniejszych latach otwarto placówki filialne misji warszawskiej również w Piotrkowie Trybunalskim, Radomiu, Lublinie, Poznaniu, Częstochowie, Kaliszu i Kielcach.
W zaborze rosyjskim działalność Kościoła została przerwana w czasie wojny krymskiej, kiedy poddani Wielkiej Brytanii zmuszeni byli do opuszczenia Imperium Rosyjskiego (1854), a własność kościoła skonfiskowano.
W 1867 roku powstała parafia anglikańska w Gdańsku, którego z racji przynależności do Niemiec carskie restrykcje nie objęły.
Lata 1875–1939.
Działalność anglikanów w Królestwie Polskim została wznowiona dopiero w roku 1875. Nabożeństwa odbywały się m.in. w pałacu Brühla w Warszawie. Na skutek działalności misyjnej ochrzczono setki wyznawców judaizmu (w latach 1874–1898 – 345 osób).
W latach 80. XIX w. (co najmniej w okresie 1884–1886) kaplica anglikańska znajdowała się w Warszawie pod adresem ul. Smolna 17. W roku 1911 kaplica mieściła się przy ul. Hortensja 3 (obecnie ul. Górskiego). Po I wojnie światowej, w związku ze wzrostem liczby wiernych, prowizoryczne rozwiązania przestały wystarczać, i w latach 1920. zakupiono działkę przy ul. Sewerynów pod budowę obiektu docelowego.
W II Rzeczypospolitej Kościół Anglikański posiadał dwie misje: "Misję Anglikańską" w Warszawie oraz "Misję Barbikańską" w Białymstoku. Zarówno w Warszawie, jak i w Białymstoku, zbudowano okazałe kompleksy misyjne z kaplicą, drukarnią, jadalnią, przychodnią itd. Każda z tych misji miała na terenie Polski placówki filialne (te należące do misji białostockiej znajdują się na terenach dzisiejszej Białorusi). Misja warszawska pełniła też funkcję kościoła dla służb dyplomatycznych.
Budynek Misji Warszawskiej św. Emmanuela przy ul. Sewerynów 3 poświęcono w roku 1927.
W okresie międzywojennym Kościół anglikański nie został jednak uznany przez państwo polskie i nie uzyskał legalnego statusu; jego zwierzchnicy musieli zawrzeć sytuacyjną unię wyznaniową z Kościołem Ewangelicko-Reformowanym, który reprezentował anglikanów przed państwem. O ile jednak Misja Anglikańska w Warszawie stowarzyszyła się z Jednotą Warszawską Kościoła Reformowanego, to Misja Barbikańska w Białymstoku działała (od 1933) pod zwierzchnictwem Jednoty Wileńskiej tegoż Kościoła.
W latach międzywojennych działalność Misji Warszawskiej uległa pewnej stagnacji. Na pierwszy plan wyszło funkcjonowanie białostockiej Misji Barbikańskiej, posiadającej centralę w Białymstoku z własną świątynią przy ul. św. Rocha 25. Główną postacią Misji był jej superintendent ks. Piotr Gorodiszcz.
Jednak działalność misjonarska wśród żydów nie przebiegała bezproblemowo. Wiązało się to z ostracyzmem, z którym spotykali się ochrzczeni Żydzi we własnym środowisku, a przy tym z brakiem głębszej asymilacji ze środowiskiem polskim. Ochrzczonych Żydów bojkotowano, padały interesy handlowe, ludzie tracili zatrudnienie. Z tego względu wokół obu misji (warszawskiej i białostockiej) tworzyły się swoiste komuny ochrzczonych Żydów, którym kościół anglikański wypłacał zapomogi i subsydia, a nierzadko również zatrudniał we własnych centrach misyjnych jako ogrodników, drukarzy, piekarzy, pielęgniarzy itd.
Już od drugiego okresu działalności (1875) nie tylko wierni i pracownicy, ale i duszpasterze Kościoła Anglikańskiego w Polsce rekrutowali się spośród ochrzczonych Żydów. W okresie międzywojennym zarówno kapelan misji warszawskiej ks. Herman Charles Carpenter (przed chrztem Zimmerman), jak i białostocki zwierzchnik ks. Piotr Gorodiszcz byli ochrzczonymi Żydami pochodzenia białoruskiego (Gorodiszcz) i „austro-węgierskiego”, co mogło oznaczać pochodzenie polskie lub ukraińskie (Carpenter). Pochodzenie żydowskie mieli też inni duchowni Kościoła.
W 1930 roku w ramach Kościoła Anglikańskiego założono Stowarzyszenie Żydów-Chrześcijan, którego celem było połączenie mniejszych związków wyznaniowych zajmujących się nawracaniem Żydów na chrześcijaństwo. Statut stowarzyszenia podpisali ks. Herman Charles Carpenter i ks. J.E. Landsman z Misji Anglikańskiej oraz pastor Piotr Gorodiszcz i ks. Józef Fajans z Misji Barbikańskiej. Ze względu na osobiste ambicje obu stron projekt nie odniósł sukcesów gdyż nie doszło na szerszą skalę do konsolidacji działań na polu nawracania Żydów. W 1934 roku pastor Gorodiszcz, pełniący w stowarzyszeniu funkcję skarbnika poinformował listownie o swojej rezygnacji – tym samym Stowarzyszenie Żydów-Chrześcijan upadło.
II wojna światowa.
W latach okupacji hitlerowskiej żydowscy wyznawcy Kościoła trafili do gett, a potem zginęli. Zginęli również księża misji białostockiej (o losach duchowieństwa warszawskiego brak wiadomości). Budynki Misji Barbikańskiej przetrwały wojnę praktycznie nienaruszone i w swej zasadniczej substancji zachowały się do dzisiaj (zob. Kościół Misji Barbikańskiej w Białymstoku). Natomiast obiekt misji warszawskiej został w 1939 uszkodzony, a w roku 1945 rozebrany na mocy decyzji Biura Odbudowy Stolicy.
Działalność Kościoła Anglikańskiego w Białymstoku, pomimo zachowania budynków dawnej misji, została ostatecznie zakończona na początku 1940 roku, kiedy radzieckie władze okupacyjne zlikwidowały misję i skonfiskowały jej zabudowania.
Okres po II wojnie światowej.
W Polsce Ludowej działalność Kościoła nie została wznowiona. Nabożeństwa odbywały się jedynie w kaplicy ambasady Wielkiej Brytanii, gdzie dojeżdżali oddelegowani księża z RFN. Po 1989 rosnąca liczba cudzoziemców wyznania anglikańskiego dała podstawę do odrodzenia jego działalności. Powołano Kapelanię Anglikańską, która stała się wspólnotą zarejestrowaną w 1996 jako odrębny związek wyznaniowy. Od tego czasu, na podstawie decyzji Prymasa Polski Józefa Glempa, anglikanom udostępniono Kościół rektorski pw. Niepokalanego Poczęcia NMP (pokarmelitański) w Warszawie na potrzeby kultu parafialnego. W 2006 roku kościół liczył około 40 wiernych należących do 1 kapelanii w Warszawie. W 2014 przekształcono ją w pełnoprawną parafię w rozumieniu prawa kanoniczego Kościoła Anglii. 
W 2012 rozpoczęto prowadzenie regularnych nabożeństw w Krakowie. Reaktywowana została tamtejsza wspólnota anglikańska, która historycznie nawiązuje do misji tego kościoła, działającej tam w latach 20. i 30. XX wieku. Od 2016 anglikańskie nabożeństwa odbywają się również w Gdańsku.
Regulacja statusu prawnego.
Kościół został wpisany do rejestru kościołów i innych związków wyznaniowych 22 sierpnia 1996 w dziale A pod nr. 114. Zgodnie z art. 2 jego statutu „stanowi część Kościoła Anglikańskiego (Church of England) i należy w nim do Diecezji Gibraltaru w Europie”. Organem zwierzchnim Kościoła jest kapelan („proboszcz”) jego parafii warszawskiej, powoływany i odwoływany przez biskupa Gibraltaru (art. 18 ust. 1 "Statutu Kościoła Anglikańskiego w Polsce").
Wierni.
Jak twierdzi Maria Libiszowska-Żółtkowska, członkami Kościoła są głównie przebywający w Polsce Anglicy i Amerykanie zatrudnieni w placówkach dyplomatycznych i przedstawicielstwach firm międzynarodowych oraz będący nauczycielami języka angielskiego. W ostatnich latach parafia powiększa się o mieszkańców Australii, Nigerii, Nepalu, Japonii, Chin i innych krajów, stale lub okresowo rezydujących w Polsce, oraz o członków ich rodzin. Rozwojowi warszawskiej parafii sprzyja liberalna postawa Kościoła, dopuszczającego do udziału w Komunii św. wszystkich ochrzczonych niezależnie od ich wyznania przy braku obowiązkowej spowiedzi osobistej. Również parafia anglikańska jako jedna z nielicznych tradycyjnych parafii protestanckich w Polsce oferuje nabożeństwa w języku angielskim, co zachęca zagranicznych wyznawców różnych nurtów protestantyzmu do udziału w liturgiach.

</doc>
<doc id="3211747" url="https://pl.wikipedia.org/wiki?curid=3211747" title="Terapia szokowa (ekonomia)">
Terapia szokowa (ekonomia)



</doc>
<doc id="3211748" url="https://pl.wikipedia.org/wiki?curid=3211748" title="Burzliwy błękit Joanny">
Burzliwy błękit Joanny

Burzliwy błękit Joanny – album Martyny Jakubowicz z 2013 nagrany w hołdzie dla kanadyjskiej piosenkarki, kompozytorki i autorki tekstów Joni Mitchell. Album, podobnie jak "Tylko Dylan" z 2005, zawiera polskie interpretacje oryginalnych utworów. Teksty zostały przetłumaczone przez Andrzeja Jakubowicza, a płyta ukazała się dokładnie w 70. rocznicę urodzin Joni Mitchell.

</doc>
<doc id="3211750" url="https://pl.wikipedia.org/wiki?curid=3211750" title="Ekspozycja kredytowa">
Ekspozycja kredytowa



</doc>
<doc id="3211752" url="https://pl.wikipedia.org/wiki?curid=3211752" title="Innocenty (Sołodczin)">
Innocenty (Sołodczin)

Innocenty, imię świeckie Iwan Wasiljewicz Sołodczin, prawdopodobne imię po ślubach mniszych wielkiej schimy Jan (ur. 1842, zm. 23 października 1919 w Moskwie) – rosyjski biskup prawosławny.
Życiorys.
Był synem kapłana prawosławnego. Ukończył seminarium duchowne w Tomsku, po czym w 1863 został przyjęty do Petersburskiej Akademii Duchownej. Ze studiów teologicznych zrezygnował jednak w czasie III roku nauki, by przystąpić do misji prowadzonej przez Rosyjski Kościół Prawosławny na Ałtaju. W 1874 został przeniesiony w poczet członków misji prawosławnej na Zabajkalu. 30 listopada 1875 złożył wieczyste śluby mnisze, zaś 7 grudnia został wyświęcony na hieromnicha. Po dziesięciu latach pracy w ramach misji został spowiednikiem personelu i słuchaczy seminarium duchownego w Tomsku i w 1889 otrzymał godność ihumena. Rok później ponownie podjął pracę duszpasterską w ramach misji na Ałtaju, jako asystent jej kierownika. W 1893 otrzymał godność archimandryty. Od 1894 do 1897 pełnił obowiązki nadzorcy szkół cerkiewnych w eparchii tomskiej. Od 1898 do 1899 był przełożonym monasteru św. Aleksego w Tomsku.
9 lutego 1899 przyjął chirotonię biskupia na biskupa nadamurskiego z rąk biskupa tomskiego Makarego oraz biskupa zabajkalskiego Metodego. Już po roku został przeniesiony w stan spoczynku. W 1902 przebywał w monasterze św. Włodzimierza w Chersoniu na prawach przełożonego, cztery lata później Święty Synod przeniósł go do monasteru Zaśnięcia Matki Bożej w Swijażsku. W 1909 biskup Innocenty ponownie został skierowany do monasteru św. Włodzimierza w Chersonezie, zaś w 1915 zrezygnował z kierowania klasztorem i zamieszkał jako zwykły mnich w monasterze Opieki Matki Bożej w Moskwie. Być może złożył tam śluby mnisze wielkiej schimy, zmieniając imię zakonne na Jan.

</doc>
<doc id="3211753" url="https://pl.wikipedia.org/wiki?curid=3211753" title="Blitzar">
Blitzar

Blitzar – hipotetyczny obiekt astronomiczny będący odmianą gwiazdy neutronowej, który może być odpowiedzialny za powstawanie tzw. "fast radio burst" (FRB). Nazwa obiektu to połączenie słów "blitz" (niem. „błyskawica”, „piorun”) i pulsar.
Blitzar rozpoczyna swoje życie jako gwiazda neutronowa o masie pozwalającej jej na zapadnięcie się w czarną dziurę, ale wirująca z tak dużą prędkością, że siła odśrodkowa działająca na materię gwiazdy jest wystarczająca, aby powstrzymać zapadnięcie się gwiazdy do jej wnętrza. W tej fazie charakterystyka blitzara zbliżona jest do charakterystyki zwykłego pulsara. Szybko wirujący pulsar powoli traci energię, wypromieniowując ją poprzez pole magnetyczne, co z kolei spowalnia jego ruch obrotowy. W tym samym czasie pole magnetyczne gwiazdy czyści okoliczną przestrzeń kosmiczną z gazu i pyłu kosmicznego, co ma znaczny wpływ na dalszą ewolucję obiektu. Kiedy po kilku milionach lat pulsar spowalnia na tyle, że siła odśrodkowa nie może już powstrzymać kolapsu jego materii, rozpoczyna się proces powstawania czarnej dziury. W momencie powstania tego obiektu, pole magnetyczne na zewnątrz czarnej dziury zostaje odcięte od jego źródła energii i zostaje natychmiast wyemitowane w postaci „błysku radiowego” – krótkotrwałej, milisekundowej emisji radiowej w szerokim zakresie promieniowania. Ponieważ najbliższe otoczenie gwiazdy zostało już wcześniej wyczyszczone z większości materii, błyskowi radiowemu nie towarzyszy podobny błysk w zakresie promieniowania gamma lub rentgenowskiego, powstający w wyniku anihilacji materii wpadającej do czarnej dziury, który zazwyczaj powstaje przy formacji czarnych dziur.
Do tej pory (30 lipca 2014) zaobserwowano sześć błysków FRB, które mogły powstać w taki sposób. Według szacunku naukowców takie sygnały mogą docierać na Ziemię z częstotliwością co dziesięć sekund.

</doc>
<doc id="3211754" url="https://pl.wikipedia.org/wiki?curid=3211754" title="Micah Williams">
Micah Williams

Micah Stephen Williams (ur. 16 lutego 1991) – amerykański aktor, znany głównie jako Emmett z serialu Powodzenia, Charlie!.

</doc>
<doc id="3211755" url="https://pl.wikipedia.org/wiki?curid=3211755" title="Zamach w Abudży (1 maja 2014)">
Zamach w Abudży (1 maja 2014)

Zamach w Abudży miał miejsce 1 maja 2014. W jego wyniku zginęło co najmniej 19 osób, a 60 zostało rannych.
Tło.
Ponad 15 tysięcy osób zginęło w ciągu 15 lat trwającego konfliktu. Większość ataków miała podłoże religijne, zazwyczaj celem było zastąpienie konstytucji Nigerii prawem szariatu. Ataki przeprowadza organizacja terrorystyczna Boko Haram. Grupa ta jest podzielona na wewnętrzne frakcje z wieloma przywódcami.
Zamach.
Samochód wypełniony materiałami wybuchowymi podjechał do policyjnego punktu kontrolnego. Kierowca zaparkował, wysiadł z samochodu i zaczął uciekać. Chwilę później samochód eksplodował. Eksplozja spowodowała wybuchy innych samochodów. Frank Mba, nadinspektor policji, powiedział, że łącznie wybuchło 6 samochodów. Miesiąc wcześniej w pobliżu miejsca zamachu doszło do podobnego zdarzenia.

</doc>
<doc id="3211759" url="https://pl.wikipedia.org/wiki?curid=3211759" title="Rumunia na Letnich Igrzyskach Paraolimpijskich 2012">
Rumunia na Letnich Igrzyskach Paraolimpijskich 2012

Rumunię na Letnich Igrzyskach Paraolimpijskich 2012 w Londynie reprezentowało 5 zawodników. Był to szósty start reprezentacji Rumunii na Letnich igrzyskach paraolimpijskich.

</doc>
<doc id="3211760" url="https://pl.wikipedia.org/wiki?curid=3211760" title="Rating (ekonomia)">
Rating (ekonomia)



</doc>
<doc id="3211763" url="https://pl.wikipedia.org/wiki?curid=3211763" title="Europejska Formuła 3 Sezon 1980">
Europejska Formuła 3 Sezon 1980

Europejska Formuła 3 Sezon 1981 – siódmy sezon Europejskiej Formuły 3. Rozpoczął się 30 marca na torze Nürburgring w Niemczech, a zakończył 12 października w Belgii, na torze Zolder. Tytuł w klasyfikacji kierowców zdobył Włoch Michele Alboreto. Wśród zespołów najlepsza okazała się włoska ekipa Euroracing, a wśród konstruktorów March.
Klasyfikacja kierowców.
Uwagi:

</doc>
<doc id="3211764" url="https://pl.wikipedia.org/wiki?curid=3211764" title="Raven Goodwin">
Raven Goodwin

Raven Shamira Goodwin (ur. 24 czerwca 1992) – amerykańska aktorka, znana głównie jako Ivy Wentz z serialu Powodzenia, Charlie!.

</doc>
<doc id="3211774" url="https://pl.wikipedia.org/wiki?curid=3211774" title="Milbertshofen-Am Hart">
Milbertshofen-Am Hart

Milbertshofen-Am Hart, Stadtbezirk 11 Milbertshofen-Am Hart – 11. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 73 617 mieszkańców.

</doc>
<doc id="3211775" url="https://pl.wikipedia.org/wiki?curid=3211775" title="Stadtbezirk 11 Milbertshofen-Am Hart">
Stadtbezirk 11 Milbertshofen-Am Hart



</doc>
<doc id="3211776" url="https://pl.wikipedia.org/wiki?curid=3211776" title="Schwabing-Freimann">
Schwabing-Freimann

Schwabing-Freimann, Stadtbezirk 12 Schwabing-Freimann – 12. okręg administracyjny Monachium, w Niemczech, w kraju związkowym Bawaria. W 2022 roku okręg zamieszkiwało 78 230 osób.

</doc>
<doc id="3211777" url="https://pl.wikipedia.org/wiki?curid=3211777" title="Stadtbezirk 12 Schwabing-Freimann">
Stadtbezirk 12 Schwabing-Freimann



</doc>
<doc id="3211778" url="https://pl.wikipedia.org/wiki?curid=3211778" title="Schwabing">
Schwabing

Niemcy:

</doc>
<doc id="3211779" url="https://pl.wikipedia.org/wiki?curid=3211779" title="Niewdzięczny syn">
Niewdzięczny syn

Niewdzięczny syn ("Der undankbare Sohn") – baśń opublikowana przez braci Grimm w 1815 roku w zbiorze ich "Baśni" (tom 2, nr 145). 
Treść.
Pewnego dnia mąż i żona jedli pieczoną kurę. Wtedy mąż z daleka zobaczył, że nadchodzi jego stary ojciec. Nie chcąc się z nim dzielić ukrył kurę. Ojciec posiedział chwilę, a potem wyszedł. Po wyjściu ojca, syn wyciągnął talerz z ukrycia, chcąc skończyć jedzenie kury. Wtedy jednak kura zamieniła się w ropuchę. Ropucha skoczyła na jego twarz i w żaden sposób nie dała się usunąć. Wyglądała bardzo złowrogo, że nikt inny też nie miał odwagi po nią sięgnąć. Od tej pory niewdzięczny syn musiał ropuchę codziennie karmić, inaczej odgryzała kawałek jego twarzy. I tak zostało.

</doc>
<doc id="3211780" url="https://pl.wikipedia.org/wiki?curid=3211780" title="Bogenhausen (okręg administracyjny Monachium)">
Bogenhausen (okręg administracyjny Monachium)

Bogenhausen, Stadtbezirk 13 Bogenhausen – 13. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 82 138 mieszkańców.

</doc>
<doc id="3211781" url="https://pl.wikipedia.org/wiki?curid=3211781" title="Stadtbezirk 13 Bogenhausen">
Stadtbezirk 13 Bogenhausen



</doc>
<doc id="3211782" url="https://pl.wikipedia.org/wiki?curid=3211782" title="Bogenhausen">
Bogenhausen

Niemcy:

</doc>
<doc id="3211783" url="https://pl.wikipedia.org/wiki?curid=3211783" title="Dziadek i wnuczek">
Dziadek i wnuczek

Dziadek i wnuczek ("Der alte Großvater und der Enkel") – baśń opublikowana przez braci Grimm w 1812 roku w zbiorze ich "Baśni" (tom 1, nr 78). 
Treść.
Pewien staruszek był tak zniedołężniały, że podczas posiłku ledwo trzymał łyżkę i zawsze rozlewał. Gniewało to syna i synową, którzy kazali mu jadać za piecem z małej miski, z której trudno mu było najeść się do syta. Pewnego dnia jego miska rozbiła się. Wtedy kupili mu drewnianą miskę, z której musiał jadać. Staruszek ciężko znosił te upokorzenia. 
Pewnego dnia jednak mąż i żona zobaczyli swojego synka, jak strugał deseczki. Kiedy zapytali go co robi, odparł, że struga koryto, z którego mamusia i tatuś będą jedli kiedy on będzie duży. Wówczas ojciec i matka zawstydzili się. Przeprosili dziadka i od tej pory jadał już z nimi zawsze przy stole.

</doc>
<doc id="3211784" url="https://pl.wikipedia.org/wiki?curid=3211784" title="Piotr Domaradzki (pisarz)">
Piotr Domaradzki (pisarz)



</doc>
<doc id="3211785" url="https://pl.wikipedia.org/wiki?curid=3211785" title="Złoty kluczyk">
Złoty kluczyk

Złoty kluczyk ("Der goldene Schlüssel") – baśń opublikowana przez braci Grimm w 1850 roku w szóstym wydaniu ich zbioru baśni "Baśni" (tom 2, nr 200). 
Treść.
Ubogi chłopiec podczas zimy wybrał się saniami do lasu, zbierać drewno. Po skończeniu pracy, postanowił zapalić ognisko, żeby się ogrzać. Oczyścił kawałek ziemi i znalazł złoty kluczyk pod śniegiem. Zaintrygowany tym uznał, że gdzie jest klucz, musi być zamek. Zaczął kopać w ziemi i znalazł wielką skrzynię. Kluczyk okazał się idealnie pasować do zamka. Tekst kończy się stwierdzeniem narratora, że czytelnik musi teraz poczekać, aż chłopiec otworzy skrzynię.

</doc>
<doc id="3211786" url="https://pl.wikipedia.org/wiki?curid=3211786" title="Berg am Laim">
Berg am Laim

Berg am Laim, Stadtbezirk 14 Berg am Laim – 14. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 43 068 mieszkańców
Pochodzenie nazwy.
Nazwę Berg am Laim zawdzięcza swojemu położeniu.Wzdłuż potoku Harlachinger Bach ciągną się wzniesienia (Berg), z których wydobywano glinę (Lehm).

</doc>
<doc id="3211787" url="https://pl.wikipedia.org/wiki?curid=3211787" title="Stadtbezirk 14 Berg am Laim">
Stadtbezirk 14 Berg am Laim



</doc>
<doc id="3211788" url="https://pl.wikipedia.org/wiki?curid=3211788" title="Piotr Cambiani">
Piotr Cambiani

Pietro Cambiani, Piotr z Ruffi (ur. ok. 1320 w Ruffii, zm. 2 lutego 1365 w Susa) – włoski inkwizytor Piemontu, męczennik chrześcijański i błogosławiony Kościoła katolickiego.
Życiorys.
Piotr Cambiani urodził się w szlacheckiej rodzinie Cambiani. W młodym wieku wstąpił do zakonu dominikanów. W 1341 roku przyjął święcenia. Pierwsza wzmianka o nim w dokumentach archiwalnych pochodzi z 9 maja 1351 roku; dokument wspomina o jego nominacji na stanowisko inkwizytora Piemontu.
Obszar nad którym sprawował pieczę Cambiani, był zamieszkiwany przez społeczności waldensów, uznawanych przez Kościół za heretyków. Piotr Cambiani, jako inkwizytor, kontynuował prześladowania prowadzone przez swoich poprzedników. W styczniu 1365 roku udał się do Pragelato, by głosić kazania przeciwko heretykom. W Susa, w klasztorze franciszkanów, w dniu 2 lutego, został zaatakowany przez swoich przeciwników i zasztyletowany.
W 1375 roku papież Grzegorz XI uznał go wraz z Antonim Pavonim za męczennika. W 1516 roku jego szczątki zostały przeniesione do Turynu, do kościoła San Domenico. Kult jako błogosławionego został zatwierdzony 4 grudnia 1865 roku przez papieża Piusa IX.

</doc>
<doc id="3211789" url="https://pl.wikipedia.org/wiki?curid=3211789" title="Trudering-Riem">
Trudering-Riem

Trudering-Riem, Stadtbezirk 15 Trudering-Riem – 15. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 67 009 mieszkańców.

</doc>
<doc id="3211790" url="https://pl.wikipedia.org/wiki?curid=3211790" title="Stadtbezirk 15 Trudering-Riem">
Stadtbezirk 15 Trudering-Riem



</doc>
<doc id="3211791" url="https://pl.wikipedia.org/wiki?curid=3211791" title="Krogulec orientalny">
Krogulec orientalny

Krogulec orientalny ("Accipiter virgatus") – gatunek średniej wielkości ptaka drapieżnego z rodziny jastrzębiowatych (Accipitridae), zamieszkujący Azję Południową i Południowo-Wschodnią oraz Chiny i Tajwan.
Systematyka i zasięg występowania.
Do gatunku tego włączano niekiedy krogulca japońskiego ("A. gularis"), traktowanego obecnie jako osobny gatunek. Wyróżnia się 10 lub 11 podgatunków "A. virgatus":
Międzynarodowy Komitet Ornitologiczny (IOC) nie uznaje podgatunku "nisoides".
Morfologia.
Głowa i szyja mają barwę czarną, po bokach rudawą, kark cętkowany na biało. Pokrywy uszne są jasnoszare, gardło płowo-białe, pokrywy skrzydłowe czarne. Zewnętrzna część ogona jest ciemnoszara, wewnętrzna jaśniejsza z trzema ciemnymi pasami. Klatka piersiowa i brzuch są biało-szare, woskówka żółtawa, dziób czarny, nogi pomarańczowo-żółte, oczy żółte. Osobniki tego gatunku osiągają długość ok. 28–30 cm.
Ekologia i zachowanie.
Krogulce orientalne żyją w gęstych lasach, w pobliżu zbiorników wodnych, do wysokości ok. 2000 m n.p.m. Żywią się głównie mniejszymi ptakami, rzadziej małymi ssakami, jaszczurkami i dużymi owadami. Samice składają 4–5 białych jaj z brązowo-czerwonawymi elementami.
Status.
Międzynarodowa Unia Ochrony Przyrody (IUCN) uznaje krogulca orientalnego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za spadkowy.

</doc>
<doc id="3211792" url="https://pl.wikipedia.org/wiki?curid=3211792" title="Accipiter virgatus">
Accipiter virgatus



</doc>
<doc id="3211797" url="https://pl.wikipedia.org/wiki?curid=3211797" title="Tour de France 2013 – 14. etap">
Tour de France 2013 – 14. etap

14. etap kolarskiego wyścigu Tour de France 2013 odbył się 13 lipca. Start etapu miał miejsce w miejscowości Saint-Pourçain-sur-Sioule, zaś meta w Lyonie. Etap liczył 191 kilometrów.
Zwycięzcą etapu został Matteo Trentin. Drugie miejsce zajął Michael Albasini, a trzecie Andrew Talansky.

</doc>
<doc id="3211801" url="https://pl.wikipedia.org/wiki?curid=3211801" title="Miguel Ángel Echenausi">
Miguel Ángel Echenausi

Miguel Ángel Echenausi (ur. 21 lutego 1968) – wenezuelski piłkarz występujący na pozycji obrońcy. Wraz z reprezentacją Wenezueli wziął udział w trzech turniejach Copa América w latach 1991, 1993 oraz 1999.

</doc>
<doc id="3211805" url="https://pl.wikipedia.org/wiki?curid=3211805" title="Riem">
Riem

Niemcy:
Osoby:
Inne:
Zobacz też:

</doc>
<doc id="3211808" url="https://pl.wikipedia.org/wiki?curid=3211808" title="Loyset Liedet">
Loyset Liedet



</doc>
<doc id="3211813" url="https://pl.wikipedia.org/wiki?curid=3211813" title="Tour de France 2013 – 15. etap">
Tour de France 2013 – 15. etap

15. etap kolarskiego wyścigu Tour de France 2013 odbył się 14 lipca. Start etapu miał miejsce w miejscowości Givors, zaś meta na Mont Ventoux. Etap liczył 242,5 kilometra.
Zwycięzcą etapu został Chris Froome. Drugie miejsce zajął Nairo Quintana, a trzecie Mikel Nieve Iturralde.
Premie.
Wyniki na premiach.
 

</doc>
<doc id="3211823" url="https://pl.wikipedia.org/wiki?curid=3211823" title="Mistrz Małgorzaty z Yorku">
Mistrz Małgorzaty z Yorku

Mistrz Małgorzaty z Yorku – flamandzki miniaturzysta, iluminator, działający głównie w Brugii.
Działalność artystyczna.
Swój przydomek zawdzięcza iluminacjom wykonanym w dewocjonalnym manuskrypcie Jeana Gersona, napisanego dla Małgorzaty z Yorku, trzeciej żony Karola Śmiałego. Manuskrypt powstał w latach 1468 - 1477. Po raz pierwszy identyfikację taką dokonał niemiecki historyk sztuki Friederich Winkler; podobną atrybucję nadał miniaturom wykonanych do czternastowiecznego rękopisu "L'Ovide moralisé" wykonanego dla Joanny Burgundzkiej, iluminacjom do dzieła Huberta Le Prevosta "La vie de Saint Hubert " i miniaturom we francuskim przekładzie Heinricha Seuse "Horologium sapientiae". Wszystkie prace zlecone zostały przez Louisa of Gruuthuse, niderlandzkiego dworzanina, bibliofila i mecenasa sztuki. Winkler przeanalizowawszy styl wykonanych iluminacji w manuskryptach powstałych w Brugii umieścił prace Mistrza Małgorzaty z Yorku pomiędzy stylem Vrelanta a Mistrza Modlitewnika Drezdeńskiego. Iluminacje Mistrza Małgorzaty są bardziej dojrzalsze niż prace Vrelanta przez co niemiecki historyk wysuną hipotezę, iż mogą one być wczesnymi pracami Mistrza Modlitewnika Drezdeńskiego. W 1930 roku, austriacki historyk Ottokar Smital w kolejnych ośmiu manuskryptach dopatrzył się w ich iluminacjach podobnego stylu do tego jaki prezentował Mistrz Małgorzaty z Yorku. Manuskrypty należały do Gruuthuse'a; wśród nich były kopie prac z francuskich przekładów Quintusa Curtiusa i Valeriusa Maximusa. Pierwotnie ilustracje przypisał Mistrzowi Ludwika Burgundzkiego, który okazał się tożsamy z Mistrzem Małgorzaty. Przy wielu iluminacjach można zauważyć rękę innych artystów m.in. Mistrza Fitzwilliam 268 .
Prawie wszystkie miniatury przypisywane Mistrzowi Małgorzaty z Yorku były ilustracjami do przekładów, najczęściej manuskryptów świeckich. Współpracował on z Liedetem i Mistrzem Antoniego Burgundzkiego przy "Chroniques de France" Jeana Froissarta.
Przypisywane prace.
Mistrzowi Małgorzaty z Yorku przypisuje się wykonanie ilustracji do:

</doc>
<doc id="3211828" url="https://pl.wikipedia.org/wiki?curid=3211828" title="Tour de France 2013 – 16. etap">
Tour de France 2013 – 16. etap

16. etap kolarskiego wyścigu Tour de France 2013 odbył się 16 lipca. Start etapu miał miejsce w miejscowości Vaison-la-Romaine, zaś meta w Gap. Etap liczył 168 kilometrów.
Zwycięzcą etapu został Rui Alberto Faria da Costa. Drugie miejsce zajął Christophe Riblon, a trzecie Arnold Jeannesson.
Premie.
Wyniki na premiach.
 

</doc>
<doc id="3211830" url="https://pl.wikipedia.org/wiki?curid=3211830" title="Parafia św. Antoniego Padewskiego w Zielonej Górze">
Parafia św. Antoniego Padewskiego w Zielonej Górze

Parafia świętego Antoniego w Zielonej Górze-Przylepie – rzymskokatolicka parafia znajdująca się w Zielonej Górze, w dzielnicy Przylep, należąca do dekanatu Zielona Góra - Ducha Świętego diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1980 roku.
Historia parafii.
Parafia św. Antoniego z Padwy, ustanowiona została dekretem Kurii Biskupiej w Gorzowie Wlkp., 13 czerwca 1980 roku, w dniu wspomnienia św. Antoniego, który patronuje parafii. 
Kaplica w Przylepie, w której od 1947 r. odprawiane były nabożeństwa, ustanowiona została kościołem parafialnym. Kościół ten powstał w dawnej sali tanecznej, podarowanej społeczności Przylepu, która należała do parafii św. Jadwigi w Zielonej Górze, następnie od 1958 r. parafii pw. Najświętszego Zbawiciela w Zielonej Górze. Od 3 maja 1974 r. Przylep został afiliowany do Parafii Narodzenia Najświętszej Maryi Panny w Zawadzie. 
W latach od 1986 do 2014 roku parafia w Przylepie obsługiwała także kościół Najświętszej Maryi Panny Bolesnej w Płotach (obecnie parafia Najświętszej Maryi Panny Bolesnej w Płotach).
Od czerwca 2011 parafia podjęła trud budowy nowego kościoła w pobliżu dotychczasowej kaplicy.

</doc>
<doc id="3211832" url="https://pl.wikipedia.org/wiki?curid=3211832" title="Tour de France 2013 – 17. etap">
Tour de France 2013 – 17. etap

17. etap kolarskiego wyścigu Tour de France 2013 odbył się 17 lipca. Start etapu miał miejsce w miejscowości Embrun, zaś meta w Chorges. Etap liczył 32 kilometry i zorganizowany był w formule indywidualnej jazdy na czas.
Zwycięzcą etapu został Chris Froome. Drugie miejsce zajął Alberto Contador, a trzecie Joaquim Rodríguez Oliver.
Premie.
Wyniki na premiach.
 

</doc>
<doc id="3211833" url="https://pl.wikipedia.org/wiki?curid=3211833" title="Margarita Gasparian">
Margarita Gasparian

Maragrita Gasparian (ur. 1 września 1994 w Moskwie) – rosyjska tenisistka, reprezentantka kraju w Pucharze Federacji.
Kariera tenisowa.
Zdobyła srebrny medal podczas Letniej Uniwersjady 2013 w rozgrywkach drużynowych, startując wraz z Anastasiją Pawluczenkową, Jeleną Wiesniną oraz Jekatieriną Jaszyną.
W zawodach cyklu WTA Tour Rosjanka wygrała dwa turnieje w grze pojedynczej z trzech rozegranych finałów. W grze podwójnej osiągnęła sześć finałów, ostatecznie zwyciężając w czterech z nich. Osiągnęła też finał debla w jednym turnieju cyklu WTA 125K series.
W karierze wygrała dziewięć singlowych i osiem deblowych turniejów rangi ITF. Najwyżej w rankingu WTA była sklasyfikowana na 41. miejscu w singlu (15 lutego 2016) oraz na 25. miejscu w deblu (6 czerwca 2016). W 2013 roku wystąpiła w finale Pucharu Federacji, w którym zagrała w deblu z Iriną Chromaczową.
Historia występów wielkoszlemowych.
Występy w grze mieszanej.
Margarita Gasparian nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="3211836" url="https://pl.wikipedia.org/wiki?curid=3211836" title="Alexander Echenique">
Alexander Echenique

José Alexander Echenique Gomez (ur. 11 listopada 1971) – wenezuelski piłkarz występujący na pozycji obrońcy. Uczestnik turniejów Copa América 1993 oraz 1997.

</doc>
<doc id="3211837" url="https://pl.wikipedia.org/wiki?curid=3211837" title="Jan Liccio">
Jan Liccio

Jan Liccio, wł. "Giovanni Liccio" (ur. w kwietniu 1426-1430 w Caccamo, zm. 14 listopada 1511) – włoski dominikanin (OP), błogosławiony Kościoła katolickiego.
Kult jako błogosławionego został zatwierdzony przez papieża Benedykta XIV w dniu 25 kwietnia 1753 roku.
Jego wspomnienie liturgiczne w Kościele katolickim obchodzone jest w dies natalis (14 listopada).

</doc>
<doc id="3211839" url="https://pl.wikipedia.org/wiki?curid=3211839" title="Parafia Matki Bożej Wspomożenia Wiernych w Zielonej Górze">
Parafia Matki Bożej Wspomożenia Wiernych w Zielonej Górze

Parafia Matki Bożej wspomożenia Wiernych w Zielonej Górze – rzymskokatolicka parafia znajdująca się w Starym Kisielinie, dzielnicy Zielonej Góry, należąca do dekanatu Zielona Góra - św. Jadwigi diecezji zielonogórsko-gorzowskiej, metropolii szczecińsko-kamieńskiej w Polsce. 
29 września 1986 utworzono wikariat samodzielny wyłoniony z parafii w Raculi. Parafięzałożono 26 sierpnia 1986 roku. W 1993 rozpoczęto budowę kościoła. Patronką parafii jest Matka Boska Wspomożenia Wiernych.
Terytorium parafii.
ul. Bosmańska, ul. Fregatowa, ul. Kapitańska, ul. Kolejowa, ul. Okrężna, ul. Rybacka, ul. Studzienna, ul. Szantowa, ul. Sztormowa, ul. Żeglarska, Nowy Kisielin, Stary Kisielin.

</doc>
<doc id="3211841" url="https://pl.wikipedia.org/wiki?curid=3211841" title="Tour de France 2013 – 18. etap">
Tour de France 2013 – 18. etap

18. etap kolarskiego wyścigu Tour de France 2013 odbył się 18 lipca. Start etapu miał miejsce w miejscowości Gap, zaś meta w L’Alpe d’Huez. Etap liczył 172,5 kilometra.
Zwycięzcą etapu został Christophe Riblon. Drugie miejsce zajął Tejay van Garderen, a trzecie Moreno Moser.
Premie.
Wyniki na premiach.
 

</doc>
<doc id="3211843" url="https://pl.wikipedia.org/wiki?curid=3211843" title="Ignacy Sandler-Romanowicz">
Ignacy Sandler-Romanowicz

Ignacy Sandler-Romanowicz (ur. 1911, zm. 16 października 1942 w Warszawie) – polski inżynier chemik, kierownik laboratorium przy Sztabie Głównym Gwardii Ludowej, członek KP Belgii, członek KPP. Jeden z 50 powieszonych przez Niemców 16 października 1942 więźniów Pawiaka. Była to pierwsza publiczna egzekucja przeprowadzona przez Niemców w okupowanej stolicy. Spoczywa na Powązkach Wojskowych w Warszawie (kwatera C6-1-7).
W 1946 został pośmiertnie odznaczony Orderem Krzyża Grunwaldu III klasy.

</doc>
<doc id="3211844" url="https://pl.wikipedia.org/wiki?curid=3211844" title="Tour de France 2013 – 19. etap">
Tour de France 2013 – 19. etap

19. etap kolarskiego wyścigu Tour de France 2013 odbył się 19 lipca. Start etapu miał miejsce w miejscowości Le Bourg-d’Oisans, zaś meta w Le Grand-Bornand. Etap liczył 204,5 kilometra.
Zwycięzcą etapu został Rui Costa. Drugie miejsce zajął Andreas Klöden, a trzecie Jan Bakelants.

</doc>
<doc id="3211847" url="https://pl.wikipedia.org/wiki?curid=3211847" title="Tour de France 2013 – 20. etap">
Tour de France 2013 – 20. etap

20. etap kolarskiego wyścigu Tour de France 2013 odbył się 20 lipca. Start etapu miał miejsce w miejscowości Annecy, zaś meta na szczycie Semonz nieopodal Annecy. Etap liczył 125 kilometrów.
Zwycięzcą etapu został Nairo Quintana. Drugie miejsce zajął Joaquim Rodríguez Oliver, a trzecie Chris Froome.

</doc>
<doc id="3211848" url="https://pl.wikipedia.org/wiki?curid=3211848" title="Kościół św. Marcina w Szkaradowie">
Kościół św. Marcina w Szkaradowie

Kościół św. Marcina − zabytkowy, klasycystyczny kościół parafialny, zlokalizowany w Szkaradowie (powiat rawicki).
Kościół zbudowano w latach 1778–1780 (z fundacji Jana Nepomucena Mycielskiego), ale świątynia ta spłonęła w pożarze. Odbudowany z inicjatywy ks. prob. Jakuba Grabowskiego i właściciela wsi – Franciszka Garczyńskiego, w latach 1810–1812, a potem przebudowany w drugiej połowie XIX wieku. Posiada ośmioboczną część centralną krytą dachem mansardowym. Do tej części przylegają: prezbiterium i kruchta. Ta druga zwieńczona charakterystyczną wieżą o ostrosłupowym hełmie. Wyposażenie:
Obok kościoła dzwonnica drewniana (pierwsza połowa XIX wieku) i grupa starych topoli oraz lip.
Na kościele tablice pamiątkowe:
Kościół otacza cmentarz z modernistyczną kaplicą pogrzebową.

</doc>
<doc id="3211849" url="https://pl.wikipedia.org/wiki?curid=3211849" title="Kouassi Brou">
Kouassi Brou

Kouassi Franck Olivier Brou (ur. 16 czerwca 1992 w Agnibilékrou) – iworyjski pływak, uczestnik igrzysk olimpijskich.
Życiorys.
Jako 16 latek wziął udział w Igrzyskach olimpijskich w Pekinie. Podczas kolejnej Olimpiady w Londynie po zakończeniu startu opuścił hotel razem z inną iworyjską pływaczką Assita Touré. Pomimo poszukiwań Fédération Ivoirienne de Natation et Sauvetage i informacji o przyznaniu mu stypendium olimpijskiego nie odnalazł się.
Igrzyska Olimpijskie.
Brou wystartował na igrzyskach olimpijskich dwukrotnie.
Po raz pierwszy w wieku szesnastu lat podczas XXIX Letnich Igrzysk Olimpijskich w 2008 roku w Pekinie. Reprezentował tam swój kraj w jednej konkurencjach pływackich. Na dystansie 50 metrów stylem dowolnym wystartował w piątym wyścigu eliminacyjnym. Z czasem 26,08 sek. zajął w nim ósme miejsce, a w rankingu ogólnym zajął siedemdziesiąte szóste miejsce.
Cztery lata później, podczas XXX Letnich Igrzysk Olimpijskich w Londynie, Brou ponownie wystartował na dystansie 50 metrów stylem dowolnym. W trzecim wyścigu eliminacyjnym, z czasem 25,82 uplasował się na czwartym miejscu. W rankingu ogólnym zajął czterdzieste czwarte miejsce.

</doc>
<doc id="3211850" url="https://pl.wikipedia.org/wiki?curid=3211850" title="Mamadou Cisse">
Mamadou Cisse

Mamadou Cisse (ur. 2 czerwca 1986 r. we Fria) – gwinejski pływak, uczestnik igrzysk olimpijskich. 
Życiorys.
Igrzyska Olimpijskie.
Na igrzyskach olimpijskich dwudziestodwuletni Cisse wystąpił tylko raz - podczas XXIX Letnich Igrzysk Olimpijskich w 2008 roku w Pekinie. Wziął udział w jednej konkurencji pływackiej. Na dystansie 50 metrów stylem dowolnym wystartował w trzecim wyścigu eliminacyjnym. Z czasem 29,29 zajął w nim ósme miejsce, a ostatecznie, w rankingu ogólnym, uplasował się na osiemdziesiątym dziewiątym miejscu. 

</doc>
<doc id="3211851" url="https://pl.wikipedia.org/wiki?curid=3211851" title="Bruno N’Diaye">
Bruno N’Diaye

Bruno N’Diaye (ur. 5 marca 1969 r.) – senegalski pływak, uczestnik igrzysk olimpijskich.
Życiorys.
Igrzyska Olimpijskie.
N’Diaye wystartował na igrzyskach olimpijskich dwukrotnie.
Po raz pierwszy w wieku dziewiętnastu lat podczas XXIV Letnich Igrzysk Olimpijskich w 1988 w Seulu. Reprezentował tam swój kraj w trzech konkurencjach pływackich. Na dystansie 50 metrów stylem dowolnym wystartował w trzecim wyścigu eliminacyjnym. Z czasem 25,63 sek. zajął w nim ósme miejsce, a w rankingu ogólnym zajął pięćdziesiąte szóste miejsce. Na dystansie 100 metrów stylem grzbietowym wystartował w drugim wyścigu eliminacyjnym, w którym zajął ósme miejsce uzyskując czas 1:05,06. Ten wynik uplasował go na czterdziestym siódmym miejscu w tej konkurencji. Ostatnią konkurencją Senegalczyka był wyścig na dystansie 200 metrów stylem zmiennym. Wystartował w drugim wyścigu eliminacyjnym. Czas 2:29,18 uplasował go na ósmym miejscu w wyścigu i na pięćdziesiątym czwartym w całej konkurencji.
Cztery lata później, podczas XXV Letnich Igrzysk Olimpijskich w Barcelonie, N’Diaye wystartował w dwóch konkurencjach pływackich. Na dystansie 50 metrów stylem dowolnym wystartował w pierwszym wyścigu eliminacyjnym, w którym z czasem 25,35 uplasował się na trzecim miejscu. W rankingu ogólnym zajął pięćdziesiąte siódme miejsce. Na dystansie 100 metrów stylem dowolnym, z czasem 56,39 zajął trzecie miejsce w pierwszym wyścigu eliminacyjnym, a ostatecznie uplasował się na sześćdziesiątym ósmym miejscu.

</doc>
<doc id="3211861" url="https://pl.wikipedia.org/wiki?curid=3211861" title="Kościół Misji Barbikańskiej w Białymstoku">
Kościół Misji Barbikańskiej w Białymstoku

Kościół Misji Barbikańskiej w Białymstoku – budynek przy ul. św. Rocha 25 wzniesiony przez Misję Barbikańską. Po II wojnie światowej przebudowany na salę kinową.
Architektura.
Kościół przy ul. św. Rocha 25 był jednonawowy, pokryty dwuspadowym dachem; od ulicy posiadał ok. 20-metrową wieżę (dzwonnicę). Nad wejściem głównym widniał napis: „Pójdziemy do domu Pańskiego”. Przy kościele znajdował się budynek mieszkalny, ambulatorium z półkoliście zamkniętą elewacją tylną, drukarnia, dom katechumenów, stróżówka, na posesji znajdował się też duży ogród Całość kompleksu budynków, w tym zwłaszcza kościół, utrzymana była w stylu polskiego modernizmu, „zmodernizowanego historyzmu”.
Historia.
Budowa i okres międzywojenny.
Misja Barbikańska wśród Żydów (Barbican Mission to the Jews) była organizacją związaną z Kościołem Anglikańskim, stawiającą sobie za cel nawracanie Żydów na chrześcijaństwo. Misja Barbikańska powstała w Londynie w 1879 r. Jej nazwa pochodzi od miejsca siedziby położonej na przedmieściu Barbikan. Po zakończeniu I wojny światowej pastor Samuel Schor, dyrektor Misji Barbikańskiej, zdecydował o rozpoczęciu działalności w należącym do Polski Białymstoku. Stało się to m.in. dzięki kontaktom z Piotrem Gorodiszczem.
W okresie międzywojennym, wobec nieuznania Kościoła Anglikańskiego przez władze polskie, Kościół ten wraz z Misją działały w ramach Kościoła Ewangelicko-Reformowanego (Jednoty Wileńskiej).
Na początku lat 20. XX wieku Misja Barbikańska rozpoczęła działalność w Białymstoku. Utworzyła tam swoją centralę na teren całej Polski i na parceli przy ul. św. Rocha 25 stopniowo wznosiła kolejne budynki na własne potrzeby. W latach 1927-1930 w ramach kompleksu gmachów na tej nieruchomości wzniesiono świątynię i budynki towarzyszące według projektu Rudolfa Macury (1886-1940).
W zabudowaniach Misji przy ul. św. Rocha od 1928 mieściła się drukarnia, działająca na rzecz wydawanych przez Misję czasopism: „Das Wort” (w języku jidysz) i „Dwa światy” (w języku polskim). W 1934 utworzono tutaj bezpłatne ambulatorium, działała także biblioteka i czytelnia. W latach 1935-1936 świątynię rozbudowano.
Działalnością Misji kierował pochodzący z Homla pastor Piotr Gorodiszcz (1884-1941). Pozycję tę utrzymywał do wybuchu II wojny światowej. Jego dalsze losy są niejasne; najprawdopodobniej zginął w getcie białostockim.
Losy po wybuchu II wojny światowej i późniejsze.
Działalność Misji Barbikańskiej została przerwana w 1939. Jej członkowie znaleźli się w getcie.
Po wojnie kościół przeznaczono na salę widowiskową. W 1956 zburzono wieżę kościelną, a w obiekcie utworzono kino "Syrena". Dom katechumentów przeznaczono na Ośrodek Kształcenia Nauczycieli. W 2008 kino zostało zlikwidowane.

</doc>
<doc id="3211862" url="https://pl.wikipedia.org/wiki?curid=3211862" title="Theodore Van Kirk">
Theodore Van Kirk

Theodore Van Kirk (ur. 27 lutego 1921 w Hrabstwie Northumberland w stanie Pensylwania, zm. 28 lipca 2014 w Stone Mountain w stanie Georgia) – major nawigator Sił Powietrznych Armii Stanów Zjednoczonych, członek załogi samolotu Enola Gay.
Życiorys.
Wstąpił do wojska jako kadet lotnictwa w październiku 1941 roku. Został wybrany przez Paula Tibbetsa dołączając do jego załogi i brał udział latając na misje bombowe nad Europą i Afryką Północną. 6 sierpnia 1945 roku leciał jako nawigator z 12-osobową załogą samolotem Enola Gay na Hiroszimę, gdy zrzucono bombę atomową pod nazwą kodową Little Boy. Po odejściu ze służby wojskowej w 1946 roku uzyskał tytuł licencjata i magistra w dziedzinie inżynierii chemicznej z Uniwersytetu Bucknell w Lewisburgu. Zmarł 28 lipca 2014 roku w wieku 93 lat. Jego pogrzeb odbył się 5 sierpnia 2014 roku w rodzinnym mieście Northumberland.

</doc>
<doc id="3211864" url="https://pl.wikipedia.org/wiki?curid=3211864" title="Tour de France 2013 – 21. etap">
Tour de France 2013 – 21. etap

21. etap kolarskiego wyścigu Tour de France 2013 odbył się 21 lipca. Start etapu miał miejsce w miejscowości Wersal, zaś meta na Polach Elizejskich w Paryżu. Etap liczył 133,5 kilometra.
Zwycięzcą etapu został Marcel Kittel. Drugie miejsce zajął André Greipel, a trzecie Mark Cavendish.

</doc>
<doc id="3211865" url="https://pl.wikipedia.org/wiki?curid=3211865" title="Parafia Matki Bożej Ostrobramskiej w Zielonej Górze">
Parafia Matki Bożej Ostrobramskiej w Zielonej Górze

Parafia Matki Bożej Ostrobramskiej w Zielonej Górze - Drzonkowie – rzymskokatolicka parafia w dzielnicy Zielonej Góry - Drzonkowie, należąca do dekanatu Zielona Góra - Podwyższenia Krzyża Świętego diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 sierpnia 2006 roku.
Terytorium parafii.
Drzonków, Sucha
Kościół w Suchej.
Kościół pw. św. Marcina to budowla późnoklasycystyczna zbudowana w roku 1821 na miejscu starszej świątyni – wzmiankowanej już w 1736 roku. Murowany z cegły, salowy, prostokątny, z kwadratową wieżą od południa i zakrystią od północy. Wnętrze nakryte stropem. Z pierwotnego kościoła zachowany dzwon z XV wieku. 

</doc>
<doc id="3211866" url="https://pl.wikipedia.org/wiki?curid=3211866" title="Push &amp; Profit">
Push &amp; Profit

Push &amp; Profit – pierwszy album studyjny amerykańskiej grupy neoprogresywnej Discipline, wydany nakładem Strung Out Records w 1993 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3211867" url="https://pl.wikipedia.org/wiki?curid=3211867" title="Sabrina Santamaria">
Sabrina Santamaria

Sabrina Santamaria (ur. 24 lutego 1993 w Los Angeles) – amerykańska tenisistka.
Kariera tenisowa.
Zdobyła srebrny medal podczas Uniwersjady 2013 w singlu, a także brązowy medal na tej samej imprezie w rozgrywkach drużynowej, startując wraz z Kaitlyn Christian.
Łącznie w grze podwójnej osiągnęła cztery finały w ramach rozgrywek cyklu WTA Tour. Triumfowała też w jednym deblowym turnieju cyklu WTA 125.
W karierze wygrała dwa singlowe i czternaście deblowych turniejów rangi ITF. Najwyżej w rankingu WTA Tour była sklasyfikowana na 384. miejscu w singlu (20 czerwca 2016) oraz na 53. pozycji w deblu (12 sierpnia 2019).

</doc>
<doc id="3211871" url="https://pl.wikipedia.org/wiki?curid=3211871" title="Trzeci rząd Josefa Korčáka">
Trzeci rząd Josefa Korčáka

Trzeci rząd Josefa Korčáka – rząd Czeskiej Republiki Socjalistycznej pod kierownictwem Josefa Korčáka, powołany i zaprzysiężony 4 listopada 1976, składający się z przedstawicieli Komunistycznej Partii Czechosłowacji. Urzędował do 18 czerwca 1981.

</doc>
<doc id="3211876" url="https://pl.wikipedia.org/wiki?curid=3211876" title="Nord III">
Nord III

Nord III – jacht, na którym Andrzej Urbańczyk samotnie przepłynął Ocean Spokojny trasą San Francisco – Tokio – San Francisco.
„Nord III” był typowym jachtem regatowym, produkcji firmy , klasy Ericson 27, zbudowanym z laminatów wzmacnianych włóknem szklanym. &lt;br&gt;Typ ożaglowania – slup.

</doc>
<doc id="3211877" url="https://pl.wikipedia.org/wiki?curid=3211877" title="Stanisław Niedzielski">
Stanisław Niedzielski



</doc>
<doc id="3211881" url="https://pl.wikipedia.org/wiki?curid=3211881" title="Wincenty Doria-Dernałowicz">
Wincenty Doria-Dernałowicz

Wincenty Doria-Dernałowicz (zm. 1829) – szambelan króla polskiego Stanisława Augusta Poniatowskiego, syn chorążego rzeczyckiego Leona Józefa Dernałowicza i Wiktorii Chlewińskiej.
Życiorys.
Wincenty Doria-Dernałowicz miał dwóch braci: cześnika rzeczyckiego Seweryna oraz sędziego ziemskiego rzeczyckiego Faustyna. W 1786 objął funkcję szambelana króla polskiego, a 13 września 1787 w Pieniuże poślubił pasierbicę jego metresy Elżbiety Grabowskiej, Konstancję. Z tego związku pochodził syn Tadeusz Rajmund, dziedzic dóbr Repki. W 1793 Wincenty został odznaczony Orderem Świętego Stanisława. W tym samym roku wraz z braćmi po raz pierwszy użył przydomku Doria w swoim nazwisku, który odtąd nosili kolejni przedstawiciele rodu.

</doc>
<doc id="3211882" url="https://pl.wikipedia.org/wiki?curid=3211882" title="Aryston z Pelli">
Aryston z Pelli

Aryston z Pelli – znany jedynie z imienia pisarz wczesnochrześcijański z pierwszej połowy II wieku, jeden z pierwszych apologetów.
Prawdopodobnie był Żydem nawróconym na chrześcijaństwo. Około 140 roku napisał "Dialog między Jazonem a Papiskusem", zawierający polemikę z judaizmem w formie dysputy toczonej pomiędzy judeochrześcijaninem a żydem aleksandryjskim, zakończonej nawróceniem tego drugiego. Dzieło to nie zachowało się do czasów współczesnych, znane są tylko niewielkie wyjątki z niego, często podane już w tłumaczeniu na łacinę. "Dialog" znany był Celsusowi, odwoływał się do niego także Hieronim ze Strydonu. Euzebiusz z Cezarei powołał się na Arystona jako źródło informacji o wygnaniu Żydów z Jerozolimy przez cesarza Hadriana po upadku powstania Bar-Kochby.

</doc>
<doc id="3211883" url="https://pl.wikipedia.org/wiki?curid=3211883" title="Älvsjö (stacja kolejowa)">
Älvsjö (stacja kolejowa)

Älvsjö (szwedzki: "Älvsjö station") – stacja kolejowa w Älvsjö, dzielnicy Sztokholmu, w regionie Sztokholm, w Szwecji. Jest stacją węzłową na Västra stambanan i Nynäsbanan oraz i znajduje się pomiędzy Årstaberg, Stuvsta i Farsta strand. Stacja posiada dwa perony, po jednym dla każdej linii. Posiada także tory dla ruchu dalekobieżnego i towarowego. Istnieje hala biletowa, znajdująca się nad peronami z wejściem z kładki dla pieszych. Tuż obok stacji znajdują się Międzynarodowe Targi Sztokholmskie, z którymi jest połączona kładką.
Dziennie obsługuje około 12 500 pasażerów.

</doc>
<doc id="3211884" url="https://pl.wikipedia.org/wiki?curid=3211884" title="Kazimierz Niedzielski">
Kazimierz Niedzielski

Kazimierz Niedzielski (ur. 24 sierpnia 1893 w Tyrawie Wołoskiej, zm. 29 listopada 1976 w Sanoku) – doktor nauk medycznych, dyrektor szpitala w Sanoku, działacz społeczny, kapitan lekarz Wojska Polskiego.
Życiorys.
Urodził się 24 sierpnia 1893 w Tyrawie Wołoskiej jako syn Marii Michaliny z domu Mszaneckiej (1870–1915) i Stanisława (ur. 1855, nauczyciel, dyrektor Szkoły Męskiej nr 2 im. Króla Władysława Jagiełły, radny). Miał siostry Leokadię (1891–1908), Marię (ur. 1904, abiturientka seminarium nauczycielskiego). Na początku XX wieku rodzina Niedzielskich zamieszkiwała w Sanoku na Wójtostwie. W 1911 ukończył C. K. Gimnazjum Męskie w Sanoku (w jego klasie byli Józef Dąbrowski, Edward Kielar, Aleksander Ślączka – późniejsze ofiary zbrodni katyńskiej; Julian Krzyżanowski, Antoni Owsionka, Kazimierz Piech). Będąc studentem medycyny chwałą Rady Miejskiej w Sanoku z 1915 został uznany przynależnym do gminy Sanok. Ukończył studia na (już polskim) Wydziale Lekarskim Uniwersytetu Franciszkańskiego we Lwowie, uzyskując dyplom w 1921. Podczas studiów we Lwowie należał do Drużyn Bartoszowych, został członkiem Związku Socjalistycznej Młodzieży Polskiej, później został członkiem Polskiej Partii Socjalistycznej do 1944.
Po wybuchu I wojny światowej został zmobilizowany do armii Austro-Węgier, został skierowany na front włoski. Po powrocie do Sanoka u schyłku wojny w listopadzie 1918 w stopniu podporucznika pełnił w mieście służbę sanitarną. U zarania II Rzeczypospolitej został przyjęty do Wojska Polskiego. W 1920 walczył w wojnie polsko-bolszewickiej. Został awansowany do stopnia kapitana rezerwy w korpusie oficerów sanitarnych lekarzy ze starszeństwem z dniem 1 czerwca 1919. W 1923, 1924 w stopniu kapitana był przydzielony jako oficer rezerwowy do 10 batalionu sanitarnego w Przemyślu (analogicznie inni pochodzący z Sanoka oficerowie-lekarze: Stanisław Domański, Salomon Ramer, Jan Porajewski, Leopold Dręgiewicz). W 1934 w stopniu kapitana lekarza rezerwy był w kadrze zapasowej 10 Szpitala Okręgowego i był wówczas przydzielony do Powiatowej Komendy Uzupełnień Sanok.
9 lutego 1920 w Sanoku poślubił Jadwigę Helenę Prochaska (1895–1980, siostra Franciszka Prochaski, a świadkami na ich ślubie byli Franciszek Moszoro i Franciszek Stok). W okresie międzywojennym II Rzeczypospolitej był lekarzem w Sanoku. Specjalizował się w chorobach wewnętrznych. Pracował w Szpitalu Powiatowym w Sanoku, od 1920 był zastępcą jego dyrektora, Stanisława Domańskiego, a później jego następcą na tym stanowisku. Ponadto pracował jako nauczyciel kontraktowy uczył higieny w macierzystym Państwowym Gimnazjum im. Królowej Zofii w Sanoku w pierwszym półroczu roku szkolnego 1927/1928, następnie był mianowany lekarzem szkolnym od 25 października 1930, od 10 października 1931), kolejowy, w Kasie Chorych. W październiku 1928 został wybrany do Rady Powiatowej Kasy Chorych w Sanoku. Był członkiem wspierającym Katolicki Związek Młodzieży Rękodzielniczej i Przemysłowej w Sanoku. Do 1939 był członkiem Lwowskiej Izby Lekarskiej. Jako medyk działał także społecznie, udzielając pomocy lekarskiej ubogim i finansując ich leczenie, udzielał pomocy lekarskiej wychowankom Towarzystwa Polskiej Ochronki Dzieci Chrześcijańskich, działał społecznie po wybuchu II wojny światowej w okresie okupacji niemieckiej 1939–1945, w tym wspierając polskie podziemie Armii Krajowej. Po zakończeniu działań wojennych był współorganizatorem służby zdrowia w rejonie Sanoka. Podczas pierwszego posiedzenia Powiatowej Rady Narodowej w Sanoku 2 października 1944 był zaproszonym kierownikiem referatu starostwa powiatu sanockiego. 
Prywatnie interesował się muzyką, filatelistyką, malarstwem, posiadał także sporą bibliotekę z zakresu medycyny. Był członkiem sanockiego gniazda Polskiego Towarzystwa Gimnastycznego „Sokół” od 1912, od 1924.
Przed i po II wojnie światowej zamieszkiwał w domu przy ulicy Bartosza Głowackiego 6 w obecnej dzielnicy Zatorze (dawniej Posada Sanocka). Wśród mieszkańców Sanoka zyskał przydomek „Kundzio”.
Kazimierz Niedzielski zmarł 29 listopada 1976 w Sanoku. Został pochowany w grobowcu rodzinnym na cmentarzu przy ul. Rymanowskiej w Sanoku.
Nieopodal została ustanowiona ulica nazwana imieniem doktora, która powstała w wyniku przemianowana istniejącej przed 1990 ulicy Tadeusza Sieradzkiego.

</doc>
<doc id="3211886" url="https://pl.wikipedia.org/wiki?curid=3211886" title="Ösmo (stacja kolejowa)">
Ösmo (stacja kolejowa)

Ösmo – stacja kolejowa w Ösmo, w regionie Sztokholm, w Szwecji. Znajduje się na Nynäsbanan i jest obsługiwana przez pociągi Pendeltåg w Sztokholmie..

</doc>
<doc id="3211889" url="https://pl.wikipedia.org/wiki?curid=3211889" title="Hell's Kitchen - Piekielna Kuchnia">
Hell's Kitchen - Piekielna Kuchnia



</doc>
<doc id="3211892" url="https://pl.wikipedia.org/wiki?curid=3211892" title="Willa przy ul. Lipowej 9 w Sopocie">
Willa przy ul. Lipowej 9 w Sopocie

Willa Lipowa 9 w Sopocie – kilkurodzinna willa czynszowa znajdująca się w Sopocie przy ul. Lipowej 9 o wystroju secesyjnym, zbudowana w 1904 na rogu ówczesnej "Charlottenstrasse" (wytyczonej w 1893, dzisiejsza ul. Lipowa) i "Baedeckerweg" (obecnie ul. Władysława IV) przez arch. Augusta Schmidtkego. 
Opis.
Dom został wybudowany w modnym na przełomie XIX i XX w. sopockim stylu, zawiera charakterystyczne elementy: wieżyczkę, konstrukcję dachu, werandy i loggie z balustradami w kształcie łodyg kwiatów, secesyjne ornamenty roślinne na drzwiach wejściowych i elewacji. Akcentami secesyjnymi są także okna: nerkowatego kształtu okienko nad drzwiami wejściowymi, zaokrąglone okna w pozostałych częściach budynku.
Obiekt znajduje się w wojewódzkim rejestrze zabytków.

</doc>
<doc id="3211894" url="https://pl.wikipedia.org/wiki?curid=3211894" title="Galoppfältet">
Galoppfältet

Galoppfältet – przystanek kolejowy w Gminie Täby, w regionie Sztokholm, w Szwecji.
Znajduje się na Roslagsbanan, 13 km na północny wschód od Stockholms östra station i został otwarty w 1913 pod nazwą "Åkerby". Obecna nazwa pochodzi od hipodromu Täby, który powstał w 1960 roku.
W sąsiedztwie przystanku znajduje się parking dla samochód. W odległości 500 m od przystanku znajdują się szkoła podstawowa, Täby Enskilda Gymnasium, park biznesu, zajezdnia autobusowa, Täby Park Hotel, Klub Radio Täby Radio Amateurs i dwa kompleksy mieszkaniowe o łącznej liczbie ponad 1.700 mieszkań i około 3500 mieszkańców. W czasie gdy na hipodromie odbywają się zawody, znacznie zwiększa się liczba pasażerów korzystających z przystanku kolejowego.

</doc>
<doc id="3211897" url="https://pl.wikipedia.org/wiki?curid=3211897" title="Kościół św. Karola Boromeusza w Radziądzu">
Kościół św. Karola Boromeusza w Radziądzu

Kościół św. Karola Boromeusza – zabytkowy, późnobarokowy kościół parafialny, zlokalizowany w Radziądzu (gmina Żmigród).
Murowany, jednonawowy kościół zbudowano w latach 1727-1735, prawdopodobnie według projektu Krzysztofa Hacknera lub Krzysztofa Tauscha. Inicjatorem powstania świątyni był feldmarszałek Melchior von Hatzfeld - przeciwnik protestantów, wierny żołnierz cesarza i propagator rekatolizacji Śląska po wojnie trzydziestoletniej. Przywracanie katolicyzmu wprowadzał m.in. poprzez fundowanie nowych świątyń na terenie swoich włości. Jednocześnie propagował też styl barokowy na wysokim poziomie architektonicznym. Radziądzki kościół ma nietypowe dla Śląska rozwiązanie wnętrza (rzut prostokąta z wpisanymi czterema uzupełniającymi się formami owalnymi w znaczącym stopniu dynamizującymi wygląd wewnętrzny). Tego typu maniera mogła zostać zapożyczona od włoskiego architekta Guarino Guariniego z Turynu, a importować ją z Włoch na Śląsk mógł jeden z tutejszych architektów - Krzysztof Tausch. Wyposażenie wnętrza jest stosunkowo skromne, jednolite. W ołtarzu głównym obraz św. Karola Boromeusza. Obiekt remontowano w 1959. 
Przy kościele cmentarz z nagrobkami sprzed 1945, na których znajdują się nazwiska o polskim brzmieniu (np. Marschalek, Nawroth).

</doc>
<doc id="3211899" url="https://pl.wikipedia.org/wiki?curid=3211899" title="Fulanie">
Fulanie



</doc>
<doc id="3211900" url="https://pl.wikipedia.org/wiki?curid=3211900" title="Jan-Marc Riegler">
Jan-Marc Riegler

Jan-Marc Riegler (ur. 18 kwietnia 1988 roku w Braunau am Inn) – austriacki piłkarz występujący na pozycji obrońcy. Wychowanek SV Braunau, obecnie jest zawodnikiem austriackiego klubu SV Ried. Zdobył z tym klubem puchar Austrii w 2011 roku.

</doc>
<doc id="3211901" url="https://pl.wikipedia.org/wiki?curid=3211901" title="Kościół św. Józefa w Gardei">
Kościół św. Józefa w Gardei

Kościół świętego Józefa w Gardei – rzymskokatolicki kościół filialny znajdujący się w dawnym mieście, obecnie wsi Gardeja, w województwie pomorskim. Należy do dekanatu Kwidzyn – Zatorze diecezji elbląskiej.
Historia.
Świątynia została wzniesiona w latach 1330-1340 w stylu gotyckim. Następnie została odnowiona po pożarze w 1559 roku. Pozostałością tej budowli jest kwadratowa wieża – dzwonnica, budynek o obronnym charakterze, podobna do wieży zamkowej, zwieńczona ponownie w 1879 roku. W jej północną ścianę został wmurowany żeliwny reper – pruski znak, który informuje o położeniu nad poziomem morza. Później do wieży została dostawiona w latach 1729-1731, bezstylowa, salowa nawa, która pełniła rolę zboru ewangelickiego. Taki stan rzeczy trwał do 1945 roku. Obecnie świątynia należy do katolików i nosi wezwanie świętego Józefa. Na ścianie jest powieszona tablica: „Na podziękowanie Bogu za powrót Gardei do Polski, a świątyni na użytek wiary katolickiej. W dniu poświęcenia kościoła staraniem pierwszego proboszcza franciszkanina tablice tę ufundowano. Gardeja 29 IX 1946 r.”.

</doc>
<doc id="3211903" url="https://pl.wikipedia.org/wiki?curid=3211903" title="Klasyfikacje Tour de France 2013">
Klasyfikacje Tour de France 2013



</doc>
<doc id="3211905" url="https://pl.wikipedia.org/wiki?curid=3211905" title="Thomas Reifeltshammer">
Thomas Reifeltshammer

Thomas Reifeltshammer (ur. 3 lipca 1988 w Ried) – austriacki piłkarz występujący na pozycji obrońcy. Gra w zespole SV Ried, którego jest równocześnie wychowankiem. Zdobył z tym klubem puchar Austrii w 2011 roku.

</doc>
<doc id="3211906" url="https://pl.wikipedia.org/wiki?curid=3211906" title="MGS">
MGS



</doc>
<doc id="3211907" url="https://pl.wikipedia.org/wiki?curid=3211907" title="Dzikie Pola (ujednoznacznienie)">
Dzikie Pola (ujednoznacznienie)



</doc>
<doc id="3211908" url="https://pl.wikipedia.org/wiki?curid=3211908" title="GPO">
GPO



</doc>
<doc id="3211911" url="https://pl.wikipedia.org/wiki?curid=3211911" title="Bimal Chandra">
Bimal Chandra

Bimal Chandra (ur. w 1925 roku) – indyjski pływak, uczestnik igrzysk olimpijskich. 
Życiorys.
Igrzyska Olimpijskie.
Na igrzyskach olimpijskich Chandra wystąpił tylko raz - podczas XIV Letnich Igrzysk Olimpijskich w 1948 roku w Londynie. Wziął udział w dwóch konkurencjach pływackich. Na dystansie 400 metrów stylem dowolnym wystartował w czwartym wyścigu eliminacyjnym. Z czasem 5:38,6 zajął w nim siódme miejsce, co wyeliminowało go z dalszej rywalizacji w tej konkurencji. Na dystansie 1500 metrów stylem dowolnym, z czasem 22:52,9 uplasował się na niepremiowanym awansem, szóstym miejscu w trzecim wyścigu eliminacyjnym.

</doc>
<doc id="3211912" url="https://pl.wikipedia.org/wiki?curid=3211912" title="Stany Kempompo Ngangola">
Stany Kempompo Ngangola

Stany Kempompo Ngangola (ur. 8 stycznia 1974 r.) – kongijski pływak, uczestnik igrzysk olimpijskich. 
Życiorys.
Igrzyska Olimpijskie.
Na igrzyskach olimpijskich Kempompo Ngangola wystąpił tylko raz - podczas XXIX Letnich Igrzysk Olimpijskich w 2008 roku w Pekinie. Wziął udział w jednej konkurencji pływackiej. Na dystansie 50 metrów stylem dowolnym wystartował w drugim wyścigu eliminacyjnym. Z czasem 39,17 zajął w nim szóste miejsce, a w rankingu końcowym uplasował się na dziewięćdziesiątym siódmym miejscu w tej konkurencji.

</doc>
<doc id="3211913" url="https://pl.wikipedia.org/wiki?curid=3211913" title="Alan Durrett">
Alan Durrett

Alan Hugh Durrett (ur. 8 stycznia 1974 r.) – zambijski pływak, uczestnik igrzysk olimpijskich.
Życiorys.
Igrzyska Olimpijskie.
Na igrzyskach olimpijskich Durrett wystąpił tylko raz – podczas XVIII Letnich Igrzysk Olimpijskich w 1964 roku w Tokio. Miał wtedy szesnaście lat i reprezentował dawną kolonię brytyjską, Rodezję Północną. Wziął udział w dwóch konkurencjach pływackich. Na dystansie 400 metrów stylem dowolnym wystartował w trzecim wyścigu eliminacyjnym. Z czasem 4:39,0 zajął w nim piąte miejsce, co wyeliminowało go z dalszej rywalizacji w tej konkurencji. Na dystansie 1500 metrów stylem dowolnym, z czasem 18:24,9 uplasował się na niepremiowanym awansem, piątym miejscu w drugim wyścigu eliminacyjnym

</doc>
<doc id="3211914" url="https://pl.wikipedia.org/wiki?curid=3211914" title="Alois Dansou">
Alois Dansou

Alois Dansou (ur. 8 stycznia 1974 r.) – beniński pływak, uczestnik igrzysk olimpijskich.
Życiorys.
Dansou urodził się we Francji, lecz mimo to reprezentuje Benin. Na co dzień reprezentuje barwy klubu Aquatic Club Eidesien.
Igrzyska Olimpijskie.
Na igrzyskach olimpijskich Dansou wystąpił dwukrotnie.
Na XXVIII Letnich Igrzyska ch Olimpijskich w 2004 roku w Atenach, dwudziestodwuletni Benińczyk, wziął udział w wyścigu na dystansie 50 metrów stylem dowolnym. Z czasem 24,86 zajął ósme miejsce w czwartym wyścigu eliminacyjnym, a w rankingu ogólnym uplasował się na sześćdziesiątym miejscu.
Cztery lata później, podczas XXIX Letnich Igrzysk Olimpijskich w Pekinie ponownie wziął udział w wyścigu na dystansie 50 metrów stylem dowolnym. Wystartował w pierwszym wyścigu eliminacyjnym. Z czasem 24,54 zajął w nim pierwsze miejsce, a w rankingu końcowym uplasował się na sześćdziesiątym drugim miejscu w tej konkurencji.

</doc>
<doc id="3211915" url="https://pl.wikipedia.org/wiki?curid=3211915" title="Edward Fredkin">
Edward Fredkin

Edward Fredkin (ur. 1934) – naukowiec, profesor Carnegie Mellon University (CMU) i wczesny pionier fizyki cyfrowej. Największe zasługi odniósł na polu badań nad odwracalnym rachunkiem komputerowym i automatami komórkowymi.
Bramka Fredkina stanowi zasadniczy przełom w pracach nad rachunkiem odwracalnym, któremu wielkie znaczenie nadaje już w 1969 roku Konrad Zuse w książce „Calculating Space” (Obliczanie przestrzeni). W swoich ostatnich pracach wprowadza pojęcie filozofii cyfrowej.
Pracował również na wydziale informatyki MIT i jako badacz fizyki na Uniwersytecie w Bostonie.

</doc>
<doc id="3211916" url="https://pl.wikipedia.org/wiki?curid=3211916" title="Thomas Löffler">
Thomas Löffler

Thomas Löffler (ur. 1 maja 1989 w Hall in Tirol) – austriacki piłkarz występujący na pozycji pomocnika. Od lipca 2014 roku gra w zespole TSV Hartberg, do którego przeniósł się z drużyny Wacker Innsbruck. 

</doc>
<doc id="3211922" url="https://pl.wikipedia.org/wiki?curid=3211922" title="Nord IV">
Nord IV

Nord IV – jacht, na którym Andrzej Urbańczyk odbył dwa samotne rejsy: w 1982 r. San Francisco – Hawaje (Honolulu) – San Francisco i w 1983/84 rejs dookoła świata z zawinięciem do trzech portów.
„Nord IV” był jachtem regatowym, produkcji firmy , klasy Ericson 30+, zbudowanym z laminatów wzmacnianych włóknem szklanym. &lt;br&gt;Typ ożaglowania – slup.

</doc>
<doc id="3211924" url="https://pl.wikipedia.org/wiki?curid=3211924" title="Masyw Adamello-Presanella">
Masyw Adamello-Presanella



</doc>
<doc id="3211926" url="https://pl.wikipedia.org/wiki?curid=3211926" title="Adventure (stacja telewizyjna)">
Adventure (stacja telewizyjna)

Adventure – polski kanał telewizyjny premium o tematyce dokumentalno-przygodowej i rozrywkowej. Nadawany jest przez firmę MWE Networks. Profil stacji skierowany jest głównie do mężczyzn.
Kanał nadaje audycje poświęcone łowiectwu, wędkarstwu, wspinaczce wysokogórskiej, podróżom, sportom ekstremalnym, dzikiej przyrodzie i męskim pasjom. W ramówce znajdują się również popularne programy typu docu-reality. Stacja nie przerywa programów reklamami.
Kanał rozpoczął nadawanie 1 września 2014 roku w dwóch wersjach - w standardowej (16:9 SD) i wysokiej rozdzielczości (Full HD). Jednak nadawca przygotowuje programy także w technologii 4K (Ultra HD). Stacja dostępna jest w prawie 100 sieciach kablowych (w tym m.in. UPC Polska, Multimedia Polska, Vectra, Inea i Toya), a w przekazie satelitarnym na wyłączność na platformie Platforma Canal+ i w Orange TV.
Historia stacji.
Początkowo przez krótki czas niekodowane testy kanału pod nazwą Adventure TV były prowadzone już we wrześniu 2012 roku z satelity Hot Bird 13°E. Na antenie stacji emitowane były wtedy magazyny, których producentem jest spółka Michał Winnicki Entertainment. Testy zostały jednak szybko zakończone, a nadawca nie ujawniał szczegółów związanych z tym projektem. W 2013 roku nadawca uruchomił muzyczno-rozrywkowy kanał Power TV, a projekt Adventure TV został przesunięty. W styczniu 2014 roku poinformowano, iż start Adventure TV planowany jest w 2014 roku, a miesiąc później zaprezentowano pierwsze logo stacji.
29 lipca 2014 roku Krajowa Rada Radiofonii i Telewizji wydała spółce Michał Winnicki Entertainment koncesję na nadawanie kanału Adventure (wcześniej zapowiadanego jako Adventure TV). W sierpniu 2014 roku zaprezentowano ostateczne logo stacji. Natomiast oficjalnie stacja rozpoczęła nadawanie 1 września 2014 roku.
10 kwietnia 2018 r. rozpoczęła działalność czeska filia Michał Winnicki Entertainment, której zadaniem zostało uruchomienie w Czechach oraz na Słowacji lokalnych wersji kanałów Power TV, Adventure HD i Top Kids.

</doc>
<doc id="3211927" url="https://pl.wikipedia.org/wiki?curid=3211927" title="FOR poleca">
FOR poleca

FOR poleca – seria wydawnicza działająca przy Forum Obywatelskiego Rozwoju, fundacji powstałej w 2007 r. z inicjatywy prof. Leszka Balcerowicza. Książki w treści nawiązują do tematyki ekonomicznej i wiążą się z myślą wolnościową. Większość z nich zawiera słowo wstępu prof. Balcerowicza.

</doc>
<doc id="3211928" url="https://pl.wikipedia.org/wiki?curid=3211928" title="Michael Madl">
Michael Madl

Michael Madl (ur. 21 marca 1988 roku w Judenburgu) – austriacki piłkarz występujący na pozycji obrońcy. Wychowanek USV Koblenz, od 2018 jest zawodnikiem pierwszoligowego austriackiego klubu Austria Wiedeń. Zdobywca pucharu Austrii z 2009 roku z drużyną Austrii Wiedeń.

</doc>
<doc id="3211929" url="https://pl.wikipedia.org/wiki?curid=3211929" title="Włodzimierz Wojciechowski (architekt)">
Włodzimierz Wojciechowski (architekt)

Włodzimierz Wojciechowski (ur. 23 listopada 1924, zm. 26 grudnia 2000 w Poznaniu) – polski architekt i nauczyciel akademicki.
Życiorys.
W 1951 ukończył studia na Wydziale Architektury Szkoły Inżynierskiej w Poznaniu, a w 1959 na takim samym wydziale na Politechnice Wrocławskiej. Od 1950 pracował w "Miastoprojekcie" w Poznaniu, gdzie większość dzieł opracowywał w zespole projektowym wraz z Bogdanem Celichowskim i Wojciechem Kasprzyckim. Od 1953 w SARP-ie. Od 1964 wykładał na PWSSP w Poznaniu, a potem został profesorem tej uczelni. Był też kilkakrotnie dziekanem i prodziekanem Wydziału Architektury Wnętrz i Wzornictwa. Od 1963 do 1965 wiceprezes SARP do spraw twórczości. Został pochowany na Cmentarzu Junikowo w Poznaniu.
Dzieła.
Dzieła:

</doc>
<doc id="3211930" url="https://pl.wikipedia.org/wiki?curid=3211930" title="III liga polska w piłce nożnej (grupa III 2008–2016)">
III liga polska w piłce nożnej (grupa III 2008–2016)

III liga polska w piłce nożnej, grupa II (nieoficjalna nazwa: III liga dolnośląsko-lubuska) – była jedną z ośmiu grup III ligi piłki nożnej w Polsce (w latach 2008–2016). Występowało w niej 18 drużyn z województw dolnośląskiego i lubuskiego. Za rozgrywki odpowiedzialny był Lubuski Związek Piłki Nożnej z siedzibą w Zielonej Górze.
Zasady rozgrywek.
Zmagania w lidze toczyły się systemem kołowym w dwóch rundach – jesiennej i wiosennej. Każda z drużyn rozgrywała z pozostałymi po 2 mecze. Zwycięzca otrzymywał automatyczny awans do II ligi (grupa zachodnia). Do ligi awansował mistrz i wicemistrz IV ligi z grupy kujawsko-pomorskiej oraz mistrzowie IV ligi z grup: wielkopolskiej południowej i wielkopolskiej północnej. Drużyny, które po zakończeniu rozgrywek zajmowały w tabeli miejsca odpowiednio 14, 15 i 16 spadały do właściwej terytorialnie IV ligi i w kolejnym sezonie występowały w IV lidze. Liczba drużyn spadających z III ligi ulegałą zwiększeniu o liczbę drużyn, które spadały z II ligi zgodnie z przynależnością terytorialną do Dolnośląskiego lub Lubuskiego ZPN.
Drużyna, które zrezygnowały z uczestnictwa w rozgrywkach, degradowana była o 2 klasy rozgrywkowe i przenoszona na ostatnie miejsce w tabeli (jeśli rozegrała przynajmniej 50% spotkań sezonu; wtedy mecze nierozegrane weryfikowane są jako walkowery 0:3 na niekorzyść drużyny wycofanej) lub jej wyniki zostawały anulowane. Z rozgrywek eliminowana – i również degradowana o 2 klasy rozgrywkowe – była drużyna, która nie rozegra z własnej winy 3 spotkań sezonu.
Kolejność w tabeli ustalała się według liczby zdobytych punktów. W przypadku uzyskania równej liczby punktów przez dwie drużyny, o zajętym miejscu decydowały:
W przypadku, gdy dwoma zespołami o jednakowej liczbie punktów były zespoły, których kolejność decyduje o awansie lub spadku, stosowało się wyłącznie zasady określone w punktach a, b i c, a jeżeli one nie rozstrzygały o kolejności, zarządzane było spotkanie barażowe na neutralnym boisku, wyznaczonym przez Wydział Gier PZPN.Przy więcej niż dwóch zespołach przeprowadzało się dodatkową punktację pomocniczą spotkań wyłącznie między zainteresowanymi drużynami, kierując się kolejno zasadami podanymi punktach a, b, c, d oraz e.
Sezon 2014/2015.
90minut.pl
Sezon 2013/2014.
Objaśnienia:
Sezon 2012/2013.
Uwaga:Lechia Zielona Góra połączyła się przed sezonem z UKP Zielona Góra i występuje pod tą drugą nazwą.
Sezon 2011/2012.
Uwagi:
Sezon 2010/2011.
Uwagi:
Sezon 2009/2010.
Objaśnienia:

</doc>
<doc id="3211932" url="https://pl.wikipedia.org/wiki?curid=3211932" title="Monte Adamello">
Monte Adamello



</doc>
<doc id="3211936" url="https://pl.wikipedia.org/wiki?curid=3211936" title="Feiyin Tongrong">
Feiyin Tongrong

Feiyin Tongrong (chiń. 費隱通容, pinyin "Fèiyǐn Tōngróng"; kor. 비은통용 "Piŭn T’ongyong"; jap. "Hiin Tōyō"; wiet. " Phí ẩn Thông Dung"; ur. 1593, zm. 1662) – chiński mistrz chan z odgałęzienia yangqi szkoły linji, kaligraf.
Życiorys.
Pochodził z rejonu Fuqing, gdzie znajdował się klasztor Wanfu na górze Huangbo. Po śmierci rodziców krewni oddali go do lokalnego klasztoru. W wieku 14 lat został nowicjuszem. Jego pierwszymi nauczycielami byli mistrzowie chan szkoły caodong, tacy jak Zhanran Yuancheng (1561–1626), Wuming Huijing (1548–1618) i Wuyi Yuanlai. Został zaordynowany przez mistrza Zhanrana i na ceremonii tonsurowej (postrzyżyn) otrzymał imię Mingmi.
Był antynomistą i bardzo interesował się praktyką Koanową. Kolidowało to z ówczesnym stylem praktyki caodong, w którym praktykowało się medytację, inkantacje oraz prowadziło doktrynalne studia. Był więc często wyśmiewany przez innych uczniów. Nie znajdywał także zrozumienia u nauczycieli. Studiował kiedyś ze znanym mnichem, który wierzył w to, że osiągnął oświecenie. Mnich ten spytał Feiyina o znaczenie bezspoinowej stupy ("wufengta"). Feiyin odpowiedział klaśnięciem. Mnich powiedział wtedy: „Spróbuj nauczyć się być uczciwym!” Feiyin odpowiedział: „Biorąc pod uwagę to, że jesteś już starszy, wymierzam ci trzydzieści uderzeń”. Ostatecznie Feiyin odszedł do tego nauczyciela.
Po około dziesięciu latach praktyki u mistrzów caodong Feiyin opuścił tę szkołę i rozpoczął praktykę w szkole linji. Miał wtedy około 28 lat. W 1621 roku przeczytał zapisane wypowiedzi (chiń. "yulu") mistrza Miyuna Yuanwu i został natychmiast przyciągnięty przez jego nauki. Uwielbienie Miyuna przez Feiyina wynikało z tego, iż mieli podobne zrozumienie literatury chan.
W końcu doszło do ich spotkania, podczas którego nie użyli żadnego dyskursywnego dialogu. Uderzenia i okrzyki, chociaż wydawały się niezwykle gwałtowne, wyrażały ich zrozumienie chanu. Feiyin po raz pierwszy poczuł się w pełni zaaprobowany. Po tym spotkaniu Feiyin spalił wszystkie swoje doktrynalne eseje, które napisał wcześniej i całkowicie poświęcił się literaturze chan.
Feiyin praktykował u Miyuna przez kilka lat. W 1630 roku Feiyin, który pochodził z Fuqing, udał się tam, m.in. aby przedstawić osobę Miyuna lokalnym intelektualistom. Feiyin wynegocjował także wtedy stanowisko opata klasztoru Wanfu dla Miyuna. Miyun zaakceptował propozycję i w 1631 roku drogą morską przybył do Fuqing. Siódmego miesiąca tego roku Feiyin otrzymał certyfikat przekazu Dharmy, miotełkę i szatę w czasie publicznej ceremonii. Miyun opuścił Wanfu si ósmego miesiąca tego roku, a Feiyin został opatem klasztoru Mafeng w Fujian. Jednak już w 1633 roku był opatem Wanfu si.
Po trzech latach pełnego sukcesów piastowania tej funkcji, jego kariera szybko się rozwijała. W 1638 roku został opatem klasztoru Jinsu w okolicy Haiyan w prowincji Zhejiang, po Miyunie, który został opatem Tiantong si w Ningbo. Około 1640 roku wpływy Miyuna były olbrzymie. Jego linia przekazu dzierżyła dwa najbardziej prestiżowe w Chinach klasztory (z pięciu): Jinsu (Feiyin) i Tiantong (Miyun). Oba te klasztory były zupełnie niezależne. Jednak gdy znalazły się w posiadaniu Miyuna i Feiyina, miejscowi patroni (dla których lokalne klasztory były terenem ich wpływów) poczuli się zagrożeni, gdyż przypuszczali, iż klasztor Jinsu stanie się filią klasztoru Tiantong. W wyniku tej kontrowersji Miyun musiał udać się do Jinsu si i wyjaśnić sprawę tak, aby uspokoić miejscowych notabli.
Jednym z głównych zainteresowań Feiyina były linie przekazu Dharmy. Był uczulony na wszelkie fałszerstwa i krytykował Muchena Daominga za to, iż ten pisząc epitafium dla ich mistrza Miyuna, wspomniał tylko ilość jego spadkobierców Dharmy, bez wymieniania ich z nazwiska. Dla Feiyina była to próba oszustwa, gdyż Muchen otrzymał przekaz Dharmy przez pośrednika. Aby uniknąć podobnych problemów Feiyin posunął się do tego, że w czasie żałobnych uroczystości w roku 1642 poświęconych Miyunowi w klasztorze Tongxuan na górze Tiantai publicznie spalił wszystkie miotełki pozostałe po Miyunie oraz zniszczył jego pieczęć.
W roku 1647 został zaproszony na stanowisko opata do jednego z głównych klasztorów Chin – Tiantong. W 1650 przyjął stanowisko opata w klasztorze Fuyan. W latach 50. XVII wieku przeżywał szczyt swojej kariery. Odbywał częste podróże pomiędzy słynnymi ośrodkami chanu w prowincji Zhejiang i rozciągnął swoje wpływy na wszelkie sprawy klerykalne.
W tym okresie napisał swoją polemiczną książkę "Wudeng yantong", która spowodowała olbrzymie zamieszanie w chińskim środowisku buddyjskim i doprowadziła go do porażki i frustracji.
Mistrz chan Feiyin Tongrong zmarł w 1662 roku pozostawiwszy po sobie 64 spadkobierców.
Ponieważ jego uczeń Yinyuan Longqi założył w Japonii szkołę ōbaku, Feiyin jest czczony także w Japonii. W 1999 roku japońscy pielgrzymi wybudowali w klasztorze Wanfu pawilon Feiyina (chiń. "Feiyin ting").
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3211937" url="https://pl.wikipedia.org/wiki?curid=3211937" title="III liga polska w piłce nożnej (grupa VI 2008–2016)">
III liga polska w piłce nożnej (grupa VI 2008–2016)

III liga polska w piłce nożnej (grupa VI) (nieoficjalne nazwy: III liga łódzko-mazowiecka) – była jedną z ośmiu grup III ligi piłki nożnej w Polsce (w latach 2008–2016). Występowało w niej 18 drużyn z województw łódzkiego i mazowieckiego. Za rozgrywki odpowiedzialny był Łódzki Związek Piłki Nożnej z siedzibą w Łodzi.
Zasady rozgrywek.
Zmagania w lidze toczyły się systemem kołowym w dwóch rundach – jesiennej i wiosennej. Każda z drużyn rozgrywała z pozostałymi po 2 mecze. Zwycięzca otrzymywał automatyczny awans do II ligi (grupa wschodnia). Do ligi awansowały mistrz i wicemistrz IV ligi, grupy łódzkiej oraz mistrzowie IV ligi z grup: mazowieckiej południowej i mazowieckiej północnej. Drużyny, które po zakończeniu rozgrywek zajmowały w tabeli III ligi grupy II miejsca odpowiednio 14., 15. i 16. spadały do właściwej terytorialnie IV ligi i w kolejnym sezonie występowały w IV lidze. Liczba drużyn spadających z III ligi ulegała zwiększeniu o liczbę drużyn, które spadały z II ligi zgodnie z przynależnością terytorialną do Łódzkiego lub Mazowieckiego ZPN.
Drużyna, która zrezygowała z uczestnictwa w rozgrywkach, degradowana była o 2 klasy rozgrywkowe i przenoszona na ostatnie miejsce w tabeli (jeśli rozegrała przynajmniej 50% spotkań sezonu; wtedy mecze nierozegrane weryfikowane są jako walkowery 0:3 na niekorzyść drużyny wycofanej) lub jej wyniki zostawały anulowane. Z rozgrywek eliminowana – i również degradowana o 2 klasy rozgrywkowe – była drużyna, która nie rozegrała z własnej winy 3 spotkań sezonu.
Kolejność w tabeli ustalała się według liczby zdobytych punktów. W przypadku uzyskania równej liczby punktów przez dwie drużyny, o zajętym miejscu decydujowały:
W przypadku, gdy dwoma zespołami o jednakowej liczbie punktów były zespoły, których kolejność decyduje o awansie lub spadku, stosuje się wyłącznie zasady określone w punktach a, b i c, a jeżeli one nie rozstrzygną kolejności, zarządzało się spotkanie barażowe na neutralnym boisku, wyznaczonym przez Wydział Gier PZPN.
Sezon 2014/2015.
Drużyny.
Objaśnienia:
Sezon 2013/2014.
Objaśnienia:
2Z IV ligi łódzkiej awansował tylko jeden zespół, w związku z czym dodatkowo utrzymał się Sokół Aleksandrów Łódzki.
Sezon 2010/2011.
Uwaga: KP Piaseczno grał w sezonie 2009/2010 pod nazwą KS Piaseczno.

</doc>
<doc id="3211944" url="https://pl.wikipedia.org/wiki?curid=3211944" title="Mahindra Scorpio">
Mahindra Scorpio

Mahindra Scorpio − samochód terenowy produkowany przez indyjski koncern Mahindra &amp; Mahindra Limited.
W 2002 roku prowadzono rozmowy z Auto Lada na temat montowania pojazdów w Rosji.

</doc>
<doc id="3211945" url="https://pl.wikipedia.org/wiki?curid=3211945" title="Ulica Lipowa w Sopocie">
Ulica Lipowa w Sopocie

Ulica Lipowa (do 1945 "Charlottenstrasse", w okresie 1946-49 "Wojska Polskiego", w latach 1949-90 "Wincentego Pstrowskiego") – willowa ulica o długości 280 m w centrum Sopotu, pomiędzy ul. Kościuszki i Skarpą Sopocką przy ul. Sobieskiego.
Przebieg ulicy.
Ul. Lipowa bierze początek od ul. Kościuszki, ok. 250 m od stacji kolejowej, następnie krzyżuje się z ul. Władysława IV i ul. Dębową, po czym kończy się schodami prowadzącymi do ul. Jana Sobieskiego. Zabudowa głównie mieszkalna, wyłącznie rezydencje wybudowane przed I wojną światową, mieszczą się tu nieliczne instytucje.
Ulica wytyczona w 1893, zabudowana po obu stronach willami (głównie kilkurodzinnymi), wybudowanymi w latach 1895-1913. Ciekawsze obiekty znajdujące się przy tej ulicy to:

</doc>
<doc id="3211947" url="https://pl.wikipedia.org/wiki?curid=3211947" title="Maruti Gypsy">
Maruti Gypsy

Maruti Gypsy − lekki samochód terenowy produkowany przez indyjski koncern Maruti Suzuki na bazie Suzuki Jimny od 1985 roku.
Ten spartański pojazd pozbawiony jest wszelkich "luksusów" takich jak: pasy bezpieczeństwa dla pasażerów podróżujących na tylnych kanapach, wspomagania kierownicy, zagłówki foteli przednich (do 1996 roku), nawet wspomaganie hamulców (do 2000 roku). W egzemplarzach z silnikiem 1,0 próżno szukać także zegarka, radia czy gniazda zapalniczki. Wszystkie mechanizmy sterowane są ręcznie.
Auto charakteryzuje się niezwykłą dzielnością terenową, dzięki zastosowanemu napędowi (2H, 4H, N, 4L) oraz małej masie własnej. Zastosowany reduktor rekompensuje niewielką moc silnika. Zawieszenie świetnie spisujące się w terenie wpływa niestety bardzo ujemnie na komfort jazdy (zastosowano resory piórowe na przedniej osi).

</doc>
<doc id="3211948" url="https://pl.wikipedia.org/wiki?curid=3211948" title="Przełączka za Igłą">
Przełączka za Igłą

Przełączka za Igłą – zalesiona przełączka w Dolinie Białego w polskich Tatrach Zachodnich. Znajduje się w dolnej części bezimiennego grzbietu o długości około 1,5 km, który odgałęzia się od grani Długiego Giewontu około 200 m na zachód od Wrótek i opada w kierunku północnym do Doliny Białego, dzieląc jej górną część na dwie odnogi. W grzbiecie tym, w kolejności z południa na północ kolejno wyróżnia się: Zameczki, Przełączkę za Igłą i Igłę. Wschodnie stoki Przełączki za Igłą opadają do głównego ciągu Doliny Białego, zachodnie do jej odnogi – Doliny Suchej. Przez Przełączkę za Igłą prowadzi znakowany szlak turystyczny.

</doc>
<doc id="3211949" url="https://pl.wikipedia.org/wiki?curid=3211949" title="Spot On">
Spot On



</doc>
<doc id="3211950" url="https://pl.wikipedia.org/wiki?curid=3211950" title="Powstanie warszawskie (film)">
Powstanie warszawskie (film)



</doc>
<doc id="3211952" url="https://pl.wikipedia.org/wiki?curid=3211952" title="Akcja (prawo)">
Akcja (prawo)



</doc>
<doc id="3211955" url="https://pl.wikipedia.org/wiki?curid=3211955" title="Linia kolejowa 12 Tatabánya – Oroszlány">
Linia kolejowa 12 Tatabánya – Oroszlány

Linia kolejowa Tatabánya – Oroszlány – drugorzędna linia kolejowa na Węgrzech. Jest to linia jednotorowa, w całości zelektryfikowana, sieć jest zasilana prądem zmiennym 25 kV 50 Hz.
Historia.
Linia została zelektryfikowana w 1965.

</doc>
<doc id="3211956" url="https://pl.wikipedia.org/wiki?curid=3211956" title="Aleksander Holas">
Aleksander Holas

Aleksander Holas (ur. 1911, zm. 27 czerwca 1993) – polski architekt i konserwator zabytków.
Życiorys.
W 1939 ukończył studia na Wydziale Architektury Politechniki Lwowskiej. Po 1945 zatrudniony w Urzędzie Miejskim w Gnieźnie. Potem przeniósł się do Poznania, gdzie pracował w biurze Wojewódzkiego Konserwatora Zabytków (do 1969). W latach 1960-1964 w Zakładzie Projektowania i Usług Inwestycyjnych "Inwestprojekt". Potem w Pracowniach Konserwacji Zabytków w Poznaniu. W latach 1960-1980 był głównym architektem kurii metropolitalnych w Gnieźnie i Poznaniu. Odkrywca portalu romańskiego w kościele ponorbertańskim w Strzelnie.
Dzieła.
Dzieła:
Według Izabeli Pileckiej-Lasik (historyka sztuki) realizacje Holasa były przykładem modernistycznego oderwania się od szeroko rozumianej tradycji chrześcijańskiej. Jego kościoły przypominały prostopadłościenne formy świeckie – domów jednorodzinnych, hal sportowych, czy fabrycznych i same z siebie nie tworzyły przestrzeni sakralnych.

</doc>
<doc id="3211957" url="https://pl.wikipedia.org/wiki?curid=3211957" title="Papier wartościowy (prawo)">
Papier wartościowy (prawo)



</doc>
<doc id="3211959" url="https://pl.wikipedia.org/wiki?curid=3211959" title="Mebea">
Mebea

Mebea – greckie przedsiębiorstwo branży motoryzacyjnej, działające w latach 1973-1983.

</doc>
<doc id="3211960" url="https://pl.wikipedia.org/wiki?curid=3211960" title="Guðmundur Þórarinsson">
Guðmundur Þórarinsson

Guðmundur Þórarinsson (ur. 15 kwietnia 1992 w Selfoss) – piłkarz islandzki grający na pozycji środkowego pomocnika. Od 2022 jest zawodnikiem klubu Aalborg BK.
Kariera klubowa.
Swoją karierę piłkarską Þórarinsson rozpoczął w klubie Selfoss. W 2008 roku awansował do kadry pierwszego zespołu i wtedy też zadebiutował w nim w rozgrywkach 1. deild karla. W sezonie 2009 awansował z Selfossem do Úrvalsdeild (islandzkiej ekstraklasy). W Selfossie grał do końca 2010 roku. W 2011 roku Þórarinsson przeszedł do Vestmannaeyja. Swój debiut w nim zaliczył 2 maja 2011 w wygranym 1:0 domowym meczu z Fram. Wraz z ÍB Vestmannaeyja dwukrotnie zajmował 3. miejsce w islandzkiej lidze.
W 2013 roku Þórarinsson podpisał kontrakt z norweskim klubem Sarpsborg 08 FF. Zadebiutował w nim 17 marca 2013 w zremisowanym 2:2 wyjazdowym spotkaniu z Lillestrøm SK. W 2015 przeszedł do FC Nordsjælland, w którym zadebiutował 20 lutego 2015 w przegranym 0:3 domowym meczu z Randers FC. W marcu 2016 roku został zawodnikiem Rosenborga. Swój debiut w nim zaliczył 2 kwietnia 2016 w wygranym 2:0 wyjazdowym meczu z Vålerenga Fotball.
W lutym 2017 przeszedł do IFK Norrköping, a w styczniu 2020 do New York City FC. 25 lutego 2022 został zawodnikiem Aalborg BK.
Kariera reprezentacyjna.
W reprezentacji Islandii Þórarinsson zadebiutował 21 stycznia 2014 w przegranym 0:2 towarzyskim meczu ze Szwecją, rozegranym w Abu Zabi.
Życie prywatne.
Jego brat Ingólfur jest piosenkarzem. W 2018 roku Guðmundur Þórarinsson zgłosił się do Söngvakeppnin 2018, islandzkich eliminacji do Konkursu Piosenki Eurowizji.

</doc>
<doc id="3211961" url="https://pl.wikipedia.org/wiki?curid=3211961" title="Lekkoatletyka na Igrzyskach Wspólnoty Narodów 2014">
Lekkoatletyka na Igrzyskach Wspólnoty Narodów 2014

Zawody lekkoatletyczne na Igrzyskach Wspólnoty Narodów 2014 rozegrane zostały w dniach 27 lipca – 2 sierpnia 2014 roku na stadionie Hampden Park w Glasgow, które było organizatorem tych igrzysk. Była to dwudziesta edycja zawodów lekkoatletycznych w historii igrzysk. Przeprowadzono zawody w 50 konkurencjach. W klasyfikacji medalowej zwyciężyła reprezentacja Kenii, zaś w rywalizacji punktowej – reprezentacja Anglii.

</doc>
<doc id="3211963" url="https://pl.wikipedia.org/wiki?curid=3211963" title="Pittsburgh Pipers">
Pittsburgh Pipers

Pittsburgh Pipers – amerykański klub koszykarski z siedzibą w Pittsburgh działający w latach 1967–1972. Jego największy sukces to mistrzostwo ABA w 1968 roku.
Historia.
Zespół powstał w 1967 roku, przyjmując nazwę Pipers. Stał się rewelacją rozgrywek ligi ABA za sprawą niedopuszczonego do gry w NBA wielkiego talentu - Connie'go Hawkinsa. Pipers zdobyli mistrzostwo, a ich lider został liderem strzelców ABA, MVP sezonu zasadniczego oraz finałów. Zaliczono go również do All-ABA First Team.
W kolejnym sezonie swoją siedzibę z Minneapolis na Miami zmienił klub Minnesota Muskies. W związku z tym 38-letni adwokat Bill Erickson postanowił sprowadzić do Minneapolis inny zespół, w rezultacie okazali się nim właśnie Pipers. Zespół nie radził sobie tam jednak najlepiej zwłaszcza po zmianie trenera oraz odejściu do NBA Hawkinsa. Wobec powyższych oraz kiepskiej frekwencji drużyna powróciła po zaledwie jednym sezonie z powrotem do Pittsburgha.
Powrót nie spowodował poprawy wyników, a wręcz przeciwnie. Miastu nie zależało ani na Pipers, ani też całej ABA, którą określono tam mianem „mickey mouse”. W związku z tym właściciel zespołu Gabe Rubin zdecydował się do sprzedać. Nowym nabywcą okazał się korporacja Haven Industries, Inc., z siedzibą główną w Nowym Jorku. Po dokonaniu transakcji postanowiono zmienić nazwę zespołu na Pioneers. Ze względu jednak na pewne konotacje polityczne zdecydowano się ostatecznie na bardziej neutralną nazwę Condors. Pod nową nazwą drużyna rozegrała jeszcze dwa kolejne słabe sezony, po czym została rozwiązana.
Nagrody indywidualne.
All-ABA First Team (piątka najlepszych zawodników ligi)
All-ABA Second Team (druga piątka najlepszych zawodników ligi)
ABA All-Rookie Team (piątka najlepszych debiutantów)
Uczestnicy meczu gwiazd

</doc>
<doc id="3211964" url="https://pl.wikipedia.org/wiki?curid=3211964" title="Pittsburgh Condors">
Pittsburgh Condors



</doc>
<doc id="3211965" url="https://pl.wikipedia.org/wiki?curid=3211965" title="Minnesota Pipers">
Minnesota Pipers



</doc>
<doc id="3211966" url="https://pl.wikipedia.org/wiki?curid=3211966" title="Marco Marziale">
Marco Marziale

Marco Marziale (daty życie nieznane) – wenecki malarz działający w latach 1492/1493–1507.
Uczeń Giovanniego Belliniego. Od stycznia 1493 roku (według kalendarza juliańskiego) pracował dla Republiki Weneckiej, pomagając Belliniemu przy pracach w Pałacu Dożów. Malowidła te zostały zniszczone podczas pożaru miasta w 1574 roku. W 1493 roku wstąpił do bractwa Scuola di San Marco. Około 1500 roku prawdopodobnie przybył do Cremony, zapewne jednak opuścił miasto po zajęciu przez wojska księstwa Mediolanu. Z 1507 roku pochodzą jego dwie ostatnie prace; brak jest informacji o dalszych losach malarza.
W zbiorach National Gallery w Londynie znajdują się dwa obrazy ołtarzowe z kościołów w Cremonie, sygnowane przez Marzialego. Dwie wersje "Wieczerzy w Emaus" (opartej o zaginiony obraz Belliniego, znany dziś z ryciny) znajdują się w berlińskim Gemäldegalerie oraz w zbiorach Gallerie dell’Accademia w Wenecji, gdzie w tamtejszym Museo Correr znajduje się również "Obrzezanie Dzieciątka Jezus" z 1499 roku. Ponadto Marzialemu przypisuje się pewną liczbę niesygnowanych dzieł.

</doc>
<doc id="3211968" url="https://pl.wikipedia.org/wiki?curid=3211968" title="Europejska Formuła 2 Sezon 1979">
Europejska Formuła 2 Sezon 1979

Europejska Formuła 2 Sezon 1979 – trzynasty sezon Europejskiej Formuły 2. Rozpoczął się 25 marca na torze Silverstone Circuit w Wielkiej Brytanii, a zakończył 19 sierpnia również w Wielkiej Brytanii, na Donington Park. Tytuł w klasyfikacji kierowców zdobył Szwajcar Marc Surer. Wśród konstruktorów najlepsza okazała się brytyjska ekipa Toleman,
Klasyfikacja kierowców.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 10 najlepszych wyników
Uwagi:

</doc>
<doc id="3211969" url="https://pl.wikipedia.org/wiki?curid=3211969" title="Nikola Đurđić">
Nikola Đurđić

Nikola Đurđić (ur. 1 kwietnia 1986 w Pirocie) – piłkarz serbski grający na pozycji napastnika. Od 2018 jest zawodnikiem klubu Hammarby IF.
Kariera klubowa.
Swoją karierę piłkarską Đurđić rozpoczął w klubie Radnički Pirot. W 2004 roku awansował do kadry pierwszego zespołu i wtedy też zadebiutował w nim. W 2006 roku odszedł do FK Voždovac, z którym w sezonie 2006/2007 spadł z Super Ligi do Prvej Ligi. W Voždovacu grał do końca 2008 roku.
W 2009 roku Đurđić przeszedł do FK Haugesund. Zadebiutował w nim 5 kwietnia 2009 w zremisowanym 2:2 wyjazdowym meczu z Tromsdalen UIL. Na koniec 2009 roku awansował z Haugesundem z 1. divisjon do Tippeligaen.
W połowie 2012 roku Đurđić został wypożyczony do Helsingborga. W szwedzkiej ekstraklasie swój debiut zaliczył 25 sierpnia 2012 w przegranym 1:2 wyjazdowym meczu z Djurgårdens IF. W debiucie zdobył gola. W Helsingborgu spędził pół roku.
W styczniu 2013 roku Đurđić podpisał kontrakt z SpVgg Greuther Fürth, który zapłacił za niego sumę 1,3 miliona euro. W Fürth swój debiut zanotował 26 stycznia 2013 w przegranym 0:3 domowym meczu z 1. FSV Mainz 05. W sezonie 2012/2013 spadł z Fürth z do drugiej ligi.
W 2014 roku Đurđić przeszedł za 2 miliony euro do FC Augsburg. W 2015 został wypożyczony do Malmö FF, a w 2016 do Fortuny Düsseldorf. Latem 2016 przeszedł do Partizana Belgrad. W 2017 roku grał w Randers FC, a w 2018 trafił do Hammarby IF.
Kariera reprezentacyjna.
W reprezentacji Serbii Đurđić zadebiutował 6 lutego 2013 w wygranym 3:1 towarzyskim meczu z Cyprem, rozegranym w Nikozji.

</doc>
<doc id="3211970" url="https://pl.wikipedia.org/wiki?curid=3211970" title="Formuła 2 Sezon 1979">
Formuła 2 Sezon 1979

Europejska Formuła 2 Sezon 1979

</doc>
<doc id="3211974" url="https://pl.wikipedia.org/wiki?curid=3211974" title="Członek (prawo)">
Członek (prawo)



</doc>
<doc id="3211976" url="https://pl.wikipedia.org/wiki?curid=3211976" title="Obserwatorfinansowy.pl">
Obserwatorfinansowy.pl

ObserwatorFinansowy.pl – internetowy portal ekonomiczny o charakterze analitycznym. Jego właścicielem jest Narodowy Bank Polski. Portal powstał jako platforma do wymiany idei i pogłębionej dyskusji ekonomicznej.
Każdego roku do serwisu trafia ponad 1000 analiz i wywiadów z zakresu makroekonomii, finansów publicznych i bankowości.
Opis.
Serwis powstał w listopadzie 2009 r. z inicjatywy ówczesnego prezesa NBP Sławomira Skrzypka. Pierwszym redaktorem naczelnym serwisu był Mariusz Ziomecki. W 2010 roku nowy prezes NBP, Marek Belka, zdecydował o kontynuacji projektu. Na stanowisko redaktora naczelnego powołał Krzysztofa Bienia. Jego zastępcą została Katarzyna Mokrzycka. Od listopada 2018 roku redaktorem naczelnym serwisu jest Maciej Danielewicz, powołany przez prezesa NBP Adama Glapińskiego, poprzednio wieloletni redaktor naczelny serwisu inwestorskiego PAP Biznes. Zastępcą redaktora naczelnego jest Ewa Rzeszutek.
Portal działa na zasadach "non-profit", nie publikuje reklam, a dostęp czytelników do wszystkich treści jest bezpłatny. Teksty publikowane są na zasadzie otwartej licencji, czyli z możliwością bezpłatnego przedruku przez wszystkie media.
Autorzy.
Autorami analiz w Obserwatorze Finansowym są naukowcy, analitycy i eksperci NBP, wybitni ekonomiści z Polski i innych państw oraz dziennikarze specjalizujący się w poszczególnych branżach gospodarki, na co dzień pracujący w różnych mediach.
"ObserwatorFinansowy.pl" blisko współpracuje z wydawnictwem The Economist, udostępnia też polskie wersje analiz publikowanych na portalu VoxEU oraz na platformie Project Syndicate. Na łamach Obserwatora Finansowego można przeczytać felietony i analizy takich ekonomistów, jak Joseph Stiglitz czy Kenneth Rogoff.
Inicjatywy.
Konkurs „Gdyby to zależało ode mnie, to…”.
W latach 2011–2015 Obserwator Finansowy organizował konkurs na publikacje wskazujące, co i w jaki sposób można zrobić w Polsce, aby lepiej, z większym pożytkiem gospodarować pieniędzmi w bardzo szeroko rozumianej sferze finansów publicznych.
E-magazyn „Spot On”.
W latach 2013–2016 Obserwator Finansowy wydawał miesięcznik w wersji elektronicznej "Spot On". To aplikacja na tablety, która zawiera wybór najważniejszych, najczęściej czytanych i najczęściej komentowanych publikacji z danego miesiąca, dotyczących gospodarki w kraju i na świecie, finansów publicznych i biznesu z przejrzystymi infografikami, filmami i komentarzami. W czerwcu 2014 r. ukazał się specjalny numer "Spot On English Edition" przygotowany w całości dla odbiorców angielskojęzycznych z okazji rocznicy 25-lecia czerwcowych wyborów.

</doc>
<doc id="3211977" url="https://pl.wikipedia.org/wiki?curid=3211977" title="Christian Eminger">
Christian Eminger

Christian Eminger (ur. 21 października 1964 w Baden) – austriacki łyżwiarz szybki.
Kariera.
Największy sukces w karierze Christian Eminger osiągnął w sezonie 1985/1986, kiedy zajął trzecie miejsce w klasyfikacji końcowej Pucharu Świata na 5000 m. Wyprzedzili go jedynie Dave Silk z USA oraz Szwed Tomas Gustafson. Siedmiokrotnie stawał na podium zawodów PŚ, odnosząc jedno zwycięstwo: 9 lutego 1986 roku w Innsbrucku był najlepszy na dystansie 5000 m. Zajął ponadto czwarte miejsce w klasyfikacji 5000/10 000 m w sezonie 1986/1987. Nigdy nie zdobył medalu na mistrzostwach świata; jego najlepszym wynikiem było siódme miejsce wywalczone na wielobojowych mistrzostwach świata w Oslo w 1989 roku. W tym samym roku zajął też czwarte miejsce na mistrzostwach Europy w Göteborgu, przegrywając walkę o medal z Norwegiem Geirem Karlstadem. W 1984 roku wziął udział w igrzyskach olimpijskich w Sarajewie, gdzie jego najlepszym wynikiem było 28. miejsce w biegu na 1500 m. Podczas rozgrywanych cztery lata później igrzysk olimpijskich w Calgary zajął między innymi dziewiętnaste miejsce na 10 000 m, a na dwukrotnie krótszym dystansie uplasował się jedną pozycję niżej. Wystartował również na igrzyskach w Lillehammer w 1994 roku, zajmując dziesiąte miejsce w biegach na 5000 i 10 000 m. W 1998 roku zakończył karierę.

</doc>
<doc id="3211980" url="https://pl.wikipedia.org/wiki?curid=3211980" title="Oset łopianowaty">
Oset łopianowaty

Oset łopianowaty ("Carduus personata" (L.) Jacq.) – gatunek rośliny należący do rodziny astrowatych. Występuje w górach środkowej Europy, w Alpach, Apeninach, na Bałkanach. W Polsce spotykany w Karpatach i Sudetach; sięga od regla dolnego po piętro kosodrzewiny. Także na Lubelszczyźnie.
Biologia i ekologia.
Bylina, hemikryptofit. Kwitnie od czerwca do września. Rośnie na glebach wilgotnych, żyznych i bardzo żyznych, o odczynie obojętnym, w półcieniu. Spotykana w lasach łęgowych i w zbiorowiskach ziołorośli nad brzegami potoków.
W Polsce uznawany za gatunek charakterystyczny związku zbiorowisk ziołorośli wysokogórskich "Adenostylion alliariae" oraz wyróżniający nadrzecznej olszyny górskiej "Alnetum incanae". W innych krajach, np. w Szwajcarii, opisywany jako niecharakterystyczny gatunek związany ze zbiorowiskami wilgotnych ziołorośli ze związku "Petasition officinalis". 
Liczba chromosomów 2n=22, 18.
Poza podgatunkiem nominatywnym ("C. personata personata") wyróżnia się podgatunek "C. personata" subsp. "albidus" (Adamovic) Kazmi (syn. "C. bicolorifolius" Klokov, "C. personata" var. "albidus" (Adamov.) Kazmi).

</doc>
<doc id="3211981" url="https://pl.wikipedia.org/wiki?curid=3211981" title="Musa Bakare">
Musa Bakare

Musa Bakare (ur. 24 czerwca 1971 r.) – nigeryjski pływak, uczestnik igrzysk olimpijskich. 
Życiorys.
Igrzyska Olimpijskie.
Na igrzyskach olimpijskich Bakare wystąpił tylko raz - podczas XXV Letnich Igrzysk Olimpijskich w 1992 roku w Barcelonie. Wziął udział w dwóch konkurencjach pływackich. Na dystansie 50 metrów stylem dowolnym wystartował w szóstym wyścigu eliminacyjnym. Z czasem 24,13 zajął w nim szóste miejsce, co uplasowało go na czterdziestym pierwszym miejscu w rankingu ogólnym, ex aequo z Teófilo Ferreirą z Brazylii. Na dystansie 100 metrów stylem motylkowym, z czasem 58:36 uplasował się na piątym miejscu w trzecim wyścigu eliminacyjnym. Uzyskany czas pozwolił mu zająć pięćdziesiąte drugie miejsce w tej konkurencji.

</doc>
<doc id="3211982" url="https://pl.wikipedia.org/wiki?curid=3211982" title="Margaret Northrop">
Margaret Northrop

Margaret Northrop (ur. 16 lipca 1934 r.) – kenijska pływaczka, uczestnik igrzysk olimpijskich. 
Życiorys.
Igrzyska Olimpijskie.
Na igrzyskach olimpijskich Northrop wystąpiła tylko raz - podczas XVI Letnich Igrzysk Olimpijskich w 1958 roku w Melbourne. Miała wtedy dwadzieścia dwa lata. Wzięła udział w jednej konkurencji pływackiej - wyścigu na dystansie 100 metrów stylem dowolnym. Wystartowała w pierwszym wyścigu eliminacyjnym. Z czasem 1:12,8 zajęła w nim ósme miejsce, co wyeliminowało ją z dalszej rywalizacji w tej konkurencji.

</doc>
<doc id="3211983" url="https://pl.wikipedia.org/wiki?curid=3211983" title="Rei Takemura">
Rei Takemura

 – japońska pływaczka, uczestniczka igrzysk olimpijskich.
Życiorys.
Igrzyska Olimpijskie.
Na igrzyskach olimpijskich Takemura wystąpiła tylko raz – podczas XI Letnich Igrzysk Olimpijskich w 1936 roku w Berlinie. Wzięła udział w dwóch konkurencjach pływackich. Na dystansie 100 metrów stylem dowolnym wystartowała w pierwszym wyścigu eliminacyjnym. Z czasem 1:14,6 zajęła siódme miejsce w wyścigu i odpadła z dalszej rywalizacji. Takemura płynęła także na ostatniej, czwartej zmianie żeńskiej sztafety 4 × 100 metrów stylem dowolnym. Ekipa Japonek wystartowała w drugim wyścigu eliminacyjnym. Z czasem 4:58,1 zajęły w nim niepremiowane awansem czwarte miejsce. W całkowitym zestawieniu był to ósmy czas eliminacji.

</doc>
<doc id="3211996" url="https://pl.wikipedia.org/wiki?curid=3211996" title="Keiji Shirahata">
Keiji Shirahata

 – japoński łyżwiarz szybki, wielokrotny medalista mistrzostw świata.
Kariera.
Pierwszy sukces w karierze Keiji Shirahata osiągnął w 1991 roku, kiedy zdobył brązowy medal w wieloboju podczas mistrzostw świata juniorów w Calgary. Wynik ten powtórzył na rozgrywanych dwa lata później mistrzostwach świata juniorów w Baselga di Pinè. W 1995 roku wywalczył srebrny medal na wielobojowych mistrzostwach świata w Baselga di Pinè, przegrywając tylko z Rintje Ritsmą z Holandii. Kolejne dwa medale zdobył rok później, plasując się na drugim miejscu w biegu na 5000 m podczas dystansowych mistrzostw świata w Hamar i trzecim na wielobojowych mistrzostwach świata w Inzell. Srebrny medal zdobył też na mistrzostwach świata w wieloboju w Nagano w 1997 roku, ulegając tylko Holendrowi Idsowi Postmie. Ostatni medal zdobył w 2000 roku, zajmując trzecie miejsce w biegu na 5000 m podczas dystansowych mistrzostw świata w Nagano. W zawodach tych wyprzedzili go jedynie Gianni Romme i Bob de Jong z Holandii. Wielokrotnie stawał na podium zawodów Pucharu Świata, odnosząc trzy zwycięstwa: 2 grudnia 1995 roku w Heerenveen i 18 stycznia 1997 roku w Baselga di Pinè wygrywał na 1500 m, a 3 grudnia 1995 roku w Heerenveen zwyciężył w biegu na 5000 m. Najlepsze wyniki osiągnął w sezonie 1994/1995, kiedy był drugi w klasyfikacji 5000/10 000 m. W tej samej klasyfikacji był też trzeci w sezonie 1995/1996. W 1992 roku wystartował na igrzyskach olimpijskich w Albertville, gdzie jego najlepszym wynikiem było 18. miejsce w biegu na 10 000 m. Na rozgrywanych sześć lat później igrzyskach w Nagano był między innymi siódmy na dystansie 5000 m. Brał też udział w igrzyskach w Salt Lake City w 2002 roku, zajmując czwarte miejsce w biegu na 10 000 m. Walkę o medal przegrał tam z Norwegiem Lasse Sætreem. W 2002 roku zakończył karierę.

</doc>
<doc id="3211997" url="https://pl.wikipedia.org/wiki?curid=3211997" title="DVBBS">
DVBBS

DVBBS – kanadyjska grupa muzyczna powstała w 2012 w Orangevile, składająca się z DJów Chrisa, (ur. 1 stycznia 1990) i Alexa (ur. 17 października 1991) Andre.

</doc>
<doc id="3212000" url="https://pl.wikipedia.org/wiki?curid=3212000" title="Salezjański Ośrodek Misyjny">
Salezjański Ośrodek Misyjny

Salezjański Ośrodek Misyjny (SOM) – instytucja prowadzona przez salezjanów, działająca w Kościele katolickim na rzecz misji, z siedzibą w Warszawie.
Głównym celem ośrodka jest koordynowanie działań na rzecz misji w najbiedniejszych krajach świata oraz wspieranie działań mających na celu pomoc misjonarzom, misjonarkom i wolontariuszom salezjańskim (skupionych wokół Międzynarodowego Wolontariatu Don Bosco), pracującym na 5 kontynentach. Organizacja ma charakter ogólnopolski, koordynuje działalność misyjną polskich inspektorii Salezjanów Księdza Bosko. Ośrodek reprezentuje misje salezjańskie wobec władz kościelnych i państwowych.
Misja.
Misja Salezjańskiego Ośrodka Misyjnego zawiera się w słowach: Idźcie na cały świat i głoście Ewangelię. (Mk 16, 15)
Działalność Salezjańskiego Ośrodka Misyjnego wpisuje się bezpośrednio w misyjne posłannictwo Kościoła Powszechnego, którego celem jest głoszenie Ewangelii mieszkańcom najbiedniejszych krajów świata. SOM współpracuje na polu misyjnym z Rodziną Salezjańską na całym świecie. Realizuje swoją misję poprzez duchowe i materialne wsparcie polskich misjonarzy, misjonarek salezjańskich i świeckich wolontariuszy; misjonarzy i misjonarek salezjańskich innych narodowości, a w wyjątkowych sytuacjach także misjonarzy i misjonarek z innych Zgromadzeń zakonnych.
Działalność.
SOM realizuje swoją misję poprzez:
Ośrodek prowadzi również sklepik misyjny. Oprócz działalności na rzecz misji, Ośrodek jest równocześnie domem dla misjonarzy i misjonarek, będących na urlopie w kraju.
Historia.
Salezjański Ośrodek Misyjny w Warszawie jest prokurą misyjną krajową. Powstał we wrześniu 1981 roku jako odpowiedź polskich prowincji salezjańskich na projekt „Afryka”, związany z wysłaniem pierwszej grupy polskich misjonarzy salezjańskich do Zambii. Początkowo Ośrodek działał w Łodzi.
Z dniem 4 czerwca 1991 roku Przełożony Generalny Towarzystwa Salezjańskiego, ks. Egidio Vigano, erygował kanonicznie Dom Zakonny św. Jana Bosko w Warszawie przy ul. Korowodu 20. Budowniczym i pierwszym administratorem ośrodka był ks. Władysław Ciszewski. Przy Ośrodku erygowano kanonicznie wspólnotę zakonną salezjanów, a także odrębną wspólnotę sióstr salezjanek, które współpracują z salezjanami na rzecz misji.
Współpraca.
Na poziomie światowym Salezjański Ośrodek Misyjny współpracuje ściśle z:
Na poziomie krajowym Salezjański Ośrodek Misyjny współpracuje z:

</doc>
<doc id="3212002" url="https://pl.wikipedia.org/wiki?curid=3212002" title="Ramersdorf-Perlach">
Ramersdorf-Perlach

Ramersdorf-Perlach, Stadtbezirk 16 Ramersdorf-Perlach – 16. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 108 244 mieszkańców.

</doc>
<doc id="3212003" url="https://pl.wikipedia.org/wiki?curid=3212003" title="Puchar Pięciu Narodów 1914">
Puchar Pięciu Narodów 1914

Puchar Pięciu Narodów 1914 – piąta edycja Pucharu Pięciu Narodów, corocznego turnieju w rugby union rozgrywanego pomiędzy pięcioma najlepszymi zespołami narodowymi półkuli północnej, która odbyła się pomiędzy 1 stycznia a 13 kwietnia 1914 roku. Wliczając turnieje w poprzedniej formie, od czasów Home Nations Championship, była to trzydziesta druga edycja tych zawodów. W turnieju zwyciężyła Anglia, która pokonała wszystkich rywali i tym samym zdobyła Triple Crown oraz Wielkiego Szlema.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="3212004" url="https://pl.wikipedia.org/wiki?curid=3212004" title="Stadtbezirk 16 Ramersdorf-Perlach">
Stadtbezirk 16 Ramersdorf-Perlach



</doc>
<doc id="3212007" url="https://pl.wikipedia.org/wiki?curid=3212007" title="Cos">
Cos



</doc>
<doc id="3212009" url="https://pl.wikipedia.org/wiki?curid=3212009" title="Frank Dittrich">
Frank Dittrich

Frank Dittrich (ur. 23 grudnia 1967 w Lipsku) – niemiecki łyżwiarz szybki, wielokrotny medalista mistrzostw świata.
Kariera.
Pierwszy sukces w karierze Frank Dittrich osiągnął w 1996 roku, kiedy zdobył brązowy medal w biegu na 10 000 m podczas dystansowych mistrzostw świata w Hamar. W zawodach tych wyprzedzili go jedynie Gianni Romme z Holandii oraz Belg Bart Veldkamp. Wynik ten powtórzył na MŚ w Calgary (1998), MŚ w Heerenveen (1999) i MŚ w Nagano (2000). Zajął również trzecie miejsce na dystansie 5000 m na mistrzostwach świata w Warszawie w 1997 roku, przegrywając z Rintje Ritsmą i Giannim Romme. Na najniższym stopniu podium stanął także podczas wielobojowych mistrzostw świata w Nagano w 1997 roku, gdzie lepsi byli jedynie Ids Postma z Holandii oraz Japończyk Keiji Shirahata. Wielokrotnie stawał na podium zawodów Pucharu Świata, odnosząc przy tym jedno zwycięstwo: 25 listopada 2001 roku w Hadze wygrał bieg na 10 000 m. Najlepsze wyniki osiągnął w sezonach 1998/1999 i 1999/2000, kiedy zajmował trzecie miejsce w klasyfikacji końcowej 5000/10 000 m. W 1992 roku wystartował na igrzyskach olimpijskich w Albertville, zajmując między innymi czwarte miejsce w biegu na 5000 m. Walkę o medal przegrał tam z Holendrem Leo Visserem. Na rozgrywanych dwa lata później igrzyskach w Lillehammer był ósmy na 5000 m i szósty na 10 000 m. Na tych samych dystansach był odpowiednio piąty i szósty podczas igrzysk w Nagano w 1998 roku. Brał też udział w igrzyskach olimpijskich w Salt Lake City w 2002 roku, gdzie jego najlepszym występem było dziewiąte miejsce w biegu na 5000 m. W 2004 roku zakończył karierę.

</doc>
<doc id="3212010" url="https://pl.wikipedia.org/wiki?curid=3212010" title="Marek Haczyk">
Marek Haczyk

Marek Haczyk (ur. 15 czerwca 1974) – polski kierowca rajdowy, kaskader, spadochroniarz, płetwonurek.
Działalność sportowa.
Uprawiał rajdy samochodowe. Uzyskał Licencję Rajdową RI Międzynarodową. Reprezentował Automobilklub Krakowski. Startował w Wyścigu Górskim „Góra św. Anny” w 1998, w 1999 w Rajdach Karkonoskim, Wisły, Elmot oraz w Rajdowych Samochodowych Mistrzostwach Polski 1999 w Pucharze Seicento Sporting, w Rajdzie Krakowskim 2001. Podczas Lausitz Cup 2009 w ramach Rajdu Karkonoskiego jechał Oplem Corsą GSi w załodze ze Sławomirem Haczykiem.
Został płetwonurkiem i instruktorem nurkowania, spadochroniarzem, zawodowym kaskaderem, pracującym w ramach Stunt Team Poland. 
5 lipca 2014 był jedyną osobą, która przeżyła katastrofę lotniczą w Topolowie.
Filmografia.
Występował w produkcjach filmowych, głównie jako kaskader. Został członkiem Stowarzyszenia Filmowców Polskich.

</doc>
<doc id="3212011" url="https://pl.wikipedia.org/wiki?curid=3212011" title="Perlach">
Perlach

Niemcy:
Inne:
Zobacz też:

</doc>
<doc id="3212013" url="https://pl.wikipedia.org/wiki?curid=3212013" title="Ramersdorf">
Ramersdorf

Niemcy:

</doc>
<doc id="3212014" url="https://pl.wikipedia.org/wiki?curid=3212014" title="Terry Porter">
Terry Porter

 
Terry Porter (ur. 8 kwietnia 1963 w Milwaukee) – amerykański trener koszykarski oraz koszykarz NBA, występujący na pozycji rozgrywającego w latach 1985-2002, 2-krotny uczestnik NBA All-Star Game, laureat nagrody J. Walter Kennedy Citizenship Award, aktualnie trener drużyny akademickiej Portland Pilots.
7 czerwca 1990 roku w spotkaniu przeciw Detroit Pistons Porter ustanowił rekord finałów NBA, trafiając w pojedynczym spotkaniu (z dogrywką) 15 rzutów wolnych z rzędu, bez ani jednej pomyłki.
Kariera zawodowa.
Porter został wybrany 18 czerwca w drafcie '85 z numerem 24 przez Portland Trail Blazers. Na parkietach NBA zadebiutował 25 października 1985 roku. W pierwszym sezonie rozegrał 79 meczów, 3 z nich zaczynając w pierwszej "5". W kolejnych sezonach był już podstawowym rozgrywającym swojej drużyny. W barwach Portland Porter notował średnio 14,9 punktów, 7 asyst oraz 3,5 zbiórek na mecz. Dwukrotnie, w sezonach 1989/90 oraz 1991/92 dochodził ze swoją drużyną do Finału NBA, ulegając w nim odpowiednio Detroit Pistons i Chicago Bulls. 
Z Portland, jako wolny agent, po zakończeniu sezonu 1994/95 przeniósł się do Minnesota Timberwolves. W barwach tej drużyny występował przez 3 sezony, do roku 1998. W sezonie 1996/97 pomógł drużynie awansować po raz pierwszy w ich historii do fazy Play off. Sukces ten powtórzyli w kolejnym sezonie. Sezon 1997/98 był także dla drużyny z Minneapolis pierwszym w historii zakończonym z dodatnim bilansem na koniec rundy zasadniczej.
W sezonie 1998/99 występował w barwach Miami Heat, dla których rozegrał 50 meczów, z czego tylko jeden z nich rozpoczął w wyjściowym składzie. Przed sezonem 1999/2000 podpisał kontrakt z San Antonio Spurs. Barw tej organizacji bronił przez trzy sezony, do roku 2002, kiedy to postanowił zakończyć zawodniczą karierę. 
W sumie Porter na parkietach NBA spędził 17 sezonów, w czasie których wystąpił w 1274 meczach. Średnio w meczu zdobywał 12,2 punktów, 5,6 asyst oraz 3 zbiórek. 16 grudnia 2008 Portland Trail Blazers zastrzegli numer 30, z którym w ich barwach występował Porter.

</doc>
<doc id="3212015" url="https://pl.wikipedia.org/wiki?curid=3212015" title="Unfolded Like Staircase">
Unfolded Like Staircase

Unfolded Like Staircase – drugi album studyjny amerykańskiej grupy neoprogresywnej Discipline, wydany nakładem Strung Out Records w 1997 roku.
Recepcja.
Na całym świecie album otrzymał wysokie oceny ze strony recenzentów, którzy, nie szczędząc pochwał, zwracali uwagę m.in. na doborowy warsztat instrumentalny członków Discipline oraz zamieszczone na płycie, rozbudowane, pełne dramatyzmu i rozmachu kompozycje, dopełnione przejmującymi tekstami.
Bill Knispel z północnoamerykańskiego kwartalnika "Progression", chwaląc umiejętności kompozytorskie i techniczne muzyków, jak i rekomendując album czytelnikom pisma, napisał: "wyobraźcie sobie połączenie U.K., Van der Graaf Generator i King Crimson doby 1973 roku, rozciągające każdą piosenkę średnio do 13 minut, które nasycone są rozdzierającym saksofonem i klawiszowo-gitarowymi pojedynkami".
Z kolei John W. Patterson z AllMusic stwierdził obrazowo, że ""Unfolded Like Staircase" to mroczny monolit, rzucający długi, rozległy cień na jałowe pustkowia tego, co nazywamy rzeczywistością", oraz uznał, że "Matthew Parmenter to dwudziestowieczny Dante", który "przez szczelinę zajrzał do wnętrza jaja kosmicznego".
Podsumowując swoją recenzję, Tomasz Kamiński, założyciel serwisu muzycznego ArtRock.pl, zapisał, iż ""Unfolded Like Staircase" to album godny postawienia na półce obok takich gwiazd, jak King Crimson czy Van der Graaf Generator", i dodał, że "każdy szanujący się wielbiciel tego starego rocka progresywnego wręcz powinien posiadać tę płytę w swoich zbiorach".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3212018" url="https://pl.wikipedia.org/wiki?curid=3212018" title="Baldwin z Rieti">
Baldwin z Rieti

Baldwin z Rieti (łac. Balduinus, fr. Baudouin, wł. Baldovino, ur. w XI wieku, zm. w 1140) - opat klasztoru cystersów San Matteo w pobliżu Rieti (Włochy), święty Kościoła katolickiego.
Jego brat, Rainaldo, był opatem Monte Cassino, a następnie kardynałem wybranym za pontyfikatu Innocentego II. Jako mnich cysterski w Clairvaux Baldwin zdobył uznanie św. Bernarda, który skierował go do Włoch, wyznaczając go na opata klasztoru San Matteo. Opactwo to w XIII w. zostało przeniesione do kościoła Świętego Pasterza (San Pastore). 
Wiadomości o życiu św. Baldwina z Rieti znajdują się w liście CCI św. Bernarda z Clairvaux.

</doc>
<doc id="3212019" url="https://pl.wikipedia.org/wiki?curid=3212019" title="Afrykanka czerwonoczelna">
Afrykanka czerwonoczelna

Afrykanka czerwonoczelna ("Poicephalus gulielmi") – gatunek średniej wielkości ptaka z rodziny papugowatych (Psittacidae), podrodziny papug afrykańskich (Psittacinae). Występuje w Afryce w trzech podgatunkach, w zachodniej, środkowo-zachodniej oraz wschodniej części kontynentu. Niezagrożona wyginięciem.
Taksonomia.
Gatunek opisał po raz pierwszy William Jardine w roku 1849. Za miejsce zebrania holotypu wskazał okolice rzeki Kongo. Ptaki z wyżyn Kenii były wydzielane do podgatunku "permistus", pojawiła się również propozycja utworzenia podgatunku "aubryanus"; obecnie zawiera się on w podgatunku nominatywnym.
Podgatunki i zasięg występowania.
IOC wyróżnia następujące podgatunki:
Na terenie Wybrzeża Kości Słoniowej gatunek stwierdzono kilkukrotnie, jednak blisko 35 osobników odnotowano w okolicy Parku Narodowego Marahoué.
Biotop.
Afrykanka czerwonoczelna to gatunek leśny. Wybiera szeroki zakres środowisk: od zadrzewień przedstawicieli "Podocarpus" po wilgotny las równikowy; odwiedza plantacje kawy. W Kenii podgatunek "massaicus" zamieszkuje górskie lasy "Podocarpus" i jałowców ("Juniperus") na wysokości 1800–3250 m n.p.m., w większości spotykana w pierwotnych zadrzewieniach. Zarówno "P.g. gulielmi", jak i "P.g. fantiensis" zamieszkują lasy, przeważnie przebywają na wierzchołkach drzew w parach lub grupach liczących do 10 osobników. W Kenii podgatunek "massaicus" jest obecny na górze Kenia do 2500 m n.p.m.; ptaki schodzą na niższe wysokości celem żerowania, w ciągu dnia przemierzając do 60 km. W zachodniej części zasięgu ptaki z podgatunków "gulielmi" i "fantiensis" zamieszkują lasy nizinne lasy deszczowe, w Afryce Zachodniej poniżej 700 m n.p.m. W Angoli stwierdzane był na plantacjach kawy, a w Ghanie także w lasach wtórnych.
Morfologia.
Długość ciała "P. gulielmi" według autorów HBW mieści się w przedziale 26-30 cm, jednak Mike Perrins podaje węższy zakres – 293 ± 14 mm. Skrzydło mierzy 195–207 mm długości, dziób 29,1 ± 1,8 mm. Masa ciała wynosi od 255 do 300 g. Głowę, spód ciała oraz kuper porastają zielone pióra. Czerwone obszary obejmują, prócz czoła (co oddaje także angielska nazwa, "Red-fronted Parrot"), wierzch głowy, nogawice, a także skraje skrzydła. Kantarek oraz brodę cechuje barwa czarna. Na czarnych piórach wyższej części grzbietu oraz zgięcia skrzydeł występują zielone krawędzie. Pozostała część wierzchu ciała przyjmuje barwę czarnobrązową z zielonymi krawędziami piór, podobnie jak i skrzydła wraz z lotkami i sterówkami; dwa ostatnie wyróżnia brak krawędzi odmiennej barwy. Występuje dymorfizm płciowy w barwie tęczówki, która u samców ma kolor czerwonopomarańczowy, a u samic pomarańczowobrązowy. Górna szczęka szara, blisko końca czarna. Dolna szczęka czarniawa. Nogi ciemnoszare do czarniawych. U ptaków młodocianych upierzenie ogólnie mniej intensywnej barwy, brak czerwonych obszarów.
Zachowanie.
Zwykle afrykanka czerwonoczelna przebywa w parach lub grupach do 10 osobników; tworzy większe stada w przypadku dostatku pożywienia. W trakcie żerowania lub wypoczynku ptaki pozostają w koronach drzew. Niekiedy w trakcie spoczynku ptaki grupują się w pokaźne stada. W Kenii podgatunek "massaicus", przebywający do 60 km w ciągu dnia, porusza się wzdłuż lasów galeriowych, niekiedy jednak przelatuje przez sawannę z akacjami. Lot szybki i prosty.
Głośny gatunek, odzywa się wysokimi, szorstkimi i trajkoczącymi okrzykami "scureeat tchareek scuureeat". Bardziej żywe, bulgoczące i melodyjne dźwięki czasem towarzyszą innym, wrzeszczącym odgłosom. 
Pożywienie.
W diecie "P. gulielmi" przeważają nasiona, zjada jednak podobną ilość owoców; prócz tego żywi się kwiatami i owadami. Według Josepha Forshawa większość zjadanych owoców to owoce oliwki ("Olea"), "Podocarpus" i jałowca. Zjada też nasiona spatodei dzwonkowatej ("Spathodea campanulata"). Osobniki podgatunku "fantiensis" mają możliwość pozyskiwania orzechów olejowca gwinejskiego ("Elaeis guineensi"). "P.f. massaicus" zjada owoce "Podocarpus", prócz tego kwiaty i przypuszczalnie nasiona "Grevillea robusta" (gatunek pochodzi z Australii, występuje w uprawach RPA, rozprzestrzeniony jest w innych krajach).
Lęgi.
Gatunek monogamiczny, gniazduje samotnie. W trakcie kopulacji samiec rytmicznie się kołysze, nie porusza przy tym skrzydłami. Gniazdo znajduje się 3–12 m nad ziemią. W Kenii, na wysokości 2500 m n.p.m. lęgi mają miejsce w czerwcu i prawdopodobnie także od września do listopada. Na Mount Meru stwierdzono gniazda w żywych okazach "Hagenia abyssinica", "Podocarpus" i jałowcu "Juniperus procera". Także u "P.f. massaicus" odnotowywano zniesienia w listopadzie i styczniu (w Tanzanii), w marcu, czerwcu oraz od września do listopada w Kenii. W DRK ptaki podgatunku nominatywnego składają jaja we wrześniu. W zniesieniu dwa białe jaja. Pozostałe dane nieznane. Możliwe, że młode zostają z rodzicami do momentu, w którym nie rozpoczną oni kolejnego lęgu.
Status i zagrożenia.
Przez IUCN afrykanka czerwonoczelna klasyfikowana jest jako gatunek najmniejszej troski (LC, Least Concern). Populacja prawdopodobnie ma trend spadkowy ze względu na niszczenie środowiska. "P. gulielmi" znajduje się na załączniku II CITES. Od 1976 roku w handlu międzynarodowym uczestniczyło 43 358 odłowionych w naturze ptaków (dane z 2005; daje to około 1495 osobników na rok). Łapanie dzikich ptaków w nierozsądnych ilościach również wpływa na zmniejszanie się populacji.

</doc>
<doc id="3212021" url="https://pl.wikipedia.org/wiki?curid=3212021" title="Øystein Grødum">
Øystein Grødum

Øystein Grødum (ur. 15 lutego 1977 w Arendal) – norweski łyżwiarz szybki, zdobywca Pucharu Świata.
Kariera.
Największy sukces w karierze Øystein Grødum osiągnął w sezonie 2004/2005, kiedy zwyciężył w klasyfikacji końcowej Pucharu Świata na 5000/10 000 m. Wyprzedził wtedy bezpośrednio dwóch Holendrów: Boba de Jonga oraz Gianniego Romme. Kilkukrotnie stawał na podium zawodów PŚ, odnosząc przy tym dwa zwycięstwa: 29 stycznia 2005 roku w Baselga di Pinè wygrał na 5000 m, a 19 lutego 2005 roku w Heerenveen był najlepszy na 10 000 m. W tej samej klasyfikacji był też między innymi szósty w sezonie 2006/2007 i siódmy w sezonie 2008/2009. Nigdy nie zdobył medalu na mistrzostwach świata; jego najlepszym wynikiem było czwarte miejsce na dystansie 10 000 m podczas dystansowych mistrzostw świata w Nagano w 2008 roku. Walkę o medal przegrał tam z Bobem de Jongiem. Czwarte miejsce zajął również w biegu na 10 000 m i biegu drużynowym podczas igrzysk olimpijskich w Turynie w 2006 roku. W biegu na 10 km tym razem lepszy okazał się Carl Verheijen z Holandii. W 2012 roku zakończył karierę.

</doc>
<doc id="3212025" url="https://pl.wikipedia.org/wiki?curid=3212025" title="Bob de Vries">
Bob de Vries

Bob de Vries (ur. 16 grudnia 1984 w Haule) – holenderski łyżwiarz szybki, dwukrotny medalista mistrzostw świata oraz zdobywca Pucharu Świata.
Kariera.
Pierwsze sukcesy w karierze Bob de Vries osiągnął w 2011 roku, kiedy zdobył dwa medale podczas dystansowych mistrzostw świata w Inzell. W biegu na 10 000 m zajął drugie miejsce, rozdzielając na podium swego rodaka Boba de Jonga i Rosjanina Iwana Skobriewa. Ponadto wspólnie z Janem Blokhuijsenem i Koenem Verweijem zajął trzecie miejsce w biegu drużynowym. Kilkukrotnie stawał na podium zawodów Pucharu Świata, odnosząc przy tym jedno zwycięstwo: 14 marca 2014 roku w Heerenveen był najlepszy w starcie masowym. Najlepsze wyniki osiągnął w sezonie 2013/2014, kiedy zwyciężył w klasyfikacji końcowej startu masowego. Ponadto w sezonie 2010/2011 był trzeci w klasyfikacji 5000/10 000 m, przegrywając tylko z de Jongiem i Skobriewem. Nigdy nie wystąpił na igrzyskach olimpijskich.
Jego siostra, Elma, oraz brat, Bart de Vries, również uprawiają łyżwiarstwo szybkie.

</doc>
<doc id="3212026" url="https://pl.wikipedia.org/wiki?curid=3212026" title="Konflikt izraelsko-palestyński (2014)">
Konflikt izraelsko-palestyński (2014)

Po serii wydarzeń w 2014 roku nastąpiła eskalacja konfliktu izraelsko-palestyńskiego. Wydarzenia te obejmują załamanie rozmów izraelsko-palestyńskich wspieranych przez Stany Zjednoczone, porwanie i zabójstwo trzech izraelskich nastolatków, następnie porwanie i zabójstwo palestyńskiego nastolatka Muhammada Abu Chudajra, wybudowanie przez Hamas podziemnych tuneli biegnących przez terytorium Izraela oraz nasilenie ataków rakietowych na Izrael przez bojowników Hamasu w odpowiedzi na atak izraelskich wojsk na bojowników Hamasu w Zachodnim Brzegu. 8 lipca 2014 r. Siły Obronne Izraela (IDF) na obszarze Strefy Gazy rozpoczęły operację „Ochronny Brzeg” (hebr. מִבְצָע צוּק אֵיתָן, arab. العملية حافة واقية).
Po porwaniu i morderstwie trzech izraelskich nastolatków w połowie czerwca 2014 r. izraelska armia rozpoczęła operację „Brother’s Keeper” w celu ich odszukania. W czasie operacji, w ciągu kolejnych 11 dni izraelskie wojsko zabiło ok. 5-10 Palestyńczyków oraz aresztowało ok. 350–600 Palestyńczyków, w tym prawie wszystkich liderów Hamasu na Zachodnim Brzegu.
W nocy z 6 na 7 lipca w izraelskim ataku zginęło siedmiu bojowników Hamasu. W odpowiedzi na atak bojownicy Hamasu nasilili ataki rakietowe na Izrael. 7 lipca bojownicy Hamasu wystrzelili ok. 100 rakiet ze Strefy Gazy na terytorium Izraela, natomiast Siły Powietrzne Izraela zbombardowały cele na obszarze Strefy Gazy. Rano 8 lipca Siły Powietrzne Izraela zbombardowały ok. 50 celów w Strefie Gazy. Izraelskie wojsko udaremniło również atak bojowników Hamasu z morza. Tego samego dnia Hamas poinformował, że „wszyscy Izraelczycy są celami” oraz wezwał Izrael do zaprzestania wszelkich ataków na Gazę, zwolnienia aresztowanych Palestyńczyków z Zachodniego Brzegu, zniesienia blokady Strefy Gazy oraz powrót do warunków zawieszenia broni z 2012 r.
W dniu 13 lipca izraelskie wojsko poinformowało, że miało miejsce ponad 1300 izraelskich ataków, podczas gdy ze Strefy Gazy w kierunku Izraela zostało wystrzelonych ponad 800 pocisków. 14 lipca Egipt zaproponował rozejm między Izraelem a Hamasem. Izraelski rząd zadeklarował akceptację dla wniosku i zaprzestał ataków do rana 15 lipca, jednakże palestyńskie ugrupowania ogłosiły, że nie konsultowano z nimi propozycji Egiptu, natomiast dowiedziały się o rzekomej propozycji za pośrednictwem mediów, w tym prezydenta Autonomii Palestyńskiej Mahmuda Abbasa. Hamas, podobnie jak inne palestyńskie ugrupowania, odrzucił propozycję rozejmu „w obecnej formie”.
Operacja Pierścień Ochronny to najkrwawsza operacja wojskowa przeprowadzona w Strefie Gazy od czasu operacji Płynny Ołów. Według Ministerstwa Zdrowia Strefy Gazy dotychczas zginęło co najmniej 1390 Palestyńczyków, a 7677 zostało rannych. Wśród zabitych jest 315 dzieci, 166 kobiet i 50 osób w podeszłym wieku. Biuro Narodów Zjednoczonych ds. Koordynacji Pomocy Humanitarnej (OCHA) oszacowało, że wśród zabitych jest 852 cywilów, z czego 384 to kobiety i dzieci. Rzecznik OCHA wyjaśnił, że w Gazie „nie ma dosłownie żadnego bezpiecznego miejsca dla ludności cywilnej”. Oprócz tego zginęło 63 izraelskich żołnierzy(1 podpułkownik, 3 majorów i 6 kapitanów), dwóch izraelskich cywilów oraz tajski robotnik. Siły Obronne Izraela oskarżyły Hamas o używanie cywilów jako „żywe tarcze” po znalezieniu rakiet Hamasu w szkole prowadzonej przez ONZ w Gazie; oskarżenia te zostały odrzucone przez Hamas. Obecnie operacja przeprowadzana jest przez izraelskie wojsko na 56% obszaru Strefy Gazy.
Według szacunków Biura Narodów Zjednoczonych ds. Koordynacji Pomocy Humanitarnej z 31 lipca 2014 r. ponad 250 tys. Palestyńczyków mieszkających na terenie Strefy Gazy zostało wysiedlonych, z czego 236375 schroniło się w 88 szkołach prowadzonych przez ONZ (ponad 11% ludności Strefy Gazy). Szkoły te ograniczają przyjmowanie kolejnych Palestyńczyków, ponieważ grozi to wybuchem epidemii. Około 1,8 mln osób jest narażonych na zmniejszenie lub zatrzymanie dostaw wody. W czasie operacji uszkodzonych zostało 136 szkół, 24 szpitale; zniszczono domy 9395 rodzin, natomiast uszkodzone, ale nadające się do ponownego zamieszkania zostały domy 4735 rodzin. Mieszkańcy Strefy Gazy otrzymują dostawy energii elektrycznej tylko przez 3 godziny dziennie. Zniszczenie jedynej funkcjonującej w Strefie Gazy elektrowni ma bardzo negatywny wpływ na panującą tam sytuację – są duże problemy m.in. z prowadzeniem pomocy humanitarnej, usług sanitarnych, dostawami wody oraz zasilaniem szpitali, które są uzależnione od dostaw energii elektrycznej. Ponad 250 tys. wewnętrznych uchodźców potrzebuje pomocy żywnościowej.
Tło.
Naruszenia rozejmu.
Wycofanie się Izraela ze Strefy Gazy w 2005 roku.
Zdaniem dziennika "The Guardian", korzenie konfliktu izraelsko-palestyńskiego sięgają 2005 roku, kiedy prowadzono plan wycofania się Izraela ze Strefy Gazy stworzony przez Ariela Szarona, który, jak twierdzi Guardian, był jednym z elementów izraelsko-palestyńskiego procesu pokojowego. Jednakże Izrael zachował kontrolę nad granicami Strefy Gazy, wodami przybrzeżnymi oraz przemieszczaniem się mieszkańców, co spowodowało jej blokadę oraz wzmocnienie przeciwników Organizacji Wyzwolenia Palestyny, w tym Hamasu, który wygrał Wybory parlamentarne w Autonomii Palestyńskiej w 2006 roku, w efekcie wybuchł konflikt między Hamasem a Al-Fatah, mający miejsce w Strefie Gazy w 2007 r.
2011 (Pierwszy etap rozmów Hamas – Al-Fatah).
Konflikt między Hamasem a Al-Fatahem został załagodzony pod wpływem trwającej w 2011 r. arabskiej wiosny, czego skutkiem były trwające przez trzy miesiące rozmowy, przyspieszone ze względu na demonstracje trwające w Ramallah i Gazie. W marcu 2011 r. Mahmud Abbas, jeden z czołowych przywódców Al-Fatah, zadeklarował swoją chęć do podróży do Gazy, gdzie podpisane zostanie porozumienie pomiędzy obiema stronami. Dzień później rakieta wystrzelona przez Siły Powietrzne Izraela zabiła dwóch działaczy Hamasu. W wywiadzie dla CNN Binjamin Netanjahu oświadczył, że rozmowy porozumieniowe wzywają do zniszczenia Izraela i jest przeciwny idei jedności rządu.
2012.
Izrael i Hamas oskarżają siebie nawzajem o naruszenie zawieszenia broni z listopada 2012 roku. Według dziennikarza Bena White’a, w ciągu pierwszych trzech miesięcy po zakończeniu operacji Filar Obrony, w kierunku Izraela wystrzelone zostały dwa pociski moździerzowe, podczas gdy siły izraelskie zastrzeliły 4 mieszkańców Gazy, a 91 osób zostało rannych. White napisał również, że Izraelczycy strzelali w kierunku Gazy 63 razy, dokonali 13 wejść na jej teren oraz 30 razy zaatakowali tutejszą flotę rybacką.
Według dziennika "Middle East Monitor", w ciągu trwającego przez rok rozejmu, Izrael naruszył zawieszenie broni prawie 120 razy.

</doc>
<doc id="3212028" url="https://pl.wikipedia.org/wiki?curid=3212028" title="Operacja Pierścień Ochronny">
Operacja Pierścień Ochronny



</doc>
<doc id="3212029" url="https://pl.wikipedia.org/wiki?curid=3212029" title="Rajd Polski 1989">
Rajd Polski 1989

Rajd Polski 1989 (46. Rajd Polski) – 46. edycja rajdu samochodowego Rajd Polski rozgrywanego w Polsce. Rozgrywany był od 7 do 9 lipca 1989 roku. Bazą rajdu był Wrocław. Rajd był dwudziestą szóstą rundą Rajdowych Mistrzostw Europy w roku 1989 (o najwyższym współczynniku – 20) oraz drugą rundą Rajdowego Pucharu Pokoju i Przyjaźni (CoPaF) w roku 1989.

</doc>
<doc id="3212030" url="https://pl.wikipedia.org/wiki?curid=3212030" title="Krzysztof Fus">
Krzysztof Fus

Krzysztof Fus (ur. 17 czerwca 1941 w Sandomierzu) – polski aktor i kaskader filmowy.
Studiował na Wyższej Szkole Wychowania Fizycznego we Wrocławiu. W latach 60. XX wieku rozpoczął udział w filmach, jako aktor, kaskader, konsultant (koordynator scen kaskaderskich, tresury), w zakresie fotosów, efektów specjalnych. Jest uważany za pierwszego polskiego kaskadera filmowego.
W 1993 powstał film dokumentalny autorstwa Henryka Dederki pt. "Autobiografia pośmiertna kaskadera Fusa", który traktował wówczas o Krzysztofie Fusie po przeżyciu przez niego trzykrotnie śmierci klinicznej.
Został członkiem Stowarzyszenia Filmowców Polskich.

</doc>
<doc id="3212031" url="https://pl.wikipedia.org/wiki?curid=3212031" title="Arjan Stroetinga">
Arjan Stroetinga

Arjan Stroetinga (ur. 16 czerwca 1981 w Oosterwolde) – holenderski łyżwiarz szybki, czterokrotny medalista mistrzostw świata oraz dwukrotny zdobywca Pucharu Świata.
Kariera.
Pierwsze sukcesy w karierze Arjan Stroetinga osiągnął w sezonie 2012/2013, kiedy zwyciężył w klasyfikacji końcowej Pucharu Świata w starcie masowym. W tej samej klasyfikacji był też drugi w sezonie 2013/2014, przegrywając tylko ze swym rodakiem, Bobem de Vriesem. Sześciokrotnie stawał na podium zawodów PŚ, odnosząc przy tym dwa zwycięstwa: 10 lutego 2013 roku i 8 marca 2014 roku w Inzell zwyciężał w starcie masowym. Nigdy nie wystąpił na mistrzostwach świata ani igrzyskach olimpijskich. Podczas dystansowych mistrzostw świata w Heerenveen w 2015 roku zwyciężył w starcie masowym. Był to debiut tej konkurencji w programie mistrzostw świata, został tym samym pierwszym w historii oficjalnym mistrzem świata w starcie masowym.

</doc>
<doc id="3212032" url="https://pl.wikipedia.org/wiki?curid=3212032" title="Kościół i klasztor Dominikanów w Przemyślu">
Kościół i klasztor Dominikanów w Przemyślu

Kościół i klasztor Dominikanów – częściowo nieistniejący kompleks sakralny znajdujący się przy placu dominikańskim 3 w Przemyślu.
Historia.
Pierwsi dominikanie przybyli do Przemyśla prawdopodobnie ok. 1240 roku, jednak pierwsza zachowana wzmianka pojawiła się dopiero w 1378 w bulli papieża Grzegorza XI. Kilka lat później wybudowali nowy kościół, na którego konsekrację zaprosili biskupa halickiego Bernarda. W tym czasie byli skonfliktowani z biskupem przemyskim Erykiem, który obłożył zakon klątwą (zdjętą w 1388).
W 1574 biskup Jan Dziaduski dokonał konsekracji nowego kościoła Dominikanów pod wezwaniem Zwiastowania NMP. Nowy murowany klasztor na planie prostokąta zaczęto budować etapami w 1575 i ukończono w latach 30. XVII wieku. Z czasem do kościoła dobudowywano nowe kaplice fundowane przez szlachtę ziemi przemyskiej. W kaplicy Ostrowskich znajdowała się alabastrowa figura Matki Bożej Jackowej, którą według legendy przyniósł z Kijowa św. Jacek. Obecnie znajduje się ona w kościele katedralnym w Przemyślu. W klasztorze funkcjonował nowicjat oraz seminarium duchowne uposażone przez Elżbietę Korniaktową. Po pożarze w 1638 kościół odbudowano według projektu Wincentego Pedroniego z Mediolanu. Ołtarz główny został przeniesiony wówczas ze ściany wschodniej na zachodnią.
Dominikanie byli najliczniejszym zakonem w mieście - w 1777 było tu 37 zakonników. Posiadali rozległy 45-hektarowy folwark z młynem na Podwiniu i mniejsze na lwowskim przedmieściu i Podzamczu. 26 maja 1786 dekretem cesarskim Józefa II zakon został zniesiony w ramach tzw. kasaty józefińskiej. 21 kwietnia 1787 zakonnicy przenieśli się do klasztoru w Jarosławiu. Kościół został rozebrany, klasztor zaś tymczasowo pełnił funkcję magazynu. Po roku oddano go Benedyktynkom z Zasania, które prowadziły szkołę dla dziewcząt. Te jednak w 1791 wróciły na Zasanie, a klasztor wkrótce został siedzibą starostwa cyrkularnego (do 1817). Następnie budynek został zakupiony przez biskupa greckokatolickiego Jana Śnigurskiego. W 1874 dobudowano drugie piętro, a rok później w klasztorze urządzono więzienie oraz Sąd Obwodowy. Po II wojnie światowej mieścił się tu Okręgowy Zarząd Lasów Państwowych, a od 1975 biura Urzędu Wojewódzkiego. Obecnie jest tu siedziba starostwa powiatowego. 

</doc>
<doc id="3212033" url="https://pl.wikipedia.org/wiki?curid=3212033" title="Alexis Contin">
Alexis Contin

Alexis Jean-Claude Contin (ur. 19 października 1986 w Saint-Malo) – francuski łyżwiarz szybki, trzykrotny medalista mistrzostw świata oraz zdobywca Pucharu Świata.
Kariera.
Największe sukcesy w karierze Alexis Contin osiągnął w sezonie 2011/2012, kiedy zwyciężył w klasyfikacji końcowej Pucharu Świata w starcie masowym. Wyprzedził wtedy bezpośrednio Holendra Jorrita Bergsmę oraz Jonathana Kucka z USA. W tym samym sezonie był też między innymi piąty w klasyfikacji końcowej 5000/10 000 m. Kilkukrotnie stawał na podium zawodów PŚ, jednak nie odniósł zwycięstwa. Nigdy nie zdobył medalu mistrzostw świata; jego najlepszym wynikiem było czwarte miejsce w biegu na 5000 m wywalczone podczas mistrzostw świata na dystansach w Inzell w 2011 roku. Walkę o medal przegrał tam z Rosjaninem Iwanem Skobriewem. Czwarte miejsce zajął również na dwukrotnie dłuższym dystansie podczas igrzysk olimpijskich w Vancouver. Tym razem w walce o podium lepszy był Bob de Jong z Holandii. Na rozgrywanych cztery lata później igrzyskach w Soczi wystąpił tylko w biegu drużynowym, w którym Francuzi zajęli ósme miejsce. Podczas dystansowych mistrzostw świata w Heerenveen w 2015 roku zajął trzecie miejsce w starcie masowym, przegrywając tylko z Arjanem Stroetingą z Holandii i Wochem Fabio Francolinim. Wynik ten powtórzył na mistrzostwach świata w Kołomnie w 2016 roku, a podczas rozgrywanych rok później mistrzostw świata w Gangneung był drugi.

</doc>
<doc id="3212037" url="https://pl.wikipedia.org/wiki?curid=3212037" title="Jordan Belchos">
Jordan Belchos

Jordan Belchos (ur. 22 czerwca 1989 w Toronto) – kanadyjski łyżwiarz szybki, dwukrotny medalista mistrzostw świata.
Kariera.
Pierwsze sukcesy w karierze Jordan Belchos osiągnął w sezonie 2012/2013, kiedy zajął trzecie miejsce w klasyfikacji końcowej Pucharu Świata w starcie masowym. Wyprzedzili go wtedy jedynie Holender Arjan Stroetinga oraz Belg Bart Swings. Belchos dokonał tego, mimo iż ani razu nie stanął na podium poszczególnych zawodów PŚ. W 2013 roku wystąpił na mistrzostwach świata na dystansach w Soczi, gdzie był siódmy w biegu drużynowym i jedenasty w biegu na 10 000 m. Na rozgrywanych dwa lata później dystansowych mistrzostwach świata w Heerenveen wspólnie z Dennym Morrisonem i Tedem-Janem Bloemenem zdobył srebrny medal w sztafecie. Nigdy nie wystąpił na igrzyskach olimpijskich.

</doc>
<doc id="3212039" url="https://pl.wikipedia.org/wiki?curid=3212039" title="The Tallest Man on Earth">
The Tallest Man on Earth

The Tallest Man on Earth (właściwie Kristian Matsson; ur. 30 kwietnia 1983 w Leksand) – szwedzki piosenkarz i tekściarz. W 2008 r. nagrał swój pierwszy długogrający album pod tytułem Shallow Grave. Jest byłym mężem szwedzkiej wokalistki Amandy Bergman, znanej pod pseudonimem "Idiot Wind".

</doc>
<doc id="3212041" url="https://pl.wikipedia.org/wiki?curid=3212041" title="Nungnadda Wannasuk">
Nungnadda Wannasuk

Nungnadda Wannasuk (ur. 11 listopada 1989 w Nakhon Ratchasimie) – tajska tenisistka.
W przeciągu kariery zwyciężyła w dziewięciu singlowych i piętnastu deblowych turniejach rangi ITF. 10 czerwca 2013 zajmowała najwyższe miejsce w rankingu singlowym WTA Tour – 342. pozycję, natomiast 17 sierpnia 2009 osiągnęła najwyższą lokatę w deblu – 317. miejsce. Zdobyła złoty medal na Letniej Uniwersjadzie 2011 w rozgrywkach drużynowych, grając wraz z Nudnidą Luangnam oraz Varatchayą Wongteanchai. Na tej samej imprezie zdobyła także srebrny medal w grze pojedynczej.

</doc>
<doc id="3212044" url="https://pl.wikipedia.org/wiki?curid=3212044" title="Abdullah Ramadan Szallah">
Abdullah Ramadan Szallah



</doc>
<doc id="3212047" url="https://pl.wikipedia.org/wiki?curid=3212047" title="Hållsta">
Hållsta

Hållsta – miejscowość ("tätort") w Szwecji, w regionie administracyjnym ("län") Södermanland (gmina Eskilstuna).
W 2015 roku Hållsta liczyła 917 mieszkańców.
Położenie.
Położona w prowincji historycznej ("landskap") Södermanland, ok. 10 km na południe od Eskilstuny, przy linii kolejowej Kolbäck – Eskilstuna – Oxelösund (jeden z trzech odcinków linii Sala – Oxelösund).
Demografia.
Liczba ludności tätortu Hållsta w latach 1990–2015:

</doc>
<doc id="3212048" url="https://pl.wikipedia.org/wiki?curid=3212048" title="Richard Lloyd">
Richard Lloyd



</doc>
<doc id="3212050" url="https://pl.wikipedia.org/wiki?curid=3212050" title="Benny Gantz">
Benny Gantz



</doc>
<doc id="3212052" url="https://pl.wikipedia.org/wiki?curid=3212052" title="To Shatter All Accord">
To Shatter All Accord

To Shatter All Accord – trzeci album studyjny amerykańskiej grupy neoprogresywnej Discipline, wydany nakładem Strung Out Records w 2011 roku. Była to pierwsza płyta studyjna, jaką zespół zaprezentował od albumu "Unfolded Like Staircase" z 1997 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Muzycy:
Produkcja:

</doc>
<doc id="3212054" url="https://pl.wikipedia.org/wiki?curid=3212054" title="Krzysztof Jasiński (futsalista)">
Krzysztof Jasiński (futsalista)

Krzysztof Jasiński (ur. 10 stycznia 1976 w Warszawie, zm. 14 września 2010 we Włocławku) – polski futsalista, zawodnik z pola, reprezentant Polski, uczestnik Mistrzostw Europy 2001. Jako piłkarz występował na pozycji pomocnika.
Krzysztof Jasiński jest wychowankiem Polonii Warszawa. W latach 1993-1996 był zawodnikiem pierwszej drużyny warszawskiego klubu. W sezonie 1993/1994 wystąpił w jednym meczu I ligi. Później był jeszcze zawodnikiem kilku klubów z niższych lig. Pierwszą futsalową drużyną Jasińskiego była KP Warszawa, dla której strzelił dwadzieścia cztery bramki w I lidze. Swoje pierwsze Mistrzostwo Polski w futsalu zdobył w sezonie 2000/2001, kiedy był zawodnikiem Clearexu Chorzów. Osiągnięcie to powtórzył w sezonach 2001/2002 i 2002/2003. W sezonie 2000/2001 został także Królem Strzelców I ligi. W sumie dla chorzowskiego klubu strzelił sto pięćdziesiąt jeden bramek w najwyższej klasie rozgrywkowej (uwzględniając sezon 2007/2008). Na początku sezonu 2004/2005 był zawodnikiem Jango Mysłowice, a później Baustalu Kraków, z którym zdobył swój czwarty tytuł mistrzowski. W sezonie 2005/2006 był zawodnikiem klubu Holiday Chojnice, z którym wywalczył wicemistrzostwo oraz Puchar Polski. W kolejnych sezonach Jasiński był zawodnikiem Hurtapu Łęczyca, Clearexu Chorzów i Jango Katowice. W sezonie 2009/2010 był zawodnikiem trawiastego Górnika 09 Mysłowice. Przed sezonem 2010/2011 powrócił do gry w futsal i został zawodnikiem Red Devils Chojnice. Krzysztof Jasiński do 2005 roku grał w reprezentacji Polski, z którą uczestniczył w Mistrzostwach Europy 2001. Po meczu pierwszej kolejki sezonu pomiędzy Red Devils a Clearexem (w którym strzelił dwie bramki) w Michalinie niedaleko Aleksandrowa Kujawskiego uległ wypadkowi samochodowemu i po odwiezieniu do szpitala we Włocławku zmarł w następstwie odniesionych obrażeń. W swoich drużynach grał on z numerem osiem, który w Red Devils Chojnice po jego śmierci został zastrzeżony. Krzysztof Jasiński strzelił w ekstraklasie w sumie dwieście trzydzieści sześć bramek.

</doc>
<doc id="3212056" url="https://pl.wikipedia.org/wiki?curid=3212056" title="Suurlaht">
Suurlaht

Suurlaht (est. "Suurlahtt / Kellamäe laht") − jezioro w gminie Karma w prowincji Saare w Estonii. Położone jest na południe od wsi Mullutu oraz na północ od wsi Nasva. Ma powierzchnię 536 hektarów, linię brzegową o długości 16173 m. Znajduje się na nim 6 wysp o łącznej powierzchni 5 ha. Jezioro należy do utworzonego w 2007 roku obszaru chroniony Mullutu-Loode hoiuala.
Brzegi jeziora stanowią tereny bagienne, jezioro jest w dużym stopniu zarośnięte. Sąsiadują z nim jeziora Mullutu laht, Vägara laht i Paadla laht. Połączone jest z Mullutu laht, z którego wypływa Nasva jõgi.

</doc>
<doc id="3212057" url="https://pl.wikipedia.org/wiki?curid=3212057" title="Park Narodowy Marahoué">
Park Narodowy Marahoué

Park Narodowy Marahoué () – jeden z ośmiu parków narodowych Wybrzeża Kości Słoniowej, utworzony w 1968. Od 2001 uznawany przez BirdLife International za ostoję ptaków IBA; obszar IBA i parku całkowicie się pokrywają.
Geografia.
Park narodowy leży w południowo-środkowej części kraju, na wschód od miasta Bouaflé. Liczy 1001 km² powierzchni. Nazwa pochodzi od rzeki Marahoué, która tworzy wschodnią granicę parku; przepływa również przez jego północną część. Część południowo-wschodniej granicy PN Marahoué tworzy droga Jamusukro–Daloa. W 2001 lasy zajmowały 73% powierzchni parku. W latach 2002–2008 powierzchnia lasów w parku zmalała o 93%. Średnia roczna suma opadów to około 1100 mm. Rzeka Marahoué oraz liczne małe zbiorniki wodne tworzą miejscami obszar mokradeł.
Flora.
Park leży w strefie ekotonu między lasami a otwartą sawanną. Z zadrzewień występują lasy galeriowe i lasy mieszane. Pospolite są na przykład "Triplochiton scleroxylon", wiązowce ("Celtis"), "Khaya grandifoliola", "Erythrophleum ivorense" i "Terminalia superba". We wschodniej części, gdzie przeważa sawanna, występują "Diospyros mespiliformis", "Afzelia africana", "Lophira lanceolata" i "Daniellia oliveri".
Fauna.
Jednymi ze zwierząt chronionych w parku są szympansy. W 2008 w Wybrzeżu Kości Słoniowej żyło ich zaledwie 800–1200; w latach 1989–1990 liczebność "Pan troglodytes" (tu podg. "verus") w tym państwie wynosiła 8000– osobników. Z innych małp w parku występuje gerezanka ruda ("Piliocolobus badius"; EN). Oprócz tego obszar zamieszkują: słoń afrykański ("Loxodonta africana"; VU; 100–150 osobników w 2001), bawół afrykański ("Syncerus caffer", tu podg. "brachyceros"), bongo leśne ("Tragelaphus eurycerus"; NT), dujkerczyk karłowaty ("Cephalophus maxwellii"; LC), dujker rudoboki ("C. rufilatus"; LC), dujker żółtopręgi ("C. silvicultor"; LC), dujker czarnopręgi ("C. dorsalis"), kob żółty ("Kobus kob"; LC), kob śniady ("Kobus ellipsiprymnus"; LC; tu podg. "defassa") oraz bawolec krowi ("Alcelaphus buselaphus"; LC; tu podgt. "major").
Awifauna.
Obszar uznany za ostoję ptaków IBA. Do "trigger species" nie należy żaden gatunek zagrożony. Większość "trigger species" spełnia kryterium A3 – gatunki ograniczone do danego biomu, część, np. nikornik ciemny ("Apalis sharpii"; LC). Najmniej gatunków ma przydzielone kryterium A1 – globalnie zagrożone. Brak gatunków o statusie zagrożonych (w tym krytycznie). Do narażonych należą: pantarka białoszyja ("Agelastes meleagrides"), dzioborożec żółtodzioby ("Bycanistes cylindricus"), dzioborożec niebieskolicy ("Ceratogymna elata"), liszkojad czarnobrzuchy ("Lobotos lobatus") i mucharka liberyjska ("Melaenornis annamarulae"). Trzy gatunki ptaków mają status bliskich zagrożenia, m.in. wyżynniak rdzawoskrzydły ("Illadopsis rufescens"). Dwa posiadają status "Data Deficient" (brak danych); są to: błyszczak tęczowy ("Lamprotornis iris") i miodziarz żółtostopy ("Melignomon eisentrauti"). Zdecydowana większość wymienionych na liście "trigger species" ptaków ma jednak status LC (najmniejszej troski).

</doc>
<doc id="3212058" url="https://pl.wikipedia.org/wiki?curid=3212058" title="Puchar Austrii w piłce nożnej (2013/2014)">
Puchar Austrii w piłce nożnej (2013/2014)

Puchar Austrii w piłce nożnej (2013/2014) (ÖFB-Samsung-Cup) był 80. edycją krajowego, dorocznego Pucharu Austrii w piłce nożnej. Rozpoczął się od pierwszej rundy dnia 12 lipca 2013 roku, a skończył finałem 18 maja 2014 roku.
Pierwsza Runda.
Losowanie odbyło się 1 lipca 2013 roku. Mecze rozegrano między 12 a 14 lipca 2013 roku.
"* – dogrywka. W nawiasach podano klasę rozgrywkową, w której gra drużyna"
Druga runda.
Losowanie par odbyło się 6 sierpnia 2013. Mecze odbyły się w dniach 23−25 września 2013.
"* – dogrywka. W nawiasach podano klasę rozgrywkową, w której gra drużyna"
Trzecia runda.
Losowanie odbyło się 29 września 2013. Mecze odbyły się w dniach 28−30 października 2013.
Ćwierćfinały.
Losowanie par odbyło się 3 listopada 2013. Mecze odbyły się 8, a także 15-16 kwietnia 2014.
Półfinały.
Losowanie odbyło się 20 kwietnia 2014. Mecze odbyły się 7 maja 2014.

</doc>
<doc id="3212060" url="https://pl.wikipedia.org/wiki?curid=3212060" title="3 Brygada AL im. gen. Józefa Bema">
3 Brygada AL im. gen. Józefa Bema

3 Brygada Armii Ludowej im. generała Józefa Bema – brygada partyzancka Armii Ludowej działająca w Okręg 9 AL (Częstochowa) podporządkowanemu III Obwodowi AL radomsko-kieleckiemu.
Elementem charakterystycznym brygady (choć noszonym od maja/czerwca 1944 r. przez zaledwie 80 żołnierzy) była noszona na lewym ramieniu (z perspektywy pierwszej osoby) czerwona tarcza z białą obwódką, z białym orzełkiem bez korony w środku mającym na tarczy amazonek wyhaftowane czerwone litery "AL".
Historia jednostki.
28 maja 1943 roku został utworzony Oddział Gwardii Ludowej im. gen. J. Bema, którym dowodził podporucznik W. Matuszewski ps. „Józek”. W 1943 oddział przeformowano na 3 Batalion GL im. Józefa Bema, a we wrześniu 1944 została utworzona brygada, której trzon stanowiła ta jednostka, dowództwo nad nią objął dowódca 9 Okręgu AL (Częstochowskiego) kpt. Bolesław Boruta „Hanicz”. Liczyła 531 partyzantów (stan na 10 września 1944).
13 października 1943 roku oddział GL im. J. Bema rozbroił posterunek granatowej policji w Skotnikach, a na drugi dzień taką samą akcję przeprowadzono w Paradyżu. Oddział liczył wtedy 64 partyzantów, dysponował 1 ręcznym karabinem maszynowym, 60 karabinami, 9 fuzjami i 11 pistoletami. 24 października 1943 r. partyzanci stoczyli zwycięską bitwę z Niemcami na Diablej Górze.
17 kwietnia 1944 żołnierze batalionu rozkręcili koło Kamieńska tory na linii Piotrków-Częstochowa, powodując kilkugodzinną przerwę w ruchu. W okresie od 15 kwietnia do 1 maja wykonano kilka akcji na posterunki i niewielkie oddziały hitlerowskie, na przejeżdżające pojedyncze samochody wojskowe, urzędy gminne, zdobywając kilkanaście sztuk broni. W akcji na posterunek ochrony stacji Gorzkowice 29 kwietnia został zdobyty pierwszy pistolet maszynowy w batalionie.
Spod Teklinowa batalion odskoczył na południe do lasów koło Złotego Potoku. Kontynuowano tam akcje na posterunki okupanta: 27 czerwca zniszczono wartownie w Juliance, 18 lipca opanowano Przyrów, w którym rozbrojono policjantów. Mniejsze grupy wykonały kilka zasadzek na przejeżdżające samochody okupanta. Jedna z nich 27 lipca spaliła most drogowy na moście na Pilicy w Maluszynie. Partyzanci ścięli także 150 słupów telefonicznych przerywając połączenia między Radomskiem, Częstochową a Włoszczową. W tym czasie batalion liczył ponad 100 partyzantów, którzy uzbrojeni byli w kilkanaście pistoletów maszynowych.
W okresie 19–21 sierpnia zniszczono most na szosie Radomsko-Przedbórz i kolejowy most na tym samym odcinku, pod Kamieńskiem. Pod Raczkowicami zaatakowano samochód ciężarowy przewożący hitlerowców (zginęło 11, kilku zostało rannych). Wysadzając 27 sierpnia koło Teklinowa transport wojskowy przerwano ruch na magistrali Warszawa-Częstochowa na całą dobę.
W daniach 12–13 września 1944 brygada stoczyła bitwę pod Ewiną z oddziałami niemieckimi i Korpusem Kawalerii Kałmuckiej (mylony z wieloma innymi oddziałami wschodnimi, w tym Brygadą RONA). Korpus w lipcu 1944 pojawił się na Kielecczyźnie. Ryszard Nuszkiewicz (cichociemny, oficer batalionu AK „Skała”, który 11 września walczył z oddziałami niemieckimi i wschodnimi pod Złotym Potokiem, tj. 30 km na południe od Ewiny) wspominał w swej książce „Uparci” o „sotniach kozaków”, natomiast w Brygadzie RONA nie było kawalerii, więc nie mogła ona walczyć pod Ewiną). Brygadzie udało się wydostać z okrążenia i przedostać do lasów pod miasteczkiem Kruszyna, ranny został m.in. mjr Hanicz. Po bitwie pod Ewiną udało się zebrać rozproszone, choć nie zniszczone oddziały. Od tego momentu poszczególne bataliony brygady zaczęły stacjonować oddzielnie. 1 i nowy utworzony 4 batalion pozostały w powiecie radomszczańskim utrzymując ze sobą łączność. 2 baon wyruszył do powiatu piotrkowskiego, a trzeci przeszedł do południowej części okręgu częstochowsko-piotrkowskiego do lasów koło Złotego Potoku.
23 września 4 baon wraz z pobliskim oddziałem radzieckim mjr. Głumowa zostały okrążone w rejonie Jackowa i Silnicy. Po całodziennym boju z przeważającym wrogiem partyzanci wydostali się z okrążenia ponosząc ciężkie straty (50 poległych w 4 baonie, 30 w oddziale Głumowa). Po tej potyczce partyzanci przeszli do 1 baonu. Pod Ewiną 30 września odebrano zrzuty z zaopatrzeniem, w lasach lubieńskich nastąpiło to 28 września i 26 października. Dzięki radiostacjom utrzymywano kontakt z Naczelnym Dowództwem WP(NDWP). 
6 października hitlerowcy okrążyli 2 baon w lasach lubieńskich ("unternehmen Oktoberfest"). Pomimo ścisłego okrążenia terenu i ciągłego jego oświetlania, alowcom udało się znaleźć wyrwę w okrążeniu i wyjść z niego bez walki i strat.
W drugiej połowie września i w październiku 1 i 2 batalion rozwinęły intensywną działalność dywersyjną, głównie na linii Koluszki-Częstochowa, którą na odcinku Piotrków-Radomsko przerwano 14 razy, a na odcinku Radomsko-Częstochowa 8 razy. W końcu października 1 baon (powiat radomszczański) liczył ok. 130 żołnierzy, 2 baon (powiat piotrkowski i opoczyński - 70 ludz, oddział ppor. Świetkota (powiat zawierciański) - ok. 30 ludzi, oddziały radzieckie mjr. Głumowa(80 ludzi) i starszyny P. Sopatowa (ok. 60 ludzi).
26 grudnia kilku ludzi z 3 Brygady wraz z dowódcą dokonało udanego zamachu w Radomsku na słynącego z okrucieństwa dowódcy tamtejszej żandarmerii, oberwachtmeistera Dehna.
W 1944 3 Brygada AL im. gen. Józefa Bema została odznaczona Orderem Krzyża Grunwaldu III klasy "za udział w walce z okupantem".
Skład.
Brygada liczyła 531 (10 września 1944 r.) partyzantów. W jej skład prócz batalionu AL im. Józefa Bema weszły oddziały BCh Antoniego Roguli ps. „Wiktor”, OW PPS Zygmunta Łęgowika ps. „Brzeszczot”, SOB Czesława Grajka ps. „Wiktor” i grupa 12 skoczków z Polskiego Batalionu Specjalnego.
Dowódca:
1 batalion:
2 Batalion:
3 Batalion:
W połowie października batalion odłączono z brygady i skierowano do Obwodu IV Krakowskiego na Podhale, gdzie w rejonie Turbacza działał pod nazwą Samodzielny Oddział Armii Ludowej „Za Wolną Ojczyznę”.
4 Batalion:
Batalion złożony ze zbiegłych z niewoli niemieckiej jeńców radzieckich oraz dezerterów z ostlegionów i wschodnich formacji pomocniczych przy armii niemieckiej tzw. hiwisów a także oddziału mjr Głumowa, który przybył do bemowiaków z północnej Lubelszczyzny w lipcu 1944 r.. W końcu października odłączył się od brygady, wchodząc w skład sowieckiego oddziału mjr Michaiła Głumowa ps. „Góra”.

</doc>
<doc id="3212063" url="https://pl.wikipedia.org/wiki?curid=3212063" title="Marahoué (ujednoznacznienie)">
Marahoué (ujednoznacznienie)



</doc>
<doc id="3212066" url="https://pl.wikipedia.org/wiki?curid=3212066" title="Kościół św. Olafa w Norrköping">
Kościół św. Olafa w Norrköping

Kościół św. Olafa w Norrköping (szw. "Sankt Olai kyrka, Norrköping") – kościół parafialny ewangelicko-luterańskiego Kościoła Szwecji, położony na terenie parafii Norrköpings S:t Olofs församling, należącej do diecezji Linköping.
Obecnie istniejący kościół jest trzecim lub czwartym na tym samym miejscu. Został poświęcony w 1767 roku. Nazywany niekiedy Kościołem Koronacyjnym, ponieważ w 1800 roku byli w nim koronowani Gustaw IV Adolf i jego małżonka Fryderyka. Kościół nosi wezwanie św. Olafa, patrona Norrköping. Położony jest w centrum miasta, nieopodal Drottninggatan. Zbudowany został na wzór kościołów rzymskich, a jego fasada należy do najwspanialszych w Szwecji. Do kościoła należy również wolnostojąca, oddalona o około 70 m dzwonnica z 1750 roku, zwana Stadstornet (Wieża miejska), flankowana przez dwa budynki gospodarskie, zwane potocznie kaloszami.
Kościół św. Olafa ma status zabytku sakralnego według rozdz. 4 Kulturminneslagen (pol. Ustawa o ochronie zabytków) ponieważ został wzniesiony przed końcem 1939 roku (3 §). Jest wpisany pod numerem 21300000004323 do rejestru zabytków Bebyggelseregistret prowadzonego przez Riksantikvarieämbetet.
Położenie.
Kościół św Olafa wraz z utaczającym go dziedzińcem Olaiparken położony jest na terenie Starego Miasta w obrębie ulic Drottninggatan, Knäppingsborgsgatan, Olai Kyrkogata i Skolgatan. Plebania znajdowała się w kwartale Spiran przy Drottninggatan. Zbudowana w latach 50. XVIII wieku, została w 1822 roku zniszczona przez pożar, po czym została odbudowana. W 1960 roku rozebrano ją oraz związane z nią budynki gospodarcze. Od wschodu z kościołem sąsiaduje dawna szkoła podstawowa, S:t Olofsskolan, zbudowana w 1908 roku według projektu architekta Carla Bergstena. Na południe od kościoła leży Olaigården z 1879 roku, obecnie wykorzystywany dziedziniec parafialny. Pozostały teren wokół kościoła jest wypełniają głównie budynki mieszkalne i handlowe.
Kościół otacza trawnik porośnięty pojedynczymi dużymi drzewami liściastymi, takimi jak lipa, klon i dąb, a także licznymi krzewami różanymi. Trawnik jest ograniczony niskim, kamiennym murem. Główne wejście do kościoła znajduje się od strony zachodniej, przy Drottninggatan, w przejściu pod wolno stojącą dzwonnicą. Plac przed fasadą zachodnią kościoła wyłożony został drobną kostką brukową, natomiast pozostałe alejki wyasfaltowano. Duże części terenu wokół kościoła zostały ukształtowane według projektu architekta miejskiego Kurta von Schmalensee i planisty miejskiego Arne Strömdahla z 1954 roku.
Historia.
Poprzednicy obecnego kościoła.
Kościół średniowieczny.
Niewiele wiadomo o istnieniu kościoła w okresie średniowiecza. Pewien zapisek z XVII wieku wspomina o istnieniu kościoła drewnianego, znajdującego się na południe od obecnego kościoła. Być może uległ on zniszczeniu w trakcie walk duńsko-szwedzkich toczonych w 1567 roku na terenie Östergötland. O istnieniu średniowiecznego kościoła kamiennego mogłyby świadczyć pozostałości ceglanej posadzki, odsłonięte podczas restauracji w 1998 roku. O kościele św. Olafa wspomina w swej bulli papież Lucjusz III, stwierdzając, iż podlega on klasztorowi w Askeby. Bulla ta uległa zniszczeniu podczas pożaru klasztoru w 1378 roku. Nową bullę o niemal tej samej treści wydał papież Bonifacy IX w roku 1400. Kościół św. Olafa został przypuszczalnie podarowany klasztorowi przez któregoś z XII-wiecznych możnowładców, być może przez króla Karola Sverkerssona.
Kościół gotycki.
W 1614 roku rozpoczęto budowę kolejnego kościoła, który w 1626 roku został konsekrowany. W 1655 roku został on uszkodzony w wyniku pożaru, jaki ogarnął Norrköping. W 1660 roku rozpoczęto odbudowę kościoła; świadectwem tego wydarzenia jest tablica pamiątkowa, wmurowana w zachodni szczyt obecnego kościoła. Istniejąca przy tym szczycie dzwonnica została rozebrana i zastąpiona dzwonnicą wolno stojącą. Po raz kolejny kościół spłonął w 1719 roku, kiedy Norrköping najechały wojska rosyjskie. W pożarze przepadło w całości wyposażenie stałe kościoła, natomiast większość wyrobów ze srebra oraz szaty liturgiczne zdołała uratować Christina Spalding, wdowa po burmistrzu Carlu Johanssonie. Kościół odbudowano, a w czerwcu 1721 roku odprawiono w nim pierwsze nabożeństwo. Na rysunkach z 1761 widoczny jest trójnawowy kościół z transeptem i półokrągłym prezbiterium. Był to kościół gotycki o ostrołukowych oknach i schodkowych szczytach wieńczących transept. Ponieważ budynek był w złym stanie, postanowiono go rozebrać, a na jego fundamentach zbudować nowy kościół.
Obecny kościół.
XVIII wiek.
Projekt nowego kościoła wykonał architekt Carl Johan Cronstedt. W kwietniu 1766 roku rozpoczęto wyburzanie starego kościoła, a 13 czerwca tego samego roku położono kamień węgielny pod budowę nowego. Pracom budowlanym towarzyszyły początkowo kłopoty związane ze skompletowaniem ekipy murarskiej; później, dzięki pośrednictwu Cronstedta kierownictwo robót objął mistrz budowlany Elias Kessler ze Sztokholmu. Sam Cronstedt zgodził się na pewne uproszczenia swego projektu, spowodowane względami ekonomicznymi.
20 grudnia 1767 roku biskup Linköping, Petrus Filenius dokonał poświęcenia kościoła. Była to budowla trzynawowa, w której nawa główna miała sklepienie kolebkowe, a nawy boczne sklepienie płaskie. Po stronie wschodniej uformowano półkolistą przestrzeń, w której umieszczony został ołtarz główny. W połowie korpusu kościoła, przy ścianach północnej i południowej zbudowano wejścia na empory umieszczone nad nawami bocznymi. Duże okna zapewniały bogate oświetlenie wnętrza. Pomimo poświęcenia trwały nadal prace wyposażeniowe. Najpierw wstawiono ławki i urządzono empory, częściowo z wykorzystaniem materiałów ze starego kościoła. Pierwszy ołtarz zaprojektował Erik Palmstedt, obraz do niego pod koniec XVIII wieku namalował Pehr Hörberg; on też zaprojektował ambonę. W 1775 roku na emporze zachodniej zamontowano organy.
XIX wiek.
W związku z koronacją Gustawa IV Adolfa i jego małżonki Fryderyki 3 kwietnia 1800 roku powiększono empory. I połowa XVIII wieku upłynęła pod znakiem konserwacji świątyni i jej wystroju. W 1854 roku całkowicie przebudowano zakrystię. Pierwsza większa renowacja kościoła miała miejsce w roku 1870 i została przeprowadzona według planów ówczesnego architekta miejskiego Norrköping, Carla Theodora Malma. Usunięto wówczas lub przerobiono niemal całe wcześniejsze stałe wyposażenie kościoła. Zmiany ominęły jedynie ambonę i prospekt organowy. Z ołtarza głównego usunięto obraz, podwyższono posadzkę, zbudowano nowe ławki oraz przebudowano empory w nawach bocznych. W ostatniej dekadzie XIX wieku wznowiono renowacje, tym razem według planów architekta Agi Lindegrena. Wnętrze otrzymało wówczas bogatą dekoracje malarską i rzeźbiarską, inspirowana stylem barokowym, w oknach apsydy pojawiły się witraże. Malowidła wykonali Axel Jungstedt i Olle Hjortzberg, a roboty sztukatorskie Sven Scholander. W efekcie wystrój wnętrza należy do najstaranniej opracowanych i najbardziej kunsztownych wnętrz końca XIX wieku.
XX wiek.
W latach 20. XX wieku odkryto, iż w więźbie dachowej zagnieździły się insekty. W połowie lat 40. sytuacja stała się alarmująca, ponieważ dach groził zawaleniem. W czerwcu 1945 roku kościół zamknięto.
W latach 1945–1949 przeprowadzono gruntowną restaurację świątyni. Pracami kierowali Erik Fant i Kurt von Schmalensee. Poważne uszkodzenia więźby dachowej wymusiły przebudowę dachu pociągając za sobą również restaurację wnętrza. W jej trakcie zdecydowano o przywróceniu wnętrzu jego prostoty, jaką odznaczało się ono w XVII wieku. W XVII-wiecznym stylu zbudowano nowe ławki, zlikwidowano empory w nawach bocznych pozostawiając jedynie małe empory w transepcie, wstawiono ponownie obraz ołtarzowy Hörberga i odsłonięto kamienie nagrobne dawnej posadzki. Szczyty transeptu odzyskały swój pierwotny wygląd. Ostatnia w XX wieku restauracja świątyni miała miejsce 1998 roku. Pracami kierował Lennart Arfwidsson. Skrócono wówczas blok ławek po stronie zachodniej, przebudowując go od strony prezbiterium. We wschodniej części nawy południowej urządzono kaplicę, ustawiono na stałe chrzcielnicę, urządzono pokój dla narzeczonych, a w zakrystii zbudowano specjalną szafę dla przechowywania cennych szat liturgicznych. Pomalowano ściany zewnętrzne, a dach pokryto blachą miedzianą.
Architektura.
Wygląd zewnętrzny.
Kościół św. Olafa zbudowany jest z cegły na planie krzyża łacińskiego; składa się z trzynawowego korpusu, jednonawowego transeptu, półkrągłego występu od wschodu i zakrystii od północy. Między zakrystią a północnym ramieniem transeptu znajduje się przybudówka. Kościół posiada wolnostojącą dzwonnicę zbudowaną z kamienia. fasady są pokryte gładkim tynkiem i pomalowane na żółto. Pilastry i dekoracje elewacji, zwłaszcza w bogato dekorowanym szczycie zachodnim są w kolorze brązowym. Cokół korpusu nawowego i transeptu wykonano z piaskowca, natomiast cokół zakrystii, zbudowanej w latach 1854–1855 i dobudówki z lat 1945–1949 – z granitu. Korpus świątyni pokryty został dachem dwuspadowym, skrzyżowanie naw, zakrystia i występ od strony wschodniej czterospadowym, zaś dobudówka z lat 1945–1949 jednospadowym. Kwaterowe okna naw bocznych, zamknięte łukiem półokrągłym, są oprawione w żeliwne ramy, wypełnione podczas renowacji 1945–1949 szkłem antycznym.
Po stronie wschodniej prezbiterium widoczna jest nisza powstała po zamurowanym oknie. Dwa otwory okienne fasady zachodniej wypełnione są oknami podobnymi w charakterze do tych z naw bocznych, natomiast okna zakrystii są drewniane. Portal w fasadzie zachodniej znajduje się w kwadratowej oprawie pomalowanej na brązowo. Drzwi pokrywają żelazne, nitowane płyty, również w kolorze brązowym. Zdobią je dekoracyjne reliefy o motywach roślinnych. Nad drzwiami umieszczono pozłacany napis GUDI ALLENA ÄRAN. Na szczycie znajdują się dwie dodatkowe tablice z inskrypcjami: St Olai KYRKIA (północna) i NYBYGGD AO 1767 (południowa). Pod tympanonem umieszczono herb miasta z napisem NORKIOPINGS WAPN ANNO 1660. Dwa dodatkowe wejścia do kościoła znajdują się po stronie północnej i południowej. Mają one podobną konstrukcję, jak wejście od strony zachodniej, z drzwiami pokrytymi blachą z rokokowymi ozdobami.
Wnętrze.
Korpus nawowy.
Nawa środkowa oddzielona jest od naw bocznych czterema dużymi, łukowymi arkadami. Posadzka w czasie renowacji z lat 1945–1949 została wyłożona polerowanymi płytami wapiennymi. Jednocześnie obniżono ją o 40 cm, co doprowadziło do różnicy poziomów w stosunku do sąsiednich pomieszczeń i uwidocznienia linii kamiennego cokołu wzdłuż ścian zewnętrznych. Ściany i filary pomiędzy nawą główną a nawami bocznymi zostały pobielone. Nawa główna ma sklepienie kolebkowe, otynkowane na biało, wykończone nad łukami arkad profilowanym gzymsem i sztukaterią. Nawy boczne, niższe od głównej, zostały przekryte płaskimi stropami z białych, polerowanych paneli. W otworach okiennych znajdują się podwójne okna z metalowymi ramami. Ławki kościelne zostały zgrupowane w czterech zamkniętych obudowach. W obu ramionach transeptu pozostawiono same obudowy, osuwając z nich ławki w czasie renowacji z 1898 roku. Podłoga pod nimi została wykonana z wąskich, pomalowanych na brązowo desek. Przy drugim filarze od wschodu znajduje się ambona z daszkiem akustycznym. Od strony północnej prowadzą na nią kręcone schody, zbudowane podczas renowacji w latach 1893–1898. W zachodniej części korpusu nawowego znajduje się kawiarnia i punkt informacyjny. Podczas renowacji z drugiej połowy lat 40. na emporze organowej oraz na emporach bocznych w transepcie zamontowano nowe balustrady. Empora organowa dzieli się na trzy części; w środkowej znajdują się organy, w północnej dmuchawa elektryczna i inne urządzenia, a w południowej – pomieszczenie dla chóru.
Transept.
Południowe ramię transeptu oddzielone jest od korpusu nawowego obudowanym blokiem ławek kościelnych, choć same ławki zostały usunięte. Podwójne drzwi o tej samej konstrukcji, co drzwi zachodnie prowadzą do południowego pomieszczenia, zwanego vapenhus pełniącego funkcję przedsionka. Poziom posadzki jest tu o 40 cm wyższy niż posadzki w nawie; posadzka jest wyłożona starymi płytami wapiennymi, prowadzące na nią schody również wykonano z wapienia. Ściany są otynkowane i pomalowane w przełamanej bieli. Po stronie zachodniej znajduje się wmurowana płyta kamienna z lat 20. XVII wieku. Płaski sufit z desek jest pomalowany na biało. Drzwi zewnętrzne są zbudowane z desek pomalowanych w szarej zieleni. Vapenhus ma troje drzwi płycinowych, również pomalowanych w szarej zieleni; dwoje z nich prowadzi na emporę, a trzecie do pomieszczenia magazynowego, znajdującego się pod schodami. Kręcone schody prowadzące na emporę zbudowane zostały z wapienia, natomiast podłoga empory – z wąskich, ułożonych schodkowo desek pomalowanych na brązowo. Ławki są otwarte, z prostymi bokami i pomalowane w tym samym kolorze, co ławki w nawach. Północne ramię transeptu przypomina pod względem ukształtowania i wyglądu południowe. Znajdujące się tu niegdyś schody zostały usunięte, a pomieszczenie po nich wykorzystano dla potrzeb centralnego ogrzewania.
Prezbiterium.
Prezbiterium, przedłużone w kierunku zachodnim, składa się z części nawy oraz apsydy po stronie wschodniej. Położone jest o sześć stopni schodów wyżej niż nawa. Jego posadzka jest wyłożona polerowanymi płytami wapiennymi; w części zachodniej znajdują się starsze płyty nagrobne. W apsydzie, nakrytej sklepieniem kopułowym znajduje się ołtarz otoczony prostokątną balustradą oraz chrzcielnica.
Vapenhus.
Vapenhus znajduje się po zachodniej stronie kościoła, częściowo pod emporą organową i pełni funkcję przedsionka. Jego posadzka jest wyłożona starymi płytami z wapienia. Ściany są otynkowane i pomalowane w tonacji białożółtej. Strop w części zachodniej jest sklepiony kolebkowo.
Zakrystia.
Zakrystia znajduje się po stronie północnej kościoła i składa się z trzech pokoi z przedpokojem, dużego pokoju od północy, pełniącego funkcję zakrystii i przechowalni szat liturgicznych oraz z mniejszego pokoju od wschodu, wykorzystywanego jako poczekalnia lub miejsce modlitw. Ściany i sufity pomieszczeń są otynkowane.
Wystrój wnętrza.
Wyposażenie nieruchome.
Ołtarz został wykonany z drewna, z podziałami płycinowymi i pomalowany techniką marmurkową na szaro, z dodatkiem złoconych ornamentów. Zarówno ołtarz jak i otaczająca go prostokątna balustrada powstały w czasie renowacji z lat 1945–1949. Znajdujący się obecnie w ołtarzu obraz, przedstawiający Ostatnią Wieczerzę namalował w 1798 roku Pehr Hörberg, zaś pierwsze ozdoby ołtarzowe wykonał Erik Palmstedt. Stojący na ołtarzu krucyfiks, podarowany kościołowi w 1950 roku, wykonał ze srebra i kryształu górskiego Wiven Nilsson według projektu Kurta von Schmalensee. W nowej kaplicy w nawie południowej umieszczono krucyfiks odlany z mosiądzu w Gusum; stanowi on część ozdób ołtarzowych, która pojawiła się w związku z restauracją z lat 90. XIX wieku. W pobliżu ołtarza głównego znajduje się potężny kandelabr. Witraż w oknie wschodnim, przedstawiający chrzest Chrystusa wykonany został w 1961 roku według projektu Lennarta Lindquista. Według jego projektu wykonano też witraż we wschodnim oknie nawy północnej, przedstawiający pokłon pasterzy. Ambonę według projektu architekta Jakoba Wulffa wyrzeźbił w 1798 roku Carl Fredrik Beuring z Norrköping. Należąca do ambony klepsydra z roku 1768 powróciła na swoje miejsce podczas ostatniej restauracji. We wschodniej części nawy głównej znajduje się mosiężna chrzcielnica z pokrywą, pokryta płaskorzeźbami. Została ona wykonana w Norrköping i podarowana w 1723 roku kościołowi przez Britę Johansdotter, wdowę po rajcy Johanie Nilssonie. Naczynie chrzcielne zostało wykonane ze srebra w 1638 roku i przerobione w 1735 przez jubilera z Norrköping, Johana Petterssona Berga. Inne naczynie chrzcielne, również srebrne, wykonał w 1813 roku w Sztokholmie Nils Limnelius. Na pierwszym filarze południowej arkady znajduje się rzeźba z brązu przedstawiająca patrona kościoła i miasta, św. Olafa, dzieło Johna Lundqvista z 1951 roku.
Organy na emporze zachodniej mają prospekt w stylu gustawiańskim, zbudowany w 1775 roku według projektu Erika Palmstedta, należący do najbardziej okazałych w Szwecji. Został on zachowany w pierwotnym stanie. Natomiast same organy, zbudowane przez organmistrza Olofa Schwana, były kilkakrotnie przebudowywane, po raz ostatni w 1919 przez firmę Åkerman &amp; Lund Orgelbyggeri. Ta sama firma dokonała w 1950 roku renowacji instrumentu. Organy mają obecnie 58 głosów podzielonych na 3 manuały i pedał. 22-głosowe organy w prezbiterium zostały zbudowane w 1976 roku przez zakład Fredriksborgs orgelbyggeri z Hillerød.
Ławki w kościele pochodzą z czasów restauracji wnętrza z lat 40. i odzwierciedlają częściowo pierwotne wyposażenie. Efektem tej samej restauracji są również niewielkie empory w transepcie.
Naczynia liturgiczne.
Do naszych czasów zachowało się wiele naczyń liturgicznych i elementów wyposażenia, będących świadectwem kunsztu jubilerów z Norrköping. Należą do nich kielich mszalny z pateną, wykonane przez Lorenza Walla i podarowane kościołowi w wigilię Bożego Narodzenia 1696 roku przez armatorów okrętu Prins Carl. W skład wyposażenia liturgicznego wchodzi również kilka cyboriów z lat 1654, 1717 i 1817–1826. Dwie ampułki na wino wykonał w 1805 roku A. Isleben.
Sprzęt oświetleniowy.
Wolter Siewers wykonał cztery okazale, srebrne kandelabry, przekazane kościołowi w wigilię Bożego Narodzenia 1697 roku. Najbardziej okazały jest jednak kandelabr na 9 świec, wykonany przez Arnolda von der Hagena i podarowany kościołowi w 1698 roku przez spadkobierców kupca Abela Beckera. Najstarsze wiszące w kościele żyrandole pochodzą z XVIII wieku. Spośród nich na uwagę zasługuje żyrandol na około 40 świec, zakupiony w 1740 roku przez ludwisarza z Norrköping, Magnusa Hultmana. Żyrandol ten należy do największych i najbardziej okazałych, jakie wyprodukowano w Szwecji. Innym, zwracającym uwagę jest wiszący w prowadzącym do zakrystii korytarzu bogato opracowany żyrandol, podarowany kościołowi w 1721 roku przez ludwisarza Eliasa Arenhardta i prawdopodobnie przez niego wykonany.
Szaty liturgiczne.
Do naszych czasów przetrwała duża część szat liturgicznych. Najstarsza z nich pochodzi z początku XVI wieku – jest to kapa produkcji angielskiej, wykonana z czerwonego aksamitu, haftowana jedwabnymi i metalowymi nitkami, podarowana kościołowi w 1630 roku przez biskupa Linköping Johannesa Botvidi, który przywiózł ją z Prus jako zdobycz wojenną. Zdobyczą wojenną jest też przypuszczalnie inna kapa, wykonana z hiszpańskiego brokatu, z haftem polskiego pochodzenia, przedstawiającym między innymi koronację Najświętszej Marii Panny. Kapę tę podarowali kościołowi generał Jacob Burensköld i jego żona Elsa Appelgren; do daru dołączyli oni również okazały, haftowany zlotem ornat z 1704 roku. Wiele dawnych szat liturgicznych uratowała z pożaru kościoła w 1719 roku Christina Spalding, wdowa po burmistrzu Carlu Johanssonie. Najnowsze ornaty, wykonane z jedwabiu we wszystkich kolorach liturgicznych, powstały w XX wieku. Są wśród nich dwa ornaty czerwone z 1926 roku, dwa białe (z tego samego roku), dwa fioletowe z 1941 i dwa zielone z 1942 roku.
Obrazy, epitafia, kamienie nagrobne.
Wyposażenie kościoła dopełnia kilka obrazów, epitafium oraz kamienie nagrobne. Z obrazów wymienić należy „Ostatnia wieczerze”, pochodzącą z 1732 roku, jeszcze z poprzedniego kościoła, wiszącą w nowej kaplicy w nawie południowej, „Ecce homo”, pędzla Johana Davida Schwartza z 1716 roku oraz kilka portretów przedstawiających duchownych, w tym Johannesa Petriego Lothigiusa z XVII wieku. Wiszące w przejściu do zakrystii epitafium poświęcone zostało Jakobowi Hidénowi, lekarzowi miejskiemu (zmarłemu w 1769 roku). Dużą ilość cennych kamieni nagrobnych z XVII i XVIII wieku odsłonięto podczas restauracji kościoła z lat 40.
Stadstornet.
Kościół stoi na terenie, na którym w przeszłości znajdował się cmentarz, zamknięty na początku XIX wieku. Kiedy wieża poprzedniego kościoła uległa zniszczeniu w pożarze z 1655 roku, na przykościelnym cmentarzu wybudowano nową dzwonnicę, która przypuszczalnie uniknęła zniszczeń podczas inwazji wojsk rosyjskich na Norrköping w 1719 roku. Jej stan techniczny jednak z czasem pogorszył się na tyle, że w latach 30. XVIII wieku zaczęto planować wybudowanie nowej dzwonnicy. Miała ona powstać w innym miejscu, ponieważ grunt, na którym stał kościół, był zbyt grząski. Ostatecznie zapadła decyzja o wybudowaniu wieży po zachodniej stronie cmentarza, przy Drottninggatan, głównej wówczas (i obecnie) ulicy miasta. Po obu stronach wieży zbudowano dwa budynki gospodarcze, przeznaczone między innymi na składowanie sprzętu gaśniczego. Budowa zakończyła się w 1750 roku. Przed wieżą, od strony Drottninggatan zbudowano portal, udekorowany marmurem z Kolmården. Projekt portalu wykonał prawdopodobnie architekt Carl Hårleman. Na południowej elewacji wieży umieszczono zegar słoneczny, ufundowany przez Erika Lundgrena, kupca, który sprawował nadzór nad budową wieży, a w przejściu pod nią zarządził zbudowanie dla siebie grobowca rodzinnego, nie zachowanego do naszych czasów. W 1794 roku zbudowano z drewna górną kondygnację, wieńczącą wieżę. Konstrukcję zaprojektował Jacob Wulff. Kiedy wieża uległa uszkodzeniu w wyniku pożaru, który 18 czerwca 1822 roku strawił część miasta, w 1825 roku zbudowano nową, zachowaną do dziś nadbudówkę według projektu architekta miejskiego Johana Erika Hammarlinga, poprawionego przez Carla Gustafa Bloma Carlssona ze Sztokholmu. W wieży, noszącej dziś nazwę Stadstornet (Wieża Miejska) zawieszono trzy dzwony odlane w latach 1822–1825 w Norrköping przez Larsa Öhmana.
Architektura wieży.
Wieża ma 45 m wysokości. Została zbudowana z cegły i szarego granitu na planie kwadratu. Cokół wykonano z granitowych bloków. Elewacje budowli pokrywa gładki tynk w kolorze żółtym. Nadbudówka – okrągła latarnia, została pokryta blachą miedzianą. Na wieży znajduje się zegar, którego szklane tarcze zamontowano na wszystkich czterech elewacjach. Wieżę wieńczy wiatrowskaz z cyfrą oznaczającą rok 1825. Na elewacji południowej znajduje się wmurowany zegar słoneczny. W każdej elewacji są okrągłe otwory okienne z drewnianymi, pomalowanymi na zielono oknami. Od strony Drottninggatan znajduje się rzeźbiony portal z zielonego marmuru, zbudowany w 1948 roku, w miejsce pierwotnego z 1746 roku. Za portalem jest kolebkowo sklepiony pasaż, prowadzący na przykościelny dziedziniec. Wejście do wieży, z czarnymi, stalowymi drzwiami, zlokalizowano od strony północnej. Murowane schody prowadzą na pierwsze piętro. Podłoga piętra jest drewniana, a ściany otynkowane na biało. We wszystkich ścianach są okrągłe okna. Drewniane schody prowadzą na drugie piętro, gdzie znajdują się trzy dzwony. Po obu stronach wieży znajdują się budynki, zbudowane na planie prostokąta i otynkowane, podobnie jak ona, na żółto. Wieża od dawna uważana jest za swego rodzaju symbol miasta. Wraz z flankującymi ja budynkami i kościołem tworzy ona unikalny zespół architektoniczny.

</doc>
<doc id="3212070" url="https://pl.wikipedia.org/wiki?curid=3212070" title="Wskaźnik cen">
Wskaźnik cen

Wskaźnik cen (również indeks cen) – wskaźnik opisujący dynamikę cen w analizowanym okresie w porównaniu do okresu bazowego.
Wyróżnia się cząstkowe (indywidualne) i agregatowe (zespołowe) wskaźniki cen. Wskaźniki indywidualne pokazują zmiany cen dla danego dobra w dwóch okresach. Wskaźniki agregatowe pokazują zmiany cen zbioru dóbr z uwzględnieniem standaryzacji współczynników ilościowych (stałe wagi – np. udziały poszczególnych dóbr w całkowitym koszyku).
Zwyczajowo przy wskaźnikach cen wartością bazową jest 100.

</doc>
<doc id="3212075" url="https://pl.wikipedia.org/wiki?curid=3212075" title="Borensberg">
Borensberg

Borensberg – miejscowość ("tätort") w Szwecji, w regionie administracyjnym ("län") Östergötland (gmina Motala).
Miejscowość jest położona w prowincji historycznej ("landskap") Östergötland nad jeziorem Boren, ok. 25 km na północny zachód od Linköping przy drodze krajowej nr 34 ("Riksväg 34"; Ålem – Linköping – Motala). Przez Borensberg przepływają rzeka Motala ström oraz Kanał Gotyjski ("Göta kanal").
Do początku XX w. Borensberg nosiło nazwę Husbyfjöl.
W 2010 r. Borensberg liczyło 2886 mieszkańców.

</doc>
<doc id="3212078" url="https://pl.wikipedia.org/wiki?curid=3212078" title="Pakiet kontrolny">
Pakiet kontrolny



</doc>
<doc id="3212079" url="https://pl.wikipedia.org/wiki?curid=3212079" title="Pakiet kontrolny akcji">
Pakiet kontrolny akcji

Pakiet kontrolny akcji – liczba akcji, która pozwala ich posiadaczowi na faktyczną kontrolę spółki akcyjnej.
W większości przypadków pakiet kontrolny wynosi 50% wyemitowanych akcji + 1 akcja. Jednak w przypadku istnienia akcji uprzywilejowanych co do prawa głosu lub innych postanowień w statucie spółki regulujących wzajemną siłę głosów współwłaścicieli, pakiet 50% + 1 akcja może być niewystarczający do kontroli. Z kolei w przypadku spółek, których akcjonariat jest silnie rozproszony lub w przypadku gdy część pozostałych akcjonariuszy posiada akcje nieme (bez prawa do głosu), do faktycznej kontroli nad spółką może wystarczyć posiadanie pakietu mniejszego niż 50%.
Dysponowanie znacznym pakietem akcji w spółkach pociąga za sobą wymóg publicznego ujawniania stanu posiadanych udziałów w spółce. Szczegóły dotyczące ujawnień w spółkach publicznych reguluje ustawa o ofercie publicznej i warunkach wprowadzania instrumentów finansowych do zorganizowanego systemu obrotu oraz o spółkach publicznych.

</doc>
<doc id="3212083" url="https://pl.wikipedia.org/wiki?curid=3212083" title="Mario Moreno Reyes">
Mario Moreno Reyes



</doc>
<doc id="3212085" url="https://pl.wikipedia.org/wiki?curid=3212085" title="Mebea Fox">
Mebea Fox

Mebea Fox − lekki plażowo-rekreacyjny pojazd produkowany przez grecki koncern Mebea.

</doc>
<doc id="3212087" url="https://pl.wikipedia.org/wiki?curid=3212087" title="Helenelund (stacja kolejowa)">
Helenelund (stacja kolejowa)

Helenelund – stacja kolejowa w Helenelund, w Gminie Sollentuna, w regionie Sztokholm, w Szwecji. Znajduje się na Ostkustbanan, 11,1 km od Dworca Centralnego w Sztokholmie. Stacja została otwarta w 1922 roku jako lokalna stacja na Norra stambanan (obecnie Ostkustbanan) ze względu na wzrastającą populację w powstającej dzielnicy mieszkaniowej. 
Obecny obiekt został zbudowany w połączeniu z rozbudową linii do czterech torów i został oddany do użytku w 1994 roku. Stacja jest używany przez wielu osób dojeżdżających do pracy, w tym położona jest około 500 m od głównej powierzchni biurowej Kista w Sztokholmie.
Dziennie obsługuje około 3 000 pasażerów.

</doc>
<doc id="3212088" url="https://pl.wikipedia.org/wiki?curid=3212088" title="Royal icing">
Royal icing



</doc>
<doc id="3212091" url="https://pl.wikipedia.org/wiki?curid=3212091" title="Tippen (przystanek kolejowy)">
Tippen (przystanek kolejowy)

Tippen – przystanek kolejowy na Saltsjöbanan, w Saltsjöbaden, w Gminie Nacka, w regionie Sztokholm, w Szwecji. Znajduje się między Igelboda i Solsidan. Odległość od stacji Slussen wynosi 13,7 km. Położona jest w centrum Saltsjöbadens. Centrum, w którym został zbudowany przystanek na miejscu starego wysypiska, pierwotnie nazwano Tippens centrum. Ta nazwa przetrwała aż do początku 2000 r, kiedy to przeprowadzono ankietę w Nacka Värmdö Post.

</doc>
<doc id="3212093" url="https://pl.wikipedia.org/wiki?curid=3212093" title="Diecezja Kurunegali (rzymskokatolicka)">
Diecezja Kurunegali (rzymskokatolicka)

Diecezja Kurunegali – diecezja rzymskokatolicka w Sri Lance, powstała w 1987 z terenu diecezji Chilaw.

</doc>
<doc id="3212098" url="https://pl.wikipedia.org/wiki?curid=3212098" title="Diecezja Mannar">
Diecezja Mannar

Diecezja Mannar – diecezja rzymskokatolicka w Sri Lance, powstała w 1981 z terenu diecezji Jaffna.

</doc>
<doc id="3212099" url="https://pl.wikipedia.org/wiki?curid=3212099" title="Aïssatou Tandian">
Aïssatou Tandian

Aïssatou Tandian, po mężu Ndiaye (ur. 29 sierpnia 1966) – senegalska lekkoatletka.
Dwukrotnie startowała na igrzyskach olimpijskich w biegu na 400 m. Zarówno w 1988, jak i w 1992 odpadała w ćwierćfinale, za każdym razem zajmując 6. miejsce w swoim biegu. W Seulu uzyskała czas 52,33 s, a w Barcelonie 52,39 s.
Dwukrotnie wystąpiła na mistrzostwach świata w biegu na 400 m. W 1991 odpadła w ćwierćfinale, a 1993 w półfinale.
Jest ośmiokrotną mistrzynią kraju na różnych dystansach: 100 m (1992), 200 m (1984, 1992), 400 m (1983, 1984, 1986, 1991) i 800 m (1983).
Rekordy życiowe:

</doc>
<doc id="3212101" url="https://pl.wikipedia.org/wiki?curid=3212101" title="Barcragujn chumb (2014/2015)">
Barcragujn chumb (2014/2015)

Barcragujn chumb (2014/2015) – 23. edycja najwyższych w hierarchii rozgrywek ligowych ormiańskiej klubowej piłki nożnej. Jest to drugi sezon po zmianie systemu rozgrywek z "wiosna-jesień" na "jesień-wiosna". Liga liczy 8 drużyn.
Pierwszą bramkę rozgrywek zdobył w 26. minucie meczu – zawodnik gości Wardges Satumian (mecz zakończył się wynikiem 2:1).
Tytuł po raz 14 zdobyła drużyna .
Zasady rozgrywek.
Rozgrywki odbywają się systemem kołowym w czterech rundach. Każda z drużyn gra z każdą czterokrotnie: dwa razy na własnym boisku oraz dwa razy na wyjeździe. Tym samym wszystkie drużyny rozgrywają po 28 meczów.
Pierwsza i druga runda.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Trzecia i czwarta runda.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="3212102" url="https://pl.wikipedia.org/wiki?curid=3212102" title="Tuzon">
Tuzon

Tuzon – miejscowość w południowo-wschodniej Liberii, w okręgu Grand Gedeh, na północ od jego stolicy, Zwedru. W Tuzon urodził się były prezydent Liberii, Samuel Doe. W 1990 roku, w trakcie wojny domowej w Liberii, miasto zostało zniszczone przez wojska późniejszego prezydenta kraju – Charlesa Taylora. Wielu mieszkańców, w większości należących do plemienia Krahn, musiało przesiedlić się do Wybrzeża Kości Słoniowej.

</doc>
<doc id="3212104" url="https://pl.wikipedia.org/wiki?curid=3212104" title="Rubasznica">
Rubasznica



</doc>
<doc id="3212105" url="https://pl.wikipedia.org/wiki?curid=3212105" title="William McCrum">
William McCrum

William McCrum (ur. 1865, zm. 21 grudnia 1932 w Armagh) − irlandzki przedsiębiorca, bramkarz, działacz sportowy, pomysłodawca rzutu karnego.
Życiorys.
William McCrum urodził się w 1865 roku jako jedyny syn Roberta Garmany'ego McCruma. Pochodził z rodziny fabrykantów zajmujących się przeróbką lnu, jednej z najbogatszych rodzin w tej branży. 
William uczył się w Royal School, w Armagh. W 1886 roku ukończył Trinity College w Dublinie, zdobywając tytuł mistrza uczelni w szachach. 13 sierpnia 1891 roku ożenił się z Maude Mary Squires, mieli jednego syna, Cecila Roberta McCruma. Po dwunastu latach małżeństwa para rozwiodła się, a syn trafił pod opiekę matki, która wyjechała z nim na Riwierę Francuską.
William McCrum nie przejął po ojcu zainteresowania biznesem, zajmował się sportem i hazardem, a po odziedziczeniu fabryki powierzył zarząd nad nią wynajętym kierownikom. 
Był bramkarzem w klubie Milford Football Club, ale nie prezentował wysokiego poziomu gry. W pierwszym roku występów w lidze irlandzkiej jego drużyna przegrała wszystkie 14 meczów, tracąc 62 bramki. Oprócz gry w piłkę nożną McCrum był także działaczem piłkarskim, krykietowym i rugby.
Starając się ukrócić tendencję do brutalizacji gry, w 1890 roku McCrum zaproponował karanie umyślnych przewinień popełnianych w odległości do 12 jardów (11 metrów) od linii bramkowej przeciwnika za pomocą rzutu karnego, wykonywanego z dowolnego punktu w odległości 12 jardów od linii bramkowej. Wkrótce irlandzki związek piłkarski jako pierwszy przyjął propozycję, natomiast działacze angielscy wyśmiali ją. Było to związane z dominacją w angielskiej piłce klubów amatorskich, tworzonych przez zawodników i działaczy z wyższych sfer. Według ich sposobu pojmowania koncepcji sportu, umyślne faulowanie zawodników przeciwnej drużyny nie było godne zachowania dżentelmena. Ostatecznie jednak Anglicy wprowadzili do swych przepisów rzut karny od sezonu 1891/1892.
Po wybuchu kryzysu gospodarczego w 1929 roku, hazardowe długi i załamanie na rynku lnu zmusiło McCruma do opuszczenia rodzinnej rezydencji w 1930 roku. Jego dom został zlicytowany. Ostatnie lata spędził mieszkając w domu syna, oficera marynarki wojennej.
Zmarł 21 grudnia 1932 roku w Armagh.
W miejscu dawnego boiska klubu Milford Football Club zbudowany został publiczny park z popiersiem McCruma, dłuta D.P Pettigrew i planszami prezentującymi historię rzutu karnego.

</doc>
<doc id="3212107" url="https://pl.wikipedia.org/wiki?curid=3212107" title="Stanisław Niedzielski (poseł)">
Stanisław Niedzielski (poseł)



</doc>
<doc id="3212110" url="https://pl.wikipedia.org/wiki?curid=3212110" title="Hazza al-Madżali">
Hazza al-Madżali

Hazza al-Madżali (arab. هزاع المجالي, "Hazzāʿ al-Majālī"; ur. 1916 w Al-Karak, zm. 29 sierpnia 1960 w Ammanie) – jordański polityk, dwukrotny premier Jordanii od 14 do 19 grudnia 1955 oraz od 5 maja 1959 do śmierci w zamachu.
Życiorys.
Pochodził z wpływowej rodziny al-Madżali z Al-Karak. Ukończył studia prawnicze na Uniwersytecie Damasceńskim, po czym do 1947 praktykował jako prawnik. W 1947 otrzymał stanowisko szefa protokołu królewskiego na dworze króla Jordanii Abd Allaha. W roku następnym wygrał wybory na mera Ammanu i pozostał na tym urzędzie przez rok. W 1950 wszedł po raz pierwszy do rządu Jordanii, obejmując tekę ministra rolnictwa. Następnie krótko był ministrem obrony oraz ministrem sprawiedliwości.
Był zwolennikiem rządów Haszymitów w Jordanii i utrzymywania bliskich związków z Wielką Brytanią. 14 grudnia 1955 król Husajn nominował go na premiera. Gdy dwa dni później al-Madżali zasugerował, że Jordania powinna przyłączyć się do Paktu Bagdadzkiego, w kraju wybuchły masowe protesty organizowane przez lewicową opozycję: jordański oddział partii Baas, Partię Narodowych Socjalistów i mniejsze grupy, jak również przez jordańskich Braci Muzułmańskich. Protesty te wspierała egipska ambasada w Ammanie. W zamieszkach w Ammanie, Irbidzie i na Zachodnim Brzegu Jordanu wzięło udział kilka tysięcy osób, dochodziło do przypadków niszczenia obiektów kojarzonych z państwami zachodnimi. Z demonstrantami starł się Legion Arabski, który nie zdołał stłumić wystąpień. Dwór zaczął obawiać się o przyszłość monarchii. W takich okolicznościach król Husajn zdymisjonował premiera (który i tak nie zdążył utworzyć gabinetu), a następnie oznajmił, że Jordania nie rozważa przyłączenia się do Paktu Bagdadzkiego. Przez kolejne cztery lata zasiadał w jordańskiej Radzie Rozwoju.
W 1959 król Husajn po raz drugi powierzył mu stanowisko premiera. Dał tym samym wyraz swoim prozachodnim sympatiom i niechęci do lewicowych rządów sąsiednich państw (Zjednoczona Republika Arabska utworzona przez naserowski Egipt oraz Syrię, jak również porewolucyjny Irak), które również odnosiły się do Jordanii skrajnie negatywnie. Egipt, Syria i Irak prowadziły przez pewien czas blokadę Jordanii; paliwo dostarczały do Ammanu Stany Zjednoczone. Rząd al-Madżalego był nie tylko przedmiotem krytyki ze strony polityków ZRA. Zwłaszcza Syryjczycy dążyli do zdestabilizowania Jordanii, w latach 1959–1960 finansowali akty sabotażu na terenie kraju (niszczenie lotnisk, mostów, magazynów, ataki na ambasady). W marcu 1959 władze Jordanii ogłosiły wykrycie egipskiego spisku na życie al-Madżalego. 29 sierpnia 1960 al-Madżali padł ofiarą zamachu zorganizowanego przez Syryjczyków, gdy w jego biurze wybuchły dwie bomby. Władze Jordanii ogłosiły, że jego zabójstwo było częścią spisku wojskowych. Po śmierci al-Madżalego nowym premierem został Bahdżat at-Talhuni, który zmienił politykę zagraniczną państwa, opowiadając się za poprawą relacji z Egiptem.
Kuzyn Habisa al-Madżalego. Jego córka Taghrid wyszła za mąż za jordańskiego księcia Muhammada ibn Talala.

</doc>
<doc id="3212111" url="https://pl.wikipedia.org/wiki?curid=3212111" title="Mulopo Kudimbana">
Mulopo Kudimbana

Nicaise Mulopo Kudimbana (ur. 21 stycznia 1987 w Bomie) – kongijski piłkarz grający na pozycji bramkarza w Royal Antwerp FC.
Kariera klubowa.
Kudimbana rozpoczął karierę w 2001 w Royale Union Saint-Gilloise. W 2005 został włączony do pierwszej drużyny tego klubu. W 2008 został zawodnikiem RSC Anderlecht, ale jeszcze w tym samym roku wrócił do swojego macierzystego klubu na zasadzie wypożyczenia. W 2011 ponownie został wypożyczony, tym razem do Cercle Brugge. W czerwcu 2012 podpisał dwuletni kontrakt z KV Oostende. W styczniu 2014 został wypożyczony do RSC Anderlecht, a w czerwcu tegoż roku podpisał roczny kontrakt z tym klubem. W czerwcu 2015 przeszedł do Royal Antwerp FC.
Kariera reprezentacyjna.
W latach 2008-2015 Kudimbana rozegrał 5 meczów w DR Konga.

</doc>
<doc id="3212113" url="https://pl.wikipedia.org/wiki?curid=3212113" title="Kulparków">
Kulparków

 
Kulparków (ukr. Кульпарків, "Kulparkiw") – dzielnica Lwowa w rejonie frankowskim, położona na południowy zachód od Śródmieścia; pełni funkcje mieszkaniowe. W północnej granicy dzielnicy działa Zakład dla Umysłowo Chorych. Granice dzielnicy wyznaczają ulice Księżnej Olgi, Włodzimierza Wielkiego i Kulparkowska.
Historia.
1426-1944.
Kulparków był położony poza obszarami, które polski król Kazimierz III Wielki w 1356 roku podarował miastu Lwów. Podatki z tego terenu przeznaczano na utrzymanie fortyfikacji miejskich. Pierwsze wzmianki na temat Kulparkowa pochodzą z 1426 roku, zapisano wówczas, że wieś powstała na karczowisku i należała podobnie jak wycięty las do Pawła Goldberga. Patrycjat posiadał wówczas prawo do zakładania wsi, ogrodów i czerpania z nich zysku. Pierwsza nazwa pochodziła od nazwiska wspomnianego założyciela i brzmiała Goldberghof. Kolejny zapis z 1571 roku wymienia Kulparków w związku z pożyczką na sumę 1100 złotych, której udzielił radzie miasta Konstanty Korniakt. Kwota ta została przeznaczona na wykupienie folwarku (majątku) Goldberghof od znanego wówczas mieszczanina Stanisława Szolca. Kolejnym właścicielem wsi był Stanisław Doliwa Starzyński, polski poeta i dramatopisarz.
W 1875 roku Sejm Krajowy Galicji ustanowił, że w Kulparkowie powstanie Zakładu dla Chorych Umysłowych, w której mieli być leczeni pacjenci z całej wschodniej Galicji. Klinika prowadziła własną uprawę roślin oraz hodowlę zwierząt, przy których w ramach terapii pracowali chorzy. Pod tym względem była samowystarczalna. W tym okresie miejscowy folwark należał do Stanisława Doliwy-Starzyńskiego. W 1899 roku powstał w Kulparkowie urząd pocztowy.
W 1918 roku o Kulparków toczyły się walki polsko-ukraińskie. W II Rzeczypospolitej, do momentu przyłączenia do Lwowa, gmina wiejska Kulparków należała do powiatu lwowskiego w województwie lwowskim. W 1921 roku gmina liczyła 2961 mieszkańców (1554 kobiety i 1407 mężczyzn) i znajdowało się w niej 176 budynków mieszkalnych. 2216 osób deklarowało narodowość polską, 555 – rusińską, 142 – żydowską, 23 – niemiecką, 20 – inną, 5 – niewiadomą. 1872 osoby deklarowały przynależność do wyznania rzymskokatolickiego, 690 – do greckokatolickiego, 343 – do mojżeszowego, 27 – do ewangelickiego, 21 – do innego chrześcijańskiego, 7 – do niewiadomego, 1 – do innego. Dodatkowo obszar dworski Kulparkowa liczył 18 mieszkańców (8 kobiet i 10 mężczyzn) i znajdowały się w nim 2 budynki mieszkalne. 8 osób deklarowało narodowość niemiecką, 7 – polską, 3 – rusińską. 8 osób deklarowało przynależność do wyznania do ewangelickiego, 7 – do rzymskokatolickiego, 3 – do greckokatolickiego. W latach 1926-1927 wybudowano według projektu Ludomiła Gyurkovicha niewielki kościół Najświętszej Marii Panny w stylu neobarokowym, w tym czasie powstał również przystanek kolejowy. Rozporządzeniem z 11 kwietnia 1930 gmina wiejska Kulparków została włączona do miasta, a zmiany wprowadzono w życie z dniem 1 kwietnia 1931. Bezimienne dotychczas drogi otrzymały wówczas nazwy związane z morzem – Bałtycka, Żeglarska, Statkowa, Morska. Planowano budowę kolonii domków jednorodzinnych dla policjantów i urzędników rządowych. W 1938 obszar dzielnicy wynosił 603 ha.
Podczas obrony Lwowa we wrześniu 1939 roku Niemcom udało się wedrzeć do miasta od strony Kulparkowa, ale atak ten został odparty. Podczas II wojny światowej hitlerowcy zdewastowali cmentarz żydowski, po wojnie w tym miejscu powstała fabryka elementów żelbetonowych.
Okres władzy radzieckiej.
W 1953 roku do Kulparkowa doprowadzono trakcję trolejbusową, od tego czasu kursuje tu linia numer 2 (obecnie również linie 3 i 10). W drugiej połowie lat 50. zaczęto budować bloki, od 1960 roku powstawała zabudowa ulicy Włodzimierza Wielkiego. Wybudowano bloki od pięciu do dziewięciu kondygnacji, najwyższym jest dwunastopiętrowy biurowiec wydawnictwa „Wilna Ukrajina”. Powstał w 1975 roku u zbiegu ulic Stryjskiej i Włodzimierza Wielkiego według projektu B. Haby i W. Doroszenki. Wcześniej na wschód od Kulparkowa była niewielka osada Lipniki, jej główną drogą jest obecna ulica Wołodymyra Janewa. W tej okolicy wybudowano nowy stadion klubu Dynamo (w miejscu jego poprzedniej lokalizacji powstał zespół budynków, w których obecnie mieści się urząd podatkowy). W 1964 roku wzdłuż ulicy Naukowej powstały liczne budynki organizacji oświatowych i naukowych m.in. Instytut Fizyko-Mechaniczny im. Heorhija Karpenki, Instytut Geologii i Geochemii Minerałów Kopalnych, Instytut Problemów Stosowanych Mechaniki i Matematyki im. Jarosława Pidstryhacza, Stowarzyszenie Naukowo-Produkcyjne „Termopryład”, Instytut Radiotechniczny. W 1972 roku ukończono urządzanie parku im. 50-lecia ZSRR (obecnie Bodnarówka), który znajduje się we wschodniej części dzielnicy i przylega do ulicy Stryjskiej. W jego centrum w kadłubie samolotu An-10 działał teatr dziecięcy „Litak”, obecnie w tym miejscu stoi cerkiew Świętych Męczenników Borysa i Gleba. W 1973 roku zburzono kościół Najświętszej Marii Panny przy ulicy Zakładowej (wybudowany w latach 1926-1927), wcześniej, w 1960 zdewastowano położony u zbiegu ulic Włodzimierza Wielkiego i Wasyla Symonenki Cmentarz Kulparkowski, nagrobki zburzono, a teren zniwelowano. W 1975 roku rozpoczęto budowę centrum handlowego „Lwiw” (ukończono w 1988 roku), a rok później pałacu sportów wodnych (ukończono w 1985 roku). Nigdy nie ukończono budowy domu kultury z kinem, w 2004 roku zburzono nieskończony budynek i wybudowano w jego miejscu centrum handlowe „Fokstrot”. 
W 1977 roku ukończono budowę ulicy Radzieckiej Konstytucji (obecnie Wasyla Symonenki), powstał przy niej II szpital polikliniczny. Po zmianie ustroju po drugiej stronie ulicy powstała największa lwowska cerkiew św. Włodzimierza i Olgi.
Współczesność.
Współczesny Kulparków to rozległa dzielnica bloków mieszkaniowych z wielkiej płyty, w północnej części znajduje się klinika psychiatryczna, we wschodniej tereny zielone otaczające stadion Dynama Lwów. Wybudowano hotele – „Suputnyk”, „Helikon” i „Het´man”. W miejscu Cmentarza Kulparkowskiego znajduje się stacja paliw, a centralnym punktem dzielnicy jest rondo u zbiegu ulic Włodzimierza Wielkiego i Księżnej Olgi. Od 1987 roku do Kulparkowa kursują tramwaje (3, 5, 8), zarzucono plan budowy szybkiego tramwaju.

</doc>
<doc id="3212114" url="https://pl.wikipedia.org/wiki?curid=3212114" title="NGC 3376">
NGC 3376

NGC 3376 (również PGC 32231) – galaktyka spiralna (S?), znajdująca się w gwiazdozbiorze Sekstantu. Odkrył ją Heinrich d’Arrest 19 lutego 1863 roku.

</doc>
<doc id="3212117" url="https://pl.wikipedia.org/wiki?curid=3212117" title="Elizabeth Toro">
Elizabeth Toro

Księżniczka Elizabeth Christobel Edith Bagaaya Akiiki z Toro znana jako Elizabeth Toro, Elizabeth z Toro lub Elizabeth Bagaya (ur. 9 lutego 1936) – ugandyjska arystokratka, polityk, dyplomatka, prawniczka, modelka, aktorka filmowa, minister spraw zagranicznych w rządzie Idiego Amina w 1974, jego bliska współpracownica i najprawdopodobniej kochanka; po upadku jego dyktatury ambasador Ugandy w USA w latach 1986–1988.
Życiorys.
Młodość i edukacja.
Jej ojciec Rukirabasaija sir George David Matthew Kamurasi Rukidi III (znany jako Rukidi III; 1904-1965) był od 1928 do śmierci w 1965 królem (omukamą) regionalnego królestwa Toro w Ugandzie. Miał 5 żon i około 25 dzieci. Jej matka nazywała się Keza Byanjeru (1906-1998). W relacjach z ojcem Elizabeth zachowywała w stosunku do niego – podobnie jak reszta rodziny i zgodnie z długoletnią tradycją – religijny respekt. Ten z kolei dbał o edukację swoich dzieci, zezwalając na nieobecność na lekcjach tylko za specjalnym królewskim zezwoleniem, były jednak wypuszczane bez żadnej eskorty i pieszo, by pójść do szkoły oddalonej o 2 mile od domu. Keza Byanjeru, harfiarka, która uważała Elizabeth za „oświeconą damę” i „czarującą rozmówczynię” uczyła z kolei swą córkę gry na harfie oraz zapoznawała ją z ludowymi baśniami i podaniami ku zainteresowaniu małej księżniczki. Po ukończeniu pierwszej szkoły Rukidi III za namową jej dyrektorki podjął decyzję o wysłaniu córki na naukę do Gayaza High School w Bugandzie (jednym z czterech królestw ugandyjskich), którą prowadziła misjonarka metodystka Nancy Corby, kładąca nacisk na muzykę, pobożność i przestrzeganie ścisłych reguł edukacyjno-wychowawczych. Tam Elizabeth była zmuszana zgodnie z lokalnym programem do pracy na plantacji bananów polegającej m.in. na ścinaniu trawy słoniowej. Po początkowych trudnościach w aklimatyzacji w nowym otoczeniu, gdzie jej królewskie pochodzenie nie było w ogóle brane pod uwagę przez środowisko, Elizabeth Toro odnalazła się jako uzdolniona śpiewaczka i aktorka. Do jej ulubionych ról należał "wysoki i chudy Juliusz Cezar".
Jej nauka została jednak przerwana za sprawą towarzyskiego incydentu, w którym wzięła udział. Wymknąwszy się nocą z pałacu wuja, który rezydował w Bugandzie, Elizabeth wraz z koleżanką pojechała z dwoma uczniami King’s College do Kampali. Wuj zawiadomił o całym zdarzeniu ojca księżniczki, który natychmiast wezwał córkę do domu i zmienił jej uczelnię na misyjne gospodarstwo na wsi koło Wiltshire, gdzie panowała rygorystycznie religijna atmosfera, do której Elizabeth Toro nie chciała się przystosować, więc jeszcze raz zmieniono jej uczelnię, tym razem na Sherborne School w Dorset w Anglii uważanej za jedną z najlepszych szkół w Anglii. Jako jedyna czarna uczennica miała problemy z nawiązaniem relacji z rówieśniczkami z powodu swego koloru skórym, afrykańskiego akcentu i bardzo szybkiego stylu życia. Nie tylko zyskała przydomek „Baggy” i zmagała się z docinkami na temat Afryki i Murzynów, ale i nienawidziła kolejnej rygorystycznej metody wychowawczej, jaką stosowano również i tutaj. Mimo tego jako pierwsza Afrykanka dostała się na studia na Uniwersytecie w Cambridge. Ówczesna opiekunka Elizabeth na studiach zinterpretowała długi list Rukidiego III dostarczony na rozmowę kwalifikacyjną i zawierający wyobrażenia co do przyszłości córki następującymi słowami: "Księżniczka jest równa filozoficznemu królowi Platona".
Wejście w dorosłość.
Dzięki zabiegom ojca przygotowującemu Elizabeth na przyszłą współwładczynię Elizabeth studiowała nauki prawne, historyczne i polityczne. W przypadku śmierci ojca Elizabeth miała być tzw. "batebe", czyli najstarszą siostrą danego króla, która sprawowała rządy razem ze swoim bratem. Po śmierci ojca w 1965 królem został Rukirabasaija Patrick David Matthew Koboyo Olimi III znany jako Olimi III (1945-1995). Zanim to jednak nastąpiło, Elizabeth spędzała wolny czas po wykładach uniwersyteckich na rozwijaniu działalności towarzyskiej w wysokich kręgach społecznych. Według swojej relacji pozostała panną i z nikim wtedy nie współżyła seksualnie mimo bliskich znajomości ze Szkotem Alistairem Hamiltonem, z pochodzenia Włochem i synem wydawcy. Podróżowała po Rzymie, Florencji, Wenecji, Pizie i Mediolanie. Przyjaźniła się też z królewskim krewnym – księciem Williamem Gloucesterem. Niezależnie od tego Elizabeth ukończyła końcowy egzamin państwowy na wydziale prawa w Cambridge z wynikami pozytywnymi.
Od prawniczki do modelki.
Po ukończeniu nauki w Cambridge jako panna powróciła do kraju, gdzie wstąpiła do kancelarii adwokackiej Kazzorra &amp; Co. w Kampali, gdzie po odbyciu sześciomiesięcznej praktyki uzyskała zezwolenie na samodzielną praktykę jako adwokatka, lecz w 1965 jej ojciec umarł, a tron objął jej brat Olimi III. Elizabeth została współrządzącą "Batebe", lecz zakres władzy rodzeństwa okazał się nominalny: 2 stycznia 1966 prezydentem Ugandy, która uzyskała niepodległość, został Milton Obote, dotychczasowy premier rządu kolonialnego w ramach Wielkiej Brytanii. Prowadząc radykalnie antymonarchistyczną politykę Obote wydalił rodzinę królewską z pałacu, rekwirując koronę i resztę insygniów władzy łącznie z łożem królewskim. Olimi III wyemigrował do Kenii, zaś usilnie namawiana przez rodzinę do wyjazdu z kraju otrzymała w końcu zaproszenie od brytyjskiej księżniczki Małgorzaty Windsor, by wystąpiła na pokazie mody Wspólnoty Narodów w Londynie jako modelka. Elizabeth przyjęła propozycję i wzięła udział w premierowym występnie na wybiegu londyńskim, po którym zwróciła na siebie uwagę różnych agencji i magazynów mody, co zapoczątkowało jej karierę jako modelki.
Elizabeth Toro miała zamiar "obalić mit o wyższości urody i cywilizacji białych", bowiem czarna modelka była wówczas rzeczą bez precedensu. Podpisała kontrakt z jedną z londyńskich agencji i kreowała się na top-modelkę, ucząc się kroków modelek, technik prezentowania, przyswajając sobie terminy ze świata mody, żywiąc się rygorystyczną dietą złożoną z owoców i czarnej kawy w celu nabrania smukłej budowy ciała. Była umieszczana na okładkach międzynarodowych magazynów mody. David Bailey sfotografował ją w roli królowej Saby dla brytyjskiego „Vogue”, a jej zdjęcia zamieszczały top-magazyny takie jak „Queen” i „Harper’s Bazaar”. Została zapoznana Jacqueline Kennedy, wdowie po amerykańskim prezydencie Johnie Fitzgeraldzie Kennedym, przez właścicieli „Daily Telegraph” – małżeństwo Hartwellów. Zaproszona do Nowego Jorku Elizabeth rozwinęła w tym mieście karierę modelki: latem 1968 „Vogue” opublikował specjalny dodatek o niej, a w ślad za nim podążyły magazyny "Harper’s", "Look" i "Life". Według Ericha Schaake "po raz pierwszy zdarzyło się, że czarna modelka zdobiła strony tytułowe najważniejszych magazynów i obaliła mit o przewadze urody białych. Elisabeth stała się natychmiast idolką czarnych Amerykanek, które naśladowały jej makijaż i fryzurę".
Podpisawszy umowę z nowojorską agencją Ford otrzymała propozycję pozowania do serii aktów, lecz odmówiła pokazywania się nago, tłumacząc to słowami "Tak, jestem modelką, ale pewnego dnia, gdy zechcę, muszę mieć możliwość powrotu do domu..." Przystawała natomiast na propozycje filmowe i zagrała główną rolę w "Things fall apart", którego scenariusz oparto na dwóch powieściach nigeryjskiego noblisty Chinuy Achebe, a którego fabułę stanowiła historia pary zakochanych żyjących w konflikcie między kulturą afrykańską i zachodnią na skutek różnych doświadczeń życiowych. Ten kręcony w Nigerii zachodnioniemiecko-nigeryjski dramat wyświetlano w kinach USA, Anglii i Niemiec, nie stał się on jednak hitem kasowym.
Dyplomatka.
25 stycznia 1971 głównodowodzący ugandyjskiej armii – Idi Amin – dokonał zamachu stanu i zastąpił na stanowisku prezydenta Ugandy przebywającego w Singapurze Miltona Obote, którego obalenie zostało przyjęte entuzjastycznie, gdyż za swoich rządów uprawiał represyjną politykę wymierzoną zwłaszcza przeciwko dynastiom królewskim, intelektualistom i politykom. Elizabeth Toro na wieść o upadku dyktatora powróciła do Ugandy. Na zaproszenie Idiego Amina przyjechała do Kampali, gdzie po uroczystym przyjęciu otrzymała jeszcze raz zaproszenie, tym razem na bankiet do State House, gdzie przedstawiono ją Idiemu Aminowi. Ten pochwalił księżniczkę jako „bardzo dobrego ambasadora Ugandy za granicą”. 22 lipca 1971 wyłożył jej ofertę objęcia stanowiska ambasadora nadzwyczajnego podlegającego bezpośrednio jemu i mającą za zadanie wymienianie między nim a głowami innych państw wiadomości. Elizabeth przystąpiła do tej propozycji i podpisała kontrakt zapewniający jej dużą pensję, dom w Kampali, biuro z personelem i służbowym samochodem z flagą Ugandy.
Po zawarciu umowy Elizabeth rozpoczęła karierę w dyplomacji pełniąc "de facto" rolę menedżera ds. PR Idiego Amina, dbając skutecznie o przedstawianie jego zagranicznego wizerunku jako nienagannego. Dzięki jej interwencji nie został wysłany telegram Amina do izraelskiej premier Goldy Meir, w którym znany z antysemityzmu dyktator kazał żydowskiej szefowej rządu pozbierać swą bieliznę i wracać do Ameryki, skąd przyszła. Elizabeth występowała w imieniu Idiego Amina nawet wówczas, gdy rozbudowywał on własny aparat represji, przewyższających prześladowania Miltona Obote brutalnością i skalą działań.
Relacje z Aminem.
Dzięki walorom dyplomatycznym i atutom fizycznym zaskarbiła sobie tak bliską sympatię ze strony Idiego Amina, że ten planował nawet poślubić ją by dokonać w ten sposób „zręcznego, politycznego posunięcia”, mimo że jej modelowa figura 84-58-84 była ewenementem w jego życiu erotycznym, w którym przeważały korpulentne kobiety (był poligamistą przyznającym się do spłodzenia 43 dzieci). Sama Elizabeth Toro pozostawała bezżenna i oficjalnie zaprzeczała, jakoby łączył ją z Aminem romans lub seks, uznając związek między nim a nią jako „czysto formalny”. Jednak według Ericha Wiedemanna, biografa Amina, byli „nieświadomie związani wzniosłym pociągiem seksualnym”. Nocą natomiast Idi Amin często podjeżdżał czarnym mercedesem pod willę księżniczki, w której domostwie kiedyś sam mieszkał oraz z powodu swego przewrażliwienia na punkcie ewentualnych jej adoratorów a swoich rywali miłosnych nakazał swym służbom regularną inwigilację księżniczki. Gdy otrzymał od nich meldunek o znanemu w kręgach towarzyskich dyplomacie i podpułkowniku Michaelu Ondondze, który miał zamiar rozwieść się i ożenić się z Elizabeth Toro, prawdopodobnie z tego powodu wydał rozkaz zamordowania go, co też stało się w marcu 1974.
Szefowa dyplomacji.
Kiedy w lutym 1974 Amin zdymisjonował ministra spraw zagranicznych Michaela Ondongę (zabitego w marcu 1974) i powierzył jego resort Elizabeth Toro, uczynił ją jedyną spośród 18 męskich ministrów kobietą w rządzie, co uważała za „kamień milowy” i „szczególny zaszczyt dla domu królewskiego”. W 1974 przyszło jej wystąpić na forum Organizacji Narodów Zjednoczonych. Był to jeden z ostatnich występów pozytywnie przyjmowanych przez arenę międzynarodową. W marcu 1974 zamordowano Kay Adroę – jedną z żon Idiego Amina. Oskarżony o to niesłusznie ginekolog Peter Mukasa popełnił samobójstwo, zabijając dwójkę swoich dzieci, zaś inna żona Amina – Maliamu Mutei – przeżyła zamach na swoje życie i uciekła do Londynu. Elizabeth Toro miała coraz większe trudności z utrzymaniem dobrego wizerunku Idiego Amina w miarę jak jego zbrodnie i terror wychodziły na światło dzienne dzięki zeznaniom wielu świadków i uchodźców.
Upadek.
Utraciwszy część dyplomatycznego kryzysu z powodu popierania Amina zmagała się jednocześnie z życiem pod nieograniczoną kontrolą tajnej policji przygotowującego się do małżeństwa z nią Idiego Amina, czego kulminacją były wydarzenia w listopadzie 1974: wtedy to Idi Amin oskarżył ją o „ewidentne potknięcia moralne” polegające na tym, że na francuskim lotnisku Orly współżyła seksualnie z białym mężczyzną w toalecie. W dniu, w którym została wezwana do jego gabinetu w sprawie zarzucanego czynu, policjanci dokonali szczegółowej rewizji w mieszkaniu Elizabeth, ona sama zaś została aresztowana, przewieziona na komisariat i umieszczona w odizolowanej niewielkiej celi. Zdarzenie to odbiło się szerokim echem na całym świecie, zwłaszcza wśród wyższych sfer dyplomacji. Władze francuskie oficjalnie zdementowały zarzuty Amina twierdząc, że jego oskarżenia są bezpodstawne, bo przypisywany Elizabeth incydent nie miał miejsca, a oświadczenie zarządu lotniska Orly mówiło, że w trakcie piętnastominutowych formalności wyjazdowych cały czas przebywała w towarzystwie urzędników służb bezpieczeństwa i innymi osobami publicznymi, przez co „nawet gdyby chciała, nie mogłaby uczestniczyć w podobnym wybryku”.
Takie i inne międzynarodowe naciski obaliły zarzuty Amina, lecz ten usiłował wystosować drugie oskarżenie: „skłonność do marnotrawstwa”. Zarzucił jej wydanie 4280 dolarów na „garderobę służbową” oraz 900 dolarów na napiwki dla tragarzy i odźwiernych w trakcie podróży Elizabeth Toro do Nowego Jorku i Ottawy, przy czym opublikował to oskarżenie w „Voice of Uganda”, by cierpiący z powodu niskiego poziomu gospodarczego Ugandyjczycy zostali nastawieni przeciwko niej. Mimo protokołowania zeznań świadków i dostarczenia ich po zakończeniu dochodzenia Prokuratorze Generalnej i Sądowi Najwyższemu zgromadzone dowody nie wystarczyły, by wsadzić Elizabeth Toro do więzienia za sprzeniewierzenie lub marnotrawienie państwowych pieniędzy, więc zwrócił jej wolność karząc ją grzywną w wysokości 750 dolarów i podejmując ostatni krok ku zniesławieniu księżniczki: zgodnie z jego wolą w telewizji i prasie została rozpowszechniona wielkich rozmiarów fotografia gołej kobiety, którą miała być sama Elizabeth Toro.
Ucieczka.
Dyskredytujące zdjęcie obiegło świat, a Elizabeth Toro straciła resztki zaufania do Idiego Amina i obawiając się z jego strony śmierci podjęła ucieczkę z kraju. Wcześniej spotykała się z propozycjami z całego świata: ONZ-owski urzędnik udostępnił jej samochód z tablicami dyplomatycznymi, by mogła przedostać się do Kenii poprzez wschodnią granicę. Zaprzyjaźniony z zagrożoną minister adwokat-rodak chciał przewieźć ją przez granicę cysterną ze specjalnie wbudowaną skrytką. Edward Mosk – producent filmowy – przedłożył ze skutkiem pozytywnym sprawę Amnesty International, zaś młodsza siostra księżniczki – Elizabeth Mabel – zwróciła się o pomoc do amerykańskiego sekretarza stanu Henry’ego Kissingera.
Zabiegi przyjaciół Elizabeth Toro przyniosły efekty: za 30 000 szylingów grupa przemytników zgodziła się przewieźć tajną drogą do Kenii zapasy kłów słoni nie wiedząc, że przewożą Elizabeth Toro: "Przemytnicy nie mieli pojęcia, że chodzi o przerzut człowieka. Powiedziano im, że chodzi o kły słoni". Idi Amin ogłosił w kraju list gończy za Elisabeth Toro, którą ścigali jego podkomendni. Księżniczka ukryła się po przewiezieniu w wiosce u zaprzyjaźnionej rodziny, gdzie wdziała strój niewykształconej chłopki i wsiadła do samochodu mającego ją przetransportować do granicy. Ostatnie 4 mile do granicy przeszła pieszo, po czym została uroczyście przyjęta w Kenii.
Odyseja.
Najpierw Elizabeth Toro dzieliła mieszkanie w Nairobi z ongiś wypędzonym z Ugandy bratem Olumim III. Skorzystała z ofery kenijskiego dyktatora Jomo Kenyatty i zamieszkała w domu jego córki Margaret, lecz w obawie przed losem swoich bliskich przyjęła inną radę Kenyatty: zgodziła się zadzwonić do Amina i złożyć mu kondolencje z powodu śmierci ojca ugandyjskiego dyktatora, na co ten zareagował powściągliwie, oferując jej przywrócenie łask, urzędu i domu oraz nietykalność osobistą i jej rodziny, lecz po złożeniu kondolencji Elizabeth nie tylko nie rozmawiała już nigdy więcej telefonicznie z Aminem, ale i nigdy więcej go nie zobaczyła. Po tym wszystkim eksminister wyjechała do Austrii, gdzie żyła przez dłuższy czas mając ochronę osobistą, lecz nie chciała zamieszkać w apartamencie córki Bruno Kreisky’ego, który jej to zaproponował w ramach schronienia. Przeniosła się natomiast do Londynu, gdzie mieszkali jej przyjaciele. W 1984 zagrała rolę szamanki w przygodowym filmie brytyjsko-amerykańskim pt. "".
„Naga księżniczka”.
Przyjazd do Londynu Elizabeth Toro zwrócił powszechną uwagę: w tym okresie zdjęcie opublikowane przez Amina było znane na całym świecie. Drukowana przez międzynarodowe gazety fotografia posłużyła włoskiemu reżyserowi Cesare Carnevariemu (1927-2012) nakręcił film dokumentalny "La Principessa nuda" ("Naga księżniczka") w 1976, w którym rolę księżniczki odtwarzającą m.in. rzekomy seks na Orly odtworzyła brazylijska Afroamerykanka Ajita Wilson. Elizabeth Toro toczyła wskutek tego wiele batalii sądowych, zarzucając różnym gazetom zniesławienie, np. oskarżyła o to włoską edycję „Playboya”, gdzie zamieszczono jej zdjęcie ze scenami z "La Principessa Nuda". Dzięki wygraniu większości procesów otrzymała wielkie odszkodowania finansowe.
Rehabilitacja.
13 kwietnia 1979 Idi Amin stracił urząd prezydenta Ugandy na skutek interwencji militarnej tanzańskiego prezydenta Juliusa Nyerere, który odparł szturm dyktatora na swój kraj. Nowym prezydentem został sprawujący swoją funkcję do dziś Yoweri Museveni, który w swej administracji pozwolił na udzielanie się Elizabeth Toro. Po powrocie do kraju kontynuowała swoją służbę w dyplomacji, obejmując urzędy ambasadora w Stanach Zjednoczonych, na którym to stanowisku była przyjmowana przez amerykańskiego prezydenta Ronalda Reagana w Białym Domu. Później sprawowała funkcję ambasadora Ugandy we Francji, Niemczech i Włoszech. Była także wysokim komisarzem w Nigerii przed 2008. Jest autorką książek "African Princess" (1983) i "Elizabeth of Toro: the Odyssey of an African Princess" (1989).

</doc>
<doc id="3212118" url="https://pl.wikipedia.org/wiki?curid=3212118" title="Zamach bombowy w Nawakszucie (2009)">
Zamach bombowy w Nawakszucie (2009)

Zamach bombowy w Nawakszucie miał miejsce 8 sierpnia 2009 przed ambasadą Francji. Był to pierwszy zamach samobójczy w historii Mauretanii. W wyniku wybuchu bomby zginęła 1 osoba (sprawca), a 3 osoby zostały ranne.
Do ataku doszło 3 tygodnie po zwycięstwie Muhammada uld Abd al-Aziza w wyborach prezydenckich. Jego zaprzysiężenie miało miejsce 5 sierpnia 2009, 3 dni przed zamachem.
Tło.
W Mauretanii doszło już wcześniej do kilku ataków terrorystycznych. W 2007 roku czterech francuskich turystów zostało porwanych i zamordowanych. 23 czerwca 2009 roku amerykański nauczyciel, Christopher Logest, został zastrzelony w Nawakszucie. Do obu ataków przyznała się Al-Ka’ida Islamskiego Maghrebu.
Zamach.
Zamachowiec był ubrany w boubou, tradycyjny ubiór w Mauretanii i Afryce Zachodniej. Miał też na sobie pas szahida. Mężczyzna wysadził się na chodniku pomiędzy ambasadą Francji i ambasadą Libii około 19:00 czasu lokalnego. Choć zamach miał miejsce niedaleko obu ambasad celem była ambasada Francji. Eksplozja nie uszkodziła jej budynku.
Dwóch pracowników ambasady Francji zostało rannych, gdy uprawiali jogging. Odnieśli niewielkie obrażenia i zostali hospitalizowani. Oprócz nich jeszcze jedna osoba została lekko ranna.
Śledztwo.
Rząd Francji zapowiedział dochodzenie w sprawie ataku terrorystycznego. Wydał także oświadczenie, obiecując wsparcie dla mauretańskich władz w trakcie śledztwa. Mauretańska policja zidentyfikowała sprawcę jako Mauretańczyka urodzonego w 1987. Władze oświadczyły, że zamachowiec został „oficjalnie uznany za członka ruchu dżihadystów”.
Reakcje.
Ministerstwo Spraw Zagranicznych i Europejskich Francji potępiło „z największą stanowczością atak w Nawakszucie w pobliżu francuskiej ambasady”. Wydało także oświadczenie:
„życzymy rannym szybkiego powrotu i wyrażamy z całym sercem solidarność z władzami mauretańskimi w obliczu tego aktu terrorystycznego. Francja podtrzymuje swoją determinację w walce z terroryzmem obok władz mauretańskich.”

</doc>
<doc id="3212120" url="https://pl.wikipedia.org/wiki?curid=3212120" title="NGC 5088">
NGC 5088

NGC 5088 (również PGC 46535) – galaktyka spiralna (Sbc), znajdująca się w gwiazdozbiorze Panny. Odkrył ją R.J. Mitchell (asystent Williama Parsonsa) 18 kwietnia 1855 roku.

</doc>
<doc id="3212126" url="https://pl.wikipedia.org/wiki?curid=3212126" title="This One’s for England">
This One’s for England

This One’s for England – dwupłytowy album koncertowy amerykańskiej grupy neoprogresywnej Discipline, wydany nakładem Strung Out Records w 2014 roku.
Materiał zamieszczony na albumie został zarejestrowany 5 maja 2012 roku w Majestic Theater w Gettysburgu w amerykańskim stanie Pensylwania podczas Rites of Spring Festival (RoSfest).
Lista utworów.
Opracowano na podstawie materiału źródłowego.
Dysk 1:
Dysk 2:
Twórcy.
Opracowano na podstawie materiału źródłowego.
Muzycy:

</doc>
<doc id="3212128" url="https://pl.wikipedia.org/wiki?curid=3212128" title="Michael Ondonga">
Michael Ondonga

Michel Ondonga (zm. w marcu 1974) – ugandyjski podpułkownik i zawodowy dyplomata.
Pochodził z szanowanej rodziny spokrewnionej z Kay Adroą – jedną z żon dyktatorskiego prezydenta Idiego Amina. Pełnił funkcję ambasadora Ugandy w Związku Socjalistycznych Republik Radzieckich do czasu, aż Idi Amin powierzył mu stanowisko ministra spraw zagranicznych w swoim rządzie. Według Ericha Schaake "uchodził za uroczego i rycerskiego, jednym słowem był dżentelmenem". W lutym 1974 został zdymisjonowany przez Amina i zastąpiony przez dotychczasową ambasador nadzwyczajną Amina – księżniczkę Elizabeth Toro. Idi Amin otrzymał wiadomość od swoich informatorów jakoby Michael Ondonga miał zachwycić się Elizabeth Toro do tego stopnia, że chciał rozwieść się i wziąć z nią ślub, który sam ugandyjski dyktator zamierzał to z nią zrobić. Spowodowało to antypatię ze strony Amina w stosunku do Ondongi. 4 tygodnie po dymisji Odnonga szedł odebrać córkę z przedszkola, gdy na przedmieściach Nakasero został porwany przez czterech nieznanych mężczyzn i wepchnięty do samochodu, który prędko odjechał. Wszczęte oficjalnie śledztwo nie przyniosło rezultatów w sprawie poszukiwań sprawców, a kilka dni po porwaniu odnaleziono zwłoki Ondongi pływające w Nilu. Idi Amin usiłował zdementować krążące pogłoski na temat jego winy w uśmierceniu Ondongi prezentując oficjalną wersję wydarzeń, według której to nie on, ale „imperialistyczni agenci” przypuszczalnie porwali i zamordowali eksministra. Ta wersja nie została zaakceptowana przez Kay Adroę, z którego to powodu Amin doprowadził do zamordowania Kay Adroy.

</doc>
<doc id="3212131" url="https://pl.wikipedia.org/wiki?curid=3212131" title="Kurska">
Kurska



</doc>
<doc id="3212134" url="https://pl.wikipedia.org/wiki?curid=3212134" title="Krogulec rdzawopierśny">
Krogulec rdzawopierśny

Krogulec rdzawopierśny ("Accipiter nanus") – gatunek ptaka drapieżnego z rodziny jastrzębiowatych (Accipitridae). Jest endemitem indonezyjskich wysp Celebes i Buton. Nie wyróżnia się podgatunków.

</doc>
<doc id="3212135" url="https://pl.wikipedia.org/wiki?curid=3212135" title="Accipiter nanus">
Accipiter nanus



</doc>
<doc id="3212144" url="https://pl.wikipedia.org/wiki?curid=3212144" title="Maria Elżbieta (księżna Ostrogocji)">
Maria Elżbieta (księżna Ostrogocji)



</doc>
<doc id="3212147" url="https://pl.wikipedia.org/wiki?curid=3212147" title="Henryk Grochulski (architekt)">
Henryk Grochulski (architekt)

Henryk Grochulski (ur. 16 maja 1925 w Ostrowcu Świętokrzyskim, zm. 16 czerwca 2000 w Poznaniu) – polski architekt i konserwator zabytków.
Życiorys.
Absolwent Wydziału Architektury Szkoły Inżynierskiej w Poznaniu (1951). Po ukończeniu studiów podjął pracę w Pracowniach Konserwacji Zabytków w Poznaniu. W latach 1952-1964 pracował w "Miastoprojekcie", a w latach 1965-1978 w Wojewódzkim Biurze Projektów Budownictwa Wiejskiego w Poznaniu.
Pochowany na Cmentarzu Junikowo w Poznaniu w dniu 21 czerwca 2000.

</doc>
<doc id="3212149" url="https://pl.wikipedia.org/wiki?curid=3212149" title="Pałac Pitti">
Pałac Pitti



</doc>
<doc id="3212155" url="https://pl.wikipedia.org/wiki?curid=3212155" title="Leopold Mielecki">
Leopold Mielecki

Leopold Mielecki (ur. 26 marca 1911 w Sanoku, zm. 22 listopada 1945 w Buckland St Mary) – kapitan pilot Polskich Sił Powietrznych w Wielkiej Brytanii, kawaler Orderu Virtuti Militari.
Życiorys.
Urodził się w Sanoku jako syn Jana i Marianny z domu Bar. Uczęszczał do Państwowego Gimnazjum im. Królowej Zofii w Sanoku, w którym w 1927 w IV klasie został uznany za nieuzdolnionego, a w 1928 ukończył IV klasę.
Został powołany do służby wojskowej i w 1931 wcielony do 6 pułku lotniczego, według innych źródeł do 3 pułku lotniczego, Ukończył szkołę podoficerską, po czym przydzielony do Centrum Wyszkolenia Podoficerów Lotnictwa na kurs pilotażu, a po jego ukończeniu przyjęty do SPdPodof. i skierowany do Szkoły Podchorążych Lotnictwa, którą ukończył w XII Promocji (1936–1939) z lokatą 106 lub 105.
Następnie w ramach 1 pułku lotniczego został pilotem w stopniu podchorążego w 217 eskadrze bombowej. W jego składzie po wybuchu II wojny światowej uczestniczył w kampanii wrześniowej. W tym okresie wykonał dwa zadania bombardowania niemieckich oddziałów pancerno-motorowych. 13 września 1939 został mianowany na stopień podporucznika ze starszeństwem z dniem 1 sierpnia 1939 w korpusie oficerów lotnictwa, grupa liniowa.
Następnie opuścił Polskę. Trafił do Francji, gdzie był w organizowanym polskim dywizjonie bojowym w Mions od kwietnia do czerwca 1940 roku, do upadku Francji. Później znalazł się w Wielkiej Brytanii. Służył w 304 dywizjonie bombowym „Ziemi Śląskiej im. ks. Józefa Poniatowskiego” i w dywizjonie 301 do zadań specjalnych „Ziemi Pomorskiej – Obrońców Warszawy”. Był w składzie jednej z 10 załóg, który wykonał z 28 na 29 grudnia 1944 roku lot do Polski na samolocie Liberator. W 1944 roku został przeniesiony do dywizjonu 138.
W 1945 roku został przydzielony do brytyjskiego . 22 listopada 1945 roku w randze pilota wykonywał zaplanowany lot do Indii, po starcie z lotniska w Merryfield samolot Consolidated Liberator C.VIII KH 126 nie osiągnął odpowiedniej wysokości, po czym rozbił się przy Castle Farm we wsi Buckland St Mary, nieopodal Somerset. W wyniku katastrofy zginęło 27 osób lecących na pokładzie maszyny (26 na miejscu i jedna osoba w szpitalu; 5 osób polskiej załogi oraz 22 brytyjskich pasażerów).
Leopold Mielecki został pochowany na cmentarzu Ilminster Cemetery Joint Burial Board w Ilminster (grób nr 3591).
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 roku jego nazwisko zostało wymienione w apelu poległych w obronie Ojczyzny w latach 1939–1945 oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum (wskazany w gronie "Zginęli w wyniku działań wojennych").

</doc>
<doc id="3212157" url="https://pl.wikipedia.org/wiki?curid=3212157" title="Raoul Vilain">
Raoul Vilain



</doc>
<doc id="3212158" url="https://pl.wikipedia.org/wiki?curid=3212158" title="Kościół św. Józefa w Malborku-Kałdowie">
Kościół św. Józefa w Malborku-Kałdowie

Kościół świętego Józefa w Malborku-Kałdowie – rzymskokatolicki kościół parafialny znajdujący się w Malborku, w dzielnicy Kałdowo, w województwie pomorskim. Należy do dekanatu Malbork II diecezji elbląskiej.
Świątynia została wzniesiona w latach 1930-1931 w stylu neogotyckim. W 1945 roku został zniszczony przez działania wojenne. Odbudowano go w latach 1957-1958 częściowo zatracając jego cechy stylowe. Odbudowa została rozpoczęta przez księdza Leona Domstę, pierwszego powojennego proboszcza. Obudowę dokończył ksiądz Władysław Czarniak, proboszcz w latach 1958-1992. Budowla została poświęcona przez biskupa gdańskiego, księdza Edmunda Nowickiego w dniu 12 października 1958 roku. Remont kościoła został zakończony w 1972 roku. Do wyposażenia ruchomego świątyni należą: 
ołtarz główny pod wezwaniem świętego Józefa wykonany przez nieznanego autora w stylu regencji w 1727 roku z drewna polichromowanego, rzeźbionego. Ołtarz pochodzi z kościoła gotyckiego w Świerkach i pierwotnie nosił wezwanie świętego Bartłomieja. Posiada dwie kondygnacje. Podstawa pod ołtarz została wykonana z cegły i jest współczesna. W centralnej części jest umieszczony obraz świętego Józefa, namalowany w 1961 roku. 
obraz świętej Barbary namalowany olejem na płótnie w 1727 roku w stylu barokowym, umieszczony w zwieńczeniu ołtarza głównego. W centralnej części obrazu jest umieszczony wizerunek świętej Barbary, trzymającej swoje atrybuty: w prawej ręce miecz, w lewej kielich z hostią, 
Ambona wykonana z drewna polichromowanego około 1720 roku w stylu barokowym.

</doc>
<doc id="3212161" url="https://pl.wikipedia.org/wiki?curid=3212161" title="Edward Kielar">
Edward Kielar

Edward Kielar (ur. 6 lipca 1892 w Haczowie, zm. 1940 w ZSRR) – kapitan sanitarny Wojska Polskiego, ofiara zbrodni katyńskiej.
Życiorys.
Urodził się 6 lipca 1892 w Haczowie jako syn Piotra. W 1911 ukończył C. K. Gimnazjum Męskie w Sanoku (w jego klasie byli Józef Dąbrowski, Aleksander Ślączka – obaj także ofiary zbrodni katyńskiej; Kazimierz Niedzielski, Julian Krzyżanowski, Antoni Owsionka, Kazimierz Piech).
Po odzyskaniu przez Polskę niepodległości został przyjęty do Wojska Polskiego. Awansowany do stopnia porucznika w korpusie oficerów administracji dział sanitarny ze starszeństwem z dniem 1 czerwca 1919. W 1923 był przydzielony do 10 batalionu sanitarnego w Przemyślu. Na przełomie lat 20. i 30. był przydzielony do 10 Szpitala Okręgowego w Przemyślu. Następnie awansowany do stopnia kapitana. W 1934 w tym stopniu był oficerem zawodowym w służbie sanitarnej.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez sowietów. W 1940 został zamordowany w więzieniu NKWD w Kijowie przy ul. Karolenkiwskiej 17. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony pod nazwiskiem „Kiellar” na liście wywózkowej 55-476 oznaczony numerem 1281). Został pochowany na otwartym w 2012 Polskim Cmentarzu Wojennym w Kijowie-Bykowni.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 jego nazwisko zostało wymienione w apelu poległych w obronie Ojczyzny w latach 1939–1945 oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum (wskazany w gronie "poległych w walkach 1939 r.)".
W 1962 Edward Kielar został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.

</doc>
<doc id="3212167" url="https://pl.wikipedia.org/wiki?curid=3212167" title="Czwarty rząd Josefa Korčáka">
Czwarty rząd Josefa Korčáka

Czwarty rząd Josefa Korčáka – rząd Czeskiej Republiki Socjalistycznej pod kierownictwem Josefa Korčáka, powołany i zaprzysiężony 18 czerwca 1981, składający się z przedstawicieli Komunistycznej Partii Czechosłowacji. Urzędował do 18 czerwca 1986.

</doc>
<doc id="3212175" url="https://pl.wikipedia.org/wiki?curid=3212175" title="Marcin Zeszutek">
Marcin Zeszutek

Marcin Zeszutek (ur. 4 listopada 1982) – polski rugbysta, następnie międzynarodowy sędzia sportowy, starszy brat Piotra, kapitana reprezentacji Polski w rugby.
W latach 1992–2002 grał w zespole Ogniwo Sopot, z którym trzykrotnie zdobywał tytuły mistrza Polski juniorów w latach 1999–2001. W latach 1998–2001 był powoływany do reprezentacji kraju juniorów, z którą uczestniczył w mistrzostwach świata U-19 w 2000 i 2001.
Członkiem Kolegium Sędziów Polskiego Związku Rugby został w 2003 roku. W ciągu jedenastu sezonów poprowadził łącznie 101 meczów ligowych – 72 w Ekstralidze i 29 na drugim poziomie rozgrywek. Dwukrotnie, w latach 2010 i 2013, był wybierany sędzią roku. Był sędzią międzynarodowym FIRA–AER i IRB – kilkukrotnie znajdował się w panelu arbitrów mistrzostw Europy U-18 oraz Junior World Rugby Trophy (w 2008 i 2010), a także w Pucharze Narodów Europy.
Karierę sędziowską zakończył w roku 2014 z powodu chronicznej kontuzji kolana. Pozostał związany ze sportem w roli trenera i edukatora sędziów.

</doc>
<doc id="3212187" url="https://pl.wikipedia.org/wiki?curid=3212187" title="Darja Lebieszewa">
Darja Lebieszewa

Darja Wiaczesławowna Lebieszewa (ros. Дарья Вячеславовна Лебешева; błr. Дар'я Вячаславаўна Лебешава, "Darja Wiaczasławauna Lebieszawa"; ur. 6 kwietnia 1995 w Moskwie) – białoruska tenisistka, medalistka Letniej Uniwersjady 2013, reprezentantka kraju w rozgrywkach Pucharu Federacji.
Kariera sportowa.
W przeciągu swojej kariery wygrała dwa singlowe i dwa deblowe turnieje rangi ITF. Najwyżej w rankingu WTA była sklasyfikowana na 505. miejscu w singlu (26 sierpnia 2013) oraz na 339. miejscu w deblu (18 marca 2013). Podczas Uniwersjady 2013 zdobyła brązowy medal w grze podwójnej, startując w parze z Paliną Piechawą. W 2012 roku reprezentowała kraj w Pucharze Federacji w meczu deblowym przeciwko Szwajcarii. Jej partnerką była wówczas Alaksandra Sasnowicz.

</doc>
<doc id="3212189" url="https://pl.wikipedia.org/wiki?curid=3212189" title="Stadtbezirk 18 Untergiesing-Harlaching">
Stadtbezirk 18 Untergiesing-Harlaching



</doc>
<doc id="3212193" url="https://pl.wikipedia.org/wiki?curid=3212193" title="Sheriff Isa">
Sheriff Isa

Sheriff Isa (ur. 10 listopada 1990 w Sokoto) – nigeryjski piłkarz, występujący na pozycji pomocnika.
Kariera piłkarska.
Kariera klubowa.
Wychowanek najpierw Sultan Atiku Secondary School, a potem Crystal Soccer Academy. W 2009 rozpoczął karierę piłkarską w Kano Pillars FC. 15 lipca 2012 podpisał kontrakt z Olimpikiem Donieck. W końcu listopada 2015 przez nieotrzymanie wynagrodzenia opuścił ukraiński klub. 2 września 2016 został piłkarzem Czornomorca Odessa, w którym grał do grudnia 2016.
Kariera reprezentacyjna.
W 2007 został powołany przez trenera Yemi Tella do reprezentacji Nigerii U-17 na Mistrzostwa Świata U-17. W 2009 zaliczył jeden występ w reprezentacji Nigerii U-20.

</doc>
<doc id="3212209" url="https://pl.wikipedia.org/wiki?curid=3212209" title="Mal (miasto)">
Mal (miasto)

Mal (arab. "مال", fr. "Malé" albo "Sori Malé", także: "Mal") – miasto w południowo-zachodniej Mauretanii, w regionie Brakna w departamencie Aleg. Siedziba administracyjna gminy Brakna. W 2000 roku liczyło ok. 20,5 tys. mieszkańców.

</doc>
<doc id="3212212" url="https://pl.wikipedia.org/wiki?curid=3212212" title="Fabio Aru">
Fabio Aru

Fabio Aru (ur. 3 lipca 1990 w San Gavino Monreale) – włoski kolarz szosowy.
We wrześniu 2021 zakończył karierę sportową.

</doc>
<doc id="3212222" url="https://pl.wikipedia.org/wiki?curid=3212222" title="Thomas Lynn">
Thomas Lynn

Thomas Lynn (ur. 1774, zm. 1847) – brytyjski marynarz, autor książek i podręczników astronomicznych.
Życiorys.
Urodził się 2 lutego 1774 w Woodbridge, jego ojciec był lekarzem. W wieku 11 lat wstąpił do Brytyjskiej Kompanii Wschodnioindyjskiej, gdzie służył jako marynarz. Po zakończeniu służby marynarskiej w stopniu komandora porucznika został mianowany głównym egzaminatorem astronomii w Kompanii. Założył i prowadził mieszczącą się przy 148 Leadenhall Street w Londynie szkołę morską. Był autorem książek, podręczników i tablic astronomicznych. Zmarł w Dover 2 maja 1847.

</doc>
<doc id="3212224" url="https://pl.wikipedia.org/wiki?curid=3212224" title="Jurij Jakowenko">
Jurij Jakowenko

Jurij Pawłowycz Jakowenko, ukr. Юрій Павлович Яковенко (ur. 3 września 1993 w Montbéliard, Francja) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubów Arsenał Kijów i Atłet Kijów, w barwach których występował w juniorskich mistrzostwach Ukrainy (DJuFL). W 2010 roku rozpoczął karierę piłkarską w klubie Obołoń Kijów, w składzie którego 31 października 2011 roku w wieku 18 lat debiutował w Premier-lidze. Na początku 2013 przeszedł do Dnipra Dniepropetrowsk, ale nie przebił się do podstawowego składu. 24 września 2013 został zaproszony do francuskiego AC Ajaccio. 23 lipca 2014 przeszedł do cypryjskiego Anorthosisu Famagusta. Klub jednak nie zawsze dotrzymywał warunków kontraktu, z powodu czego piłkarz nie przedłużył kontraktu i latem 2015 opuścił Anorthosis. Potem przez dwa lata z powodu częstych kontuzji nie mógł znaleźć klubu, dopiero 2 sierpnia 2017 podpisał kontrakt z duńskim Esbjerg fB.
Kariera reprezentacyjna.
Występował w juniorskich reprezentacjach Ukrainy U-17 oraz U-19. Od 2012 do 2013 bronił barw młodzieżowej reprezentacji Ukrainy.

</doc>
<doc id="3212228" url="https://pl.wikipedia.org/wiki?curid=3212228" title="Claudia Beni">
Claudia Beni

Claudia Beni (ur. 30 maja 1986) – chorwacka wokalistka, reprezentantka Chorwacji podczas 48. Konkursu Piosenki Eurowizji w 2003 roku.
Życiorys.
Początki kariery, Teens.
Kariera muzyczna Claudii Beni rozpoczęła się w 1998 roku, kiedy to jako nastolatka dołączyła do chorwackiego zespołu pop rockowego Teens, wcześniej występującego pod nazwą Mići Rokeri. Rok później wystąpiła z grupą na festiwalu "Dora" (będącym krajowymi eliminacjami do Konkursu Piosenki Eurowizji) z utworem „Miris ljubavi”, z którym zajęli 14. miejsce. W 2000 roku grupa ponownie wystartowała w selekcjach, tym razem z piosenką „Hajde reci sto”, kończąc udział na czwartym miejscu finałowej klasyfikacji. Po wygranej podczas festiwalu Porin, Beni opuściła grupę.
2002–2003: "Claudia", Konkurs Piosenki Eurowizji.
W 2002 roku ukazał się debiutancki album Beni, zatytułowany "Claudia". Rok później premierę miała reedycja płyty, wzbogacona o utwór „Više nisam tvoja”, z którym wokalistka zakwalifikowała się jako jedna z 24 uczestników do stawki konkursowej festiwalu "Dora 2003". Piosenka została dopuszczona do eliminacji spośród ponad 250 nadesłanych do organizatora propozycji. Wokalistka wystąpiła z nią w pierwszym półfinale selekcji, który odbył się 7 marca, i awansowała do rundy finałowej organizowanej dwa dni później. Zdobyła w nim maksymalną liczbę punktów od wszystkich pięciu regionów głosujących podczas koncertu i zajęła pierwsze miejsce, zostając tym samym reprezentantką Chorwacji podczas 48. Konkursu Piosenki Eurowizji. Po wygraniu eliminacji wokalistka wyruszyła w europejską mini-trasę promocyjną, występując w Wiedniu, Nikozji i Atenach. W finale imprezy, który odbył się 24 maja w Hali Olimpijskiej „Skonto”, zaśpiewała swoją propozycję po chorwacku i angielsku, a podczas występu towarzyszył jej chórek w składzie: Andrej Babić, Ana Kabalin, Saša Hajdinić, Martina Majerle i Amira Hidić. Beni zdobyła łącznie 27 punktów, zajmując ostatecznie 16. miejsce w finałowej klasyfikacji.
We wrześniu Beni reprezentowała Chorwację podczas Festiwalu Piosenki Śródziemnomorskiej "Megahit", na którym zajęła ostatecznie drugie miejsce.
Od 2006: "Dora".
W 2006 roku Beni ponownie zgłosiła się do udziału na festiwalu "Dora", tym razem kwalifikując się do półfinałów eliminacji z utworem „Samo ti mi ostani”. Wokalistka wystąpiła w drugim półfinale selekcji, jednak nie awansowała do finału, zajmując 14. miejsce na 16 półfinalistów. Rok później znów zgłosiła się do udziału na festiwalu, tym razem wysyłając do organizatora dwie propozycje: „Samo ti mi daj” i „Ti si tu”, z którą zakwalifikowała się do półfinałów. Wokalistka wycofała się jednak z udziału, a jej piosenkę wykonała Barbara Munjas.
W swojej karierze Beni nawiązała m.in. współpracę z Ivaną Banfić, z którą nagrała utwór „Hrvatice vas vole” zadedykowany narodowej drużynie piłkarskiej podczas Mistrzostw Świata w Piłce Nożnej.

</doc>
<doc id="3212229" url="https://pl.wikipedia.org/wiki?curid=3212229" title="Komiksy ekonomiczne">
Komiksy ekonomiczne

Komiksy ekonomiczne – innowacyjny projekt edukacyjny, organizowany przez Forum Obywatelskiego Rozwoju we współpracy z Bankiem Zachodnim WBK pod patronatem Ministerstwa Edukacji Narodowej i Ośrodka Rozwoju Edukacji, którego celem jest przedstawienie zagadnień związanych z gospodarką w przystępnej formie obrazkowej, ciekawej dla odbiorcy w każdym wieku.    
Opis projektu.
Na każdą edycję projektu składa się konkurs na najlepsze komiksy i animacje ekonomiczne oraz – na bazie wybranych prac – opracowanie przez ekspertów scenariusze lekcji z przedmiotów WOSu i podstaw przedsiębiorczości. Scenariusze te oraz animacje i komiksy nagrane na CD, przekazywane są bezpłatnie wraz z antologią komiksową nauczycielom gimnazjum i szkół ponadgimnazjalnych. Dzięki przystępnej formie komiksu, uczniowie mogą zrozumieć, jak naprawdę działa gospodarka. Komiksy pokazują m.in. korzyści z prowadzenia własnej działalności gospodarczej, zalety oszczędzania czy tworzenia dobrego prawa. Nauczyciele zaś zyskują możliwość uatrakcyjnienia swoich lekcji i wyjaśnienia na prostych przykładach złożonych zagadnień życia gospodarczego i społecznego. Organizowane są cykliczne spotkania z nauczycielami w Warszawskim Centrum Innowacji Edukacyjno – Społecznych. Ponadto został uruchomiony portal edukacyjny www.komiksyekonomiczne.pl.  
Konkurs na komiks ekonomiczny.
Jednym z elementów projektu edukacyjnego jest konkurs na komiks ekonomiczny. Schemat działania projektu jest kilkuetapowy. Najpierw FOR ogłasza konkurs na komiks ekonomiczny. Następnie komiksiarze rysują prace a jury wybiera najlepsze spośród nich. W październiku ma miejsce uroczysta gala rozdania nagród w konkursie na komiks ekonomiczny podczas Międzynarodowego Festiwalu Komiksu i Gier w Łodzi. Na podstawie wyróżnionych prac metodycy tworzą scenariusze lekcji. Nauczyciele bezpłatnie zamawiają komiksy za pomocą specjalnego formularza na stronie FOR, a uczniowie w łatwy i przystępny sposób uczą się ekonomii.
Komiksy ekonomiczne w edukacji.
Na podstawie wyróżnionych prac w konkursie na komiks ekonomiczny powstają specjalne scenariusze, w oparciu o które nauczyciele mogą prowadzić swoje lekcje. Każdego roku komiks jest zamawiany przez około 1000 nauczycieli. Nauczyciele wypowiadają się pozytywnie o komiksach. Oto przykładowe opinie o projekcie:
Do tej pory w ramach rozszerzenia projektu zorganizowano 3 konferencje dla nauczycieli WOS-u, podstaw przedsiębiorczości i ekonomii w praktyce:
Portal komiksy-ekonomiczne.
Jednym z elementów projektu jest portal www.komiksyekonomiczne.pl. Ma on na celu udostępnienie prac konkursowych szerokiej rzeszy zainteresowanych osób. Na portalu znajdują się także materiały do pobrania dla nauczycieli: scenariusze lekcji, antologie komiksów oraz zdjęcia z poprzednich edycji konkursu na komiks ekonomiczny.

</doc>
<doc id="3212230" url="https://pl.wikipedia.org/wiki?curid=3212230" title="Adl Bakru">
Adl Bakru

Adl Bakru (arab. عدل بكرو, "ʿAdl Bakrū"; fr. "Adel Bagrou") – miasto i gmina w południowo-wschodniej Mauretanii, w regionie Haud asz-Szarki w departamencie Amurdż.

</doc>
<doc id="3212231" url="https://pl.wikipedia.org/wiki?curid=3212231" title="Bateria Dietl">
Bateria Dietl

Bateria Dietl – jedna z trzech najpotężniejszych niemieckich baterii artylerii nadbrzeżnej zbudowana na wyspie Engeløya w północnej Norwegii. Uzbrojona była w trzy działa kalibru 406 mm typu C/34. Pozostałe baterie uzbrojone w takie działa to bateria Theo w Trondenes(Norwegia) i bateria Lindemann koło Sangatte (Francja).
Działa baterii Dietl miały osłaniać swoim ogniem wejście do fiordu Vestfjord, głównej drogi prowadzącej z zachodu do Narwiku – portu, który miał dla Niemców strategiczne znaczenie (to samo zadanie od północy miała bateria Theo). Budowę baterii rozpoczęto w 1942 roku, a gotowość operacyjną osiągnęła w sierpniu 1943 r. Prace budowlane trwały jednak do końca wojny.
Po wojnie działa zostały zdemontowane i sprzedane na złom. W jednym ze schronów dawnej baterii działa obecnie muzeum.

</doc>
<doc id="3212232" url="https://pl.wikipedia.org/wiki?curid=3212232" title="Antoni Bartkowiak">
Antoni Bartkowiak

Antoni Bartkowiak (ur. 25 kwietnia 1897 w Nochowie, zm. 1 maja 1922 w Warszawie) – podporucznik pilot Wojska Polskiego, kawaler Krzyża Srebrnego Orderu Wojennego Virtuti Militari.
Życiorys.
Antoni Bartkowiak urodził się 25 kwietnia 1897 roku w Nochowie, w powiecie śremskim ówczesnego Wielkiego Księstwa Poznańskiego, w rodzinie Stanisława i Antoniny z Olejniczaków. Był starszym bratem sierżanta pilota Władysława Bartkowiaka (1900-1920).
20 października 1915 roku został wcielony do Armii Cesarstwa Niemieckiego. Walczył na froncie zachodnim w oddziałach łączności, jako telegrafista „iskrowiec”. Na początku lutego 1917 roku został przyjęty do Poznańskiej Szkoły Lotniczej. Kursy wyższego pilotażu ukończył w Legnicy, Szumergu, Pile i Bydgoszczy. Po uzyskaniu dyplomu pilota pozostał w Szkole Obserwatorów w Bydgoszczy, w charakterze pilota-instruktora. 20 listopada 1918 roku został przydzielony do 412 eskadry lotniczej. 
13 stycznia 1919 roku uciekł z Bydgoszczy na samolocie myśliwskim Albatros D.III, przeleciał przez linię frontu polsko-niemieckiego i wylądował pod Gnieznem. Został przydzielony do dyspozycji Komisariatu Naczelnej Rady Ludowej w Poznaniu i odbył szereg lotów bojowych na Górny Śląsk i Pomorze. Awansowany na sierżanta.
6 lutego 1920 roku został przydzielony do 15 eskadry myśliwskiej, z którą 29 kwietnia odleciał na front, na Ukrainie. W sierpniu 1920 roku wyróżnił się w bitwie o Lwów i bitwie pod Komarowem, w czasie których atakował z powietrza oddziały 1 Armii Konnej. Został mianowany podporucznikiem przez dowódcę Frontu Południowego, a 14 października 1920 roku zatwierdzony w tym stopniu, „w wojskach lotniczych, z zaliczeniem do Rezerwy Armii i powołany do czynnej służby na czas wojny, aż do demobilizacji”. 31 maja 1921 otrzymał awans na stopień porucznika.
Po zakończeniu wojny został przydzielony do Wyższej Szkoły Lotniczej w Poznaniu-Ławicy, następnie przeniesionej do Grudziądza, na stanowisko pilota-instruktora. Jego oddziałem macierzystym był 3 pułk lotniczy w Poznaniu. W 1922 roku został na własną prośbę urlopowany z wojska na jeden rok by objąć funkcję szefa pilotów w Zakładach Mechanicznych E. Plage i T. Laśkiewicz w Lublinie. Zmarł 1 maja 1922 roku w Warszawie w następstwie obrażeń ciała doznanych podczas wypadku na samolocie Ansaldo A.1 Balilla. W czasie przymusowego lądowania w przygodnym terenie pod Lublinem został wyrzucony z siedzenia, gdy samolot kapotował, a następnie przygnieciony przez skrzydło. Pochowany na Cmentarzu Wojskowym na Powązkach (kwatera 14A-7-1).
3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 81. lokatą w korpusie oficerów aeronautycznych. Lista stopni i starszeństwa oficerów zawodowych Wojska Polskiego została ogłoszona 8 czerwca 1922 roku.

</doc>
<doc id="3212236" url="https://pl.wikipedia.org/wiki?curid=3212236" title="Trudno jest być miłym">
Trudno jest być miłym

Trudno jest być miłym (bośn. "Teško je biti fin") – film fabularny z roku 2007 w reżyserii Srđana Vuleticia zrealizowany w koprodukcji kilku krajów: Bośni i Hercegowiny, Niemiec, Słowenii i Wielkiej Brytanii.
Opis fabuły.
Akcja filmu rozgrywa się w Sarajewie. Bohaterem jest 40-letni taksówkarz Fudo, który utrzymywał się do tej pory z działalności przestępczej. Kiedy jego żona decyduje się wyprowadzić wraz z dzieckiem do matki, Fudo postanawia zmienić swoje życie. Przeszłość nie pozwala jednak bohaterowi powrócić na drogę uczciwości.
Nagrody i wyróżnienia.
Odtwórca głównej roli Saša Petrović otrzymał nagrodę za najlepszą rolę męską na Międzynarodowym Festiwalu Filmowym w Sarajewie. Film był zgłoszony do nagrody Amerykańskiej Akademii Filmowej w kategorii: najlepszy film nieanglojęzyczny, ale nie uzyskał nominacji.

</doc>
<doc id="3212237" url="https://pl.wikipedia.org/wiki?curid=3212237" title="Adel Bagru">
Adel Bagru



</doc>
<doc id="3212243" url="https://pl.wikipedia.org/wiki?curid=3212243" title="Gnesta (stacja kolejowa)">
Gnesta (stacja kolejowa)

Gnesta (szwedzki: "Gnesta station") – stacja kolejowa w Gnesta, w regionie Södermanland, w Szwecji. Znajduje się na Västra stambanan i została otwarta w 1861 roku.
Gnesta jest też stacją początkową/końcową dla J37 Pendeltåg w Sztokholmie.

</doc>
<doc id="3212245" url="https://pl.wikipedia.org/wiki?curid=3212245" title="Jan Hynek">
Jan Hynek

Jan Hynek pseud. "Gawron" (ur. 18 sierpnia 1899 w Miłkowie, zm. 22 maja 1973 w Ostrowcu Świętokrzyskim) – hutnik, działacz komunistyczny.
Syn robotnika Antoniego, z zawodu formierz. Skończył 3 klasy szkoły podstawowej, 1917-1918 przebywał na Węgrzech w poszukiwaniu pracy. Po powrocie do kraju wstąpił do Milicji Ludowej w Ostrowcu Świętokrzyskim, 1919 powołany do służby wojskowej, służył w 4 pułku saperów. Od 1922 pracował w hucie w Ostrowcu i działał w KPRP/KPP. 1924 brał udział w przygotowywaniu wyborów do Rady Miejskiej i Kasy Chorych w Ostrowcu, w związku z czym został aresztowany. VI 1926 uczestniczył w starciach z policją i w strajku, ponownie aresztowany i na krótko uwięziony w Radomiu. Po zwolnieniu wybrany do Komitetu Dzielnicowego (KD) KPP w Ostrowcu. 1929 aresztowany pod zarzutem pełnienia funkcji sekretarza KD KPP, uniewinniony. 1936 aresztowany i skazany na rok więzienia, po zwolnieniu wrócił do działalności w KPP i do pracy w hucie. Od 1942 w PPR, sekretarz PPR na Oddziale Odlewni w hucie. 1943 aresztowany przez gestapo, 1945 organizował komitety folwarczne, brał udział w przeprowadzaniu reformy rolnej i uruchamianiu huty. Odznaczony Krzyżem Oficerskim Orderu Odrodzenia Polski i Złotym Krzyżem Zasługi (30 kwietnia 1956).

</doc>
<doc id="3212253" url="https://pl.wikipedia.org/wiki?curid=3212253" title="Östertälje (stacja kolejowa)">
Östertälje (stacja kolejowa)

Östertälje – stacja kolejowa w Östertälje, w Gminie Södertälje, w regionie Sztokholm, w Szwecji. Znajduje się na Västra stambanan, 34,3 km od Dworca Centralnego w Sztokholmie. Stacja posiada peron wyspowy z halą biletową na peronie i przejście podziemne dla pieszych. Dziennie obsługuje około 7 300 pasażerów. 
Czas przejazdu do Sztokholmu wynosi 34 minut, a do Södertälje centrum 9 minut.

</doc>
<doc id="3212254" url="https://pl.wikipedia.org/wiki?curid=3212254" title="Adel Bagrou">
Adel Bagrou



</doc>
<doc id="3212257" url="https://pl.wikipedia.org/wiki?curid=3212257" title="Archidiecezja Johannesburga i Pretorii">
Archidiecezja Johannesburga i Pretorii



</doc>
<doc id="3212261" url="https://pl.wikipedia.org/wiki?curid=3212261" title="Darja Lеbiesziewа">
Darja Lеbiesziewа



</doc>
<doc id="3212263" url="https://pl.wikipedia.org/wiki?curid=3212263" title="Strängnäs (stacja kolejowa)">
Strängnäs (stacja kolejowa)

Strängnäs – stacja kolejowa w Strängnäs, w regionie Södermanland, w Szwecji. Stacja została otwarta wraz z otwarciem Svealandsbanan w 1997. Stacja jest jednotorowa, dlatego nie ma możliwości mijanki pociągów na tej stacji. Budynek dworca posiada poczekalnię, kiosk i toalety.
Planowana jest dobudowa drugiego toru i rozbudowa dworca kolejowego i zamienienie go na centrum podróży. Prace planowane są na lata 2014-2017.

</doc>
<doc id="3212264" url="https://pl.wikipedia.org/wiki?curid=3212264" title="Hadern">
Hadern

Hadern, Stadtbezirk 20 Hadern – 20. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 48 945 mieszkańców.

</doc>
<doc id="3212265" url="https://pl.wikipedia.org/wiki?curid=3212265" title="Stadtbezirk 20 Hadern">
Stadtbezirk 20 Hadern



</doc>
<doc id="3212266" url="https://pl.wikipedia.org/wiki?curid=3212266" title="Pasing-Obermenzing">
Pasing-Obermenzing

Pasing-Obermenzing, Stadtbezirk 21 Pasing-Obermenzing – 21. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 48 945 mieszkańców.

</doc>
<doc id="3212267" url="https://pl.wikipedia.org/wiki?curid=3212267" title="Thunder">
Thunder

Thunder – brytyjska rockowa grupa muzyczna, założona w 1989 roku w Londynie.
Historia.
Grupa powstała po upadku zespołu Terraplane. Członkowie tego zespołu, wokalista Danny Bowes i gitarzysta Luke Morley postanowili założyć w styczniu 1989 roku nowy zespół o nazwie Thunder. Wkrótce później do zespołu dołączył Gary James. W kwietniu grupa podpisała kontrakt z EMI. a w maju basistą został Mark Luckhurst. W czerwcu skończono kompletować skład zespołu, kiedy to nowym członkiem zespołu, grającym na gitarze i instrumentach klawiszowych, został Ben Matthews. Miesiąc później grupa udzieliła pierwszego koncertu, stanowiąc w Southend-on-Sea support przed Romeo's Daughter, The Groundhogs i londyńskim Horse. W sierpniu rozpoczęto nagrania na pierwszy album. Producentem został Andy Taylor, a inżynierem dźwięku Mike Fraser, współpracujący m.in. z Bryanem Adamsem, Aerosmith, Bon Jovi, Danem Reedem i Poison. W październiku wydany został pierwszy singel, „She's So Fine”. Osiągnął on 98 miejsce na liście UK Singles Chart. W marcu 1990 roku wydano pierwszy album zespołu, "Backstreet Symphony". Zajął on 21 miejsce na liście UK Albums Chart. We wrześniu zespół podpisał kontrakt z Geffen Records na rynek amerykański.
3 lutego 1992 roku rozpoczęły się nagrania na drugi album, "Laughing On Judgement Day". Został on wydany w sierpniu i zajął drugie miejsce na brytyjskiej liście albumów. Pod koniec roku grupę opuścił Luckhurst, a jego miejsce w lutym 1993 roku zajął Mikael Höglund, wcześniej grający w szwedzkiej grupie Great King Rat. W styczniu 1995 światło dzienne ujrzał trzeci album, "Behind Closed Doors"; w Wielkiej Brytanii dotarł do piątego miejsca. Latem 1996 z powodów osobistych Höglund opuścił grupę, a nowym basistą został Chris Childs z zespołu Jericho. W lutym 1997 roku wydany został nowy album, "Thrill Of It All". W kwietniu 1998 roku grupa rozpoczęła nagrywanie piosenek na album "Giving the Game Away", ale został on wydany rok później. W listopadzie 1999 roku zespół ogłosił rozwiązanie z przyczyn zewnętrznych, a ostatniego występu udzielili w maju 2000 roku.
W lipcu 2002 zespół postanowił zjednoczyć się, by w listopadzie wystąpić na festiwalu Monsters of Rock. W październiku rozpoczęto prace nad nowym albumem, który Thunder postanowił wydać we własnej wytwórni – STC Recordings. 7 kwietnia 2003 roku wydano album "Shooting at the Sun". Od czerwca do sierpnia następnego roku grupa dokonywała nagrań na siódmy album, "The Magnificent Seventh", który został wydany w 2005 roku. Jeszcze w 2005 roku zespół podjął nagrania na ósmy album. Album ten, zatytułowany "Robert Johnson’s Tombstone", został wydany 30 października 2006 roku. W 2008 roku wydano ósmy album, "Bang!".
W 2009 roku zespół ponownie postanowił o swoim rozwiązaniu z przyczyn zewnętrznych. W 2011 roku grupa ponownie się zjednoczyła, początkowo by udzielić koncertu podczas One Off UK Festival.

</doc>
<doc id="3212268" url="https://pl.wikipedia.org/wiki?curid=3212268" title="Stadtbezirk 21 Pasing-Obermenzing">
Stadtbezirk 21 Pasing-Obermenzing



</doc>
<doc id="3212269" url="https://pl.wikipedia.org/wiki?curid=3212269" title="Metropolia Nigerii">
Metropolia Nigerii

Metropolia Nigerii (Ιερά Μητρόπολη Νιγηρίας) – jedna z eparchii Patriarchatu Aleksandryjskiego, z siedzibą w Lagos. Jej obecnym (2014) zwierzchnikiem jest metropolita Aleksander (Janniris).
Metropolia została erygowana w 1997 jako eparchia (diecezja) Nigerii, rangę metropolii otrzymała siedem lat później. Podlegają jej instytucje prawosławnego Patriarchatu Aleksandryjskiego w Nigerii, Nigrze, Beninie oraz Togo. Prowadzi 29 parafii oraz dziewięć placówek duszpasterskich nieposiadających takiego statusu. W strukturach metropolii służy 22 kapłanów.

</doc>
<doc id="3212270" url="https://pl.wikipedia.org/wiki?curid=3212270" title="Pasing">
Pasing

Niemcy:
Osoby:
Inne:

</doc>
<doc id="3212275" url="https://pl.wikipedia.org/wiki?curid=3212275" title="Jonas Vangenechten">
Jonas Vangenechten



</doc>
<doc id="3212277" url="https://pl.wikipedia.org/wiki?curid=3212277" title="Stadtbezirk 17 Obergiesing-Fasangarten">
Stadtbezirk 17 Obergiesing-Fasangarten



</doc>
<doc id="3212279" url="https://pl.wikipedia.org/wiki?curid=3212279" title="Letni Puchar Świata w narciarstwie alpejskim kobiet 2014">
Letni Puchar Świata w narciarstwie alpejskim kobiet 2014

Letni Puchar Świata w narciarstwie alpejskim kobiet była to kolejna edycja tej imprezy. Cykl ten rozpoczął się w Ravascletto (Włochy) 7 czerwca 2014 roku, a zakończył 7 września 2014 roku w Predklasteri (Czechy).
W klasyfikacji generalnej cyklu zwyciężyła reprezentantka Austrii Kristin Hetfleisch, która wyprzedziła Słowaczkę Barbarę Míková.
Klasyfikacja generalna.
"Klasyfikacja po zakończeniu sezonu"

</doc>
<doc id="3212280" url="https://pl.wikipedia.org/wiki?curid=3212280" title="Aubing-Lochhausen-Langwied">
Aubing-Lochhausen-Langwied

Aubing-Lochhausen-Langwied, Stadtbezirk 22 Aubing-Lochhausen-Langwied – 22. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 42 305 mieszkańców.

</doc>
<doc id="3212281" url="https://pl.wikipedia.org/wiki?curid=3212281" title="Stadtbezirk 22 Aubing-Lochhausen-Langwied">
Stadtbezirk 22 Aubing-Lochhausen-Langwied



</doc>
<doc id="3212283" url="https://pl.wikipedia.org/wiki?curid=3212283" title="Lochhausen">
Lochhausen

Niemcy:
Zobacz też:

</doc>
<doc id="3212285" url="https://pl.wikipedia.org/wiki?curid=3212285" title="Lochhaus">
Lochhaus

Niemcy:
Zobacz też:

</doc>
<doc id="3212287" url="https://pl.wikipedia.org/wiki?curid=3212287" title="Allach-Untermenzing">
Allach-Untermenzing

Allach-Untermenzing, Stadtbezirk 23 Allach-Untermenzing – 23. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 30 737 mieszkańców.

</doc>
<doc id="3212288" url="https://pl.wikipedia.org/wiki?curid=3212288" title="Stadtbezirk 23 Allach-Untermenzing">
Stadtbezirk 23 Allach-Untermenzing



</doc>
<doc id="3212289" url="https://pl.wikipedia.org/wiki?curid=3212289" title="Józef Iwanek">
Józef Iwanek

Józef Iwanek pseud. "Wójt" (ur. 15 lutego 1908 w Klimontowie, zm. 6 maja 1959 w Katowicach) – działacz polskiego, hiszpańskiego i francuskiego ruchu komunistycznego, żołnierz Brygad Międzynarodowych.
Życiorys.
Syn górnika Romana, skończył szkołę powszechną, 1925-1931 był robotnikiem w fabryce lin i drutu w Sosnowcu. Po zwolnieniu pracował przy budowie koszar Marynarki Wojennej w Gdyni i przy wznoszeniu obwałowań wzdłuż Wisły i Nidy w Połańcu i Niekurzy. Od 1935 w KPP, współorganizator strajku robotników ziemnych. Aresztowany i skazany w Staszowie na rok więzienia, VI 1936 zwolniony z więzienia w Sandomierzu. XII 1936 wraz z grupą ochotników z Zagłębia i Górnego Śląska wyjechał do Hiszpanii i wstąpił do batalionu im. A. Mickiewicza, gdzie został sierżantem. Delegat polskiej sekcji w III kompanii batalionu, członek KPH. IV 1938 ciężko ranny w bitwie pod Leridą, ewakuowany do Francji i umieszczony w szpitalu w Paryżu. I 1939 internowany przez władze francuskie. Jesienią 1939 ochotniczo zgłosił się do formującej się Armii Polskiej we Francji, jednak został uznany za niezdolnego do służby wojskowej. Podczas okupacji działał w Paryżu w polskich grupach FPK i Wolnych Strzelców i Partyzantów Francuskich (FTPF). Po wyzwoleniu Paryża 25 VIII 1944 aktywista PKWN i polskiej sekcji związków zawodowych we Francji, VII 1945 udał się z powrotem do kraju, na 3 miesiące zatrzymał się w Czechosłowacji, gdzie był tłumaczem w polskiej ambasadzie w Pradze. Po powrocie wstąpił do PPR, potem PZPR. Pracownik działów kadr m.in. w Wojewódzkiego Urzędu Bezpieczeństwa Publicznego w Katowicach, Ministerstwie Żeglugi, Ministerstwie Handlu Zagranicznego i hucie „Milowice”. 
Odznaczenia.
Odznaczony m.in.

</doc>
<doc id="3212290" url="https://pl.wikipedia.org/wiki?curid=3212290" title="Feldmoching-Hasenbergl">
Feldmoching-Hasenbergl

Feldmoching-Hasenbergl, Stadtbezirk 24 Feldmoching-Hasenbergl – 24. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 59 391 mieszkańców.

</doc>
<doc id="3212291" url="https://pl.wikipedia.org/wiki?curid=3212291" title="Metropolia Kartaginy">
Metropolia Kartaginy

Metropolia Kartaginy – jedna z metropolii Patriarchatu Aleksandryjskiego, z siedzibą w Tunisie. Jej obecnym (2014) ordynariuszem jest metropolita Melecjusz (Kumanis).
Metropolia została erygowana w 1931. Podlegają jej struktury Patriarchatu Aleksandryjskiego na terytorium Maroka, Tunezji, Algierii oraz Mauretanii. Ordynariusz rezyduje w Tunisie.

</doc>
<doc id="3212292" url="https://pl.wikipedia.org/wiki?curid=3212292" title="Próchnilec długotrzonkowy">
Próchnilec długotrzonkowy

Próchnilec długotrzonkowy ("Xylaria longipes" Nitschke) – gatunek grzybów z rodziny próchnilcowatych ("Xylariaceae"). 
Systematyka i nazewnictwo.
Pozycja w klasyfikacji według Index Fungorum: "Xylaria, Xylariaceae, Xylariales, Xylariomycetidae, Sordariomycetes, Pezizomycotina, Ascomycota, Fungi".
Niektóre synonimy naukowe:
Nazwę polską podali Barbara Gumińska i Władysław Wojewoda. 
Morfologia.
Owocnikuje na wydłużonej, korkowatej podkładce. Podkładka ma wysokość 2–10 cm, grubość do 2 cm i kształt palcowaty lub nieco maczugowaty o zaokrąglonym końcu. Powierzchnia początkowo szarobrązowa, później coraz ciemniejsza, w końcu niemal czarna. Jest matowa i pokryta drobnymi brodawkami, a u dojrzałych okazów jest szorstka, gdyż znajdują się na niej bardzo liczne i drobne otworki otoczni. Miąższ białawy, włóknisty, twardy, bez wyraźnego zapachu i smaku.
Zarodniki wrzecionowate ze spiralkami, gładkie, o rozmiarach 13–15 × 5–7 μm. 
Występowanie i siedlisko.
Występuje wyłącznie na półkuli północnej, głównie w Europie, Ameryce Północnej i Środkowej. W Azji znane są jego stanowiska tylko w Japonii. W Europie północna granica zasięgu biegnie przez Anglię i południowe krańce Półwyspu Skandynawskiego. 
Rośnie na martwym drewnie liściastym, na pniakach, pniach i gałęziach, głównie na klonach i bukach. Owocnikuje od wiosny do jesieni, podkładki wyrastają pojedynczo lub grupami.
Znaczenie.
Saprotrof powodujący miękką zgniliznę drewna.
Gatunki podobne.
Podobny jest próchnilec maczugowaty ("Xylaria polymorpha"), który ma bardziej masywne, nie tak wysmukłe podkładki, a zarodniki większe. Podobny jest też "Xylaria digitata", ale ma bardziej pokrzywioną podkładkę, a koniec ostro zakończony.

</doc>
<doc id="3212293" url="https://pl.wikipedia.org/wiki?curid=3212293" title="Xylaria longipes">
Xylaria longipes



</doc>
<doc id="3212294" url="https://pl.wikipedia.org/wiki?curid=3212294" title="Stadtbezirk 24 Feldmoching-Hasenbergl">
Stadtbezirk 24 Feldmoching-Hasenbergl



</doc>
<doc id="3212302" url="https://pl.wikipedia.org/wiki?curid=3212302" title="Jorinde i Joringel">
Jorinde i Joringel

Jorinde i Joringel (niem. "Jorinde und Joringel") – baśń braci Grimm opublikowana w 1812 roku w ich zbiorze "Baśni" (tom 1, nr 69).
Treść.
W pewnej krainie, w zamku w środku ciemnego lasu, mieszkała samotnie czarownica. Czarownica potrafiła zmieniać swój wygląd przybierając kształt kota lub sowy. Każdy kto podszedł bliżej niż sto kroków pod jej zamek - nieruchomiał do czasu, aż zdjęła zaklęcie. W ten sposób polowała na ptaki i zwierzęta, które piekła i zjadała. Każda dziewica, która wpadła w jej pułapkę, zostawała zamieniona w ptaka i zamknięta w klatce. 
Pewnego dnia w lesie w pobliżu zamku zabłądziła młoda dziewica Jorinde i jej narzeczony Joringel. Oboje wpadli w pułapkę wiedźmy. Jorinde została zamieniona w słowika i uprowadzona przez wiedźmę na zamek. Joringel nie mógł jej pomóc, gdyż znieruchomiał pod wpływem czarów. Czarownica uwolniła wprawdzie chłopca, ale oświadczyła mu, że nigdy nie zobaczy ukochanej i zniknęła.
Joringel był zrozpaczony. Zamieszkał w jednej z wiosek w pobliżu zamku czarownicy. Co noc obchodził go, ale był bezsilny. Pewnej nocy przyśniło mu się, że znalazł kwiat z perłą w środku, który złamał zaklęcie czarownicy. Po przebudzeniu rozpoczął poszukiwanie takiego kwiatu i po dziewięciu dniach go odnalazł. Udał się z nim do zamku. Przeszedł bezpiecznie aż do bram i nie znieruchomiał jak poprzednio. Gdy dotknął bram, zamek sam się otworzył. Joringel wszedł do środka i zastał tam czarownicę karmiąca tysiące ptaków w tysiącach klatek. Czarownica próbowała rzucić na niego urok, ale moc kwiatka go osłoniła. Wówczas Joringel spostrzegł, że wiedźma trzyma w ręku klatkę ze słowikiem, z którą usiłuje się wymknąć. Ruszył w pogoń i dotknął kwiatkiem czarownicy, która straciła swoją moc. Następnie dotknął kwiatem ptaka z klatki, który natychmiast stał się jego ukochaną Jorinde. Potem wspólnie uwolnili wszystkie inne ptaki, które też były zaklętymi dziewicami.

</doc>
<doc id="3212307" url="https://pl.wikipedia.org/wiki?curid=3212307" title="Laim">
Laim

Laim, Stadtbezirk 25 Laim – 25. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 54 030 mieszkańców.

</doc>
<doc id="3212308" url="https://pl.wikipedia.org/wiki?curid=3212308" title="Stelios Konstandas">
Stelios Konstandas

Stelios Konstandas (gr. Στέλιος Κωνσταντάς; ur. w Larnace) – cypryjski wokalista, reprezentant Cypru podczas 48. Konkursu Piosenki Eurowizji w 2003 roku.
Życiorys.
Początki kariery, "Majewome", "Me ksechnai".
Stelios Konstandas rozpoczął swoją karierę w 1997 roku występem w krajowych eliminacjach eurowizyjnych, w których zajął drugie miejsce z utworem „I gramitis dropi”. Rok po udziale w selekcjach wydał swój debiutancki album studyjny, zatytułowany "Majewome". W 1999 roku ponownie zgłosił się do udziału w krajowych eliminacjach, tym razem z piosenką „Metismeno fengari”, z którą zajął 4. miejsce w końcowej klasyfikacji. Po udziale w konkursie wydał drugą płytę pt. "Me ksechnai".
Od 2003: Konkurs Piosenki Eurowizji.
W 2003 roku Konstandas został wybrany wewnętrznie przez krajową telewizję Radiofoniko Idrima Kipru na reprezentanta Cypru podczas 48. Konkurs Piosenki Eurowizji. Jego konkursowy utwór „Feeling Alive” został wybrany przez trzyosobową komisję jurorską w składzie: Ewi Drutsa (autorka tekstów), Lia Wisi (reprezentantka kraju podczas konkursu w 1985 roku) i Marios Skordis (reprezentant nadawcy). Po wyborze konkursowej propozycji, Konstandas wyruszył w europejską trasę promocyjną, w ramach której wystąpił w Grecji, Hiszpanii, Polsce, Chorwacji, Portugalii, Rumunii, Rosji, Wielkiej Brytanii oraz na Malcie i Ukrainie. W finale konkursu, który odbył się 24 maja, zdobył łącznie 15 punktów (w tym maksymalną notę 12 punktów z Grecji), kończąc udział na 20. miejsce ogólnej klasyfikacji. Jego utwór był 900. propozycją konkursową zaprezentowaną w historii imprezy.
Życie prywatne.
W 2002 roku przeprowadził się do Grecji, gdzie mieszka z żoną i trójką dzieci.

</doc>
<doc id="3212309" url="https://pl.wikipedia.org/wiki?curid=3212309" title="Stelios Constantas">
Stelios Constantas



</doc>
<doc id="3212310" url="https://pl.wikipedia.org/wiki?curid=3212310" title="Stadtbezirk 25 Laim">
Stadtbezirk 25 Laim



</doc>
<doc id="3212313" url="https://pl.wikipedia.org/wiki?curid=3212313" title="Bob Feerick">
Bob Feerick

Robert Joseph "Bob" Feerick (ur. 2 stycznia 1920 w San Francisco, zm. 6 czerwca 1976 w San Francisco) – amerykański koszykarz oraz trener. Finalista BAA (1949), wielokrotnie wybierany do składów najlepszych zawodników BAA.
Po ukończeniu szkoły średniej Feerick podjął studia na Santa Clara University. Stał się tam częścią zespołu nazywanego potocznie "Magicians of the Maplewood" wraz z zawodnikami tj. Bruce Hale, Ralph Giannini, Marty Passaglia i Jim Rickert. W 1942 roku został wybrany do składu All-America. Zaraz po ukończeniu uczelni rozpoczął występy w lidze AAU (Amateur Athletic Union) dla zespołu z Oakland. Dotarł z nim do finałów ligi.
W 1943 roku został powołany do odbycia obowiązkowej służby wojskowej w ramach II wojny światowej. Przydzielono go do jednostki Naval Station, stacjonującej w Norfolk. Przez dwa lata występował w reprezentacji koszykarskiej jednostki. W tym czasie byli oni najlepszą drużyną wojskową w lidze, legitymując się bilansem 57-10.
Po zakończeniu wojny Feerick rozpoczął w końcu swoją karierę zawodową. Podpisał umowę z zespołem Oshkosh All-Stars, występującym w lidze NBL (National Basketball League). W swoim debiutanckim sezonie notował średnio 9.5 punktu. All-Stars awansowali do play-off z wynikiem 19-15, po czym odpadli w finale dywizji zachodniej za sprawą Sheboygan Red Skins, przegrywając 2-3.
Drużyna z Oshkosh wzięła także udział w turnieju World Professional, w 1946 roku. Była to impreza mająca na celu wyłonić najlepszy zespół koszykarski w USA. Odbywała się cyklicznie w Chicago. W półfinałach All-Stars wyeliminowali (72-66) lokalnych faworytów, prowadzonych przez George'a Mikana Chicago American Gears. Feerick zdobył w tym spotkaniu 22 punkty, a wygrana zapewniła im awans do ścisłego finału. Ich rywalem okazali się Fort Wayne Zollner Pistons. Leroy Edwards zdobył 24 punkty, Feerick dołożył 19, jednak nie wystarczyło to do wygranej. Pistons pokonali All-Stars 73-57. Na pocieszenie Edwards i Feerick zostali zaliczeni do pierwszego składu najlepszych zawodników turnieju, natomiast ich kolega z drużyny Bob Carpenter znalazł się w drugim składzie.
W kolejnym sezonie Feerick dołączył do nowo powstałej ligi Basketball Association of America, stając się jedną z jej pierwszych gwiazd. W 1947 roku zajął drugie miejsce na liście najlepszych strzelców, ze średnią 16,8 punktu, tuż za Joe Fulksem (23,1), czwarte pod względem skuteczności rzutów wolnych oraz pierwsze w skuteczności rzutów z gry. Zaowocowało to wyborem do pierwszego składu najlepszych zawodników ligi. Capitols uzyskali najlepszy w lidze rezultat 49-11, w półfinałach ligi zostali wyeliminowani przez Chicago Stags 4-2.
Podczas rozgrywek 1947/48 drużyna Capitols uzyskała rezultat 28-20, który okazał się ex-aequo drugim najlepszym rezultatem w lidze, ale dopiero czwartym w dywizji zachodniej. Na taki stan rzeczy wpływ miały bezpośrednie konfrontacje zespołów z tej samej dywizji. Feerick notował 16,1 punktu co zapewniło mu czwartą lokatę w lidze, był drugi pod względem skuteczności rzutów z gry (34%) oraz pierwszy w skuteczności egzekwowania rzutów wolnych (78,7%). Po raz drugi z rzędu znalazł się też w All-BAA First Team. Capitols przegrali z Chicago Stags rundę eliminacyjną, decydującą o rozstawieniu w play-off.
Drużyna z Waszyngtonu wygrała dywizję wschodnią (38-22) w sezonie zasadniczym 1948/48. Feerick uzyskiwał 13 punktów na mecz, zostając po raz kolejny liderem ligi w skuteczności rzutów z wolnych. Po zakończeniu rozgrywek regularnych został wyróżniony wyborem do drugiej piątki najlepszych zawodników BAA. W półfinałach Capitols wyeliminowali Philadelphia Warriors 2-0, a następnie New York Knicks 2-1, co zapewniło im awans do finału. Tam zmuszeni byli uznać wyższość prowadzonych przez Mikana Minneapolis Lakers, ulegając im w stosunku 2-4.
Przed rozpoczęciem swojego ostatniego sezonu na zawodowych parkietach Feerick został poproszony o objęcie funkcji głównego trenera Capitols, na co przystał. Jako grający trener notował 8,1 punktu, a jego zespół uzyskał bilans 32-36. Już w pierwszej rundzie rozgrywek posezonowych rewanż za ubiegłoroczną porażkę zdecydowali się wziąć New York Knicks (2-0), niwecząc tym samym dalsze plany graczy ze stolicy. Po tym sezonie Feerick zdecydował się zawiesić buty na kołu i poświęcić w pełni wyłącznie trenowaniu.
W 1950 roku objął stanowisko głównego trenera na swoje byłej uczelni Santa Clara University. W trakcie kolejnych 12 lat poprowadził Broncos do NCAA Sweet Sixteen (1960), dwukrotnie do NCAA Elite Eight (1953-54) oraz raz do NCAA Final Four (1952). W tym czasie trzykrotnie otrzymywał tytuł West Coast Conference Coach of the Year. Przez jeden sezon prowadził również San Francisco Warriors.
W 1971 roku znalazł się wśród nominowanych do NBA 25th Anniversary Team, przy okazji obchodów 25-lecia NBA. Nie został ostatecznie wybrany do grona 10 najlepszych zawodników pierwszego ćwierćwiecza istnienia ligi. W 2004 roku zaliczono go natomiast do Bay Area Sports Hall of Fame's Legends Wing.

</doc>
<doc id="3212320" url="https://pl.wikipedia.org/wiki?curid=3212320" title="Minerva (marka samochodów)">
Minerva (marka samochodów)

Minerva – belgijskie przedsiębiorstwo branży motoryzacyjnej, działające w latach 1903-1956.

</doc>
<doc id="3212321" url="https://pl.wikipedia.org/wiki?curid=3212321" title="Linia kolejowa 16 Hegyeshalom – Szombathely">
Linia kolejowa 16 Hegyeshalom – Szombathely

Linia kolejowa Hegyeshalom – Szombathely – linia kolejowa na Węgrzech. Jest to linia jednotorowa, z wyjątkiem odcinka Szombathely-Porpác, który jest dwutorowy. Na krótkim docinku jest zelektryfikowana prądem zmiennym 25 kV 50 Hz. Planowana jest elektryfikacja odcinka Csorna - Porpác w latach 2014-2015.

</doc>
<doc id="3212322" url="https://pl.wikipedia.org/wiki?curid=3212322" title="Adil Bakru">
Adil Bakru



</doc>
<doc id="3212327" url="https://pl.wikipedia.org/wiki?curid=3212327" title="Wasfi at-Tall">
Wasfi at-Tall

Wasfi Mustafa Wahbi Salih al-Mustafa at-Tall (, "Waṣfī Muṣṭafá Wahbī Ṣāliḥ al-Muṣṭafá at-Tall"; ur. 1919 lub 1920 w Irbidzie, zm. 28 listopada 1971 w Kairze) – jordański polityk, trzykrotny premier Jordanii.
Życiorys.
Ukończył studia na Uniwersytecie Amerykańskim w Bejrucie, po uzyskaniu dyplomu pracował jako nauczyciel. W młodości sympatyzował z lewicą i z ideami panarabskimi. W 1942 zaciągnął się do armii brytyjskiej, służył w Londynie jako oficer łącznikowy. Po trzech latach służby odszedł z armii i podjął pracę w arabskim biurze informacyjnym w Londynie, z którym był związany do 1948. W 1948 przybył do Palestyny, by wziąć udział w wojnie arabsko-żydowskiej. Walczył w Arabskiej Armii Wyzwoleńczej.
Po klęsce Arabów osiadł w Jordanii. Jego poglądy, początkowo niechętne monarchii haszymickiej, uległy zmianie. Wasfi at-Tall pracował w administracji państwowej, dochodząc do stanowiska dyrektora państwowego biura prasowego. Publicznie opowiadał się za prozachodnią orientacją Jordanii i wstąpieniem kraju do Paktu Bagdadzkiego, dzięki czemu został radcą w jordańskiej ambasadzie w RFN. W 1955, po gwałtownych zamieszkach w Ammanie, Irbidzie i na Zachodnim Brzegu Jordanu król Husajn wycofał się jednak z planów wstąpienia do paktu. At-Tall pozostał w RFN do 1957, następnie wrócił do kraju i ponownie pracował w administracji publicznej. W 1961 został ambasadorem Jordanii w Iraku. W roku następnym król Husajn sprowadził go do kraju i nominował na premiera.
Premier Jordanii.
Pierwszy rząd at-Talla.
Jako premier Jordanii at-Tall dążył do profesjonalizacji jordańskiego aparatu urzędniczego, promowania ludzi wykształconych niezależnie od pochodzenia, przez co był postrzegany jako protektor Palestyńczyków z Zachodniego Brzegu. Po objęciu urzędu premiera usunął ze stanowisk lub przeniósł na wymuszoną emeryturę ponad 700 wyższych urzędników, na miejsca których powołał młodych absolwentów uniwersytetów. Rząd dążył do poprawy pracy urzędów, zwalczania korupcji, nepotyzmu i trybalizmu. Drugim wielkim przedsięwzięciem at-Talla było stymulowanie rozwoju gospodarczego Jordanii poprzez utworzenie Jordańskiego Urzędu Rozwoju i wdrożenie programu państwowych inwestycji w przemyśle i rolnictwie. Z funduszy pochodzących z pomocy zagranicznej przeprowadzono wówczas m.in. meliorację doliny Jordanu, szereg inwestycji w infrastrukturę i zbudowano podstawy jordańskiego przemysłu, zwłaszcza wydobycia fosfatów. Celem rządu było zakończenie jordańskiego uzależnienia od importu, co udało się jedynie częściowo. Bez powodzenia at-Tall starał się zlikwidować wpływy polityczne armii jordańskiej. Za aprobatą króla Husajna dokonał częściowej liberalizacji życia politycznego w Jordanii, zwiększając faktyczne możliwości działania opozycji parlamentarnej. W listopadzie 1962 w Jordanii odbyły się wybory parlamentarne, w których mogli startować kandydaci krytyczni wobec rządu (istnienie partii politycznych pozostało zabronione), ale wyłącznie jako niezależni. Niechętnie odnosił się do prezydenta Egiptu Gamala Abdel Nasera, negatywnie oceniał także palestyńskie organizacje polityczne i zbrojne. W czasie wojny domowej w Jemenie Północnym udzielał wsparcia obalonej monarchii Muhammada al-Badra.
Wybory wyłoniły parlament niechętny at-Tallowi i jego rządowi, opozycjoniści byli jednak skłóceni i nie byli w stanie realnie mu zagrozić. Premier źle znosił krytykę swoich poczynań, regularnie wdawał się w parlamencie w kłótnie z deputowanymi. Ostatecznie jednak o upadku jego gabinetu przesądziły problemy międzynarodowe. Udane zamachy stanu przeprowadzone przez socjalistyczną partię Baas w Iraku oraz Syrii zwiększyły poparcie Jordańczyków dla lewicy i dla naserowskiego Egiptu. Masowe demonstracje poparcia dla Abdel Nasera, rozpędzane przez wojsko, zamieniły się w zamieszki. 20 kwietnia król Husajn zdecydował o rozwiązaniu parlamentu, wprowadzeniu stanu wyjątkowego i zakończeniu prób liberalizacji życia politycznego. Jeszcze w tym samym roku postanowił również poprawić swoje relacje z prezydentem Egiptu, zdymisjonował at-Talla i powołał na jego miejsce Bahdżata at-Talhuniego, również opowiadającego się za poprawą relacji jordańsko-egipskich. We wrześniu 1964 Jordania zgodziła się na utworzenie Organizacji Wyzwolenia Palestyny i umieszczenie jej kierownictwa na swoim terytorium.
Drugi rząd at-Talla.
Już w lutym 1965 król Husajn uznał, że postępowanie kierownictwa OWP, tworzącego na terytorium Jordanii własne „palestyńskie urzędy” i prowadzącego pobór „podatków” na rozwój organizacji, jak również jego dalsze żądania, są niedopuszczalne i ponownie zmienił swoją politykę wobec Palestyńczyków. At-Talhuni został zdymisjonowany, a na urząd premiera powrócił at-Tall, który nie zmienił swojego stosunku do Abdel Nasera i zbrojnego ruchu palestyńskiego. Odrzucił główne żądania Ahmada asz-Szukajriego, kierującego organizacją, dotyczące otwarcia w Ammanie jej oficjalnej siedziby i obłożenia urzędników państwowych pochodzenia niepalestyńskiego obowiązkowym 5-procentowym podatkiem na rzecz OWP oraz al-Fatah. W ocenie at-Talla przyjęcie drugiego z żądań przekreślałoby całą dotychczasową politykę wewnętrzną Jordanii, której celem była unifikacja narodowa. Gdy mediacja między rządem i OWP, prowadzona przez Abdel Nasera, nie przyniosła rezultatów, a egipskie media znów zaczęły atakować Jordanię i jej władze, premier i król Husajn postanowili siłowo zlikwidować oficjalne placówki OWP. W czerwcu 1966 zajęły je siły bezpieczeństwa. Palestyńska organizacja zdążyła już jednak utworzyć – obok legalnych – także struktury zakonspirowane, toteż jej całkowita likwidacja nie powiodła się.
Nieoczekiwanie 24 lutego 1967 Husajn ponownie postanowił zmienić kurs w polityce zagranicznej, zażądał zatem od at-Talla rezygnacji (chociaż jego rząd odnosił pewne sukcesy na polu gospodarczym), ponownie mianował premierem at-Talhuniego, zaś w końcu maja podpisał sojusz z Egiptem. Rezultatem był udział Jordanii w wojnie sześciodniowej, zakończony całkowitą klęską i utratą kontroli nad Zachodnim Brzegiem Jordanu. Mimo klęski Jordania nie zakończyła współpracy z Egiptem, a w konsekwencji z palestyńskimi organizacjami głoszącymi hasła wyzwoleńcze i lewicowe. Ponownie zezwoliła na działanie Organizacji Wyzwolenia Palestyny, której członkowie – podobnie zresztą jak całe środowisko palestyńskich uchodźców – szybko się radykalizowali. Chociaż terytorium Jordanii stało się centrum ruchu palestyńskiego, coraz radykalniejszy ruch zaczął na przełomie lat 1969/1970 występować nie tylko przeciw Izraelowi, ale także przeciw monarchii haszymidzkiej. Nie powiodły się zarówno podejmowane przez króla Husajna próby posłużenia się ruchem palestyńskim do własnych celów (udowodnienie, że Jordania pozostaje w sporze z Izraelem i jest stroną wojny na wyczerpanie bez zaangażowania regularnych sił jordańskich), ale także próby wypracowania kompromisu i powstrzymania Palestyńczyków od ataków na jordańskie wojsko, policję i instytucje państwowe. W połowie 1970 Husajn zaczął tracić kontrolę nad państwem, wydawało się, że faktyczna władza w Jordanii należy do zbrojnych oddziałów palestyńskich.
Trzeci rząd i śmierć at-Talla.
At-Tall, który po 1967 nie piastował żadnych znaczących stanowisk, konsekwentnie opowiadał się za siłowym usunięciem organizacji palestyńskich z Jordanii. Husajn zdecydował się na takie rozwiązanie we wrześniu 1970. Już po zakończeniu największych walk wewnętrznych między jordańską armią a oddziałami Palestyńczyków (wojna domowa określana jako Czarny Wrzesień), 28 października 1967, po raz trzeci mianował at-Talla premierem. Ponieważ rozbicie ostatnich zgrupowań palestyńskich w Jordanii (marzec-lipiec 1971) przypadło właśnie na okres jego rządów, w opinii Palestyńczyków stał się symbolem jordańskiego wystąpienia przeciwko OWP. W rzeczywistości jednak nie on, lecz król Husajn, podejmował w tej sprawie ostateczne decyzje. Jeszcze w tym samym roku, w listopadzie, at-Tall został zamordowany przez członków organizacji palestyńskiej Czarny Wrzesień, nazwanej tak od wydarzeń w Jordanii, w hotelu w Kairze, dokąd udał się na posiedzenie Wspólnej Rady Obrony Ligi Państw Arabskich.

</doc>
<doc id="3212334" url="https://pl.wikipedia.org/wiki?curid=3212334" title="Thalkirchen-Obersendling-Forstenried-Fürstenried-Solln">
Thalkirchen-Obersendling-Forstenried-Fürstenried-Solln

Thalkirchen-Obersendling-Forstenried-Fürstenried-Solln, Stadtbezirk 19 Thalkirchen-Obersendling-Forstenried-Fürstenried-Solln – 19. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 90 790 mieszkańców.

</doc>
<doc id="3212337" url="https://pl.wikipedia.org/wiki?curid=3212337" title="Bateria Theo">
Bateria Theo

Bateria Theo – jedna z trzech najpotężniejszych niemieckich baterii artylerii nadbrzeżnej zbudowana niedaleko miejscowości Harstad, na półwyspie Trondenes w północnej Norwegii. Uzbrojona była w działa kalibru 406 mm typu C/34. Pozostałe baterie uzbrojone w takie działa to bateria Dietl na wyspie Engeløya (Norwegia) i bateria Lindemann koło Sangatte (Francja). Bateria Theo jako jedyna była wyposażona w cztery armaty – obie pozostałe baterie miały ich po trzy.
Zadaniem baterii Theo była obrona drogi wodnej prowadzącej z północy do Narwiku – portu, który miał dla Niemców strategiczne znaczenie (to samo zadanie od zachodu pełniła bateria Dietl). Budowę baterii rozpoczęto w 1942 roku. W czasie budowy nosiła nazwę "Trondenes 1". Próbne strzelania przeprowadzono w maju 1943 roku. Podczas wojny bateria nigdy nie wzięła udziału w walkach.
Po wojnie bateria weszła w skład norweskich sił obrony wybrzeża. Co roku załoga baterii odbywała ćwiczenia. W latach 1951-57 obejmowały one również ostre strzelania z dział. W 1964 roku baterię wycofano z aktywnej służby. Artyleria lufowa jako element obrony wybrzeża zaczynała być już wtedy przestarzała.
Bateria mieści się nadal na terenie wojskowym, ale jedno z dział jest udostępniane do zwiedzania dla grup zorganizowanych. Armaty baterii Theo to jedyne na świecie zachowane egzemplarze dział typu C/34.

</doc>
<doc id="3212338" url="https://pl.wikipedia.org/wiki?curid=3212338" title="Emmanuel Ekpo">
Emmanuel Ekpo

Emmanuel Ekpo (ur. 20 grudnia 1987 w Ekoli) – nigeryjski piłkarz grający na pozycji pomocnika.
Kariera klubowa.
Ekpo rozpoczął karierę w 2005 w Calabar Rovers. W 2006 został zawodowym piłkarzem, podpisując kontrakt z Akwa United. W 2007 przeszedł do Enyimba FC. W kwietniu 2008 został zawodnikiem Columbus Crew. W marcu 2012 podpisał dwuipółletni kontrakt z Molde FK. W lipcu 2014 przeszedł do FK Haugesund, z którym podpisał czteromiesięczny kontrakt. We wrześniu 2016 podpisał dwuletni kontrakt z Eastern Suburbs AFC.
Kariera reprezentacyjna.
Ekpo grał w młodzieżowych kadrach Nigerii. W 2008 wraz z reprezentacją olimpijską tego kraju zdobył srebro na igrzyskach olimpijskich. W seniorskiej kadrze zadebiutował 6 września 2011 w przegranym 1:3 meczu z Argentyną.

</doc>
<doc id="3212342" url="https://pl.wikipedia.org/wiki?curid=3212342" title="Zott">
Zott

Zott SE &amp; Co. KG – niemieckie przedsiębiorstwo z branży mleczarskiej, wywodzące się ze spółki rodzinnej, której główna siedziba znajduje się w Mertingen, w kraju związkowym Bawaria, w Niemczech.
Obecnie produkty przedsiębiorstwa dostępne są w ponad 75 krajach na całym świecie.
Zott w Polsce.
Zott swoją działalność w Polsce rozpoczął w 1992 roku na terenie Wrocławia, początkowo jako dystrybutor importowanych przetworów mlecznych. W październiku 1999 roku przedsiębiorstwo kupiło działającą w Opolu mleczarnię i rozpoczęło jej gruntowną przebudowę.
W roku 2012 Zott przejął przedsiębiorstwo Bacha Polska, a także zakupił zakład produkcyjny w Raciborzu od Raciborskiej Spółdzielni Mleczarskiej.
Nagrody.
Marki Zott zdobyły między innymi takie nagrody jak:

</doc>
<doc id="3212348" url="https://pl.wikipedia.org/wiki?curid=3212348" title="Live Days">
Live Days

Live Days – dwupłytowy album koncertowy amerykańskiej grupy neoprogresywnej Discipline, wydany nakładem Strung Out Records i Cyclops Records w 2010 roku.
Materiał zgromadzony na krążkach został nagrany w trakcie występów, jakie zespół dał w latach 90. w Stanach Zjednoczonych:
Lista utworów.
Opracowano na podstawie materiału źródłowego.
Dysk 1:
Nagrania zarejestrowano podczas festiwali ProgDay ’98 (1-2) i ProgDay ’95 (3-7), które odbyły się w Chapel Hill w stanie Karolina Północna w 1995 i 1998 roku, oraz w klubie "Lili’s 21" (8) w Hamtramck w stanie Michigan w 1996 roku.
Dysk 2:
Nagrania zarejestrowano podczas festiwali ProgDay ’98 (1, 4) i ProgDay ’95 (6), które odbyły się w Chapel Hill w stanie Karolina Północna w 1995 i 1998 roku, a także w Orion Sound Studios (3, 5, 7) w Baltimore w stanie Maryland w 1996 i 1997 roku oraz w klubie "Magic Bag" (2) w Ferndale w stanie Michigan w 1997 roku.
Twórcy.
Opracowano na podstawie materiału źródłowego.
Muzycy:
Dodatkowi muzycy:

</doc>
<doc id="3212349" url="https://pl.wikipedia.org/wiki?curid=3212349" title="Stadtbezirk 19 Thalkirchen-Obersendling-Forstenried-Fürstenried-Solln">
Stadtbezirk 19 Thalkirchen-Obersendling-Forstenried-Fürstenried-Solln



</doc>
<doc id="3212356" url="https://pl.wikipedia.org/wiki?curid=3212356" title="Chaos in Motion 2007–2008">
Chaos in Motion 2007–2008

Chaos in Motion 2007–2008 – album koncertowy amerykańskiego zespołu progresywno-metalowego Dream Theater wydany 30 września 2008 roku. DVD ma formę kompilacji nagrań z trasy "Chaos in Motion" i zostało wydane w dwóch wersjach, standardowej dwupłytowej (2DVD) oraz 5 płytowej (2DVD, 3CD) edycji specjalnej.
W Polsce nagrania osiągnęły status złotej płyty DVD.
Lista utworów.
DVD 1
DVD 2
Edycja specjalna CD.
CD 1
CD 2
CD 3
Twórcy.
Dream Theater
Produkcja

</doc>
<doc id="3212360" url="https://pl.wikipedia.org/wiki?curid=3212360" title="Prowincja Vibo Walentia">
Prowincja Vibo Walentia



</doc>
<doc id="3212362" url="https://pl.wikipedia.org/wiki?curid=3212362" title="Xing Aihua">
Xing Aihua

Xing Aihua (chn. 邢爱华; ur. 4 lutego 1978 w Jilin) – chińska łyżwiarka szybka, złota medalistka zimowych igrzysk azjatyckich.
Kariera.
Największy sukces w karierze Xing Aihua osiągnęła w 2007 roku, kiedy zwyciężyła w biegu na 100 m podczas igrzysk azjatyckich w Changchun. Był to jedyny medal wywalczony przez nią na międzynarodowej imprezie tej rangi. Na mistrzostwach świata jej najlepszym wynikiem było dziewiąte miejsce w biegu na 500 m podczas dystansowych mistrzostw świata w Salt Lake City w 2007 roku. W 2002 roku wzięła udział w biegu na 500 m podczas igrzysk olimpijskich w Salt Lake City, zajmując 30. miejsce. Na tym samym dystansie była też trzynasta na igrzyskach w Turynie w 2006 roku i rozgrywanych cztery lata później igrzyskach w Vancouver. Ośmiokrotnie stawała na podium zawodów Pucharu Świata, odnosząc przy tym jedno zwycięstwo: 3 grudnia 2006 roku w Harbinie była najlepsza na 100 m. Najlepsze wyniki osiągnęła w sezonach 2004/2005 i 2008/2009, kiedy zajmowała trzecie miejsce w klasyfikacji końcowej 100 m. W pierwszym przypadku wyprzedziły ją tylko z Japonka Sayuri Ōsuga i Niemka Jenny Wolf, a w drugim lepsze okazały się Jenny Wolf i Thijsje Oenema z Holandii.

</doc>
<doc id="3212369" url="https://pl.wikipedia.org/wiki?curid=3212369" title="Parada (forma sceniczna)">
Parada (forma sceniczna)

Parada – pierwotnie krótka scenka grana dawniej za darmo na zewnątrz jarmarcznej budy, aby przyciągnąć widzów. Z czasem parady przeniesiono z teatru jarmarcznego do dworskiego przekształcając je na coś w rodzaju skeczu. W XVIII w. parada (podobnie jak commedia dell’arte) miała swoje określone postacie: Kasander – naiwny ojciec, opiekun bądź oszukiwany mąż Izabelli; Izabella – płocha i fałszywa wykwintnisia; Leander – amant Izabelli, łączył w sobie cechy prostego żołnierza jak i zarozumiałego fircyka; Gil – prostoduszny, chociaż rozsądny służący Kasandra. Parady obfitowały w gry słowne, kalambury, przejęzyczenia i dowcipy.
Do najsłynniejszych autorów parad zalicza się Jan Nepomucen Potocki, który napisał dla łańcuckiej sceny sześć parad w języku francuskim: „Gil zakochany”, „Kalendarz starych mężów”, „Mieszczanin aktorem”, „Podróż Kasandra do Indii”, „Kasander literatem”, „Kasander demokrata”.

</doc>
<doc id="3212371" url="https://pl.wikipedia.org/wiki?curid=3212371" title="Krogulec rdzawy">
Krogulec rdzawy

Krogulec rdzawy ("Accipiter erythrauchen") – gatunek ptaka drapieżnego z rodziny jastrzębiowatych (Accipitridae), zamieszkujący wyspy Moluki w Indonezji.
Blisko spokrewniony z krogulcem obrożnym ("A. cirrocephalus"). Wyróżnia się dwa podgatunki "A. erythrauchen":
Długość ciała 26–35 cm, masa ciała około 156 g.
Szyja jest jasnoruda, klatka piersiowa ruda, grzbiet ciemnoszary, brzuch białawy, woskówka żółta.
Krogulce rdzawe żyją w pierwotnych i wysokich wtórnych lasach górskich i wyżynnych. Na wyspach Obi pojawiają się także na plantacjach. Żywią się mniejszymi ptakami, na które polują podczas lotu.
Międzynarodowa Unia Ochrony Przyrody (IUCN) od 2014 roku uznaje krogulca rdzawego za gatunek bliski zagrożenia (NT – "near threatened"); wcześniej miał on status gatunku najmniejszej troski (LC – "least concern"). Liczebność populacji szacuje się 1000–10 000 osobników, czyli w przybliżeniu 670–6700 osobników dorosłych. Trend liczebności populacji uznaje się za spadkowy. Głównym zagrożeniem dla gatunku jest utrata siedlisk wskutek wycinki lasów, do potencjalnych zagrożeń należą też pożary.

</doc>
<doc id="3212372" url="https://pl.wikipedia.org/wiki?curid=3212372" title="Accipiter erythracuhen">
Accipiter erythracuhen



</doc>
<doc id="3212373" url="https://pl.wikipedia.org/wiki?curid=3212373" title="Żeglarstwo na Letnich Igrzyskach Paraolimpijskich 2004">
Żeglarstwo na Letnich Igrzyskach Paraolimpijskich 2004

Żeglarstwo na Letnich Igrzyskach Paraolimpijskich 2004 w Atenach rozgrywane było między 11 – 23 września, na akwenie "Agios Kosmas Olympic Sailing Centre".

</doc>
<doc id="3212374" url="https://pl.wikipedia.org/wiki?curid=3212374" title="Mando (piosenkarka)">
Mando (piosenkarka)

Mando, właśc. Adamandia Stamatopulu (ur. 13 kwietnia 1966 w Pireusie) – grecka piosenkarka, reprezentantka Grecji podczas 48. Konkursu Piosenki Eurowizji w 2003 roku.
Życiorys.
Dzieciństwo.
Adamandia Stamatopulu urodziła się w Pireusie, jednak wychowała się w Atenach, gdzie mieszkali jej rodzice: pianista jazzowy Nikos Stamatopulos i wokalistka operowa Mary Apergi. W wieku czterech lat dziewczynka zaczęła śpiewać arie operowe oraz utwory gospelowe i jazzowe. Dzięki rodzicom zaczęła naukę gry na fortepianie oraz o teorii muzyki w Narodowym Konserwatorium. W tym czasie uczęszczała także na zajęcia wokalno-taneczne. Jako dziesięciolatka rozpoczęła naukę gry na gitarze oraz różnych instrumentach perkusyjnych. Zaczęła wówczas komponować swoje pierwsze utwory.
Kiedy skończyła 14 lat wystąpiła w lokalnej inscenizacji musicalu "Jesus Christ Superstar" pod dyrekcją Mimisa Plessasa i Dimitrisa Malavetasa.
1983-1994: Kontrakty z Columbia Records i Minos EMI.
Po ukończeniu studiów muzycznych w wieku 18 lat, Stamatopulu podpisała swój pierwszy kontrakt płytowy z wytwórnią CBS Records, która wydała jej debiutancki singiel „Fill Me Up” (pod pseudonimem Mandy). Po premierze krążka wyruszyła do Ameryki, gdzie pobierała lekcje śpiewu u Hala Sheaffera (nauczyciela śpiewu Barbry Streisand i Lizy Minelli). Wokalistka podpisała wówczas kontrakt z Wangelisem Jannopulos z wytwórni Minos EMI, który pomógł jej w wydaniu debiutanckiego albumu studyjnego pt. "Dos mu ena fili... afto to kalokieri" w 1989 roku (pod pseudonimem Mando). W tym samym roku piosenkarka wzięła udział w krajowych eliminacjach do 34. Konkursu Piosenki Eurowizji z utworem „Mono essi”, przegrywając jednym punktem z Marianną.
W 1990 roku Mando wydała swoją drugą płytę pt. "Ptisi ja dio", później trzy następne: "Kinisi triti" (1991), "Estisis..." (1992), "I diki mas I ajapi" (1993) i "Anisicho wlema" (1994).
Kolejne cztery albumy wokalistki wydała wytwórnia CBS Records, która odpowiedzialna była za dystrybucję płyt: "Ston ewdomo urano" (1995), "Ja oles tis fores" (1997), "Prodosia" (1998) i "Se ali Diastasi" (2000). W trakcie wydawania albumów Mando promowała swoje wydawnictwa podczas światowych tras koncertowych, w trakcie których gościnnie występowała z takimi artystami, jak m.in. Marinella, D. Mitropanos, Tolis Voskopoulos, Paschalis Terzis, C. Nikolopoulos i Dimitra Galani. W 2000 roku nagrała utwór „Aşk/Fos” w duecie z Sertab Erener oraz została jedną z autorek utworu Jessiki Simpson „Where You Are”, który trafił na ścieżkę dźwiękową filmu pt. "Miejsce na Ziemi" z tego samego roku.
2003: Konkurs Piosenki Eurowizji.
Pod koniec 2002 roku Mando zgłosiła się do udziału w krajowych eliminacjach eurowizyjnych z utworem „Never Let You Go”, który został zakwalifikowany do finału selekcji spośród ponad 243 propozycji nadesłanych do siedziby nadawcy ERT. Wokalistka wygrała finał, który odbył się 26 lutego 2003 roku, wygrywając głosowanie jurorów (40% ważności głosów) i telewidzów (30%) oraz zajmując drugie miejsce w głosowaniu SMS-owym/internetowym (30%), uruchomionym kilka dni przed finałem. Tym samym została reprezentantką Grecji podczas finału 48. Konkursu Piosenki Eurowizji, który został rozegrany 24 maja w Hali Olimpijskiej „Skonto”. Przed występem wyruszyła w mini-trasę promocyjną, w ramach której wystąpiła na Cyprze, Malcie i w Chorwacji. Jej konkursowa propozycja dotarła do pierwszego miejsca greckich list przebojów. W trakcie występu w finale imprezy wokalistce towarzyszył gitarzysta Johnny Jam i chórek w składzie: Chriso Stamatopulu, Tasos Fotiadis, Costas Chrisis i Alex Panayi. Zdobyła łącznie 25 punktów, zajmując tym samym 17. miejsce w końcowej klasyfikacji, Pomimo niezadowolenia z wyniku, wokalistka uznała występ w konkursie za „doświadczenie życia”.
Pod koniec roku Mando nagrała podwójną płytę "I ajapes fewgun ta tragudia menun", która została wydana pod szyldem wytwórni Alpha Records.
2004-09: "Mando II".
Po czteroletniej przerwie w karierze, Mando powróciła na rynek w 2008 roku z płytą "Mando II", którą promował singiel „Dos mu logo na soto”. W tym samym roku miał ukazał się także pierwszy anglojęzyczny krążek wokalistki, zatytułowany "Afraid of the Dark", jednak nigdy nie został opublikowany.
Od 2010: "Perfection".
We wrześniu 2011 roku nastąpiła premiera albumu wokalistki pt. "Perfection", który został wydany pod szyldem wytwórni Polymusic. Rok później Mando wystąpiła podczas koncertu jubileuszowego z okazji 20-lecia pracy artystycznej Fiwosa, znanego w kraju autora utworów. Ceremonia odbyła się na ateńskim stadionie olimpijskim. W styczniu 2013 roku zaśpiewała gościnnie w Half Note Jazz Club, gdzie odbył się koncert ku czci Steviego Wondera. W kwietniu tego samego roku wzięła udział w programie "Your Face Sounds Familiar", w którym wcieliła się m.in. w Wondera, Barbrę Streisand, Whitney Houston czy Luciano Pavarottiego.
W 2014 roku Mando wystąpiła gościnnie podczas półfinału programu "The Voice of Greece", w którym zaśpiewała singiel „Poliploka” zapowiadający jej nowy album studyjny.

</doc>
<doc id="3212375" url="https://pl.wikipedia.org/wiki?curid=3212375" title="Benchmark (ekonomia)">
Benchmark (ekonomia)



</doc>
<doc id="3212376" url="https://pl.wikipedia.org/wiki?curid=3212376" title="Wiesław Piotrowicz">
Wiesław Piotrowicz

Wiesław Piotrowicz (ur. 10 października 1958 w Lublinie) – polski rugbysta, następnie międzynarodowy sędzia sportowy.
W latach 1975–1981 grał w zespole Budowlanych Lublin, kolejne dwa sezony spędził w drużynie Czarni Bytom, z którą zdobył Puchar Polski w 1982 roku. Powrócił następnie do Lublina, gdzie grał do roku 1988.
Sędziować zaczął w 1987 roku za namową Macieja Powały-Niedźwieckiego, ówczesnego czołowego polskiego arbitra, i zadebiutował w kwietniu tego roku. Po raz pierwszy samodzielnie pojedynek poprowadził w kwietniu 1989 roku w eliminacjach Ogólnopolskiej Spartakiady Młodzieży, zaś rok później zadebiutował w tej roli w rozgrywkach seniorów. We wrześniu 2013 roku po raz 250 był głównym arbitrem ligowego pojedynku, zaś jego bilans obejmował wówczas ponad 1150 pojedynków, z czego ponad 600 na środku boiska. Trzykrotnie, w latach 1997, 1998 i 2000, był wybierany sędzią roku. Od 2003 roku był wiceprzewodniczącym Kolegium Sędziów Polskiego Związku Rugby, rok później został odznaczony Honorową Złotą Odznaką PZR.
W latach 1998–2006 był sędzią międzynarodowym FIRA, czterokrotnie znajdował się w panelu arbitrów mistrzostw świata U-19 (1998, 1999, 2001, 2002), sędziował także dziesięć seniorskich pojedynków w ramach Pucharu Narodów Europy, a także mecze kobiet. Od 2007 roku był komisarzem FIRA-AER.
W latach 1996–1998 trenował dziecięce drużyny klubu Budowlanych Lublin.

</doc>
<doc id="3212378" url="https://pl.wikipedia.org/wiki?curid=3212378" title="Sayuri Ōsuga">
Sayuri Ōsuga

 – japońska łyżwiarka szybka i kolarka torowa, brązowa medalistka mistrzostw świata i zdobywczyni Pucharu Świata w łyżwiarstwie szybkim oraz srebrna medalistka igrzysk azjatyckich w kolarstwie torowym.
Kariera.
Łyżwiarstwo.
Pierwsze sukcesy w karierze Sayuri Ōsuga osiągnęła w sezonie 2002/2003, kiedy zajęła trzecie miejsce w klasyfikacji końcowej Pucharu Świata na 500 m. Wyprzedziły ją wtedy tylko Niemka Monique Garbrecht-Enfeldt oraz Kanadyjka Catriona Le May Doan. Wielokrotnie stawała na podium zawodów PŚ, odnosząc przy tym sześć zwycięstw. Najlepsze wyniki osiągnęła w sezonie 2004/2005, kiedy zwyciężyła w klasyfikacji 100 m. W klasyfikacji tej była też trzecia za Niemką Jenny Wolf oraz Lee Sang-hwa z Korei Południowej w sezonie 2005/2006. W 2007 roku zdobyła brązowy medal w biegu na 500 m podczas dystansowych mistrzostw świata w Salt Lake City, gdzie wyprzedziły ją jedynie Wolf oraz Chinka Wang Beixing. Była też między innymi ósma na sprinterskich mistrzostwach świata w Hamar w 2002 roku. W tym samym roku wzięła udział w igrzyskach olimpijskich w Salt Lake City, zajmując dwunaste miejsce w biegu na 500 m i osiemnaste na dwukrotnie dłuższym dystansie. Na rozgrywanych cztery lata później igrzyskach w Turynie rywalizację w biegu na 500 m zakończyła na piątej pozycji.
Kolarstwo.
Ōsuga osiągała także sukcesy w kolarstwie torowym. Nigdy nie zdobyła medalu mistrzostw świata; jej najlepszym wynikiem jest trzynaste miejsce w wyścigu na 500 m podczas torowych mistrzostw świata w Stuttgarcie w 2003 roku. W tej samej konkurencji wywalczyła srebrny medal na rozgrywanych rok wcześniej igrzyskach azjatyckich w Pusan, gdzie pokonała ją tylko Chinka Jiang Yonghua. Wystąpiła także na igrzyskach olimpijskich w Atenach w 2004 roku, gdzie wyścig na 500 m ukończyła na dziesiątym miejscu.

</doc>
<doc id="3212379" url="https://pl.wikipedia.org/wiki?curid=3212379" title="Rugby na wózkach na Letnich Igrzyskach Paraolimpijskich 2004">
Rugby na wózkach na Letnich Igrzyskach Paraolimpijskich 2004

Rugby na wózkach na Letnich Igrzyskach Paraolimpijskich 2004 w Atenach rozgrywane było między 19 – 25 września, w hali "Hellinikon Olympic Arena".

</doc>
<doc id="3212383" url="https://pl.wikipedia.org/wiki?curid=3212383" title="Władysław Kubala">
Władysław Kubala

Władysław Franciszek Ferdynand Kubala (ur. 26 stycznia 1891 w Tymbarku, zm. 12 maja 1941 w Arnswalde) – podpułkownik intendent z wyższymi studiami wojskowymi Wojska Polskiego, uczestnik czterech wojen.
Życiorys.
Urodził się 26 stycznia 1891 w Tymbarku. Był synem Franciszka (urzędnik kolejowy w Tymbarku, zm. przed 1906) i Salomei z domu Baczyńskiej. Był bratem Kazimierza (ur. 26 stycznia 1893, zm. w 1976, major pilot); obaj bracia urodzili się tego samego dnia 26 stycznia, dzieliło ich dwa lata różnicy. Ich stryjem był Ludwik Kubala (1838–1918, nauczyciel i historyk), a kuzynem Wawrzyniec Kubala (1885–1967, doktor praw, wiceprezydent Lwowa).
Władysław Kubala uczył się w szkole ludowej, następnie w gimnazjum w Nowym Sączu. W 1910 zdał egzamin dojrzałości w C. K. Gimnazjum Męskim w Sanoku (w jego klasie byli m.in. Józef Hukiewicz, Bronisław Prugar-Ketling, Stefan Mozołowski, Antoni Nahurski). Podczas pobytu w Sanoku zamieszkiwał w Posadzie Sanockiej u Władysława Baczyńskiego, lustratora Rady Powiatowej. Podczas nauki szkolnej w Sanoku był komendantem oddziału ćwiczebnego Organizacji Młodzieży Niepodległościowej „Zarzewie” od 1909 do 1910. Kształcił się w Akademii Handlowej w Krakowie. Od 1912 członek Związku Strzeleckiego w Krakowie. Dowódca plutonu i kompanii. Służył w c. i k. Armii podczas I wojny światowej. Wraz z załogą Przemyśla dostał się do niewoli rosyjskiej.
U kresu wojny został przyjęty do Wojska Polskiego. W obronie Lwowa podczas wojny polsko-ukraińskiej był w składzie załogi improwizowanego samochodu pancernego nazwanego „Tank Piłsudskiego”, którego dowódcą był ppor. Edward Sas-Świstelnicki. Następnie uczestniczył w wojnie z bolszewikami 1919–1920. Został awansowany do stopnia kapitana w korpusie oficerów administracji dział gospodarczy ze starszeństwem z dniem 1 czerwca 1919. Rozpoczął służbę w intendenturze Wojska Polskiego. W 1923 jako oficer nadetatowy Okręgowego Zakładu Gospodarczego nr I był uczniem II rocznika Działu Gospodarczego Wyższej Szkoły Intendentury. W 1924 był oficerem w Departamencie VII Intendentury Ministerstwie Spraw Wojskowych w Warszawie. Został awansowany do stopnia majora intendenta ze starszeństwem z dniem 1 lipca 1925. W 1928 był zweryfikowany z lokatą 16 i w tym czasie był w dyspozycji Ministra Rolnictwa (tam odbywał praktyki). Od 1930 był oficerem w służbie Intendentury Dowództwa Okręgu Korpusu Nr I w Warszawie. Na stopień podpułkownika został mianowany ze starszeństwem z 1 stycznia 1936 i 7. lokatą w korpusie oficerów intendentów. Do wybuchu II wojny światowej pełnił funkcję zastępcy szefa Szefostwa Intendentury DOK I.
W okresie kampanii wrześniowej został mianowany zastępcą szefa intendentury w sztabie Armii „Warszawa”, później pełnił służbę w Dowództwie Obrony Warszawy. Po kapitulacji Warszawy z 28 września 1939 dostał się do niemieckiej niewoli. Przebywał w Oflagu II B Arnswalde. Tam zmarł 12 maja 1941 i został pochowany 16 maja na miejscowym cmentarzu w Arnswalde.
Ożenił się 30 stycznia 1921 ze Stefanią Weiss.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 nazwisko Władysława Kubali zostało wymienione w apelu poległych w obronie Ojczyzny w latach 1939–1945 oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum.
W 1962 Władysław Kubala został upamiętniony wśród innych osób wymienionych na tablicy Mauzoleum Ofiar II Wojny Światowej na Cmentarzu Centralnym w Sanoku.
Powojenne przyporządkowanie Władysława Kubali jako ofiary niemieckiego obozu koncentracyjnego wynika prawdopodobnie z faktu, że w Auschwitz-Birkenau w 1943 poniósł śmierć inny Władysław Kubala.

</doc>
<doc id="3212384" url="https://pl.wikipedia.org/wiki?curid=3212384" title="Shihomi Shin’ya">
Shihomi Shin’ya

 – japońska łyżwiarka szybka, brązowa medalistka mistrzostw świata i zdobywczyni Pucharu Świata.
Kariera.
Pierwszy sukces w karierze Shihomi Shin’ya osiągnęła w 2003 roku, kiedy zdobyła brązowy medal podczas sprinterskich mistrzostw świata w Calgary. W zawodach tych wyprzedziły ją jedynie Niemka Monique Garbrecht-Enfeldt oraz Cindy Klassen z Kanady. Był to jedyny medal wywalczony przez nią na międzynarodowej imprezie tej rangi. W tej samej konkurencji była też czwarta podczas mistrzostw świata w Hamar w 2007 roku. W 2010 roku wzięła udział w igrzyskach olimpijskich w Vancouver, gdzie w biegu na 500 m zajęła czternastą pozycję. Wielokrotnie stawała na podium zawodów Pucharu Świata, odnosząc przy tym cztery zwycięstwa: 7 grudnia 2002 roku w Nagano, 6 grudnia 2003 roku w Calgary i 12 grudnia 2003 roku w Salt Lake City zwyciężała na 500 m, a 15 lutego 2004 roku w Collalbo była najlepsza na 100 m. Najlepsze wyniki osiągnęła w sezonie 2003/2004, kiedy triumfowała w klasyfikacji końcowej 100 m i była trzecia na 500 m. Ponadto w sezonie 2007/2008 zajęła trzecie miejsce w klasyfikacji 100 m.

</doc>
<doc id="3212386" url="https://pl.wikipedia.org/wiki?curid=3212386" title="Wolność i Sprawiedliwość (Litwa)">
Wolność i Sprawiedliwość (Litwa)

Wolność i Sprawiedliwość (lit. "Laisvė ir teisingumas") – litewska partia polityczna założona w 2014. Do 2020 działała pod nazwą Litewski Związek Wolności (lit. "Lietuvos laisvės sąjunga", LLS), reprezentując początkowo nurt liberalny i centrowy.
Historia.
Ugrupowanie powstało 12 lipca 2014 na kongresie zjednoczeniowym Związku Liberałów i Centrum oraz Związku TAK – po porażce LiCS i burmistrza Wilna Artūrasa Zuokasa w wyborach europejskich. Za swój cel postawiła sobie umacnianie wolności w różnych obszarach życia – mottem partii stała się triada: "wolny człowiek, otwarte społeczeństwo, silne państwo" (lit. "laisvas žmogus, atvira visuomenė, stipri valstybė"). LLS odwołuje się także do wartości chrześcijańskich oraz dorobku prezydentury Valdasa Adamkusa. Partia deklaruje liczebność około 5 tys. członków.
Na przewodniczącego LLS wybrano ówczesnego burmistrza Wilna Artūrasa Zuokasa. Wśród wiceprzewodniczących znaleźli się Regimantas Čiupaila, Sigitas Šiupšinskas (wiceminister spraw wewnętrznych w rządzie Andriusa Kubiliusa) oraz Dalia Štraupaitė (radna Wisagini).
W wyborach lokalnych w 2015 związek wprowadził 52 radnych, jego lider bez powodzenia ubiegał się o reelekcję w wyborach miejskich w Wilnie. W wyborach do Sejmu w 2016 partia z wynikiem 2,1% głosów nie przekroczyła wyborczego progu. W wyborach samorządowych w 2019 ugrupowanie uzyskało 31 mandatów radnych.
W 2020 ugrupowanie zmieniło nazwę na Wolność i Sprawiedliwość. Przyłączyły się do niego partia Porządek i Sprawiedliwość oraz ruch „Pirmyn, Lietuva” Artūrasa Paulauskasa. Na czele formacji stanął wówczas Remigijus Žemaitaitis. W wyborach w tym samym roku ugrupowanie dostało 2,0% głosów, nie przekraczając wyborczego progu. Jej lider jako jedyny przedstawiciel stronnictwa został wybrany do Sejmu, wygrywając w okręgu jednomandatowym. W wyborach lokalnych w 2023 mandaty radnych z list partii uzyskało 55 osób.

</doc>
<doc id="3212389" url="https://pl.wikipedia.org/wiki?curid=3212389" title="Stanisław Wyżycki">
Stanisław Wyżycki

Stanisław Wyżycki herbu Osmorog (zm. 5 czerwca 1680) – chorąży kijowski w latach 1665-1679, stolnik nowogrodzki siewierski w latach 1653-1665. Starosta taborowski.
Był elektorem Michała Korybuta Wiśniowieckiego z województwa kijowskiego w 1669 roku. W 1674 roku był elektorem Jana III Sobieskiego z województwa kijowskiego. Poseł na sejm koronacyjny 1676 roku.

</doc>
<doc id="3212393" url="https://pl.wikipedia.org/wiki?curid=3212393" title="Piotr Kozakiewicz">
Piotr Kozakiewicz

Piotr Paweł Kozakiewicz (ur. 30 czerwca 1835 w Krakowie, zm. 8 września 1893 tamże) – polski rzeźbiarz, powstaniec styczniowy 1863.
Życiorys.
Był starszym bratem malarza Antoniego Kozakiewicza. W latach 1862-1865 studiował rzeźbę w krakowskiej Szkole Sztuk Pięknych będąc uczniem Henryka Kossowskiego. W momencie wybuchu powstania styczniowego zgłosił się jako ochotnik w szeregi powstańcze wraz ze swoim młodszym bratem Antonim. Był uczestnikiem bitwy pod Miechowem. Pracował w Warszawie i w Wiedniu. We Lwowie w latach 1866-1872 został uczniem i współpracownikiem Leopolda Schimsera wykonując nagrobki na cmentarzu Łyczakowskim. Tworzył rzeźby religijne "Dzieciątko Jezus" z 1865, "Chrystus na krzyżu" z 1870, alegoryczne i rodzajowe np.: "Ubóstwo i sieroctwo", "Wieśniak" z 1877. Jest autorem ok. 40 popiersi między innymi Jana Matejki, Wincentego Pola i innych. W Tarnowie wykonał w 1866 popiersie Józefa Szujskiego znajdujące się przed budynkiem I Liceum Ogólnokształcącego. Do kościoła Rzepienniku Biskupim wykonał rzeźby św. Piotra i św. Pawła zdobiące wejście główne. W zbiorach muzeum diecezjalnego w Sandomierzu znajduje się rzeźba alegoryczna Piotra Kozakiewicza "Pius IX błogosławiący Polskę"
Pochowany został na cmentarzu Rakowickim w kwaterze Cd.

</doc>
<doc id="3212394" url="https://pl.wikipedia.org/wiki?curid=3212394" title="Kyōko Shimazaki">
Kyōko Shimazaki

 – japońska łyżwiarka szybka, srebrna medalistka mistrzostw świata i zdobywczyni Pucharu Świata.
Kariera.
Pierwsze sukcesy w karierze Kyōko Shimazaki osiągnęła w sezonie 1990/1991, kiedy zwyciężyła w klasyfikacji końcowej Pucharu Świata na 500 m. Została tym samym pierwszą japońską panczenistką, która zdobyła Puchar Świata na tym dystansie. Wyprzedziła wtedy bezpośrednio swą rodaczkę Seiko Hashimoto oraz Bonnie Blair z USA. Wielokrotnie stawała na podium zawodów tego cyklu, odnosząc łącznie sześć zwycięstw. Wygrała między innymi w swoim debiucie w zawodach pucharowych - 24 listopada 1990 roku w Berlinie w biegu na 500 m. W 1996 roku wywalczyła srebrny medal na 500 m podczas dystansowych mistrzostw świata w Hamar. Rozdzieliła tam na podium Rosjankę Swietłanę Żurową i kolejną Japonkę, Tomomi Okazaki. Była też między innymi czwarta podczas sprinterskich mistrzostw świata w Ikaho w 1993 roku, gdzie w walce o medal lepsza była Oksana Rawiłowa z Rosji. W 1992 roku wzięła udział w igrzyskach olimpijskich w Albertville, gdzie w biegu na 500 m zajęła siódmą pozycję. Podczas igrzysk w Lillehammer w 1994 roku na tym samym dystansie była dziesiąta. Brała też udział w igrzyskach olimpijskich w Nagano w 1998 roku, gdzie bieg na 500 m ukończyła na piątym miejscu.

</doc>
<doc id="3212396" url="https://pl.wikipedia.org/wiki?curid=3212396" title="Zamaskowana Brygada">
Zamaskowana Brygada



</doc>
<doc id="3212397" url="https://pl.wikipedia.org/wiki?curid=3212397" title="Kyoko Shimazaki">
Kyoko Shimazaki



</doc>
<doc id="3212398" url="https://pl.wikipedia.org/wiki?curid=3212398" title="Sztolnie w Dolinie Białego">
Sztolnie w Dolinie Białego

Sztolnie w Dolinie Białego – dwie sztolnie we wschodnich zboczach Doliny Białego w polskich Tatrach Zachodnich, będące pozostałością poszukiwań rud uranu w latach 50. XX w. Znajdują się u wylotu jednego z płytkich żlebów opadających z masywu Krokwi. Wylot jednej ze sztolni znajduje się tuż przy znakowanym szlaku turystycznym wiodącym Doliną Białego, drugi jest około 100 m dalej, przy tym samym żlebie. 
Początek lat 50. XX wieku był okresem wyścigu zbrojeń między ZSRR a państwami zachodnimi. O dużych złożach uranu w ZSRR jeszcze wówczas nie wiedziano, poszukiwano ich m.in. w Tatrach, w Kopach Sołtysich i Hali na Stołach. Zasadnicze poszukiwania w tym rejonie skupiły się jednak w Dolinie Białego, gdyż wstępne rozpoznanie wskazywało na możliwość występowania tutaj rudy uranowej. Poszukiwania prowadzono w triasowych łupkach z wulkanicznymi tufitami, które często zawierają rudy uranu. Prace poszukiwawcze prowadziło wojsko radzieckie i specjaliści radzieccy. Cała Dolina Białego została zamknięta i była pilnie strzeżona. Wykopano dwie sztolnie. Poszukiwania te okazały się jednak, jak pisze Władysław Cywiński, "… na szczęście dla wszystkich miłośników Tatr", bezowocne. Obecnie sztolnie są niedostępne dla turystów, a ich wyloty są zamknięte kratami.
Według Cywińskiego wysokość sztolni wynosi ok. 2 m, tak że w sztolniach tych można się swobodnie poruszać, a łączna ich długość to prawie 1 km. W 2010 naukowcy wykonali w tych sztolniach badanie promieniowania gamma i pomiar stężenia izotopów promieniotwórczych radonu (222Rn), radu (226Ra), toru (232Th) i potasu (40K). Podano też nieco inne dane dotyczące rozmiarów sztolni. Według ich opisu obydwie mają boczne odgałęzienia, a łączna długość pierwszej z nich to około 260 m, drugiej 440 m (dane przybliżone); szerokość 1,5–2 m, wysokość 2 m. W czasie pomiarów na dnie sztolni znajdowała się woda, do 35 cm w najgłębszych miejscach. Z pomiarów wynika, że stężenie promieniotwórczego radonu w powietrzu sztolni oraz w wypływającej z nich wodzie jest dużo wyższe od przeciętnego. W wodzie wypływającej ze sztolni jest niemal 10-krotnie większe niż w wodzie Białego Potoku, do której ona uchodzi, a w wodzie zalegającej w sztolni stężenie to jest nawet 130 razy większe.

</doc>
<doc id="3212399" url="https://pl.wikipedia.org/wiki?curid=3212399" title="Harheim">
Harheim

Harheim, Frankfurt-Harheim – 14. okręg "(Ortsbezirk)" we Frankfurcie nad Menem, w kraju związkowym Hesja. W skład okręgu wchodzi jedna, identyczna z okręgiem, 44. dzielnica "(Stadtteil)" Frankfurtu Harheim. Liczy 4935 mieszkańców (31 grudnia 2018) i ma powierzchnię 4,84 km².

</doc>
<doc id="3212403" url="https://pl.wikipedia.org/wiki?curid=3212403" title="Frankfurt-Harheim">
Frankfurt-Harheim



</doc>
<doc id="3212406" url="https://pl.wikipedia.org/wiki?curid=3212406" title="Kalbach-Riedberg">
Kalbach-Riedberg

Kalbach-Riedberg, Frankfurt-Kalbach-Riedberg – 12. okręg ("Ortsbezirk") we Frankfurcie nad Menem, w kraju związkowym Hesja, w Niemczech. W skład okręgu wchodzi jedna, identyczna z okręgiem, 43. dzielnica ("Stadtteil") Frankfurtu Kalbach-Riedberg. Liczy 20 756 mieszkańców (31 grudnia 2018) i ma powierzchnię 6,166 km².
Historia.
Potok Kalbach (od "kalter Bach", z niem. „zimny potok”), od którego pochodzi nazwa miejscowości Kalbach, wedle podania wytrysnął ze źródła w 754 r., w czasie gdy na pobliskim wzgórzu zwanym Riedberg zatrzymała się prowadząca z Moguncji do Fuldy procesja z relikwiami św. Bonifacego Winfrida. Wieś Kalbach po raz pierwszy wzmiankowano w roku 772. W 1727-1730 wzniesiono w stylu barokowym katolicki kościół parafialny pod wezwaniem św. Wawrzyńca. Należącą do Elektoratu Moguncji miejscowość przyłączono po jego rozwiązaniu w roku 1802 do Księstwa Nassau-Usingen (później wchodzącego w skład Księstwa Nassau), a w 1866 wraz z całym księstwem do Królestwa Prus. W latach 1906–1910 poprowadzono przez Kalbach linię tramwajową z Frankfurtu do Homburga. Otwartą 4 maja 1910 linię tramwajową nr 25 przekształcono 19 grudnia 1971 w linię metra A2 (później przemianowaną na U2). W 1935 liczba mieszkańców przekroczyła 1000. Wieś przyłączono do Frankfurtu nad Menem 1 sierpnia 1972, miała wtedy 3406 mieszkańców. W 2004 otwarto centrum handlu hurtowego ("Frischezentrum Frankfurt am Main"). Ponadto dzielnica uzyskała wyjazd z autostrady A 661.
W początku XXI na terenie wzgórza i dawnych pól Kalbachu powstało osiedle Riedberg, największe nowe osiedle Frankfurtu. W 1993 przeprowadzono pierwsze analizy zabudowy terenu. Plan urbanistyczny osiedla powstał w 1995 na podstawie zwycięskiego projektu konkursowego biura "Trojan + Trojan und Neu" z Darmstadtu. W 1996 opracowano miejscowy plan zabudowy, w mocy od maja 1997, który w 2002 znowelizowano, a następnie wprowadzono do 2015 łącznie sześć zmian dotyczących poszczególnych obszarów osiedla. 12 grudnia 2010 otwarto linie metra U8 i U9, łączące dzielnicę z centrum miasta i z dzielnicą Ginnheim. W 2012 otwarto Gymnasium Riedberg. W 2017 zakończono postępowanie urbanistyczne. Od roku 2018 powstaje na osiedlu siedem budynków mieszkalnych projektu Daniela Libeskinda.
Oświata.
W dzielnicy znajdują się cztery szkoły podstawowe i dwie ponadpodstawowe.
Szkoły podstawowe:
Szkoły ponadpodstawowe:
Kampus Uniwersytecki Riedberg należący do Uniwersytetu im. Johanna Wolfganga Goethego przylega bezpośrednio do dzielnicy Kalbach-Riedberg, należy jednak administracyjnie do dzielnicy Niederursel.
Kościoły.
W dzielnicy Kalbach-Riedberg znajdują się trzy kościoły:
Oba rzymskokatolickie kościoły należą do parafii pod wezwaniem św. Katarzyny ze Sieny, powstałej w 2016 z połączenia siedmiu parafii na północy Frankfurtu.
Komunikacja.
Na komunikację publiczną w dzielnicy Riedberg-Kalbach składają się linie metra oraz autobusowe.
Dzielnicę obsługują trzy stacje metra:
Położone na otwartym 12 grudnia 2010 około czterokilometrowej długości odcinku stacje "Uni-Campus Riedberg" i "Riedberg" również wyposażone są w dwa perony boczne.
Linia autobusowa 29 łączy obie części dzielnicy (Riedberg i Kalbach) z osiedlem Nordweststadt poprzez Mertonviertel z jednej strony oraz z dzielnicami Nieder-Eschbach i Nieder-Erlenbach z drugiej (stan: listopad 2019). Ponadto Riedberg obsługuje regionalna linia autobusowa 251.

</doc>
<doc id="3212409" url="https://pl.wikipedia.org/wiki?curid=3212409" title="Frankfurt-Kalbach-Riedberg">
Frankfurt-Kalbach-Riedberg



</doc>
<doc id="3212410" url="https://pl.wikipedia.org/wiki?curid=3212410" title="Boboye (departament)">
Boboye (departament)

Boboye – departament w południowo-zachodnim Nigrze, w regionie Dosso. Zajmuje powierzchnię 4 794 km². W 2011 roku zamieszkiwany był przez 372 904 mieszkańców. Siedzibą administracyjną jest miasto Birni N’Gaouré.
Położenie.
Departament graniczy z:
Podział administracyjny.
Departament tworzy 10 gmin ("communes"): gmina miejska Birni N’Gaouré i 9 gmin wiejskich.
Demografia.
Od 2001 roku następowały następujące zmiany liczby ludności departamentu Boboye:
W 2011 roku mieszkańcy departamentu stanowili 17,9% ogólnej liczby mieszkańców regionu i 2,4% populacji kraju. W strukturze płci mężczyźni stanowili 49% (182 570), kobiety 51% (190 334).

</doc>
<doc id="3212411" url="https://pl.wikipedia.org/wiki?curid=3212411" title="Zamknięty krąg">
Zamknięty krąg

Zamknięty krąg, inny tytuł polski: Idealne koło (bośn. "Savršeni krug") – bośniacko-francuski film fabularny z 1997 roku w reżyserii Ademira Kenovicia.
Opis fabuły.
W czasie wojny w Bośni, poeta Hamza, mieszkający w Sarajewie wysyła swoją żonę i córkę z miasta, aby uniknąć dodatkowych problemów. Po wyjeździe rodziny spotyka dwóch braci Adisa i Kerima, szukających schronienia w Sarajewie przed masakrą, której doświadczyli mieszkańcy ich wioski. Poeta wraz z chłopcami stara się przetrwać oblężenie Sarajewa.
Nagrody i wyróżnienia.
Podczas 50. MFF w Cannes film zdobył Nagrodę im. François Chalais dla najlepszego filmu propagującego znaczenie dziennikarstwa. Film był także nagradzany na festiwalach filmowych w Paryżu, St. Louis, Tokio i w Valladolid. W 1998 był prezentowany na Warszawskim Festiwalu Filmowym.

</doc>
<doc id="3212412" url="https://pl.wikipedia.org/wiki?curid=3212412" title="Judith Hesse">
Judith Hesse

Judith Hesse (ur. 3 września 1982 w Erfurcie) – niemiecka łyżwiarka szybka.
Kariera.
Pierwsze sukcesy w karierze Judith Hesse osiągnęła w 2002 roku, kiedy zdobyła dwa brązowe medale podczas mistrzostw świata juniorów w Collalbo. W wieloboju wyprzedziły ją tylko Holenderka Elma de Vries oraz Japonka Eriko Ishino. Ponadto wspólnie z koleżankami z reprezentacji zdobyła kolejny brązowy medal w biegu drużynowym. W kategorii seniorek jej najlepszym wynikiem było piąte miejsce w biegu na 500 m wywalczone podczas dystansowych mistrzostw świata w Inzell w 2011 roku. Kilkukrotnie stawała na podium zawodów Pucharu Świata, odnosząc przy tym jedno zwycięstwo: 10 grudnia 2006 roku w Nagano była najlepsza na 100 m. Najlepsze wyniki osiągnęła w sezonach 2006/2007 i 2007/2008, kiedy zajmowała drugie miejsce w klasyfikacji końcowej 100 m. W 2006 roku wystartowała na igrzyskach olimpijskich w Turynie, zajmując między innymi dziewiętnaste miejsce w biegu na 500 m. Na tym samym dystansie zajęła 28. miejsce podczas igrzysk w Vancouver w 2010 roku. Brała też udział w igrzyskach olimpijskich w Soczi w 2014 roku, gdzie nie ukończyła biegu na 500 m, a na dwukrotnie dłuższym dystansie była jedenasta.

</doc>
<doc id="3212414" url="https://pl.wikipedia.org/wiki?curid=3212414" title="Roman Goś">
Roman Goś

Roman Goś (ur. 20 maja 1945 w Budziwoju) – polski okulista, pułkownik, profesor medycyny w zakresie chorób oczu. 
Do liceum uczęszczał w podrzeszowskim Tyczynie. Dyplom lekarski z I lokatą oraz stopień oficerski zdobył w 1969 na Wydziale Lekarskim łódzkiej Wojskowej Akademii Medycznej (WAM). Przez trzy lata (1968-1970) studiował także biochemię na Uniwersytecie Łódzkim. Doktorat (1976) oraz habilitację (1984) obronił na WAM. 
Jako lekarz wojskowy służył (1977) w misji pokojowej UNEF w Egipcie. Kierownik Kliniki Okulistycznej WAM (1991-2002). Po połączeniu WAM z łódzką Akademią Medyczną został kierownikiem Katedry Chorób Oczu nowo powstałego Uniwersytetu Medycznego oraz kierownikiem Kliniki Okulistyki i Rehabilitacji Wzrokowej Uniwersyteckiego Szpitala Klinicznego nr 2 im. WAM w Łodzi (2002-2008). Od 2008 prodziekan ds. nauki Wydziału Wojskowo-Lekarskiego Uniwersytetu Medycznego w Łodzi.
Był zastępcą redaktora naczelnego „Kliniki Ocznej" (2001-2004). Od 1971 członek Polskiego Towarzystwa Okulistycznego (wiceprzewodniczący w latach 2001-2007). Łódzki konsultant wojewódzki w dziedzinie okulistyki na lata 2012-2017. Jest członkiem rady naukowej wydawanego od marca 2014 roku kwartalnika naukowego „OphthaTherapy. Terapie w Okulistyce".

</doc>
<doc id="3212416" url="https://pl.wikipedia.org/wiki?curid=3212416" title="Ożarowianka Ożarów Mazowiecki">
Ożarowianka Ożarów Mazowiecki



</doc>
<doc id="3212418" url="https://pl.wikipedia.org/wiki?curid=3212418" title="Riedberg">
Riedberg

Austria:
Inne:
Zobacz też:

</doc>
<doc id="3212419" url="https://pl.wikipedia.org/wiki?curid=3212419" title="Milcjades (apologeta)">
Milcjades (apologeta)

Milcjades – znany jedynie z imienia pisarz wczesnochrześcijański z pierwszej połowy II wieku, retor, jeden z pierwszych apologetów.
Prawdopodobnie urodził się i tworzył w Azji Mniejszej, część badaczy uważa go za ucznia Justyna Męczennika. Choć był płodnym pisarzem, żadne z jego dzieł nie zachowało się do czasów współczesnych i znane są one jedynie ze wzmianek w pismach późniejszych autorów. Zgodnie z relacjami późniejszych Ojców Kościoła był autorem pism polemicznych skierowanych przeciw montanistom i walentynianom, traktatów "Przeciwko Hellenom" i "Przeciw Żydom" oraz adresowanej do ówczesnych władz rzymskich "Apologii filozofii chrześcijańskiej".

</doc>
<doc id="3212421" url="https://pl.wikipedia.org/wiki?curid=3212421" title="Rejon anadyrski">
Rejon anadyrski

Rejon anadyrski () – rejon w północno-wschodniej Rosji, w południowej części Czukockiego Okręgu Autonomicznego. Siedzibą administracyjną jest Anadyr, który nie wchodzi w skład rejonu.

</doc>
<doc id="3212422" url="https://pl.wikipedia.org/wiki?curid=3212422" title="Edel Therese Høiseth">
Edel Therese Høiseth

Edel Therese Høiseth (ur. 27 stycznia 1966 w Skien) – norweska łyżwiarka szybka, srebrna medalistka mistrzostw świata.
Kariera.
Największy sukces w karierze Edel Therese Høiseth osiągnęła w 1996 roku, kiedy zdobyła srebrny medal podczas sprinterskich mistrzostw świata w Heerenveen. Rozdzieliła tam na podium Chris Witty z USA i Niemkę Franziskę Schenk. Był to jedyny medal wywalczony przez nią na międzynarodowej imprezie tej rangi. Była też między innymi piąta w biegu na 1000 m podczas dystansowych mistrzostw świata w Nagano w 2000 roku. Brała udział we wszystkich edycjach igrzysk olimpijskich w latach 1984-1998, najlepszy wynik osiągając podczas igrzysk w Lillehammer w 1994 roku, gdzie była ósma w biegu na 500 m. Wielokrotnie stawała na podium zawodów Pucharu Świata, odnosząc przy tym dwa zwycięstwa: 23 lutego 1996 roku w Roseville i 30 stycznia 2000 roku w Calgary była najlepsza na 1000 m. Najlepsze wyniki osiągnęła w sezonach 1995/1996 i 1999/2000, kiedy zajmowała drugie miejsce w klasyfikacji końcowej 1000 m. Ponadto w sezonach 1985/1986 i 1986/1987 była trzecia klasyfikacji końcowej 500 m.

</doc>
<doc id="3212424" url="https://pl.wikipedia.org/wiki?curid=3212424" title="Dogondoutchi (departament)">
Dogondoutchi (departament)

Dogondoutchi – departament w południowo-zachodnim Nigrze, w regionie Dosso. Zajmuje powierzchnię 4 794 km². W 2011 roku zamieszkiwany był przez 682 289 mieszkańców. Siedzibą administracyjną jest miasto Dogondoutchi.
Położenie.
Departament graniczy z:
Podział administracyjny.
Departament tworzy 10 gmin ("communes"): gmina miejska Dogondoutchi i 9 gmin wiejskich.
Demografia.
Od 2001 roku następowały następujące zmiany liczby ludności departamentu Dogondoutchi:
W 2011 roku mieszkańcy departamentu stanowili 32,8% ogólnej liczby mieszkańców regionu i 4,3% populacji kraju. W strukturze płci mężczyźni stanowili 49,5% (337 749), kobiety 50,5% (344 540).

</doc>
<doc id="3212425" url="https://pl.wikipedia.org/wiki?curid=3212425" title="Bålsta (stacja kolejowa)">
Bålsta (stacja kolejowa)

Bålsta (szwedzki: "Bålsta") – stacja kolejowa w Bålsta, w regionie Uppsala, w Szwecji. Znajduje się na Mälarbanan i jest stacją końcową/początkową dla pociągów Pendeltåg w Sztokholmie.
Historia.
Stację kolejową w Bålsta otwarto w 1996 roku, w pobliżu centrum miasto, które odzyskało ruch kolejowy od 1972 roku, kiedy zamknięto starą stację, która znajdowała się w starszej części Bålsta, około 1,5 km na zachód od obecnej. 
Na stacji zatrzymują się pociągi regionalne na trasie Göteborg-Hallsberg-Västerås-Sztokholm. Bålsta jest również północną pętlą dla linii 35 pendeltåg między Bålsta i Nynäshamn. Dziennie obsługuje około 2 000 pasażerów.

</doc>
<doc id="3212426" url="https://pl.wikipedia.org/wiki?curid=3212426" title="Perfekcyjny krąg">
Perfekcyjny krąg



</doc>
<doc id="3212432" url="https://pl.wikipedia.org/wiki?curid=3212432" title="Muchen Daomin">
Muchen Daomin

Muchen Daomin (chiń. 木陳道忞, pinyin "Mùchén Dàomín"; kor. 목진도민 "Mokchin Tomin"; jap. "Bokujin Dōbin"; wiet. "Mộc Trần Đạo Mẫn"; ur. 1596, zm. 1674) – chiński mistrz chan z odgałęzienia yangqi szkoły linji.
Życiorys.
Urodził się w Dapu w Guandong jako Li Lin. Jako młody chłopiec studiował konfucjanizm, jednak był zdeterminowany aby zostać mnichem buddyjskim, wbrew woli rodziców. W końcu został zaordynowany na górze Lu, a po jakimś czasie przyjął kompletną ordynację u mistrza Hanshana Deqinga.
W 1627 roku praktykował w klasztorze Kaixian na górze Lu pod kierunkiem mistrza Ruomeia Zhiminga (1569–1631). Poznał wtedy Huanga Duanbo, który później został wysokim urzędnikiem w Ningbo i po namowie przez Muchena, zaprosił mistrza Miyuna na stanowiska opata w Ayuwang si i Tiantong si.
Następnie rozpoczął praktykę u mistrza Miyuna Yuanwu. Ze względu na jego literackie zdolności oraz konfucjańskie wykształcenie od 1628 roku przez prawie 10 lat służył mu jako skryba i wiele z jego przemyśleń znalazło się w pismach nauczyciela. Po śmierci Miyuna Muchen prowadził przez jakiś czas słynny klasztor Tiantong. Równocześnie był opatem w kilku innych klasztorach.
W 1659 roku nastąpił punkt zwrotny w jego karierze, gdy wezwał go do Pekinu cesarz Shunzhi (順治, pan. 1643-1661). Podczas ich rozmów cesarz wykazał się wielkim zainteresowaniem naukami chanu. Cesarz zadowolony z rozmów uhonorował portret nauczyciela Muchena – Miyuna Yuanwu oraz włączył „zapisane wypowiedzi” (chiń. "yulu") Muchena do cesarskiego kanonu. Oprócz tego Muchen został także uhonorowany kilkoma tytułami, a jego uczniowie zostali opatami w wielkich klasztorach Pekinu. Po krótkim pobycie w stolicy Muchen powrócił do swojego klasztoru wraz z kilkoma kaligrafiami cesarza. Jedna z nich – "jingfo" („Czczenie Buddy”) – została skopiowana i znajduje się w klasztorze Tiantong na steli.
Wkrótce po upadku Mingów Muchen wykazał wiele sympatii dla upadłej dynastii i zaprzyjaźnił się wieloma lojalistami ten dynastii. Jednak po spotkaniu z cesarzem Shunzim, zaczął wspierać nowy reżim i otwarcie mówił publicznie o swoich dobrych relacjach z cesarzem. To z kolei spowodowało jego konflikt z intelektualistami oraz mnichami, którzy ciągle czuli się nostalgicznie związani z upadłym reżimem. Odbiło się to także niekorzystnie po jego śmierci. W 1735 roku cesarz Yongzheng (雍正, pan. 1722-1735) potępił go za eksponowanie osobistego życia byłego cesarza i wydał zakaz publikowania i czytania jego pracy "Beiyou ji". Tylko wielki szacunek tego cesarza dla Miyuna Yuanwu zapobiegły przed całkowitym zlikwidowaniem linii przekazu Muchena. Z powodu szybkiej zmiany stanowiska z lojalisty Mingów na narodowego nauczyciela za reżimu Mandżurów, w kręgach buddyjskich nazywany był „buddyjskim grzesznikiem”.
Mistrz chan Muchen Daomin zmarł w 1674 roku. Pozostawił po sobie 84 spadkobierców Dharmy.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3212433" url="https://pl.wikipedia.org/wiki?curid=3212433" title="Sheik Humarr Khan">
Sheik Humarr Khan

Sheik Humarr Khan (ur. 6 marca 1975, zm. 29 lipca 2014) – sierraleoński lekarz, wirusolog, specjalista w zakrsie wirusowych gorączek krwotocznych.
Był absolwentem Sierra Leone University. Jako lekarz pracował w Ministerstwie Zdrowia Sierra Leone, między innymi jako szef programu poświęconego badaniom nad gorączką Lassa w szpitalu rządowym. Był również wykładowcą akademickim. Cieszył się renomą jednego z najlepszych na świecie specjalistów od wirusowych gorączek krwotocznych. Podczas epidemii wirusa Ebola w Afryce Zachodniej, wyleczył około 100 pacjentów. Minister zdrowia Sierra Lone Miatta Kargbo nazwał dr. Khana "bohaterem narodowym". Zmarł 29 lipca 2014 roku w wyniku zarażenia wirusem Ebola.

</doc>
<doc id="3212434" url="https://pl.wikipedia.org/wiki?curid=3212434" title="Wydział Teologiczny Chrześcijańskiej Akademii Teologicznej w Warszawie">
Wydział Teologiczny Chrześcijańskiej Akademii Teologicznej w Warszawie

Wydział Teologiczny ChAT – jeden z dwóch wydziałów Chrześcijańskiej Akademii Teologicznej w Warszawie będący podstawową jednostką organizacyjną w rozumieniu poprzednio obowiązującej ustawy z dnia 27 lipca 2005 Prawo o szkolnictwie wyższym. Ma siedzibę we własnym gmachu przy ul. Władysława Broniewskiego 48 w Warszawie. W latach 1968–2018 mieścił się w Centrum Luterańskim przy ul. Miodowej 21.
Historia.
Jest najstarszą jednostką organizacyjną ChAT, istnieje od 1954. Jest kontynuatorem powstałego w 1920 Wydziału Teologii Ewangelickiej Uniwersytetu Warszawskiego oraz utworzonego w okresie międzywojennym Studium Teologii Prawosławnej UW. Początkowo posiadał dwie sekcje teologiczne: Sekcję Ewangelicką i Sekcję Starokatolicką. W 1957 powołano do życia Sekcję Prawosławną. Odtąd Wydział posiada:
W 2012 został z niego wyodrębniony Wydział Pedagogiczny, który stał się drugą podstawową jednostką organizacyjną uczelni (w 2019 przemianowany na "Wydział Nauk Społecznych").
16 listopada 2016 z okazji 200-lecia obecności teologii jako dyscypliny akademickiej na forum uniwersyteckim w Warszawie (w związku z obchodami 200-lecia Uniwersytetu Warszawskiego) odbyło się wspólne posiedzenie Rady Wydziału Teologicznego Uniwersytetu Kardynała Stefana Wyszyńskiego w Warszawie i Rady Wydziału Teologicznego ChAT. Podczas tego posiedzenia podjęto wspólną uchwałę zawierającą deklarację na temat związków obu Wydziałów i woli współpracy w przyszłości. Posiedzeniu towarzyszyła zorganizowana przez Wydziały Teologiczne UKSW i ChAT 2-dniowa konferencja naukowa pt. "200 lat teologii uniwersyteckiej w Warszawie".
Studia.
W Wydziale prowadzone są obecnie następujące studia:
Uprawnienia akademickie.
Wydział posiada prawo do nadawania stopni naukowych doktora i doktora habilitowanego nauk teologicznych.
Poczet dziekanów.
W ostatnich latach dziekanami Wydziału byli:
Wewnątrzwydziałowe jednostki organizacyjne.
Sekcja Teologii Ewangelickiej.
Kierownik: bp prof. ChAT dr hab. Marcin Hintz
Sekcja Teologii Prawosławnej.
Kierownik: abp prof. zw. dr hab. Jerzy Mariusz Pańkowski
Sekcja Teologii Starokatolickiej.
Kierownik: bp prof. zw. dr hab. Wiktor Wysoczański
Czasopisma naukowe.
Wydział publikuje założone w 1936 i wznowione w 1959 czasopismo naukowe „Rocznik Teologiczny”. Jest ono wpisane na listę czasopism punktowanych przez Ministerstwo Nauki i Szkolnictwa Wyższego. Zgodnie z autoprezentacją przygotowaną przez jego redakcję „Rocznik Teologiczny” jest recenzowanym, teologicznym i ekumenicznym czasopismem naukowym skupiającym polskie oraz zagraniczne głosy, na łamach którego prezentowane są artykuły i rozprawy, wyniki badań naukowych, wspomnienia i relacje, bibliografie tematyczne i recenzje z teologii i dyscyplin pokrewnych (historia, pedagogika religijna, filozofia, filologia, prawo wyznaniowe, itd.). W „Roczniku Teologicznym” znajduje się także dział Kronika, w którym publikowane są relacje z wydarzeń związanych z działalnością Wydziału Teologicznego ChAT, takich jak inauguracje, uroczystości wręczenia doktoratów Honoris Causa, sprawozdania z konferencji, itp.”
Od 2019 w Wydziale redagowane jest czasopismo „Studia i Dokumenty Ekumeniczne”.
Samorząd Studentów.
Studenci obydwu Wydziałów ChAT są skupieni w Samorządzie Studentów ChAT, który posiada Zarząd w składzie:
Lokalizacja.
Zajęcia dla studentów Wydziału odbywają się w siedzibie Akademii przy ul. W. Broniewskiego 48 w Warszawie.
Dziekanat Wydziału mieści się w siedzibie Akademii przy ul. W. Broniewskiego 48 w Warszawie.

</doc>
<doc id="3212435" url="https://pl.wikipedia.org/wiki?curid=3212435" title="Schronisko THF &quot;Chata Wuja Toma&quot; na przełęczy Karkoszczonka">
Schronisko THF &quot;Chata Wuja Toma&quot; na przełęczy Karkoszczonka



</doc>
<doc id="3212438" url="https://pl.wikipedia.org/wiki?curid=3212438" title="Suzanne Osten">
Suzanne Osten

Carlota Suzanne Osten (ur. 20 czerwca 1944 w Sztokholmie) – szwedzka reżyserka filmowa i scenarzystka. Na 22. rozdaniu Złotych Żuków w 1987 roku zdobyła nagrodę dla najlepszego reżysera za film "Bracia Mozart".

</doc>
<doc id="3212441" url="https://pl.wikipedia.org/wiki?curid=3212441" title="Zygmunt Gordon">
Zygmunt Gordon

Zygmunt Gordon pseud. "Żan" (ur. 3 stycznia 1904 w Warszawie, zm. 11 października 1942 pod Noworosyjskiem) – działacz komunistyczny, kierownik Centralnej Techniki KPP, sekretarz okręgowy KPP Poznań-Pomorze i KPP Kutno-Włocławek.
Syn księgowego Samuela, 1914 wyjechał z rodziną do Odessy, a po rewolucji lutowej do Moskwy. 1919 wstąpił w Kirsanowie do Komsomołu, gdzie był sekretarzem technicznym Trybunału Rewolucyjnego. 1921 wrócił do kraju, do 1924 skończył 7 klas gimnazjum w Warszawie. Został zecerem w drukarni. Od 1924 działacz Związku Młodzieży Komunistycznej (ZMK), później KPP. Był kierownikiem kolportażu w warszawskiej i centralnej technice ZMK. 23 VII 1925 aresztowany do 14 IX. Po zwolnieniu powołany do służby wojskowej, służył w 8 baterii 1 pułku artylerii ciężkiej w Modlinie. W wojsku wraz z kilkoma komunistami utworzył komórkę KPP i prowadził komunistyczną agitację wśród żołnierzy. 13 VIII 1927 aresztowany, 10 XII 1928 skazany na 3 lata więzienia z zaliczeniem aresztu prewencyjnego. Po wyjściu z więzienia we Wronkach wrócił do działalności w KPP. W okresie walk frakcyjnych w KPP był zwolennikiem ultralewicowej "mniejszości". 1930–1931 funkcjonariusz Centralnego Wydziału Wojskowego przy KC KPP. Działał w województwach: pomorskim, poznańskim i warszawskim, utrzymywał kontakt z organizacjami partyjnymi w jednostkach wojskowych w Rembertowie i Modlinie. Na posiedzeniu Komitetu Wojskowego KPP w Rembertowie wygłosił referat, w którym stwierdził, że w wypadku strajku powszechnego wojsko powinno poprzeć robotników. Władze KPP uznały ten pogląd za lewacki i odwołały Z. Gordona z Centralnego Wydziału Wojskowego i skierowały go do pracy w Komitecie Warszawskim KPP. Według Celiny Budzyńskiej cechował się on w tym okresie "hurra-rewolucyjnością" w poglądach. 1 IX 1931 ponownie aresztowany i 1 X 1932 skazany na 4 lata więzienia i 10 lat utraty praw. Karę odbywał w Więzieniu Centralnym w Warszawie, na Mokotowie i w Pawiaku, a od 1933 w Płocku. Podczas transportu więźniów urządził protest przeciwko zakuwaniu więźniów politycznych w kajdanki, za co został przewieziony do więzienia w Koronowie. W więzieniach organizował zbiorowe i indywidualne zajęcia współwięźniów, był stałym "wykładowcą" ideologii komunistycznej wyróżniającym się umiejętnością przekonywania. 14 X 1934 zwolniony z więzienia na czteromiesięczny urlop zdrowotny, wznowił działalność w KPP. Był sekretarzem Komitetu Okręgowego (KO) KPP Poznań-Pomorze, przez ponad rok działał w Poznaniu, Bydgoszczy i Grudziądzu. 1935 poślubił działaczkę komunistyczną Martę Iwańską. 1935/1936 został sekretarzem KO KPP Kutno-Włocławek. W 1937 kierował Centralną Techniką KPP. 29 VII 1937 aresztowany w Łodzi i 8 III 1938 skazany na 10 lat więzienia. IX 1939 wydostał się z więzienia w Sieradzu, później udał się do Białegostoku, gdzie od 1940 był referentem kulturalno-oświatowym w zjednoczeniu fabryk garbarskich obwodowej komisji przemysłowej. VI 1941 ewakuował się z rodziną do Mordwińskiej ASRR, gdzie pracował w kołchozie. Jesienią 1941 wstąpił ochotniczo do Armii Czerwonej. Zginął w bitwie pod Noworosyjskiem.

</doc>
<doc id="3212444" url="https://pl.wikipedia.org/wiki?curid=3212444" title="Wydział Nauk Społecznych Chrześcijańskiej Akademii Teologicznej w Warszawie">
Wydział Nauk Społecznych Chrześcijańskiej Akademii Teologicznej w Warszawie

Wydział Nauk Społecznych ChAT – jeden z dwóch wydziałów Chrześcijańskiej Akademii Teologicznej w Warszawie. Ma siedzibę w gmachu Chrześcijańskiej Akademii Teologicznej w Warszawie przy ul. W. Broniewskiego 48. Prowadzone są w nim studia na kierunkach pedagogika i praca socjalna. Posiada uprawnienia do nadawania stopnia naukowego doktora w zakresie pedagogiki. Do 30 września 2019 nosił nazwę "Wydział Pedagogiczny".
Geneza.
Powstał w 2012 jako Wydział Pedagogiczny w wyniku wyodrębnienia z Wydziału Teologicznego ChAT, w którym studia na kierunku pedagogika prowadzono od 1996. Wcześniej w Wydziale Teologicznym istniał od 1991 Ekumeniczny Instytut Pedagogiczno-Katechetyczny, koordynujący organizację 4-letnich studiów magisterskich na kierunku teologia w zakresie pedagogiki religijnej. W Instytucie istniała od 1991 Katedra Pedagogiki kierowana przez prof. Danutę Gielarowską-Sznajder.
W 1998 Senat ChAT połączył Ekumeniczny Instytut Pedagogiczno-Katechetyczny ze Studium Pracy Socjalnej i utworzył Ekumeniczny Instytut Pedagogiczny. W latach 1998–2008 Instytutem kierował ks. prof. Bogusław Milerski, zaś w latach 2008–2012 prof. Janina Elżbieta Karney. Wykładowcami Instytutu byli m.in. profesorowie: Elżbieta Czykwin, Krzysztof Konarzewski, Irmina Mięsowicz, Bogusław Milerski, Jerzy Nikitorowicz, Renata Nowakowska-Siuta, Kazimierz Pospiszyl, Władysław Puślecki, Barbara Smoleńska-Zielińska, Sławomir Sztobryn, Mirosław Szymański, Bogusław Śliwerski, Tadeusz Jacek Zieliński. Kierownikiem Katedry Pedagogiki Szkolnej na Wydziale Teologicznym ChAT była w przeszłości również profesor Edyta Gruszczyk-Kolczyńska, zaś wieloletnim kierownikiem Katedry Pracy Socjalnej i Profilaktyki Społecznej była profesor Danuta Piekut-Brodzka. W 2005 w Instytucie studiowały łącznie 542 osoby.
Centralna Komisja do Spraw Stopni i Tytułów 30 września 2019 przyznała wydziałowi prawo do nadawania stopnia naukowego doktora w zakresie pedagogiki.
Z dniem 1 października 2019 wydział otrzymał nazwę Wydział Nauk Społecznych.
Studia.
W Wydziale prowadzone są obecnie następujące studia:
Studia I stopnia (licencjackie) na kierunku pedagogika w specjalnościach:
Studia I stopnia (licencjackie) na kierunku praca socjalna w specjalnościach:
Studia II stopnia (magisterskie) na kierunku pedagogika w specjalnościach:
Studia podyplomowe:
Uprawnienia naukowe.
Od 30 września 2019 Wydział posiada prawo nadawania stopnia naukowego doktora w zakresie pedagogiki.
Czasopismo naukowe.
W Wydziale powstaje czasopismo naukowe „Studia z Teorii Wychowania”, ukazujące się patronatem Komitetu Nauk Pedagogicznych Polskiej Akademii Nauk i wpisane na listę czasopism punktowanych przez Ministerstwo Nauki i Szkolnictwa Wyższego. Stanowi ono „płaszczyznę prezentacji rozpraw, wyników badań naukowych z zakresu nauk humanistycznych i społecznych, wolną od ortodoksyjnych przekonań, ukazującą szerokie, interdyscyplinarne spectrum problemów kształcenia i wychowania. Ukazujemy interesujące i nowatorskie rozwiązania metodyczne z zakresu pedagogiki i dyscyplin pokrewnych, zamieszczamy bibliografie tematyczne, recenzje i sprawozdania z konferencji naukowych.” Co roku ukazują się cztery zeszyty czasopisma. Redaktorem naczelnym jest prof. Bogusław Śliwerski.
Współpraca międzynarodowa i instytucje partnerskie.
Studenci i nauczyciele akademiccy Wydziału uczestniczą w programie Erasmus.
W Wydziale realizowany był projekt współfinansowany ze środków Europejskiego Funduszu Społecznego pt. „Chrześcijańska Akademia Teologiczna jako promotor integracji społecznej”, w ramach którego organizowane były zagraniczne wyjazdy studyjne dla nauczycieli akademickich.
Lokalizacja.
Wydział ma siedzibę w gmachu Chrześcijańskiej Akademii Teologicznej przy ul. Broniewskiego 48 w Warszawie. Pierwotnie mieścił się w Centrum Luterańskim przy ul. Miodowej 21 w Warszawie.

</doc>
<doc id="3212446" url="https://pl.wikipedia.org/wiki?curid=3212446" title="Kuba Knap">
Kuba Knap

Jakub Franciszek Knap (ur. 15 sierpnia 1990 w Londynie) – polski raper.
Zadebiutował w 2013 roku nielegalem pt. "Bez nerwów, bez złudzeń". Wydawnictwo było promowane teledyskiem do utworu „Patrz pod nogi”, który wyreżyserował Witek Michalak. Jednakże szerzej zaistniał na wydanym tego samego roku albumie Tego Typa Mesa – "Ten Typ Mes i Lepsze Żbiki". Zwrotki rapera znalazły się w czterech utworach z płyty „Mieć czas”, „Wy!”, „Siwy dym” oraz „Dzień zgody (Niedziela)”. Muzyk wystąpił także w teledysku do ostatniej z piosenek.
W lutym 2014 roku z autorskim utworem „Weź go” Kuba Knap znalazł się na kompilacji "Popkiller Młode Wilki 2013". Raper wystąpił także w promowanym teledyskiem utworze z tejże płyty „Jeden strzał”, m.in. u boku takich wykonawców jak: Mam Na Imię Aleksander, 2sty i Gonix. 13 czerwca tego samego roku nakładem wytwórni muzycznej Alkopoligamia.com ukazał się pierwszy, dostępny w powszechnej sprzedaży album rapera zatytułowany "Lecę, chwila, spadam". Materiał promowany teledyskami do utworów „Mhm”, „Zbyt dziabnięty” i „Też chciałbym to wiedzieć” zadebiutował na 3. miejscu polskiej listy sprzedaży – OLiS. W wywiadzie z portalem newonce.net raper przyznał się do swojej walki z alkoholizmem.

</doc>
<doc id="3212447" url="https://pl.wikipedia.org/wiki?curid=3212447" title="Esperancki Związek Prawniczy">
Esperancki Związek Prawniczy

Esperancki Związek Prawniczy (esp. "Esperanta Jura Asocio", EJA) – międzynarodowe stowarzyszenie prawników-esperantystów założone w 1989 roku. Od 1992 roku współpracuje ze Światowym Związkiem Esperantystów. Ma na celu informowanie prawników o esperanto i używaniu esperanta we wszystkich dziedzinach prawa. Prowadzi głównie działalność wydawniczą m.in. poprzez wydanie Kodeksu Hammurabiego w języku esperanto. Organ Związku to Internacia Jura Tribuno.
Podczas Światowych Kongresów Esperanto organizowane są zgromadzenia członków i sympatyków Związku.

</doc>
<doc id="3212448" url="https://pl.wikipedia.org/wiki?curid=3212448" title="Słownik historyków polskich">
Słownik historyków polskich

Słownik historyków polskich – słownik zawierający biogramy nieżyjących polskich historyków od Galla Anonima do roku 1993. 
Treść i układ.
Słownik ukazał się pod redakcją Marii Prosińskiej-Jackl w 1994 roku. W jego opracowaniu wzięło udział kilkudziesięciu polskich historyków historiografii. Zawiera ponad 1600 haseł osobowych. Uwzględniono w nim badaczy, dydaktyków i popularyzatorów, a także twórców różnych form eseistyki, historiozofii i publicystyki historycznej. Teksty haseł zawierają oprócz życiorysu zwięzłą charakterystykę twórczości. Część biogramów zawiera podstawową bibliografię przedmiotową. 

</doc>
<doc id="3212449" url="https://pl.wikipedia.org/wiki?curid=3212449" title="Jan Baptysta Renard">
Jan Baptysta Renard

Jan Baptysta Renard (ur. 1682 w Warszawie, zm. 14 lutego 1746 w Dreźnie) – pułkownik wojsk saskich, syn kupca Andrzeja Renarda i Teresy von Waldstein, brat architekta Benedykta Renarda i metresy króla polskiego Augusta II Mocnego Anny Katarzyny Renard.
Życiorys.
W latach 1708–1712 Jan Baptysta Renard brał udział w rozgrywającej się na terenie Flandrii wojnie o sukcesję hiszpańską, walcząc w armii elektora saskiego i króla polskiego Augusta II Mocnego. Wkrótce otrzymał awans na stanowisko podpułkownika, a w 1716 został generalnym adiutantem i pułkownikiem w gwardii pieszej koronnej. W tym czasie Renard walczył z konfederacją tarnogrodzką.
6 czerwca 1720 na mocy dokumentu króla Augusta II Jan Baptysta Renard wraz z żoną i synami, jego brat Benedykt i siostra Anna Katarzyna zostali wliczeni w poczet baronów. Po śmierci siostry w maju 1721 lub 1722, Jan Baptysta wspierał finansowo swoją siostrzenicę, nieślubną córkę Augusta II Annę Orzelską. W 1726 Jan Baptysta otrzymał na sejmie grodzieńskim tytuł szlachecki, a w kolejnych latach otrzymywał liczne urzędy: w 1729 cześnika, a w 1736 podczaszego i stolnika. W latach 1730 i 1732 brał z kolei udział w bitwach pod Mühlberg i Warszawą.
W 1731 Renard otrzymał w dzierżawę majątek w Malborku, a rok później starostwo tyszowieckie. W 1734 został generałem-majorem i dowodził wojskiem saskim w wojnie austriacko-tureckiej w latach 1737–1739. W sierpniu 1741 August III Sas przyznał Renardowi tytuł hrabiowski. Jan Baptysta aktywnie uczestniczył w II wojnie śląskiej w latach 1744–1745, podczas której został ranny w bitwie pod Dobromierzem. Wkrótce po odbyciu kampanii zmarł w Dreźnie po krótkiej chorobie.
12 maja 1717 w Dreźnie Jan Baptysta Renard zawarł związek małżeński z Marianną Teresą Drian, córką Leopolda Driana i Joanny Marii z Moszyńskich. Z małżeństwa tego pochodziło czworo dzieci:

</doc>
<doc id="3212451" url="https://pl.wikipedia.org/wiki?curid=3212451" title="Jerzy Michał Maniecki">
Jerzy Michał Maniecki

Jerzy Michał Maniecki herbu Sokola – chorąży kijowski w latach 1681-1690, stolnik kijowski w latach 1667-1679.
Poseł sejmiku średzkiego na sejm nadzwyczajny 1668 roku. Poseł na sejm nadzwyczajny 1670 roku z województw: poznańskiego i kaliskiego. Jako poseł na sejm konwokacyjny 1674 roku z województwa kijowskiego był członkiem konfederacji generalnej zawiązanej 15 stycznia 1674 roku na tym sejmie. W 1674 roku był elektorem Jana III Sobieskiego z województwa kijowskiego i posłem na sejm elekcyjny. Poseł sejmiku kijowskiego na sejm koronacyjny 1676 roku, sejm 1677 roku, sejm 1683 roku.
Deputat na Trybunał Główny Koronny w Piotrkowie, w 1678 roku z województwa kijowskiego.
Przypisy.
 

</doc>
<doc id="3212459" url="https://pl.wikipedia.org/wiki?curid=3212459" title="Stanisław Nahorski">
Stanisław Nahorski



</doc>
<doc id="3212461" url="https://pl.wikipedia.org/wiki?curid=3212461" title="Hokkaido Nippon-Ham Fighters">
Hokkaido Nippon-Ham Fighters

 – japoński klub baseballowy z Sapporo, występujący w zawodowej lidze Nippon Professional Baseball.
Klub powstał w 1946 roku pod nazwą Senators i grała swój pierwszy sezon w Tokio. W późniejszym okresie kilkakrotnie zmieniał nazwę (Tokyu Flyers 1947 ; Kyuei Flyers 1948 ; Tokyu Flyers 1949–1953 ; Toei Flyers 1954–1972 ; Nittaku Home Flyers 1973 ; Nippon-Ham Fighters 1974–2003). Od 2004 r. występuje jako Hokkaido Nippon-Ham Fighters.

</doc>
<doc id="3212465" url="https://pl.wikipedia.org/wiki?curid=3212465" title="Vliegerkruis">
Vliegerkruis



</doc>
<doc id="3212467" url="https://pl.wikipedia.org/wiki?curid=3212467" title="Tadeusz Mikoś">
Tadeusz Mikoś



</doc>
<doc id="3212469" url="https://pl.wikipedia.org/wiki?curid=3212469" title="Podnoszenie ciężarów na Letnich Igrzyskach Paraolimpijskich 2004">
Podnoszenie ciężarów na Letnich Igrzyskach Paraolimpijskich 2004

Podnoszenie ciężarów na Letnich Igrzyskach Paraolimpijskich 2004 w Atenach rozgrywane było w hali "Nikaia Olympic Weightlifting Hall". Zawodnicy i zawodniczki rywalizowali łącznie w dwudziestu kategoriach wagowych.

</doc>
<doc id="3212470" url="https://pl.wikipedia.org/wiki?curid=3212470" title="Podróż apostolska Franciszka na Sri Lankę i Filipiny">
Podróż apostolska Franciszka na Sri Lankę i Filipiny

Podróż apostolska papieża Franciszka na Sri Lankę i Filipiny odbyła się w dniach od 12 do 19 stycznia 2015 roku. Wizyta obejmowała trzy miasta Sri Lanki: Kolombo, Madhu, Bolawalana i trzy miasta Filipin: Manilę, Tacloban, Palo.
Informację o podróży podał papież Franciszek podczas wywiadu dla dziennikarzy po wizycie w Ziemi Świętej. Służby prasowe Stolicy Apostolskiej 29 lipca 2014 oficjalnie potwierdziły, że papież będzie w Sri Lance od 12 do 15 stycznia 2015, następnie na Filipinach od 15 do 19 stycznia. Program pielgrzymki został zatwierdzony 14 listopada 2014.
Program wizyty.
12 stycznia
13 stycznia
14 stycznia
15 stycznia
16 stycznia
17 stycznia
18 stycznia
19 stycznia

</doc>
<doc id="3212471" url="https://pl.wikipedia.org/wiki?curid=3212471" title="Kateřina Vaňková">
Kateřina Vaňková

Kateřina Vaňková (ur. 30 grudnia 1989 w Pradze) – czeska tenisistka.
Zdobyła brązowy medal podczas Uniwersjady 2013 w grze pojedynczej. W przeciągu swojej kariery wygrała piętnaście singlowych i czternaście deblowych turniejów rangi ITF. Najwyżej w rankingu WTA była sklasyfikowana na 218. miejscu w singlu (20 kwietnia 2015) oraz na 192. miejscu w deblu (18 kwietnia 2016).

</doc>
<doc id="3212474" url="https://pl.wikipedia.org/wiki?curid=3212474" title="Mistrzostwa Świata w Koszykówce Mężczyzn 2014/Grupa A">
Mistrzostwa Świata w Koszykówce Mężczyzn 2014/Grupa A



</doc>
<doc id="3212475" url="https://pl.wikipedia.org/wiki?curid=3212475" title="Applied Computer Science">
Applied Computer Science

Applied Computer Science – międzynarodowe czasopismo naukowe wydawane przez Polskie Towarzystwo Promocji Wiedzy (od 2017), wcześniej w latach 2005–2016 przez Instytut Technologicznych Systemów Informacyjnych (Politechnika Lubelska). Pozycja jest wydawana zarówno w postaci papierowej (ISSN 1895-3735), jak i elektronicznej (e-ISSN 2353-6977). Do 2013 roku czasopismo było wydawane jako półrocznik, od 2014 roku jest kwartalnikiem. W roku 2017 zmianie uległa szata graficzna czasopisma. Od roku 2020 czasopismo jest indeksowane w bazie Scopus.
Cel i zakres.
Celem czasopisma jest prezentowanie wyników najnowszych badań naukowych, teorii, zaawansowanych projektów oraz nowatorskich rozwiązań w dziedzinie technologii komputerowych. Tematyka skupia się przede wszystkim na zastosowaniu informatyki, w szczególności w:
Honorowa Rada Redakcyjna.
CZŁONKOWIE:

</doc>
<doc id="3212476" url="https://pl.wikipedia.org/wiki?curid=3212476" title="Piłka nożna siedmioosobowa na Letnich Igrzyskach Paraolimpijskich 2004">
Piłka nożna siedmioosobowa na Letnich Igrzyskach Paraolimpijskich 2004

Piłka nożna siedmioosobowa na Letnich Igrzyskach Paraolimpijskich 2004 w Atenach rozgrywana była między 19 – 27 września, na stadionie "Hellinikon Olympic Hockey Centre". Do igrzysk zakwalifikowało się 8 drużyn. Wszystkie do turnieju mężczyzn.

</doc>
<doc id="3212478" url="https://pl.wikipedia.org/wiki?curid=3212478" title="Mistrzostwa Świata w Koszykówce Mężczyzn 2014/Grupa B">
Mistrzostwa Świata w Koszykówce Mężczyzn 2014/Grupa B



</doc>
<doc id="3212480" url="https://pl.wikipedia.org/wiki?curid=3212480" title="Strajk za Solidarność w Cottbus">
Strajk za Solidarność w Cottbus

Strajk za Solidarność w Cottbus (niem. "Solidarnosc-Streik") – rozpoczęty 17 grudnia 1981 kilkudniowy strajk głodowy więźniów osadzonych w zakładzie karnym służby bezpieczeństwa Stasi w Chociebużu w NRD w proteście przeciwko wprowadzeniu w Polsce stanu wojennego i rozprawie komunistycznych władz PRL z „Solidarnością”. Jest to jedyne znane wystąpienie tego rodzaju w całym bloku wschodnim. Jego przebieg w lipcu 2014 zrekonstruował reporter Gazety Wyborczej.
Przygotowania do strajku.
Wtajemniczeni zakład karny w Cottbus nazywali "więzieniem dewizowym". Umieszczano w nim głównie więźniów politycznych (stanowili 80 proc. osadzonych) skazanych na wyroki mniejsze niż pięć lat pozbawienia wolności. Po odbyciu części lub całości kary – to ostatnie dotyczyło głównie tzw. uciekinierów z republiki – byli wysyłani do RFN. Następowało to na drodze stosowanej od lat 60. umowy o wykupie wschodnioniemieckich więźniów politycznych przez rząd RFN.
Od lata 1980 jednym z głównych tematów rozmów w celach była sytuacja w PRL: strajki na Wybrzeżu, powstanie i legalizacja NSZZ „Solidarność”. Więźniowie otwarcie sympatyzowali z polską opozycją, mając, płonne jak się okazało, nadzieje, że powstanie Solidarności spowoduje zmiany w NRD. Gdy 13 grudnia 1981 r. dowiedzieli się o wprowadzeniu stanu wojennego, postanowili zaprotestować.
Według ustaleń śledczych enerdowskiej bezpieki Stasi, która w sprawie strajku prowadziła postępowanie o kryptonimie "Aushang", akcję zainicjowało dwóch więźniów z celi 227, którzy w nocy w toalecie ręcznie przygotowywali siedem ulotek wzywających do protestu i okazania w ten sposób solidarności polskim robotnikom. Ich nazwisk nie udało się ustalić. Zaufani więźniowie od 15 grudnia rozwieszali je w kilku częściach więzienia.
Przebieg protestu.
17 grudnia licząca prawie 300 osób grupa więźniów mimo gróźb ze strony strażników odmówiła jedzenia. Strażnicy na drodze ze stołówki do głównego budynku więzienia utworzyli tzw. ścieżkę zdrowia. Więźniów dodatkowo zastraszano, wpuszczając do cel psy służbowe strażników. Stasi zmobilizowała też czterech agentów, działających pośród więźniów, dzięki czemu prowodyrów strajku udało się odizolować od innych osadzonych jeszcze tego samego dnia.
Z dokumentów Stasi wynika, że już kilkanaście godzin po rozpoczęciu protestu „sytuacja znalazła się pod kontrolą”. Z relacji więźniów wynika, że protest trwał jeszcze dwa lub trzy dni.
Prowodyrzy zostali skazani na dodatkowe 22 miesiące więzienia za „publiczne znieważenie organów państwowych”. Kilkunastu uczestników zostało ukaranych kilkutygodniowym pobytem w karcerze, zwanym "tygrysia klatka". Reszta na trzy miesiące została pozbawiona prawa do pisania listów, przyjmowania odwiedzin i otrzymywania paczek.
O strajku lakonicznie informowały media w RFN: berliński dziennik Berliner Morgenpost i tygodnik Der Spiegel. Do Polski te informacje jednak nie dotarły.
Centrum Praw Człowieka w Cottbus działające w dawnym więzieniu zbiera relacje od rozsianych po Niemczech uczestników strajku.

</doc>
<doc id="3212481" url="https://pl.wikipedia.org/wiki?curid=3212481" title="Rejestrator danych z podróży">
Rejestrator danych z podróży

Rejestrator danych z podróży (, VDR) – urządzenie do ciągłej rejestracji najważniejszych parametrów ruchu statku morskiego, analogicznie do tzw. czarnej skrzynki w statkach powietrznych. Zazwyczaj oprócz podstawowych danych zapisuje się także: dźwięki z mostka nawigacyjnego oraz ze skrzydeł mostka, zobrazowania pochodzące z radarów i z systemów map elektronicznych, a także zapis sygnałów z Automatic Identification System (AIS).

</doc>
<doc id="3212482" url="https://pl.wikipedia.org/wiki?curid=3212482" title="Sosso-Bala">
Sosso-Bala

Sosso-Bala – historyczny balafon drewniany, przechowywany w Niagassoli w Gwinei, uważany za oryginalny instrument z XIII wieku, związany z powstaniem imperium Mali; uznawany za symbol jedności społeczności Mande. 
Wedle ustnych przekazów Mande, balafon należał do króla ludu Sosso Soumaoro Kantégo, który miał dojść do władzy dzięki magicznej mocy instrumentu. Instrument miał być albo zbudowany osobiście przez króla Kantégo albo być podarunkiem dżinna. Dla króla na balafonie grał niewolnik Bala Faséké Kouyaté, który wcześniej był griotem Sundiaty Keïty. Keïta pokonał Kantégo w bitwie pod Kiriną w 1236 roku i balafon przekazał w opiekę Kouyatému. Instrument był przekazywany z pokolenia na pokolenie w rodzinie Kouyatégo. 
Sosso-Bala przechowywany jest w glinianej chacie wraz z innymi przedmiotami z okresu Sundiaty Keïty. Jego strażnikiem – "Balatigui" – jest patriarcha rodziny Dökala, potomek Kouyatégo. Nikt nie może grać na Sosso-Bala poza "Balatigui". Instrument używany jest do gry jedynie podczas ważnych uroczystości, na przykład z okazji uroczystości Nowego Roku lub podczas pogrzebów. 
W 2001 roku przestrzeń kulturowa Sosso-Bala została uznana za Arcydzieło Ustnego i Niematerialnego Dziedzictwa Ludzkości a w 2008 roku wpisana na listę niematerialnego dziedzictwa UNESCO.

</doc>
<doc id="3212486" url="https://pl.wikipedia.org/wiki?curid=3212486" title="Pedagog szkolny">
Pedagog szkolny

Pedagog szkolny – stanowisko w systemie oświaty w Polsce unormowane m.in. w rozporządzeniu Ministra Edukacji Narodowej z dnia 30 kwietnia 2013 r. w sprawie zasad udzielania i organizacji pomocy psychologiczno-pedagogicznej w publicznych przedszkolach, szkołach i placówkach (dalej: "rozporządzenie z 2013"). Jest ono tworzone w przedszkolach, szkołach i innych placówkach oświatowych (§ 23 rozporządzenia). W opracowaniach pedagogicznych pedagoga szkolnego określa się mianem "zawodu".
Geneza.
Stanowisko pedagoga szkolnego wprowadzono decyzją Ministra Oświaty i Wychowania w ramach programu pilotażowego w roku szkolnym 1973-1974. 7 listopada 1975 resort ten wydał zarządzenie w sprawie pracy nauczyciela – pedagoga szkolnego, które w załączniku zawierało wytyczne określające szczegółowe zadania pedagoga szkolnego.
Wymagania kwalifikacyjne.
Kryteria dostępu do stanowiska nauczyciela-pedagoga określają §§ 19-20 rozporządzenia Ministra Edukacji Narodowej z dnia 12 marca 2009 r. w sprawie szczegółowych kwalifikacji wymaganych od nauczycieli oraz określenia szkół i wypadków, w których można zatrudnić nauczycieli niemających wyższego wykształcenia lub ukończonego zakładu kształcenia nauczycieli.
Zadania.
Zakres zadań pedagoga szkolnego określa w szczególności § 23 rozporządzenia z 2013. Do zadań tych należy m.in.:
Terapeuta pedagogiczny.
Rozporządzenie stosuje także pojęcie "terapeuty pedagogicznego" (§ 5 ust. 2 rozporządzenia z 2013) jako określenie innego – obok pedagoga – specjalisty wykonującego w przedszkolu, szkole i placówce oświatowej zadania z zakresu pomocy pedagogiczno-psychologicznej.
Zadania terapeuty pedagogicznego zostały zdefiniowane w § 26 rozporządzenia z 2013.
Do zadań terapeuty pedagogicznego należy m.in.

</doc>
<doc id="3212489" url="https://pl.wikipedia.org/wiki?curid=3212489" title="Kościół św. Jerzego w Sopocie">
Kościół św. Jerzego w Sopocie

Kościół Garnizonowy pw. św. Jerzego w Sopocie – budowla neogotycka z 1901, pierwotnie świątynia protestancka, a od 1945 katolicka. Znajduje się przy ul. Kościuszki w Sopocie, w województwie pomorskim. Należy do dekanatu Sopot w archidiecezji gdańskiej oraz dekanatu Marynarki Wojennej Ordynariatu Polowego Wojska Polskiego.
Zbudowany przez firmę Wilhelma Lippke w latach 1899–1901 według projektu Ludwiga von Tiedemanna, który nie pobrał honorarium za swoją pracę. Środki na jego wzniesienie przekazali cesarzowa Augusta Wiktoria i cesarz Wilhelm II. Władca nakazał, aby wieża kościelna była widoczna ze statków na Zatoce Gdańskiej. Do 1945 kościół służył celom kultu protestanckiego i nosił wezwanie "Zbawiciela" ("Erlöserkirche").
Obecnie jest to cywilno–wojskowy kościół rzymskokatolicki pw. św. Jerzego. Pełni też funkcję kościoła garnizonowego.
Patronem kościoła parafialnego jest także Matka Boska Częstochowska – jako patronka drugorzędna z dekretu kardynała Stefana Wyszyńskiego z dnia 26 sierpnia 1959, dzięki staraniom ówczesnego rektora ks. ppłk Wiktora Kłosowicza.
W 1971 w bocznym ołtarzu zamontowano płaskorzeźbę Matki Bożej Częstochowskiej z kaplicy historycznego statku m/s Batory.
Dekretem biskupim z dnia 11 grudnia 2017 abpa Sławoja Leszka Głódzia – metropolity gdańskiego – kościół został mianowany siedzibą dekanatu.

</doc>
<doc id="3212490" url="https://pl.wikipedia.org/wiki?curid=3212490" title="SISU XA-180">
SISU XA-180



</doc>
<doc id="3212495" url="https://pl.wikipedia.org/wiki?curid=3212495" title="Schützenmine 42">
Schützenmine 42

Schützenmine 42 – niemiecka mina przeciwpiechotna używana przez Wehrmacht w okresie II wojny światowej.
Korpus wykonany był z drewna (kształtem przypominał pudełko do cygar) co utrudniało zlokalizowanie miny wykrywaczem. Wewnątrz znajdował się detonator i 230 gramów trotylu. Otwarcie lub nadepnięcie na pudełko powodowało inicjację zapalnika. 

</doc>
<doc id="3212503" url="https://pl.wikipedia.org/wiki?curid=3212503" title="Campi Flegrei">
Campi Flegrei



</doc>
<doc id="3212505" url="https://pl.wikipedia.org/wiki?curid=3212505" title="NGC 5097">
NGC 5097

NGC 5097 (również PGC 46602) – galaktyka eliptyczna (E), znajdująca się w gwiazdozbiorze Panny. Odkrył ją Lewis Swift 3 czerwca 1886 roku.

</doc>
<doc id="3212518" url="https://pl.wikipedia.org/wiki?curid=3212518" title="NGC 5109">
NGC 5109

NGC 5109 (również NGC 5113 lub PGC 46589) – galaktyka spiralna (Sbc), znajdująca się w gwiazdozbiorze Wielkiej Niedźwiedzicy. Jest to galaktyka o niskiej jasności powierzchniowej.
Odkrył ją William Herschel 24 kwietnia 1789 roku. Ponownie zaobserwował ją 17 marca 1790 roku, lecz uznał, że to inny obiekt i skatalogował ją po raz drugi. Te dwie obserwacje zostały skatalogowane przez Dreyera w jego katalogu jako, odpowiednio, NGC 5113 i NGC 5109, choć z uwagą, że być może to ten sam obiekt.
Niektóre katalogi i bazy danych, np. SIMBAD jako NGC 5113 błędnie identyfikują znajdującą się nieopodal i słabiej widoczną galaktykę SBSG 1319+579.

</doc>
<doc id="3212520" url="https://pl.wikipedia.org/wiki?curid=3212520" title="NGC 5113">
NGC 5113



</doc>
<doc id="3212524" url="https://pl.wikipedia.org/wiki?curid=3212524" title="Pałac Belwederski w Warszawie">
Pałac Belwederski w Warszawie



</doc>
<doc id="3212527" url="https://pl.wikipedia.org/wiki?curid=3212527" title="All the Young Dudes">
All the Young Dudes

All the Young Dudes – piosenka napisana przez Davida Bowiego, pierwotnie nagrana w maju 1972 roku przez angielski zespół rockowy Mott the Hoople. W czerwcu tego samego roku utwór wydany został na singlu.
Popularność.
Brytyjscy recenzenci Roy Carr oraz Charles Shaar Murray na łamach czasopisma "New Musical Express" określili utwór "„będącym rzadkim typem piosenek rockowych, które pochwalają solidarność zrażonych bez rozpaczy, czy sentymentalności”". W 2004 roku amerykański magazyn "Rolling Stone" ulokował „All the Young Dudes” na miejscu 253. na liście 500. utworów wszech czasów. Natomiast na tej samej uaktualnionej liście z 2010. roku, utwór znalazł się na pozycji 256. Piosenka znalazła się także w zestawieniu 500 utworów, które ukształtowały rock &amp; roll.
Geneza utworu.
Określana jako jedna z hymnów glam rocka piosenka powstała po tym jak Bowie skontaktował się z Peterem Wattsem – basistą formacji Mott the Hoople – i dowiedział się o rychłym rozłamie grupy, co było spowodowane nieustępującym brakiem sukcesu komercyjnego. Kiedy zespół odrzucił pierwszą ofertę Bowiego, którą była kompozycja „Suffragette City” (album "The Rise and Fall of Ziggy Stardust and the Spiders from Mars"), muzyk w krótkim czasie napisał „All the Young Dudes” specjalnie dla kolegów po fachu, rzekomo siedząc po turecku na podłodze pokoju przy londyńskiej Regent Street, naprzeciw wokalisty grupy – Iana Huntera.
W związku z odniesieniami do samobójstw młodych ludzi i żałobnego charakteru kompozycji, oraz przemawianiem wyimaginowanej widowni, piosenka podobna jest do ostatniej ścieżki z albumu Bowiego "Ziggy Stardust" – „Rock 'n' Roll Suicide”. „All the Young Dudes” opisano jako utwór, który jest dla glam rocka, tym samym co „All You Need Is Love” Beatlesów dla hippisów. Słowa dzieła Bowiego wspominają o ówczesnej gwieździe rocka T. Rex, a także o Beatlesach i Rolling Stonesach („I moi bracia są już w domu z jego Beatlesami i Stonesami. Nigdy nie odlecieliśmy na tych prochach rewolucji”).
Dawid Bowie kiedyś stwierdził, że piosenka nie miała być glam-rockowym hymnem, bo właściwie jej tekst niósł apokaliptyczną wieść. W wywiadzie Bowiego udzielonym w 1973 roku magazynowi "Rolling Stone" muzyk powiedział: "„chłopaki niosą w „All the Young Dudes” tę samą wiadomość, którą przedstawiał prezenter w piosence „Five Years” z LP Ziggy Stardust”". Informacją tą był fakt, że Ziemi pozostało jedynie pięć lat istnienia. Bowie tłumaczy: "„Utwór zatem nie jest hymnem dla młodzieży, jak ludzie sądzili. Jest zupełnie inaczej.”"
Inne wersje.
Utwór nagrany został przez takich wykonawców jak m.in.:

</doc>
<doc id="3212528" url="https://pl.wikipedia.org/wiki?curid=3212528" title="Eleonora Bernadotte">
Eleonora Bernadotte

Eleonora Bernadotte (szw. Leonore Lilian Maria; ur. 20 lutego 2014 w Nowym Jorku) – księżniczka Szwecji, księżna Gotlandii, członkini szwedzkiej rodziny królewskiej, najstarsze dziecko i pierwsza córka Christophera O’Neilla i jego żony, księżniczki Magdaleny. Jest wnuczką króla Szwecji, Karola XVI Gustawa. Zajmuje dziewiąte miejsce w linii sukcesji do szwedzkiego tronu, za swoją matką, a przed swoim młodszym bratem – Mikołajem.
Życiorys.
3 września 2013 rzecznik szwedzkiej rodziny królewskiej podał do wiadomości, że najmłodsza córka króla Karola XVI Gustawa, Magdalena, spodziewa się narodzin swojego pierwszego dziecka. Magdalena poślubiła swojego narzeczonego, Christophera O’Neilla, kilka miesięcy wcześniej. Mężczyzna nie zdecydował się na przyjęcie nazwiska żony oraz tytułu księcia Szwecji, ponieważ musiałby wówczas zrezygnować ze swojej pracy. Księżniczka również nie przyjęła nazwiska męża. Król Szwecji ogłosił, że potomkowie tej pary będą nosić tytuł księcia lub księżniczki Szwecji i będą wpisani do linii sukcesji szwedzkiego tronu.
Dziewczynka urodziła się 20 lutego 2014 roku o godzinie 22.41 w Klinice Weill Cornell Medicine w Nowym Jorku w Stanach Zjednoczonych. Ważyła 3150 gramów i mierzyła 50 centymetrów. Jej ojciec był obecny przy porodzie i osobiście przeciął pępowinę. Podczas konferencji prasowej O'Neill miał powiedzieć: „Wygląda jak mama, tak jak chciałem”, a następnie dodał: „Jest bardzo silna. Ma dziesięć palców u rąk i dziesięć u nóg”. Dziadkowie dziewczynki, król i królowa Szwecji, polecieli do Nowego Jorku, gdy tylko dowiedzieli się o przyjściu na świat ich drugiej wnuczki.
26 lutego 2014 podczas posiedzenia szwedzkiego rządu Karol XVI Gustaw ogłosił imiona dziewczynki: Eleonora Liliana Maria (szw. Leonore Lilian Maria), a także jej tytuły – księżniczki Szwecji i księżnej Gotlandii, wraz z predykatem "Jej Królewskiej Wysokości". Eleonora to imię, które nosiła panująca w latach 1718–1720 królowa Szwecji, Ulryka Eleonora. Drugie imię – Liliana – to imię nadane księżniczce na cześć jej ciotki, księżnej Halland, zmarłej w marcu 2013, natomiast Maria odnosi się do matki O’Neilla, Ewy Marii O’Neill. Ponadto, Eleonora jest pierwszą osobą od 1888, która nosi tytuł księżnej Gotlandii i pierwszą kobietą, której ten tytuł przyznano. Poprzednim księciem Gotlandii był Oskar, syn króla Oskara II.
Ma młodszego brata, Mikołaja (ur. 2015), oraz młodszą siostrę, Adriannę (ur. 2018).
Od urodzenia posiada obywatelstwa szwedzkie i amerykańskie.
2 marca w kaplicy zamku królewskiego w Sztokholmie odbyło się uroczyste "Te Deum" w podziękowaniu za narodziny kolejnej potomkini rodziny królewskiej.
Księżniczka została ochrzczona w wierze luterańskiej w dniu pierwszej rocznicy ślubu swoich rodziców, 8 czerwca 2014 w kaplicy królewskiej pałacu Drottiningholm. Ceremonii przewodniczył arcybiskup Uppsali Anders Wejryd. Jej rodzicami chrzestnymi zostali: Wiktoria, następczyni tronu Szwecji (siostra matki), Tatjana d’Abo (przyrodnia siostra ojca), hrabia Ernst Abensperg und Traun (mąż przyrodniej siostry ojca), Patricia Sommerlath (cioteczna siostra matki), Alice Bamford (przyjaciółka rodziców) i Louise Gottlieb (przyjaciółka rodziców). Eleonora wystąpiła w tradycyjnym stroju, w którym jako pierwszy w 1906 ochrzczony został jej pradziadek, książę Gustaw Adolf. Do chrztu posłużyła woda z drugiej co do wielkości szwedzkiej wyspy, Olandii.
W dniu chrztu została odznaczona Królewskim Orderem Serafinów.
Księżniczka Eleonora została wpisana na piąte miejsce w linii sukcesji szwedzkiego tronu po spełnieniu kilku warunków, w tym przyjęciu chrztu w wierze protestanckiej i posiadaniu szwedzkiego obywatelstwa.
27 kwietnia 2015 w Watykanie uczestniczyła w prywatnej audiencji u papieża Franciszka. W drugiej połowie roku wraz z rodziną przeprowadziła się do Londynu.
3 czerwca 2016, w swoim pierwszym oficjalnym wystąpieniu, odwiedziła Gotlandię, prowincję, od której pochodzi jej tytuł.
W sierpniu 2017 rozpoczęła naukę w szwedzkim przedszkolu. 
We wrześniu 2018 dwór potwierdził, że rodzina O'Neill przeprowadziła się do Miami w Stanach Zjednoczonych.
7 października 2019 na mocy dekretu króla Szwecji Eleonora utraciła predykat "Jej Królewskiej Wysokości" i przestała był członkinią szwedzkiego domu królewskiego (ale pozostała członkinią szwedzkiej rodziny królewskiej, zachowała tytuł księżnej Gotlandii oraz miejsce w linii sukcesji tronu). Król Karol XVI Gustaw chciał w ten sposób uregulować, kto z jego potomków będzie reprezentował go w oficjalnych wystąpieniach – ograniczył liczbę tych osób do swoich dzieci, zięcia, synowej i dzieci najstarszej córki. Księżniczka Magdalena skomentowała decyzję ojca jako planowaną od dawna i dającą jej dzieciom więcej możliwości.
Tytulatura.
20 lutego 2014 – 6 października 2019: "Jej Królewska Wysokość" księżniczka Eleonora, księżna Gotlandiiod 7 października 2019: Księżniczka Eleonora, księżna Gotlandii

</doc>
<doc id="3212530" url="https://pl.wikipedia.org/wiki?curid=3212530" title="Maksymilian Zand">
Maksymilian Zand

Maksymilian Zand (ps. „George”, „Żorż”, ur. 1876, zm. 24 kwietnia 1932 w Warszawie) – polski przemysłowiec, działacz socjalistyczny.
W czerwcu 1895 ukończył Szkołę Handlową im. Leopolda Kronenberga w Warszawie. Od 1895 brał udział w pracach czytelni Warszawskiego Towarzystwa Dobroczynności i był kierownikiem jednej z filii. Od 1898–1899 zbliżył się do ruchu etyków w Polskiej Partii Socjalistycznej, należąc do głównych organizatorów obok Edwarda Abramowskiego, Zofii Bassakówny, Stanisława Berenta, Konstantego Krzeczkowskiego i Władysława Michalskiego. Był jednym z założycieli Towarzystwa Uniwersytetu Robotniczego. Potem wstąpił do PPS Lewicy. Należał do komisji organizacyjnej związków zawodowych. Przez ponad 20 lat był dyrektorem Zakładów Przemysłowych Kriegel i Würfel, a od 1921 dyrektorem handlowym Tomaszowskiej Fabryki Sztucznego Jedwabiu. Żonaty z lekarką Natalią Zylberlast (1883–1942).
Zmarł w wieku 56 lat, został pochowany na cmentarzu żydowskim przy Okopowej.

</doc>
<doc id="3212531" url="https://pl.wikipedia.org/wiki?curid=3212531" title="Wzgórza Krzemienieckie">
Wzgórza Krzemienieckie



</doc>
<doc id="3212532" url="https://pl.wikipedia.org/wiki?curid=3212532" title="Thorsten Schick">
Thorsten Schick

Thorsten Schick (ur. 19 maja 1990 w Grazu) – austriacki piłkarz występujący na pozycji pomocnika. Od 2019 roku jest zawodnikiem Rapidu Wideń.
Kariera klubowa.
Schick jest wychowankiem Sturmu Graz. W sezonie 2006/2007 zadebiutował w rezerwach austriackiego klubu występujących w lidze regionalnej. Przez kolejne dwa sezony występował w tej lidze notując łącznie 60 występów w których zdobył 5 bramek. Latem 2009 roku przeniósł się na zasadzie wypożyczenia do grającego w Erste Liga klubu FC Gratkorn. 21 stycznia 2011 został wypożyczony na 1,5 roku do Rheindorf Altach. Klub z Altach występował wówczas również w Erste Liga. W Bundeslidze udało mu się zadebiutować dopiero w sezonie 2012/2013 kiedy został zawodnikiem Admira Wacker Mödling. W sierpniu 2014 roku wrócił do Sturmu Graz i podpisał trzyletnią umowę. 
Latem 2016 roku trafił do BSC Young Boys, gdzie związał się umową do końca czerwca 2017 roku. W lutym 2017 roku kontrakt uległ automatycznemu przedłużeniu po tym jak Schick wystąpił w 25. oficjalnych spotkaniach szwajcarskiej drużyny. Latem 2019 roku wrócił do Austrii i został zawodnikiem Rapidu Wiedeń.

</doc>
<doc id="3212533" url="https://pl.wikipedia.org/wiki?curid=3212533" title="Alexander Hauser">
Alexander Hauser

Alexander Hauser (ur. 23 czerwca 1984 roku w St. Johann in Tirol) – austriacki piłkarz występujący na pozycji obrońcy. Wychowanek SK St. Johann in Tirol, obecnie jest zawodnikiem austriackiego klubu Wacker Innsbruck.

</doc>
<doc id="3212534" url="https://pl.wikipedia.org/wiki?curid=3212534" title="Sierpień 2014">
Sierpień 2014



</doc>
<doc id="3212535" url="https://pl.wikipedia.org/wiki?curid=3212535" title="Okeen Williams">
Okeen Williams



</doc>
<doc id="3212537" url="https://pl.wikipedia.org/wiki?curid=3212537" title="Christoffer Bryan">
Christoffer Bryan



</doc>
<doc id="3212539" url="https://pl.wikipedia.org/wiki?curid=3212539" title="Krogulec obrożny">
Krogulec obrożny

Krogulec obrożny ("Accipiter cirrocephalus") – gatunek średniej wielkości ptaka drapieżnego z rodziny jastrzębiowatych (Accipitridae), zamieszkujący Australię (z Tasmanią), Nową Gwineę i sąsiednie wyspy. Nie jest zagrożony wyginięciem.
Jego grzbiet jest ciemnoszary, czasem z brązowymi smugami, klatka piersiowa i brzuch białe w rude pasy, woskówka kremowo-żółta, oczy i nogi żółte. Młode mają brązowy grzbiet i biały brzuch. Klatka piersiowa jest u nich biała w brązowe pasy, woskówka kremowa lub zielono-żółta, oczy brązowe lub bladożółte, nogi bladożółte. Osobniki tego gatunku osiągają długość 29–38 cm, a rozpiętość ich skrzydeł wynosi 55–78 cm. Samce ważą ok. 126 g, samice – ok. 218 g.
Tradycyjnie wyróżnia się trzy podgatunki "A. cirrocephalus":
Krogulce obrożne żyją na sawannach, w otwartych lasach wtórnych. Pojawiają się także w parkach i ogrodach na przedmieściach miast. Żywią się głównie mniejszymi ptakami, jaszczurkami i owadami, rzadziej niewielkimi ssakami. Poluje z ukrycia bądź podczas lotu. Ich gniazda umieszczone są na wysokości 4–39 m nad ziemią. Samica składa 3–4 białe jaja, czasem oznaczone brązowymi plamkami. Inkubacja trwa 35 dni.
Międzynarodowa Unia Ochrony Przyrody (IUCN) uznaje krogulca obrożnego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za spadkowy.

</doc>
<doc id="3212540" url="https://pl.wikipedia.org/wiki?curid=3212540" title="Accipiter cirrocephalus">
Accipiter cirrocephalus



</doc>
<doc id="3212541" url="https://pl.wikipedia.org/wiki?curid=3212541" title="Krogulec trójbarwny">
Krogulec trójbarwny

Krogulec trójbarwny ("Accipiter brachyurus") – gatunek średniej wielkości ptaka drapieżnego z rodziny jastrzębiowatych (Accipitridae). Jest endemiczny dla dwóch wysp w Archipelagu Bismarcka: Nowej Brytanii i Nowej Irlandii. Słabo poznany i dość rzadko spotykany; narażony na wyginięcie.

</doc>
<doc id="3212542" url="https://pl.wikipedia.org/wiki?curid=3212542" title="Accipiter brachyurus">
Accipiter brachyurus



</doc>
<doc id="3212543" url="https://pl.wikipedia.org/wiki?curid=3212543" title="Rudolf Glaber">
Rudolf Glaber

Rudolf Glaber (ok. 985 - 1046/1049) – średniowieczny kronikarz, autor "Historium libri V" obejmującej okres od roku 900 do 1046. Urodzony w Burgundii, jako dziecko umieszczony w klasztorze Saint-Germain w Auxerre. Wydalony z zakonu z przyczyn dyscyplinarnych powrócił w 1035. Zmarł tamże ok. 1046-1049.

</doc>
<doc id="3212544" url="https://pl.wikipedia.org/wiki?curid=3212544" title="Navy Distinguished Service Medal">
Navy Distinguished Service Medal



</doc>
<doc id="3212546" url="https://pl.wikipedia.org/wiki?curid=3212546" title="Ahmad I al-Mansur">
Ahmad I al-Mansur



</doc>
<doc id="3212547" url="https://pl.wikipedia.org/wiki?curid=3212547" title="Air Force Cross (Stany Zjednoczone)">
Air Force Cross (Stany Zjednoczone)



</doc>
<doc id="3212551" url="https://pl.wikipedia.org/wiki?curid=3212551" title="Air Force Distinguished Service Medal">
Air Force Distinguished Service Medal



</doc>
<doc id="3212553" url="https://pl.wikipedia.org/wiki?curid=3212553" title="Distinguished Service Medal">
Distinguished Service Medal



</doc>
<doc id="3212556" url="https://pl.wikipedia.org/wiki?curid=3212556" title="Defense Distinguished Service Medal">
Defense Distinguished Service Medal



</doc>
<doc id="3212558" url="https://pl.wikipedia.org/wiki?curid=3212558" title="Coast Guard Distinguished Service Medal">
Coast Guard Distinguished Service Medal



</doc>
<doc id="3212560" url="https://pl.wikipedia.org/wiki?curid=3212560" title="Lądowisko Władysławowo">
Lądowisko Władysławowo

Lądowisko Władysławowo – lądowisko we Władysławowie, położone w województwie pomorskim, Należy do firmy General Aviation Services Sp. z o.o.
Lądowisko powstało w 2014, figuruje w ewidencji lądowisk Urzędu Lotnictwa Cywilnego. 
Dysponuje trawiastą drogą startową o długości 500 m.

</doc>
<doc id="3212561" url="https://pl.wikipedia.org/wiki?curid=3212561" title="Konopie">
Konopie

Konopie ("Cannabis" ) – rodzaj roślin należący do rodziny konopiowatych. Rodzaj dość powszechnie uznawany jest przez botaników za monotypowy z konopiami siewnymi ("Cannabis sativa") jako jedynym gatunkiem. Część badaczy wydziela jednak kilka gatunków w obrębie rodzaju. Koncepcja wyróżnienia konopi indyjskich pojawiła się po raz pierwszy w roku 1783 w "Encyclopedique de botanique". Gatunek został opisany przez Jeana Baptiste Pierre Antoine de Monet de Lamarcka. Badania genetyczne na roślinach pochodzących z różnych części świata potwierdzają politypową koncepcję rodzaju i pozwalają wyróżnić konopie siewne, indyjskie i dzikie oraz siedem taksonów domniemanych. Wyniki te pozwalają przypisać pulę genową roślin uprawianych na nasiona i włókna w Europie, Azji Mniejszej, Azji środkowej do "C. sativum". Rośliny należące do puli genowej "C. indica" uprawiane są na nasiona i włókna w Azji wschodniej, jako narkotyk w Azji południowej, Afryce i Ameryce Łacińskiej oraz rosną jako rośliny dzikie w Indiach i Nepalu. Trzecia pula genowa obejmuje rośliny ruderalne w Azji środkowej. Rośliny określane jako konopie dzikie "C. ruderalis" rejestrowane m.in. w Europie i Polsce, są zdziczałymi formami "C. sativa" i ich odrębność taksonomiczna jest wątpliwa.
Siostrzanym rodzajem jest chmiel "Humulus". Prawdopodobnie pierwotnym miejscem występowania konopi są okolice jeziora Kuku-nor na Wyżynie Tybetańskiej, skąd rodzaj rozprzestrzenił się do Europy około 6 mln lat temu i wschodnich Chin nieco ponad 1 milion lat temu. Najstarsze pozostałości pyłku na południe od Himalajów datowane są na około 325 600 lat temu, a w Japonii na około 10 000 lat temu.
Gatunki, których odrębność taksonomiczna jest kwestionowana:

</doc>
<doc id="3212562" url="https://pl.wikipedia.org/wiki?curid=3212562" title="Hrehory Józefowicz Tryzna">
Hrehory Józefowicz Tryzna

Hrehory Józefowicz Tryzna herbu Gozdawa (zm. ok. 1571 roku) – kasztelan smoleński w latach 1569-1571, kasztelan podlaski w 1566 roku, marszałek słonimski w 1561, marszałek hospodarski w 1560 roku, rotmistrz Jego Królewskiej Mości.
Był wyznawcą prawosławia. Miał dwóch synów:
Jako przedstawiciel Wielkiego Księstwa Litewskiego podpisał akt unii lubelskiej 1569 roku.

</doc>
<doc id="3212563" url="https://pl.wikipedia.org/wiki?curid=3212563" title="Windmöller Holding">
Windmöller Holding

Windmöller-Holding – niemiecki koncern z siedzibą w Augustdorfie zajmujący się produkcją i dystrybucją pokryć podłogowych, systemów akustycznych i wyciszających. Prezesem i głównym udziałowcem jest Matthias Windmöller. Od stycznia 2013 roku pod szyldem Windmöller-Holding działają dwie marki producentów podłóg: Windmöller Flooring oraz Witex. Holding powstał w wyniku wcielenia przez Windmöller Gruppe marki Witex Flooring Products GmbH. Firma Witex Flooring Products była również pierwotnie założona przez rodzinę Windmöller, jednak w 2002 roku została oddzielona od ówczesnej spółki Witex AG. Domeną nowo powstałego holdingu jest produkcja, a także dystrybuowanie pod marką WINEO pokryć podłogowych.
W skład spółki Windmöller Holding wchodzą cztery firmy:

</doc>
<doc id="3212564" url="https://pl.wikipedia.org/wiki?curid=3212564" title="Bohdan Sapieha (syn Pawła)">
Bohdan Sapieha (syn Pawła)



</doc>
<doc id="3212565" url="https://pl.wikipedia.org/wiki?curid=3212565" title="Polsat News+">
Polsat News+



</doc>
<doc id="3212566" url="https://pl.wikipedia.org/wiki?curid=3212566" title="Distinguished Flying Cross (Stany Zjednoczone)">
Distinguished Flying Cross (Stany Zjednoczone)



</doc>
<doc id="3212568" url="https://pl.wikipedia.org/wiki?curid=3212568" title="Lądowisko Zamość-Szpital">
Lądowisko Zamość-Szpital

Lądowisko Zamość-Szpital – lądowisko sanitarne w Zamościu, w województwie lubelskim, położone przy ul. Aleje Jana Pawła II 10. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Szpital Wojewódzki im. Papieża Jana Pawła II w Zamościu. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 291
Koszt jego budowy wyniósł ok. 680 tys. zł.

</doc>
<doc id="3212569" url="https://pl.wikipedia.org/wiki?curid=3212569" title="Defense Superior Service Medal">
Defense Superior Service Medal



</doc>
<doc id="3212571" url="https://pl.wikipedia.org/wiki?curid=3212571" title="Meritorious Service Medal (USA)">
Meritorious Service Medal (USA)



</doc>
<doc id="3212573" url="https://pl.wikipedia.org/wiki?curid=3212573" title="Lądowisko Świecie-Szpital">
Lądowisko Świecie-Szpital

Lądowisko Świecie-Szpital – lądowisko sanitarne w Świeciu, w województwie kujawsko-pomorskim, położone przy ul. Wojska Polskiego 126. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest „Nowy Szpital” w Świeciu Sp. z o.o. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 283
Koszt jego budowy wyniósł ok. 1 mln zł.

</doc>
<doc id="3212574" url="https://pl.wikipedia.org/wiki?curid=3212574" title="Defense Meritorious Service Medal">
Defense Meritorious Service Medal



</doc>
<doc id="3212578" url="https://pl.wikipedia.org/wiki?curid=3212578" title="Lądowisko Suwałki-Szpital">
Lądowisko Suwałki-Szpital

Lądowisko Suwałki-Szpital – lądowisko sanitarne w Suwałkach, w województwie podlaskim, położone przy ul. Szpitalnej 60. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Wojewódzki im. dr. Ludwika Rydygiera w Suwałkach. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 269

</doc>
<doc id="3212579" url="https://pl.wikipedia.org/wiki?curid=3212579" title="Mistrz Antoniego Burgundzkiego">
Mistrz Antoniego Burgundzkiego

Mistrz Antoniego Burgundzkiego – flamandzki miniaturzysta, iluminator, działający w latach 1460 - 1480, utożsamiany z Philippe de Mazerolles. 
Działalność artystyczna.
Jako pierwszy jego identyfikacji dokonał niemiecki historyk sztuki Friederich Winkler w 1921 roku. Przydomek "Mistrz Antoniego Burgundzkiego" nadał mu od ilustracji, jakie tworzył dla Antoniego Burgundzkiego, wielkiego bastarda ("le grand bâtard de Bourgogne"), nieślubnego syna Filipa Dobrego i Joanny de Presles. Wykonał dla niego ilustracje do trzech manuskryptów: "Faits et dits mémorables" Waleriusza Maksymusa, "Compendium historiae universalis" Gilles de Roye (Aegidiusa de Roya), i "Livre de bonnes moeurs" Jacques’a le Granda. Wraz z Mistrzem Małgorzaty z Yorku pracował dla Lodewijka van Gruuthuse, niderlandzkiego bibliofila i mecenasa sztuki, m.in. przy iluminacjach w ostatniej części "Chroniques de France", manuskryptu autorstwa Jeana Froissarta (przy tym manuskrypcie pracował również młody Mistrz Modlitewnika Drezdeńskiego). Wykonał stronę tytułową do kopii rękopisu "De proprietatibus rerum" Bartłomieja Anglika oraz piętnaście miniatur w kopii "Les douze dames de rethorique" sporządzonej dla Adolfa z Kleve (Kliwii), pana Ravensteinu i jedną iluminację w kopii wykonanej dla Jeana de Montferrant, a także ilustracje do "Godzinek Pembroke".&lt;br&gt; Za największe jego dzieło uważa się wiedeńskie "Czarne godzinki" wykonane w Brugii, w latach ok. 1466-1476 dla Karola Śmiałego. Pracował również dla wielu włodarzy miasta Brugii. 
Styl.
Mistrz Antoniego Burgundzkiego często malował przy użyciu złota i srebra na czarnym tle. Przykładem są wiedeńskie "Czarne Godzinki". 

</doc>
<doc id="3212583" url="https://pl.wikipedia.org/wiki?curid=3212583" title="Leccinum carpini">
Leccinum carpini



</doc>
<doc id="3212584" url="https://pl.wikipedia.org/wiki?curid=3212584" title="Ogólnopolski Zakład Osiedli Robotniczych">
Ogólnopolski Zakład Osiedli Robotniczych

Ogólnopolski Zakład Osiedli Robotniczych (ZOR, od 1951 "Centralny Zarząd Budowy Miast i Osiedli ZOR") – jedyny w latach 40. i 50. XX wieku organ inwestycyjny w wielorodzinnym budownictwie mieszkaniowym na terenie Polskiej Rzeczypospolitej Ludowej.
ZOR został powołany do życia dekretem Rządu PRL z dnia 26 kwietnia 1948. W tym samym roku powstały także terenowe Dyrekcje Osiedli Robotniczych (DOR) w: Gdańsku, Gliwicach, Kielcach i Warszawie. Od 1951 podporządkowany Ministerstwu Budownictwa Miast i Osiedli jako Centralny Zarząd Budowy Miast i Osiedli ZOR. W 1954 nastąpiła zmiana nazw jednostek terenowych – na Dyrekcje Budowy Osiedli Robotniczych (DBOR), zarządzane przez władze wojewódzkie. ZOR odpowiadał nie tylko za realizację wielorodzinnego budownictwa mieszkaniowego, ale także kierował odbudową po zniszczeniach II wojny światowej zabytkowych dzielnic staromiejskich, kierując się bardzo niskimi normatywami, częstokroć niezgodnymi z zasadami sztuki konserwatorskiej. Od 1958 podporządkowany samorządowi terytorialnemu (radom narodowym).

</doc>
<doc id="3212585" url="https://pl.wikipedia.org/wiki?curid=3212585" title="Coast Guard Medal">
Coast Guard Medal



</doc>
<doc id="3212587" url="https://pl.wikipedia.org/wiki?curid=3212587" title="Soldier's Medal">
Soldier's Medal



</doc>
<doc id="3212590" url="https://pl.wikipedia.org/wiki?curid=3212590" title="Airman's Medal">
Airman's Medal



</doc>
<doc id="3212592" url="https://pl.wikipedia.org/wiki?curid=3212592" title="Derniwka">
Derniwka

Derniwka (ukr. Дернівка) – wieś na Ukrainie, w obwodzie kijowskim, w rejonie browarskim, siedziba administracyjna rady wiejskiej. W 2001 roku liczyła 480 mieszkańców. 
Według danych z 2001 roku 98,1% mieszkańców jako język ojczysty wskazało ukraiński, 1,9% – rosyjski.
Miejscowość została założona w 1300 roku.

</doc>
<doc id="3212593" url="https://pl.wikipedia.org/wiki?curid=3212593" title="Navy and Marine Corps Medal">
Navy and Marine Corps Medal



</doc>
<doc id="3212598" url="https://pl.wikipedia.org/wiki?curid=3212598" title="Bohdan Sapieha">
Bohdan Sapieha



</doc>
<doc id="3212600" url="https://pl.wikipedia.org/wiki?curid=3212600" title="Bohdan Sapieha (syn Fiodora)">
Bohdan Sapieha (syn Fiodora)



</doc>
<doc id="3212603" url="https://pl.wikipedia.org/wiki?curid=3212603" title="Iwan Sapieha (zm. 1517)">
Iwan Sapieha (zm. 1517)



</doc>
<doc id="3212606" url="https://pl.wikipedia.org/wiki?curid=3212606" title="Iwan Sapieha (zm. 1546)">
Iwan Sapieha (zm. 1546)



</doc>
<doc id="3212607" url="https://pl.wikipedia.org/wiki?curid=3212607" title="Ahmed el-Mansur">
Ahmed el-Mansur



</doc>
<doc id="3212608" url="https://pl.wikipedia.org/wiki?curid=3212608" title="Letni Puchar Świata w narciarstwie alpejskim mężczyzn 2014">
Letni Puchar Świata w narciarstwie alpejskim mężczyzn 2014

Letni Puchar Świata w narciarstwie alpejskim kobiet była to kolejna edycja tej imprezy. Cykl ten rozpoczął się w Ravascletto (Włochy) 7 czerwca 2014 roku, a zakończył 7 września 2014 roku w Predklasteri (Czechy).
W klasyfikacji generalnej cyklu zwyciężył Szwajcar Stefan Portmann, który wyprzedził Włocha Edoardo Frau.
Klasyfikacja generalna.
"Klasyfikacja po zakończeniu sezonu"

</doc>
<doc id="3212612" url="https://pl.wikipedia.org/wiki?curid=3212612" title="Kościół św. Wojciecha w Sztutowie">
Kościół św. Wojciecha w Sztutowie

Kościół św. Wojciecha w Sztutowie – budowla neogotycka będąca kościołem parafialnym parafii św. Wojciecha w Sztutowie, w latach 1878-1945 świątynia baptystyczna.
Historia.
Kościół wzniesiono w latach 1860-1878 na potrzeby niemieckiego zboru baptystycznego w Sztutowie W 1945 ze względu na znalezienie się miejscowości w ramach państwa polskiego nastąpiło wysiedlenie ludności niemieckiej i parafia baptystyczna przestała istnieć. Budynek przetrwał wojnę w stanie nieuszkodzonym. Kościół został przejęty przez Kościół katolicki i w 1947 został poświęcony na potrzeby jego kultu.
Architektura.
Jest to budynek murowany z cegły, wzniesiony na planie prostokąta, jednonawowy, pokryty dachem dwuspadowym Pierwotnie wnętrze posiadało empory oparte na kolumnach, biegnące wzdłuż obu stron nawy. Na końcu nawy umieszczono drewnianą kazalnicę. W 1975 kościół został rozbudowany poprzez dodanie zakrystii.

</doc>
<doc id="3212613" url="https://pl.wikipedia.org/wiki?curid=3212613" title="Brygada PSzP „Grunwald”">
Brygada PSzP „Grunwald”

Brygada PSzP „Grunwald” – polski związek partyzancki zorganizowany w lutym 1944 na Wołyniu, z Polaków walczących dotąd w radzieckich oddziałach partyzanckich. Dowódcą był mjr Józef Sobiesiak ps. „Maks”, stan około 800 ludzi.
Historia.
W lutym 1944 roku dowódca radzieckiego zgrupowania partyzanckiego Ukraińskiego Sztabu Partyzanckiego gen. Wasilij Begma wydał rozkaz sformowania z Polaków wchodzących dotychczas w skład Brygady im. M. Frunzego nowej brygady składającej się wyłącznie z Polaków. Brygada ta otrzymała nazwę Brygady „Grunwald”, a na jej dowódcę wyznaczono mjr. Józefa Sobiesiaka. Organizacja brygady rozpoczęła się w dniu 24 lutego.
Brygada była formowana już na terenach zajętych przez Armię Czerwoną i była podporządkowana Ukraińskiemu Sztabowi Partyzanckiemu. Po sformowaniu brygada składała się z trzech batalionów i zwiadu konnego, a w jej skład wchodziło ponad 500 partyzantów. W marcu 1944 r. otrzymała ona rozkaz wymarszu za Bug na Lubelszczyznę. Próby przejścia przez linię frontu podejmowane w marcu i kwietniu nie powiodły się, w związku z tym brygada powróciła do rejonu Równego.
W dniu 12 maja 1944 brygada została przekazana Polskiemu Sztabowi Partyzanckiemu, a następnie formalnie rozformowana. Z jej członków rozpoczęto formowanie grup rozpoznawczych, które były wysłane za linię frontu. W połowie czerwca z partyzantów brygady sformowano około 100-osobową grupę pod dowództwem mjr. Sobiesiaka, którą w dniach 25 VI i 1 VII została desantowana na teren województwa kieleckiego, w rejonie wsi Smyków, dając początek nowej brygadzie „Grunwald”. W połowie lipca stan brygady w związku z licznym napływem ochotników z okolicznych placówek Armii Ludowej i Batalionów Chłopskich przekroczył 500 ludzi. Składała się z 3 batalionów. Jej dowódcą był mjr Józef Sobiesiak pseudonim "Maks", "Bronicz".
Rozpoczęła też działania dywersyjne na zapleczu frontu, głównie niszcząc linie kolejowe i szlaki komunikacyjne. Z brygadą współdziałało kilka oddziałów partyzanckich Batalionów Chłopskich, m.in.: Piotra Pawliny „Piotra” i Stanisława Dorosiewicza „Dziekana”. Nawiązała także kontakt z dowództwem okręgu III AL, lecz nie podporządkowała się mu powołując się na rozkaz Polskiego Sztabu Partyzanckiego.
Kilkukrotnie dochodziło do spięć Brygady Grunwald ze stacjonującą na kielecczyźnie Brygadą Świętokrzyską, które jednak nie przerodziły się w walki bratobójcze.
Operując na terenie powiatów sandomierskiego i stopnickiego, pododdziały brygady niszczyły komunikacje, atakowały mniejsze garnizony niemieckie, urządzały zasadzki na szosach i drogach. m.in. zaatakowały i rozproszyły biwakujący w pobliżu wsi Skororzeszyce oddział SS (24 lipca), rozbiły niemiecki garnizon stacjonujący w majątku Szczecno (26 lipca) i wspólnie z oddziałem AK „Barabasza” stoczyły walkę w lesie pod Daleszycami (3 sierpnia).
Z chwilą sforsowania Wisły przez oddziały 1 Frontu Ukraińskiego i rozpoczęcia walk o przyczółek sandomierski większość sił brygady skierowano do działań dywersyjnych na szosach Sandomierz-Staszów i Chmielnik-Staszów. W dniu 4 sierpnia brygada nawiązała styczność z oddziałami przednimi wojsk radzieckich przeszła przez linię frontu i została rozformowana.

</doc>
<doc id="3212619" url="https://pl.wikipedia.org/wiki?curid=3212619" title="Wilgotnica czerwona">
Wilgotnica czerwona

Wilgotnica czerwona ("Hygrocybe coccineocrenata" (P.D. Orton) M.M. Moser) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrocybe, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1960 r. Peter D. Orton nadając mu nazwę "Hygrophorus coccineocrenatus". Obecną, uznaną przez Index Fungorum nazwę nadał mu w 1967 r. Meinhard Mchael Moser, przenosząc go do rodzaju "Hygrocybe".
Niektóre synonimy naukowe:
Nazwę polską nadała Barbara Gumińska w 1997 r. 
Morfologia.
Średnica 1–3 cm, kształt początkowo łukowaty z podwiniętym brzegiem, później płaskołukowaty, na koniec płaski z nieco wgłębionym środkiem. Brzegi nieco prążkowane. Jest słabo higrofaniczny; podczas wilgotnej pogody ma barwę od pomarańczowej do szkarłatnej, podczas suchej jest matowy, barwy ochrowopomarańczowej. Z czasem stopniowo płowieje do pomarańczowej (poczynając od brzegu). Charakterystyczną cechą jest występowanie na powierzchni łusek o barwie od brązowej do czarnej, szczególnie na środku kapelusza .
Rzadkie, szerokie i szeroko przyrośnięte, zbiegające ząbkiem lub okrągłe. U młodych okazów są białe, później kremowe lub woskowożółte.
Wysokość 1,5 cm, średnica 1,5–4 mm, walcowy, w środku pusty, w podstawie zwężony. Powierzchnia gładka, o barwie od pomarańczowoczerwonej do szkarłatnej, tylko przy podstawie jaśniejsza – kremowa lub ochrowa.
Cienki, takiej samej barwy jak kapelusz, nie zmieniający barwy po uszkodzeniu. Smak i zapach niewyraźny.
Występowanie i siedlisko.
Występuje w północnej części Ameryki Północnej (na Alasce i w prowincji Quebec w Kanadzie), w Europie, Korei i Japonii. W Europie występuje głównie w jej części północnej i zachodniej (również w Islandii). Występuje również w Polsce, brak danych o częstości jej występowania, nie znajduje się jednak na liście gatunków zagrożonych. Rośnie na mokrych łąkach oraz na brzegach torfowisk i mokradeł. Owocniki wytwarza od lipca do października. 
Znaczenie.
Grzyb mikoryzowy, niejadalny.
Gatunki podobne.
W Polsce występuje kilka gatunków wilgotnic, których wspólną cechą jest czerwona barwa, drobne rozmiary i łuseczkowaty kapelusz. Głównymi morfologicznymi cechami umożliwiającymi ich rozróżnienie są: blaszki, łuseczki kapelusza i subtelne różnice w ubarwieniu.

</doc>
<doc id="3212620" url="https://pl.wikipedia.org/wiki?curid=3212620" title="Hygrocybe coccineocrenata">
Hygrocybe coccineocrenata



</doc>
<doc id="3212625" url="https://pl.wikipedia.org/wiki?curid=3212625" title="Paweł Sapieha (zm. 1579)">
Paweł Sapieha (zm. 1579)



</doc>
<doc id="3212626" url="https://pl.wikipedia.org/wiki?curid=3212626" title="Georg Friedrich Nicolai">
Georg Friedrich Nicolai



</doc>
<doc id="3212627" url="https://pl.wikipedia.org/wiki?curid=3212627" title="Wilhelm Julius Foerster">
Wilhelm Julius Foerster



</doc>
<doc id="3212628" url="https://pl.wikipedia.org/wiki?curid=3212628" title="Wilhelm Förster">
Wilhelm Förster



</doc>
<doc id="3212632" url="https://pl.wikipedia.org/wiki?curid=3212632" title="Sacred 3">
Sacred 3

Sacred 3 – fabularna gra akcji stworzona przez studio Keen Games i wydana przez Deep Silver 1 sierpnia 2014. Gra ukazała się na komputerach osobistych oraz konsolach Xbox 360 i Playstation 3.
Trzecia odsłona gry tradycyjnie kontynuuje koncepcję "hack&amp;slash", którą spotyka się w grach z serii Diablo, Torchlight itd. W grze częstością stają się walki z dużą liczbą przeciwników, dlatego bohaterowie mogą korzystać z różnych specjalnych umiejętności czy też wyprowadzić ciekawe kombinacje ataków. Zupełną nowością jest rozgrywanie kampanii w trybie współpracy – udział w kooperacji może wziąć maksymalnie czterech graczy. Jeśli jeden z graczy nie może brać udziału, jego poczynaniami kieruje wtedy komputer.
Grę w Polsce wydała firma Cenega, jednak polska wersja językowa będzie tyczyć się tylko wydania na komputery osobiste.

</doc>
<doc id="3212633" url="https://pl.wikipedia.org/wiki?curid=3212633" title="Weronika Kapszaj">
Weronika Kapszaj

Weronika Kapszaj (ukr. Вероніка Капшай; ur. 2 grudnia 1986 we Lwowie) – ukraińska tenisistka o statusie profesjonalnym.
W przeciągu swojej kariery wygrała trzy singlowe i dwadzieścia trzy deblowe turnieje rangi ITF. Najwyżej w rankingu WTA była sklasyfikowana na 227. miejscu w singlu (14 maja 2012) oraz na 114. miejscu w deblu (20 kwietnia 2009).

</doc>
<doc id="3212634" url="https://pl.wikipedia.org/wiki?curid=3212634" title="Eneco Tour 2014">
Eneco Tour 2014

10. edycja Eneco Tour odbyła się w dniach 11–17 sierpnia 2014 roku. Trasa tego siedmioetapowego wyścigu kolarskiego liczyła 1075,7 km ze startem w Terneuzen i metą w Sittard-Geleen.
Uczestnicy.
Na starcie wyścigu stanęło 20 ekip. Wśród nich znalazło się osiemnaście ekip UCI World Tour 2014 oraz dwie inne zaproszone przez organizatorów.
Lista drużyn uczestniczących w wyścigu:

</doc>
<doc id="3212635" url="https://pl.wikipedia.org/wiki?curid=3212635" title="Henry Rawlinson (baron)">
Henry Rawlinson (baron)

Henry Seymour Rawlinson, 1. baron Rawlinson of Trent (ur. 20 lutego 1864 w Trent Manord w hrabstwie Dorset, zm. 28 marca 1925 w Delhi) – brytyjski generał.
Życiorys.
Był starszym synem Henry’ego Rawlinsona, oficera wojskowego, dyplomaty, asyrologa i orientalisty. Pobierał nauki w Eton i Sandhurst. W 1886 został żołnierzem pułku strzelców królewskich stacjonującego w Indiach. Głównodowodzący armii brytyjskiej w Londynie – lord Roberts – był przyjacielem jego ojca. Rawlinson junior towarzyszył mu podczas kampanii w Birmie, gdzie uczestniczył w tłumieniu lokalnego powstania, które rozpoczęło się po zajęciu przez żołnierzy brytyjskich Mandalay. Wtedy Rawlinson przeszedł nie tylko chrzest bojowy, ale i był wymieniony w meldunkach i odznaczony medalem. Po tych wydarzeniach Rawlinson powrócił do Anglii, gdyż umarła jego matka. W 1889 zaciągnął się do pułku gwardii. Zimą 1897 razem z żoną znalazł się w Egipcie w celu podreperowania jej zdrowia. Wówczas Horatio Kitchener zaoferował mu funkcję w swoim sztabie. Rawlinson przystąpił do niego, biorąc udział w 1898 w bitwach w Sudanie. Walczył w bitwach pod Atbarą i Omdurmanem, dzięki czemu znów był wymieniany w meldunkach. W 1899 przybył do Afryki Południowej, gdzie objął stanowisko dowódcy artylerii, która sprawiła, że Burowie nie mogli zdobyć fortu Ladysmith. Gdy oblężenie zostało zakończone został dowódcą kolumny zmotoryzowanej. Dowodził nią do 1902, kiedy nastał koniec wojny burskiej. Tym razem był wymieniany w 5 meldunkach, a w 1903 awansował na generała broni i dostał urząd komendanta akademii szefa sztabu. 
W 1914 wybuchła I wojna światowa: w stopniu generała brygady Rawlinson walczył na froncie zachodnim w szeregach kawalerii oraz piechoty, jednak został w końcu odkomenderowany do ewakuowania wojsk brytyjsko-australijsko-nowozelandzkich, które samotnie prowadziły walki na półwyspie Gallipoli w Turcji. Przyczyną odwołania Rawlinsona był konflikt ze zwierzchnictwem, w jaki popadł z powodu różnicy zdań w kwestiach taktycznych. Później powrócił na front zachodni. Będąc dowódcą 4. Armii namówił Douglasa Haiga do nocnej ofensywy nad Sommą, który okazał się pierwszym natarciem I wojny światowej przeprowadzonym pod osłoną nocy. Gdy zakończyła się ona zwycięstwem, Rawlinson awansował, otrzymując dowództwo 2. Armii w Wielkiej Brytanii. Od lutego 1918 był reprezentantem Wielkiej Brytanii w Najwyższej Radzie Wojennej. Wówczas wprowadził innowacyjną taktykę, która zakładała połączenie natarcia piechoty, artylerii i lotnictwa. Pierwszy raz zastosował ją na niewielką skalę w trakcie ataku na Hamel 4 lipca 1918 – przyniosła ona wygraną. Douglas Haig i francuski marszałek Ferdinand Foch wyrazili zgodę na wykorzystanie taktyki Rawlinsona na większą skalę w bitwie pod Amiens, która trwała od 8 do 11 sierpnia 1918. 
Po trzech miesiącach wojna dobiegła końca, gdy ofensywa przeprowadzona pod Amiens walnie przyczyniła się do zwycięstwa Rawlinsona. Obie brytyjskie izby parlamentu wystosowały do niego podziękowania, kiedy w 1919 znajdował się w drodze do Archangielska – miał tam ewakuować armie interwencyjne ententy. W 1920 został dowódcą wojsk brytyjskich w Indiach. Niedługo po swoich 61. urodzinach zachorował i umarł.

</doc>
<doc id="3212639" url="https://pl.wikipedia.org/wiki?curid=3212639" title="World Rugby Women’s Sevens Series (2014/2015)">
World Rugby Women’s Sevens Series (2014/2015)

World Rugby Women’s Sevens Series (2014/2015) – trzecia edycja World Rugby Women’s Sevens Series (dawniej IRB Women’s Sevens World Series), organizowanej przez World Rugby corocznej serii turniejów dla żeńskich reprezentacji narodowych w rugby 7. Była jedną z kwalifikacji do turnieju rugby 7 na Letnich Igrzyskach Olimpijskich 2016.
Pod koniec lipca 2014 roku IRB ogłosiła, że sezon będzie się składać z sześciu turniejów – w Dubaju, Atlancie, São Paulo, Langford, Londynie i Amsterdamie – rozegranych w okresie od grudnia 2014 do maja 2015 roku. Dwa z nich odbędą się łącznie z turniejami męskimi, pozostałe zaś stanowiły odrębne zawody. Liczbę drużyn w każdym z turniejów ustalono na dwanaście, z których jedenaście brało udział we wszystkich zawodach sezonu, dwunasty uczestnik był zaś ogłaszany przez każdymi zawodami.
W pierwszych czterech turniejach same zwycięstwa odniosły Nowozelandki, w finałach pokonując dwukrotnie Australię, USA i debiutującą na tym etapie turnieju Rosję. Pierwszej porażki, przerywającej passę 37 kolejnych meczów, doznały w fazie grupowej w Londynie, a trzecie miejsce w tych zawodach dało im kwalifikację olimpijską i niemal pewny triumf w klasyfikacji generalnej cyklu, potwierdzony już pierwszym grupowym zwycięstwem w Amsterdamie. W finałach dwóch ostatnich turniejów zmierzyły się reprezentacje Kanady i Australii, które podzieliły się wygranymi – w przypadku Kanadyjek pierwszą w historii – i zajęły ostatecznie w całym sezonie odpowiednio drugą i trzecią lokatę. O czwarte miejsce w klasyfikacji generalnej będące jednocześnie ostatnią premiowaną awansem na igrzyska lokatą walczyły do końca Amerykanki z Angielkami, a w bezpośrednim pojedynku o w Amsterdamie lepsze okazały się Europejki dając kwalifikację Wielkiej Brytanii. Czołowa dziewiątka tego sezonu zyskała status "core teams" na kolejny sezon. Najwięcej punktów w sezonie zdobyła Kanadyjka Ghislaine Landry, zaś w klasyfikacji przyłożeń zwyciężyła Nowozelandka Portia Woodman, ta druga utrzymała też prowadzenie w obu tych statystykach w klasyfikacji wszech czasów. World Rugby opublikowała następnie podsumowanie statystyczno-analityczne tej edycji.
Panel sędziowski, podobnie jak w poprzednim sezonie, składał się z kobiet uzupełnionych o dwóch mężczyzn (Rasta Rasivhenge i James Bolabiu).
System rozgrywek.
Podobnie jak w przypadku męskich rozgrywek zwycięzcą cyklu zostanie zespół, który podczas całego sezonu zdobędzie najwięcej punktów przyznawanych za zajęcie poszczególnych miejsc w każdym turnieju. Każde z zawodów gromadzą dwanaście reprezentacji, z których jedenaście jest stałymi uczestnikami cyklu ("core teams"), a ostatni uczestnik będzie ogłaszany przed poszczególnymi turniejami. Status "core teams" otrzymała najlepsza siódemka poprzedniego sezonu (Anglia, Australia, Hiszpania, Kanada, Nowa Zelandia, Rosja i USA), kolejne cztery miejsca zarezerwowano dla czołowych zespołów rozegranego po raz pierwszy turnieju kwalifikacyjnego. Wywalczyły je zawodniczki z Fidżi, Chin, Francji i RPA.
Oficjalne ogłoszenie przez IRB procedury kwalifikacyjnej do turnieju olimpijskiego nastąpiło na początku lutego 2014 roku po zatwierdzeniu przez Międzynarodowy Komitet Olimpijski. Zgodnie z nią IRB Women’s Sevens World Series był pierwszą z żeńskich kwalifikacji i na Letnich Igrzyskach Olimpijskich 2016 zagra czołowa czwórka sezonu 2014/2015.

</doc>
<doc id="3212645" url="https://pl.wikipedia.org/wiki?curid=3212645" title="Commendation Medal">
Commendation Medal



</doc>
<doc id="3212649" url="https://pl.wikipedia.org/wiki?curid=3212649" title="Barbara Giller">
Barbara Giller

Barbara (Basza, Lea) Giller pseud. "Irka", "Maryla", "Miszel", "Władka" (ur. 19 września 1895 w Pińsku, zm. 6 marca 1981 w Warszawie) – działaczka komunistyczna, instruktor KC KPP i KC MOPR, wykładowca w Centralnej Szkole MBP w Łodzi.
Córka właściciela miodosytni Joela-Chaima, po ukończeniu rosyjskiej szkoły realnej została prywatną nauczycielką. W latach 1915–1918 należała do młodzieżowej organizacji syjonistycznej, prawdopodobnie „Cyraj-Syjon”. 1921 przeniosła się do Otwocka, gdzie udzielała prywatnych lekcji, a 1922–1925 była gospodynią w sanatorium dla chorych na płuca. Zwolniona za przekonania komunistyczne. 8 V 1925 wstąpiła do KPP (z którą współpracowała od 1922) w Otwocku, później przeniosła się do Warszawy na Muranów, gdzie została członkiem Komitetu Dzielnicowego (KD) KPP i wydziału robotniczego KPP. Od IV 1926 funkcjonariusz KC KPP, łączniczka sekretariatu KC, potem od I 1927 instruktor KC na Okręg Lublin i Siedlce. 14 VIII 1927 aresztowana w Parczewie i 7 III 1928 skazana w Białej Podlaskiej na 4 lata więzienia; karę odbywała w Białej Podlaskiej, Fordonie, na Pawiaku (tzw. Serbii - kobiecym oddziale Pawiaka) i Łomży. VIII 1931 zwolniona, skierowana jako instruktor KC do pracy w obwodzie węglowym, później od lutego 1932 była instruktorem obwodowym KC MOPR w okręgach Włocławek, Poznań-Pomorze, Warszawa Podmiejska, Zagłębie Dąbrowskie-Górny Śląsk-Kraków. 22 V 1933 aresztowana w Grodźcu na zebraniu KD MOPR i 6 VI 1934 skazana w Sosnowcu na 7 lat więzienia i utratę praw publicznych na 10 lat; po amnestii wyrok skrócono o 1/3. Więziona w Sosnowcu, Katowicach, Rawiczu i Fordonie. 21 IX 1938 zwolniona, już po rozwiązaniu KPP. VIII 1939 wyjechała do Pińska, gdzie pozostała do 1941; była naczelnikiem wydziału personalnego i mistrzem wydziałowym w fabryce zapałek w Pińsku. Członkini komitetu fabrycznego, Komitetu Obwodowego i nieetatowy instruktor MOPR. VI 1941 udała się do obwodu penzeńskiego, gdzie pracowała w Issie w roszarni konopi jako robotnica i pracownik umysłowy. Przewodnicząca Rady Zakładowej i Komitetu Rejonowego MOPR. IX 1944 - V 1945 członek Zarządu Obwodowego ZPP w Penzie. 8 III 1945 wstąpiła do PPR. VII 1945 wróciła do kraju, VIII 1945 została starszym wykładowcą, potem kierownikiem katedry w Centralnej Szkole MBP w Łodzi, od 1947 w Centrum Wyszkolenia MBP w Legionowie. Od I 1949 instruktor Wydziału Szkolenia w KC PZPR – kierownik sektora pracy z organizacjami społecznymi i państwowymi. 10 III 1951 mianowana starszym instruktorem Wydziału Szkolenia KC PZPR - kierownikiem sektora pracy ze szkołami partyjnymi. Wyróżniała się pracowitością i wytrwałością, wykazywała dużą „czujność ideologiczną” - jak wynika z jej charakterystyki w aktach KC PZPR, często przesadną: „Wymagała od swoich współpracowników często zbyt wiele, wysuwała wnioski nie bardzo odpowiadające realnym możliwościom”. Od 1961 na rencie dla zasłużonych. Odznaczona m.in. Orderem Sztandaru Pracy II klasy (5 marca 1954) i Krzyżem Komandorskim Orderu Odrodzenia Polski.

</doc>
<doc id="3212650" url="https://pl.wikipedia.org/wiki?curid=3212650" title="Tokyo Yakult Swallows">
Tokyo Yakult Swallows

 – japoński klub baseballowy z Tokio, występujący w zawodowej lidze Nippon Professional Baseball.
Klub powstał w 1950 roku pod nazwą Kokutetsu Swallows i występował tak aż do 1965. W późniejszym okresie kilkakrotnie zmieniał nazwę (Sankei Swallows 1965 ; Sankei Atoms 1966–1973 ; Yakult Swallows 1974-2005. Od 2006 r. występuje jako Tokyo Yakult Swallows.

</doc>
<doc id="3212655" url="https://pl.wikipedia.org/wiki?curid=3212655" title="Achievement Medal">
Achievement Medal



</doc>
<doc id="3212657" url="https://pl.wikipedia.org/wiki?curid=3212657" title="Pierre-Yves Le Borgn’">
Pierre-Yves Le Borgn’

Pierre-Yves Le Borgn’ (ur. 4 listopada 1964 w Quimper, Finistère) – francuski prawnik i polityk, członek francuskiej Partii Socjalistycznej i Partii Europejskich Socjalistów. Został wybrany na deputowanego Francuzów za granicą (Europa Środkowo-Wschodnia) w czerwcu 2012.
Życiorys.
Pierre-Yves Le Borgn’ pochodzi z rodziny nauczycieli z Bretanii. Po ukończeniu szkoły średniej studiował pierwsze prawo w Nantes i nauki polityczne w Instytucie Nauk Politycznych w Paryżu). W czasie studiów wstąpił do Partii Socjalistycznej. Ukończył Kolegium Europejskie w Brugii. Nie wrócił potem z powrotem do Francji, ale pracował stale za granicą, szczególnie w Stanach Zjednoczonych, Luksemburgu, Belgii, a ostatnio w Niemczech, a dokładniej w Moguncji, gdzie pracował od 2005 roku w branży energii odnawialnej w firmie produkcji paneli słonecznych.

</doc>
<doc id="3212658" url="https://pl.wikipedia.org/wiki?curid=3212658" title="Medal za Osiągnięcia">
Medal za Osiągnięcia



</doc>
<doc id="3212664" url="https://pl.wikipedia.org/wiki?curid=3212664" title="Jekatierina Jaszyna">
Jekatierina Jaszyna

Jekatierina Jaszyna (ros. Екатерина Яшина; ur. 6 sierpnia 1993) – rosyjska tenisistka.
Kariera tenisowa.
W karierze wygrała cztery singlowe i trzydzieści trzy deblowe turnieje rangi ITF. Najwyżej w rankingu WTA była sklasyfikowana na 335. miejscu w singlu (7 stycznia 2019) oraz na 133. miejscu w deblu (11 lipca 2022).
Zdobyła srebrny medal podczas Uniwersjady 2013 w rozgrywkach drużynowych, startując wraz z Anastasiją Pawluczenkową, Jeleną Wiesniną oraz Margaritą Gasparian.

</doc>
<doc id="3212670" url="https://pl.wikipedia.org/wiki?curid=3212670" title="Pierre-Yves Le Borgn'">
Pierre-Yves Le Borgn'



</doc>
<doc id="3212671" url="https://pl.wikipedia.org/wiki?curid=3212671" title="Pierre-Yves Le Borgn">
Pierre-Yves Le Borgn



</doc>
<doc id="3212672" url="https://pl.wikipedia.org/wiki?curid=3212672" title="Zofia Ginett">
Zofia Ginett

Zofia Ginett (ur. 16 maja 1890 w Słucku, zm. 26 lipca 1972 w Warszawie) – urzędniczka, rewolucjonistka, działaczka komunistyczna.
Urodzona w rodzinie inteligenckiej, córka Gabriela. Podczas nauki w szkole średniej w Lipawie (maturę zdała w 1909) związała się z młodzieżowymi łotewskimi kółkami socjalistycznymi. 1910-1916 studiowała historię i filologię na wyższych żeńskich kursach przy uniwersytecie petersburskim. Jednocześnie udzielała korepetycji i była urzędniczką w biurze. Od 1911 działała w SDKPiL. 
Po studiach została nauczycielką w polskiej szkole w Piotrogrodzie. Brała udział w rewolucji lutowej i rewolucji październikowej w Piotrogrodzie. Od listopada 1917 pracowała w Sztabie Czerwonej Gwardii, potem Armii Czerwonej w Piotrogrodzie. 
W końcu maja 1918 wróciła do kraju, do 1921 była urzędniczką w Ministerstwie Pracy i Opieki Społecznej (MPiOS), później (do 1924) w GUS, do 1929 w Kasie Chorych i do 1935 Państwowym Banku Rolnym w Warszawie, równocześnie działała w KPP i MOPR. Związana z Uniwersytetem Ludowym w Warszawie, była członkiem zarządu zakładu opiekuńczego „Nasz Dom” w Pruszkowie i członkiem założycielem „Gospody Włóczęgów” w Zakopanem. Kilkakrotnie zwalniana z pracy za działalność komunistyczną, na przełomie 1922/1923 krótko więziona. Od 1935 inspektor pracy w Toruniu. we wrześniu 1939 wróciła do Warszawy, gdzie pracowała w Radzie Głównej Opiekuńczej, m.in. przy dożywianiu dzieci. Od 1945 inspektor pracy w MPiOS i Centralnej Radzie Związków Zawodowych w Warszawie. Od 1957 na emeryturze. 
Odznaczona Krzyżem Oficerskim Orderu Odrodzenia Polski, Złotym Krzyżem Zasługi (2 lipca 1955) i Orderem Czerwonej Gwiazdy.

</doc>
<doc id="3212673" url="https://pl.wikipedia.org/wiki?curid=3212673" title="Barysziwka">
Barysziwka



</doc>
<doc id="3212674" url="https://pl.wikipedia.org/wiki?curid=3212674" title="Wilgotnica torfowiskowa">
Wilgotnica torfowiskowa

Wilgotnica torfowiskowa ("Hygrocybe helobia" (Arnolds) Bon) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrocybe, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1974 r. Eef Arnolds nadając mu nazwę "Hygrophorus helobius". Obecną, uznaną przez Index Fungorum nazwę nadał mu w 1976 r. Marcel Bon, przenosząc go do rodzaju "Hygrocybe".
Synonimy naukowe:
Nazwę polską nadała Barbara Gumińska w 1997 r. 
Morfologia.
Średnica 0,8–2,5 cm, kształt początkowo łukowaty z podwiniętym brzegiem, później płaskołukowaty, brzeg wygięty w dół, środek kapelusza nieco wklęsły. Brzegi w niektórych miejscach pofalowane, ale bez prążkowania. Powierzchnia matowa, sucha, chropowata, u młodych okazów szkarłatnopomarańczowa, u starszych lub wysychających żółtopomarańczowa. Charakterystyczną cechą są odstające łuski o barwie takiej jak kapelusz, lub jaśniejszej, szczególnie liczne na szczycie kapelusza
Szerokie i szeroko przyrośnięte lub zbiegające ząbkiem. U młodych okazów są białe z różowym odcieniem, później jasnożółte. Ostrza blaszek bywają pofałdowane. Niektóre źródła podają, że rozkruszone blaszki mają zapach czosnku.
Wysokość 2–4 cm, średnica 2–4 mm, walcowy, kruchy, w środku pusty, czasami wygięty lub spłaszczony. Powierzchnia gładka, sucha, górą o barwie pomarańczowoczerwonej, dołem jaśniejszy – żółtopomarańczowy.
Cienki, kruchy,żółtopomarańczowy, nie zmieniający barwy po uszkodzeniu. Smak i zapach niewyraźny.
Biały. Zarodniki bezbarwne, elipsoidalne, gładkie, z kilkoma kroplami, nieamyloidalne. Mają rozmiar 8–10 × 5–6 μm.
Występowanie i siedlisko.
Występuje tylko w Europie. W Polsce gatunek dość rzadki.
Owocniki wytwarza od lipca do października. Rośnie w lasach wśród mchów, na łąkach i na torfowiskach, także czasami na wrzosowiskach, śródleśnych polanach i na świeżo przyciętych trawnikach.
Znaczenie.
Według niektórych źródeł prawdopodobnie grzyb mikoryzowy współżyjący z trawami, według innych saprotrof żyjący na martwych korzeniach traw, ale być może także współżyje z mchami. Grzyb niejadalny.
Gatunki podobne.
W Polsce występuje kilka gatunków wilgotnic, których wspólną cechą jest czerwona barwa, drobne rozmiary i łuseczkowaty kapelusz. Głównymi morfologicznymi cechami umożliwiającymi ich rozróżnienie są: blaszki, łuseczki kapelusza i subtelne różnice w ubarwieniu.

</doc>
<doc id="3212675" url="https://pl.wikipedia.org/wiki?curid=3212675" title="Hygrocybe helobia">
Hygrocybe helobia



</doc>
<doc id="3212676" url="https://pl.wikipedia.org/wiki?curid=3212676" title="Rejon barysziwski">
Rejon barysziwski



</doc>
<doc id="3212678" url="https://pl.wikipedia.org/wiki?curid=3212678" title="Mehmed Alispahić">
Mehmed Alispahić

Mehmed Alispahić (ur. 24 listopada 1987 w Bugojnie, Socjalistyczna Republika Bośni i Hercegowiny) – bośniacki piłkarz, grający na pozycji pomocnika.
Kariera klubowa.
Alispahić jest wychowankiem klubu Iskra Bugojno. W 2008 roku, mając 21 lat wyjechał do Chorwacji. Występował najpierw w HNK Šibenik, następnie w Dinamie Zagrzeb, a na początku 2013 roku trafił do HNK Rijeka. W styczniu 2015 przeszedł do FK Sarajevo.
Kariera reprezentacyjna.
W reprezentacji Bośni i Hercegowiny zadebiutował 29 maja 2010 roku w towarzyskim meczu przeciwko Szwecji. Na boisku pojawił się w 46 minucie meczu
Sukcesy.
Dinamo
Rijeka

</doc>
<doc id="3212679" url="https://pl.wikipedia.org/wiki?curid=3212679" title="Knivsta (stacja kolejowa)">
Knivsta (stacja kolejowa)

Knivsta (szwedzki: "Knivsta station") – stacja kolejowa w Knivsta, w regionie Uppsala, w Szwecji. Obsługiwana jest przez SJ. Do późnej jesieni 2012 kursowały pociągi Upptåget, ale następnie przedłużono linię pociągów Pendeltåg w Sztokholmie.
Linię Norra Stambanan, przebiegającą przez Knivsta zbudowano w 1866, ale dopiero w 1876 zbudowano dworzec. Budynek dworca został zbudowany w popularnym wówczas stylu szwajcarskim. Kilka innych stacji też zbudowano w tym stylu, np. Bodafors, Pori, Lammhult i Tenhult. Budynek przeszedł modernizację po raz pierwszy w 1929 roku. Obecnie jest on w prywatnych rękach.
W sąsiedztwie dworca zbudowana w latach 2013-2014 centrum podróży.

</doc>
<doc id="3212681" url="https://pl.wikipedia.org/wiki?curid=3212681" title="Ogólny kalendarz rzymski">
Ogólny kalendarz rzymski

Ogólny kalendarz rzymski – kalendarz liturgiczny zawierający daty obchodów wspomnień dowolnych, wspomnień obowiązkowych, świąt i uroczystości rytu rzymskiego. Obchody te mogą być na stałe powiązane z datą lub być zależne od dni tygodnia albo daty Wielkanocy (święta ruchome).
Istnieją kalendarze dla krajów i diecezji zawierające wspomnienia świętych związanych z danym obszarem oraz uroczystości i święta ważne dla danej społeczności (np. dzień poświęcenia kościoła katedralnego). Jeżeli data wspomnienia lub święta z kalendarza Kościoła partykularnego nakłada się ze wspomnieniem lub świętej z Ogólnego kalendarza rzymskiego, przewiduje się możliwość przesunięcia terminu jednego z nich za zgodą Stolicy Apostolskiej.
Ostatnie wydanie "Calendarium Romanum generale" z 1969 roku pochodzi z motu proprio "Mysterii Paschalis" Pawła VI.
Kalendarz diecezji polskich.
" Kalendarz zawiera obchody liturgiczne zawarte w:"

</doc>
<doc id="3212682" url="https://pl.wikipedia.org/wiki?curid=3212682" title="Drużynowe Mistrzostwa Polski na Żużlu 2014">
Drużynowe Mistrzostwa Polski na Żużlu 2014

Drużynowe Mistrzostwa Polski na Żużlu 2014 – 67. edycja Drużynowych Mistrzostw Polski, organizowanych przez Polski Związek Motorowy.

</doc>
<doc id="3212683" url="https://pl.wikipedia.org/wiki?curid=3212683" title="Ally Sheedy">
Ally Sheedy

Alexandra Elizabeth „Ally” Sheedy (ur. 13 czerwca 1962 r. w Nowym Jorku) – amerykańska aktorka filmowa, teatralna i telewizyjna, tancerka i pisarka.

</doc>
<doc id="3212685" url="https://pl.wikipedia.org/wiki?curid=3212685" title="Högboda (stacja kolejowa)">
Högboda (stacja kolejowa)

Högboda (szwedzki: "Högboda station") – stacja kolejowa w Högboda, w regionie Värmland, w Szwecji. Stacja została otwarta w 1871 roku, a linia została zelektryfikowana w 1936 roku.
Obecnie na stacji zatrzymuje się siedem pociągów w dni powszednie i dwa pociągi w sobotę i niedzielę. Nie ma pracowników i podstacji sterowania ruchem (zarządzana przez centrum sterowania w Hallsberg). Stacja oferuje codzienne połączenia do Oslo, Charlottenberg, Arvika, Kil i Karlstad.

</doc>
<doc id="3212688" url="https://pl.wikipedia.org/wiki?curid=3212688" title="Informatyczny System Osłony Kraju">
Informatyczny System Osłony Kraju

Informatyczny System Osłony Kraju, ISOK – projekt mający na celu utworzenie systemu poprawiającego osłonę gospodarki, środowiska i społeczeństwa przed nadzwyczajnymi zagrożeniami, w szczególności przed powodzią, a także udostępnienia danych z katastru wodnego. W ramach projektu określono obszary gdzie występuje zagrożenie dla życia i mienia, co docelowo ma prowadzić do ograniczania ekspansji gospodarczej na tych obszarach. Efektem końcowym ma być również elektroniczna platforma informatyczna wraz z niezbędnymi rejestrami referencyjnymi, która ma stanowić ważne narzędzie do zarządzania kryzysowego.
Jednym z powodów podjęcia działań zwiększających bezpieczeństwo Polski w kontekście powodzi, jest Dyrektywa 2007/60/WE Parlamentu Europejskiego i Rady z dn. 23 października 2007 r. w sprawie oceny ryzyka powodziowego i zarządzania nim, potocznie zwana Dyrektywą Powodziową. Weszła ona w życie 26 listopada 2007 r. i nałożyła na Państwa Członkowskie obowiązek przygotowania dokumentów planistycznych w zakresie zarządzania ryzykiem powodziowym oraz zapewnienia społeczeństwu do nich dostępu. 
Realizacja Projektu stanowi również istotny postęp we wdrażaniu Dyrektywy INSPIRE ustanawiającej jednolitą infrastrukturę informacji przestrzennej i dostęp do niej.
Cel.
Celem głównym projektu jest zwiększenie jakości osłony kraju przed nadzwyczajnymi zagrożeniami, w szczególności przed powodzią. 
Cel główny projektu ma być realizowany poprzez realizacje celów szczegółowych: inwentaryzacja dostępnych zasobów danych; zaprojektowanie rozwiązania systemowego; budowa baz danych oraz map ryzyka i zagrożeń; budowa i wdrożenie systemu; zwiększenie świadomości społeczeństwa w zakresie zagrożeń i sytuacji kryzysowych.
Finansowanie.
Projekt jest realizowany od 2010 roku w ramach 7. osi priorytetowej „Społeczeństwo informacyjne - budowa elektronicznej administracji” Programu Operacyjnego Innowacyjna Gospodarka 2007 - 2013 finansowanego z funduszy Unii Europejskiej. W 2014 r. Komisja Europejska przyznała dodatkowe fundusze w ramach priorytetu "Społeczeństwo informacyjne – budowa elektronicznej administracji" w polskim programie regionalnym „Innowacyjna Gospodarka”. W mniejszym stopniu projekt jest współfinansowany z budżetu państwa oraz ze środków Narodowego Funduszu Ochrony Środowiska i Gospodarki Wodnej.
Instytucje realizujące.
Projekt jest realizowany przez konsorcjum instytucji rządowych i naukowych: 
System informatyczny ISOK.
System ISOK wyposażony będzie w Portale służące do zaawansowanej prezentacji informacji i map wytworzonych w systemie, a także pochodzących ze źródeł zewnętrznych. Ma on służyć przede wszystkim jednostkom administracji i instytucjom odpowiedzialnym na wszystkich szczeblach za zarządzanie kryzysowe, niemniej w dużym zakresie będzie prezentował dane wszystkim zainteresowanym osobom i instytucjom.
Istotną cechą systemu będzie udostępnianie usług sieciowych w architekturze SOA (Service Oriented Architecture) oraz usług zgodnych z dyrektywą INSPIRE.
System ISOK będzie elementem Krajowej Infrastruktury Informacji Przestrzennej i powiązany będzie z innymi systemami Instytutu Meteorologii i Gospodarki Wodnej, Głównego Urzędu Geodezji i Kartografii, Regionalnych i Krajowego Zarządu Gospodarki Wodnej i Ministerstwa Administracji i Cyfryzacji.
Produkty.
Raport z identyfikacji krajowych systemów informacyjnych.
Zawiera katalog zbiorów danych i systemów informatycznych, a także realizowanych projektów, w temacie zagrożeń, bezpieczeństwa i zarządzania kryzysowego będących w obszarze zainteresowania ISOK, będących w dyspozycji różnych instytucji i podmiotów. 
Wstępna ocena ryzyka powodziowego.
Raport WORP wykonano według specjalnej metodyki w celu identyfikacji rzek stwarzających największe zagrożenie, przez to kwalifikujących się do wykonania kosztownych i pracochłonnych map zagrożenia powodziowego. 
Georeferencyjna Baza Danych Obiektów Topograficznych.
Spójna, oparta na jednolitym modelu danych, referencyjna baza danych o szczegółowości odpowiadającej mapie topograficznej w skali 1:10000. W ramach Projektu GUGiK pozyskał (wykorzystując w stopniu maksymalnym dostępne dane źródłowe), przeanalizował, zaktualizował i przetworzył dane przestrzenne obejmujące:
Dane GBDOT będą mają być dostępne w Centralnym oraz w Wojewódzkich Ośrodkach Dokumentacji Geodezyjnej i Kartograficznej oraz poprzez portal www.geoportal.gov.pl i lokalne systemy informacji przestrzennej.
Mapa Podziału Hydrograficznego Polski w skali 1:10 000.
MPHP prezentuje sieć hydrograficzną, na którą składają się cieki naturalne i sztuczne, jeziora, sztuczne zbiorniki wodne istotne dla gospodarki wodnej oraz kształtowania stosunków wodnych, dające się precyzyjnie przedstawić w docelowej skali opracowania, a także granice zlewni wszystkich przedstawionych obiektów. Mapa zapisana jest w postaci wektorowych warstw tematycznych wraz z relacyjną bazą danych.
System zarządzania NMT.
SZNMT jest jednym systemów funkcjonujących w GUGiK w ramach wspólnej architektury informatycznej, zbudowanej w oparciu o standardy SOA (Service Oriented Architecture). Wszystkie dane w SZNMT stanowią Państwowy Zasób Geodezyjny i Kartograficzny (pzgik). System służy do zarządzania danymi przestrzennymi zarówno pozyskanymi w projekcie ISOK (NMT, NMPT, Ortofotomapa) jak i produktami fotogrametrycznymi i NMT pochodzącymi z innych źródeł. SZNMT ma za zadanie ułatwić i przyśpieszyć pozyskanie danych przez odbiorcę, dostarcza on część danych wykorzystywanych w portalu Geoportal.gov.pl.
Numeryczny model terenu (NMT) oraz numeryczny model pokrycia terenu (NMPT).
Dane uzyskane metodą lotniczego skaningu laserowego (ALS; 16 bilionów punktów pomiarowych) poddane procesowi klasyfikacji, weryfikacji i uzupełnienia o dane państwowego zasobu geodezyjnego i kartograficznego posłużyły do wygenerowania: numerycznego modelu terenu (klasy grunt i woda) oraz numerycznego modelu pokrycia terenu (klasy: grunt, budynki, roślinność, woda).
Cyfrowa ortofotomapa.
Ortofotomapa została wykonana dla obszaru około 15 000 km². Obejmuje ona wszystkie miasta wojewódzkie i obszary metropolitalne, a także obszary zurbanizowane, szczególnie narażone na wystąpienie nadzwyczajnych zagrożeń oraz dla których wystąpienie zagrożenia pociąga za sobą największe skutki dla mieszkańców i gospodarki.
Mapy zagrożenia powodziowego i mapy ryzyka powodziowego.
Map zagrożenia powodziowego (MZP) i mapy ryzyka powodziowego (MRP), w ramach projektu ISOK, zostały wykonane przez IMGW-PIB dla obszarów narażonych na niebezpieczeństwo powodzi, wskazanych we wstępnej ocenie ryzyka powodziowego (WORP). MZP i MRP wykonano w formie cyfrowej, w szczegółowości map w skali 1:10 000. Dyrektywa Powodziowa nakłada obowiązek ich aktualizacji co 6 lat.
Docelowo mapy zagrożenia powodziowego i mapy ryzyka powodziowego będą udostępnione w środowisku systemu ISOK. Planowany termin oddania systemu do eksploatacji to 31 grudnia 2014 r. Mapy te zostały jednak wstępnie udostępnione już w 2013 r. w formacie pdf na Hydroportalu KZGW.
Przedstawione na mapach zagrożenia powodziowego obszary mają być uwzględniane w koncepcji przestrzennego zagospodarowania kraju; planach zagospodarowania przestrzennego województwa; miejscowych planach zagospodarowania przestrzennego; decyzjach o ustaleniu lokalizacji inwestycji celu publicznego lub decyzjach o warunkach zabudowy.
- niskim, wynoszącym 0,2%, (czyli raz na 500 lat);
- średnim, wynoszącym 1%, (czyli raz na 100 lat);
- wysokim, wynoszącym 10%, (czyli raz na 10 lat).
Przedstawione na mapach obszary zagrożone zalaniem wyznaczono korzystając z matematycznego modelowania hydraulicznego z wykorzystaniem danych z lotniczego skaningu laserowego (dokładność wysokościowa 10 – 15 cm), Numerycznego Modelu Powierzchni Terenu oraz nowych danych hydrologicznych (uwzględniających przepływy maksymalne z powodzi w 2010 r.). Na obszarach zagrożonych powodzią o prawdopodobieństwie 1% i 10%, zgodnie z ustawą Prawo wodne, obowiązuje zakaz zabudowy. Dodatkowo na MZP zaznaczono obszary zagrożone zalaniem przy przepływie o prawdopodobieństwie wystąpienia 1% w przypadku uszkodzenia wału przeciwpowodziowego.
MZP zostały przygotowane w dwóch zestawach tematycznych:
- Mapa zagrożenia powodziowego wraz z głębokością wody;
- Mapa zagrożenia powodziowego wraz z prędkościami przepływu wody i kierunkami przepływu wody. (dla wybranych obszarów)
- szacunkowa liczba ludności zamieszkującej obszar zagrożony;
- budynki mieszkalne oraz obiekty o szczególnym znaczeniu społecznym (tj. szpitale, szkoły, przedszkola, hotele, centra handlowe i inne) z podziałem na miejsca dla których głębokość wody wynosi &gt; 2 m oraz &lt; 2 m;
- obszary i obiekty zabytkowe;
- obszary chronione tj. ujęcia wód, strefy ochronne ujęć wody, kąpieliska, obszary ochrony przyrody;
- potencjalne ogniska zanieczyszczeń wody, w przypadku wystąpienia powodzi tj. zakłady przemysłowe, oczyszczalnie ścieków, przepompownie ścieków, składowiska odpadów, cmentarze;
- wartości potencjalnych strat dla poszczególnych klas użytkowania terenu, tj. tereny zabudowy mieszkaniowej, tereny przemysłowe, tereny komunikacyjne, lasy, tereny rekreacyjno-wypoczynkowe, użytki rolne, wody.
MRP zostały przygotowane w dwóch zestawach tematycznych:
- negatywne konsekwencje dla ludności oraz wartości potencjalnych strat powodziowych;
- negatywne konsekwencje dla środowiska, dziedzictwa kulturowego i działalności gospodarczej.
Mapy zagrożeń meteorologicznych.
Mają na bieżąco prezentować zagrożenie wybranymi ekstremalnymi warunkami pogodowymi zaprezentowanymi w postaci 8 produktów: Zagrożenia termiczne, Intensywne opady atmosferyczne, Silny wiatr, Mgła, Gołoledź, Burze z gradem, Szadź, Opad śniegu. Każdy produkt ma się składać z trzech komponentów: 
Mapy zagrożeń meteorologicznych maja być udostępnione z końcem 2014 r. w ramach systemu informatycznego ISOK.
Mapy innych zagrożeń.
Mają prezentować ryzyko potencjalnego zagrożenia: 
System Informacyjny Gospodarowania Wodami.
Portal rejestrowy System Informacyjny Gospodarowania Wodami (SIGW) – aplikacja umożliwiająca pracownikom PGWWP prowadzenie rejestrów zgodnie z Ustawą Prawo wodne. Pozwala na wprowadzanie i odczytywanie danych dotyczących gospodarki wodnej z uruchomionej i zasilonej olbrzymiej bazy danych przestrzennych i opisowych.
Moduł Zarządzania Sprawami (MZS) – służący do wsparcia realizacji procesów biznesowych w organizacji poprzez przydzielanie zadań związanych z prowadzonymi sprawami dla określonych użytkowników i grup użytkowników. Moduł „prowadzi” użytkownika po modelowej ścieżce danego procesu biznesowego, umożliwiając jednocześnie elastyczne reagowanie w sytuacjach nietypowych dla standardowego przebiegu procesu.
Elektroniczne Biuro Obsługi klienta eBOK – umożliwia wypełnienie oraz wysłanie wniosków do określonych jednostek organizacyjnych Wód Polskich. Do autoryzacji użytkowników eBOK wykorzystuje narzędzia takie jak Profil Zaufany i Podpis Elektroniczny (kwalifikowany).
Przewidywani odbiorcy i efekty projektu.
Efekty projektu mają być ogólnodostępne. Odbiorcą projektu może być każda osoba z dostępem do Internetu. Odbiorcami instytucjonalnymi przede wszystkim mają być regionalne zarządy gospodarki wodnej, jednostki samorządu odpowiedzialne za planowanie przestrzenne, a także instytucje odpowiedzialne za przygotowanie do sytuacji kryzysowych oraz reagowanie w przypadku ich wystąpienia (centra zarządzanie kryzysowego).
Głównymi efektami projektu będzie lepsze podejmowanie decyzji inwestycyjnych dotyczących obszarów z ryzykiem zalania, a przez to ograniczenie strat spowodowanych występowaniem zagrożeń dla życia i zdrowia ludzi, środowiska i dziedzictwa kulturowego i działalności gospodarczej, a także poprawa funkcjonowania jednostek administracji odpowiedzialnych za zarządzanie kryzysowe i planowanie przestrzenne.
Hydroportal.
Hydroportal to publiczny portal dotyczący szeroko pojętej tematyki wodnej na terenie Polski. Umożliwia przegląd danych dotyczących ryzyka powodziowego, przeciwdziałania suszy, czy prezentujący plany gospodarowania wodami. Zawiera:

</doc>
<doc id="3212689" url="https://pl.wikipedia.org/wiki?curid=3212689" title="Ahmed el Mansur">
Ahmed el Mansur



</doc>
<doc id="3212692" url="https://pl.wikipedia.org/wiki?curid=3212692" title="Dingtuna (przystanek kolejowy)">
Dingtuna (przystanek kolejowy)

Dingtuna (szwedzki: "Dingtuna station") – przystanek kolejowy w Dingtuna, w regionie Västmanland, w Szwecji. Znajduje się na Mälarbanan, około 10 km na zachód od Västerås. 
Stary dworzec został otwarty 12 grudnia 1876, w kilka lat po otwarciu linii między Köping–Västerås–Tillberga. Budynek dworca istnieje nadal (2011) w oryginalnym stanie. Budynek dworca jest własnością od 2003 parafii Dingtuna-Lillhärad. 
Ruch pasażerski w Dingtuna wstrzymano w 1966 roku, a towarowy w 1973 roku. Usługi pasażerskie wznowiono w 1995 r., kilka lat po modernizacji rozbudowie linii Kolbäck–Västerås. Dingtuna obsługiwana jest przez pociągi Tåg i Bergslagen, które kursują między Västerås i Fagersta lub Ludvika przez Bergslagspendeln. Pociągi nie zatrzymują się przy starym budynku dworca, ale na nowych peronach, około 150 metrów na zachód od budynku stacji. 
Film Lotta på Bråkmakargatan był częściowo nagrywany na przystanku Dingtuna.

</doc>
<doc id="3212693" url="https://pl.wikipedia.org/wiki?curid=3212693" title="About">
About

About – trzeci album studyjny polskiej grupy instrumentalnej Light Coorporation, wydany w 2013 roku.
Powstanie.
Materiał zamieszczony na "about" został zarejestrowany w 2013 roku w Porażynie, w prowadzonym przez Szymona Swobodę studio Vintage Records. Kilka kompozycji, jak dedykowany pamięci brytyjskiego muzyka Hugh Hoppera utwór "Tribute to Hugh Hopper", zostało zarejestrowanych w tym samym studio już w 2010 roku, kiedy powstawała pierwsza płyta zespołu, "Rare Dialect".
W celu uzyskania brzmienia, jakie cechowało longplaye z lat 60. i 70. XX wieku, w studio wykorzystano w pełni analogowy sprzęt, na który złożyły się m.in. stare preampy, kompresory, wzmacniacze lampowe i mikrofony.
Produkcją materiału zajął się Mariusz Sobański, miksowaniem i masteringiem – Szymon Swoboda.
Oprawa graficzna.
Oprawę graficzną zaprojektował stale współpracujący z zespołem artysta Tom Lietzau, który wykoncypował, by na pokrytych głęboką czernią stronach książeczki oraz na utrzymanym w tym samym kolorze dysku z łatwością pozostawały odbitki linii papilarnych. Chodziło o to, aby każdy nabywca płyty miał poczucie, iż posiada jej własny, unikalny egzemplarz. Na czarno-szarej, zdominowanej przez oślepiający rozbłysk okładce wydawnictwa znalazły się odbitki palców muzyków Light Coorporation.
Realizacja.
Album ukazał się 30 maja 2013 roku. Jego wydawcą była, podobnie jak obu poprzednich płyt studyjnych zespołu, prestiżowa wytwórnia RēR Megacorp z Londynu. Dystrybucją ponownie zajęła się polska niezależna firma dystrybucyjna i wydawnicza "ARS"2 Henryka Palczewskiego.
Płytę promował zaprezentowany kilka tygodni wcześniej trailer, a także utwory: "Tribute to Hugh Hopper", "On the Earth Edge", "Dancing in the Sun Eclipse".
Recepcja.
Album zebrał pozytywne recenzje na całym świecie, zwykle otrzymując od recenzentów bardzo wysokie noty, w tym maksymalne ze strony ArtRock.pl i Laboratorium Muzycznych Fuzji. Krytycy zwracali uwagę m.in. na ujmujące brzmienie analogowe płyty oraz frapujące i niekonwencjonalne kompozycje, które ich zdaniem, nie zatracając silnych związków z awangardą rockową, na "about" nabrały bardziej jazzowego charakteru, niż na dwóch poprzednich albumach grupy, co przypisywano dużej i wykorzystującej dosyć zróżnicowane instrumentarium sekcji dętej (saksofon tenorowy i barytonowy, trąbka, flet), jak również odpowiedniemu zaaranżowaniu utworów. Jednocześnie podkreślali, że muzyka zespołu ponownie uległa przemianie i mimo odwołania się do rozmaitych gatunków i nurtów muzycznych (jazz, jazz-rock, rock progresywny, rock psychodeliczny, tzw. Scena Canterbury, ruch Rock in Opposition i in.) odznaczała się znaczną inwencyjnością i oryginalnością.
Reasumując swój tekst, Krzysztof Niweliński z ArtRock.pl napisał, że "trwające niewiele ponad trzy kwadranse "about" gwarantuje skłonnemu do podejmowania muzycznych wyzwań słuchaczowi istną ucztę i przygodę muzyczną, mniej stonowaną i zachowawczą, a bardziej nieprzewidywalną, śmiałą i oryginalną aniżeli udane "Rare Dialect", mniej introwertyczną i nieprzeniknioną, bardziej zaś konkretną i zwartą niźli wspaniałe przecież "Aliens from Planet Earth"".
Konrad Beniamin Puławski w recenzji zamieszczonej na stronie Laboratorium Muzycznych Fuzji zapisał, iż trzeci album Light Coorporation "rozbrzmiewa zupełnie jak z innej epoki" i uznał, że "to stricte ekstrawertyczna wersja muzyki, jaką chcą nam przekazać muzycy i jej główny prowodyr – M. Sobański", którzy "na przekór potrzebie finezyjnej, jazzowej wirtuozerii postawili na bilans pozytywnie archaicznego brzmienia, pełniącego rolę fundamentu pod niepowtarzalność i oryginalność kompozycji w duchu retrospekcji polifonii dawnych inspiracji".
Andrzej Janda, współpracownik magazynu "Lizard", napisał, że na "about" posłyszeć można "ukłony w stronę King Crimson, Henry Cow czy Miriodor", "wysmakowane aranżacje" i "piękne tematy", co powoduje, iż jest to "doskonały, wręcz porywający album".
Robert „Morfina” Węgrzyn z Małego Leksykonu Wielkich Zespołów stwierdził, że "materiał zamieszczony na "about" mocno nasycony jest jazzem, jakimś duchem bliżej niesprecyzowanych artrockowych klimatów, mocno zakręcony, trudny do zdefiniowania, a tym samym oryginalny", dodając: "nie widzę i nie czuję banalnej sielanki, tylko kawał oryginalności otulonej emocjami".
Natomiast Adam Baruch z Jazzis Records napisał w swojej recenzji, która z oceną 4 na 5 możliwych do zdobycia punktów została opublikowana także na stronie Polish-Jazz, że twórczość Light Coorporation "to ten rodzaj muzyki, który podtrzymuje moją wiarę w estetykę, inteligencję i kreatywność w świecie zalewanym przez płytkość, banalność i brak wartości", swój tekst zaś zakończył stwierdzeniem, że materiał zawarty na trzeciej płycie ansamblu "to po prostu wspaniała muzyka".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Muzycy:
Produkcja:
Sprzęt.
Opracowano na podstawie materiału źródłowego.
Konsoleta: Soundcraft Spirit 600 i AMEK Hendrix.
Magnetofon: Studer A807.
Taśma: BASF 911.
Preampy: kompresor/limiter UREI 1176LN; Siemens V72.
Gitara:
Instrumenty klawiszowe:
Instrumenty dęte:
Kontrabas:
Gitara basowa:
Perkusja:
Sprzęt użyty do masteringu i miksów płyty: 
Miks:
Mastering:

</doc>
<doc id="3212694" url="https://pl.wikipedia.org/wiki?curid=3212694" title="Zoran Kvržić">
Zoran Kvržić

Zoran Kvržić (ur. 7 sierpnia 1988 w Doboju) – bośniacki piłkarz, grający na pozycji pomocnika.
Kariera klubowa.
Kvržić całą profesjonalną karierę spędził w Chorwacji, do której wyjechał mając 16 lat. Przez sześć pierwszych lat występował w NK HAŠK, w latach 2010−2013 był graczem NK Osijek, a latem 2013 roku przeniósł się do HNK Rijeka. W sezonie 2015/2016 był wypożyczony do Spezii Calcio, a latem 2016 wypożyczono go do mołdawskiego klubu Sheriff Tyraspol.
Kariera reprezentacyjna.
W reprezentacji Bośni i Hercegowiny zadebiutował 16 grudnia 2011 roku w towarzyskim meczu przeciwko Polsce. Na boisku przebywał do 56 minuty meczu
Sukcesy.
Rijeka

</doc>
<doc id="3212695" url="https://pl.wikipedia.org/wiki?curid=3212695" title="Informatyczny System Osłony Kraju przed nadzwyczajnymi zagrożeniami">
Informatyczny System Osłony Kraju przed nadzwyczajnymi zagrożeniami



</doc>
<doc id="3212696" url="https://pl.wikipedia.org/wiki?curid=3212696" title="ISOK">
ISOK



</doc>
<doc id="3212698" url="https://pl.wikipedia.org/wiki?curid=3212698" title="World Speedway League">
World Speedway League

World Speedway League, potocznie "żużlowa Liga Mistrzów" – międzynarodowe, klubowe rozgrywki żużlowe, przeprowadzane pod egidą Międzynarodowej Federacji Motocyklowej w latach 2014–2015. Do startu w zawodach uprawnione były drużyny, które zdobyły mistrzostwo swego kraju w roku poprzedzającym turniej, z najsilniejszych na świecie lig: brytyjskiej, duńskiej, polskiej i szwedzkiej.
Historia.
Termin pierwszych zawodów wyznaczono na 18 października 2014 roku. Turniej odbył się w Zielonej Górze. W zawodach wystartowały drużyny: Poole Pirates, Esbjerg Motorsport, ZKŻ Zielona Góra i Piraterna Motala, która została pierwszym w historii złotym medalistą FIM WSL.
Finał drugiej edycji odbył się 25 kwietnia 2015 roku. Turniej zorganizowano w Gorzowie Wielkopolskim. Z udziału w finale zrezygnował mistrz Wielkiej Brytanii – Poole Pirates, jego miejsce zajął inny brytyjski zespół – King’s Lynn Stars. Obsadę uzupełniły drużyny: Holsted Speedway Klub, Stal Gorzów Wielkopolski i Elit Vetlanda. Zawody zakończyły się zwycięstwem drużyny z Vetlandy.
Trzecia edycja była zaplanowana na 23 kwietnia 2016 roku. Zawody miały odbyć się w Berlinie. Z udziału w finale ponownie zrezygnował mistrz Wielkiej Brytanii – Poole Pirates, jego miejsce miał zająć Belle Vue Aces. Ponadto do startu uprawnione były drużyny: Munkebo Scorpions, Unia Leszno i Elit Vetlanda. Ostatecznie zawody nie doszły do skutku.
Klasyfikacja medalowa.
Według zawodników.
Tabela obejmuje 10 najbardziej utytułowanych zawodników.

</doc>
<doc id="3212703" url="https://pl.wikipedia.org/wiki?curid=3212703" title="Borszcziw (obwód kijowski)">
Borszcziw (obwód kijowski)

Borszcziw (ukr. Борщів; pol. hist. "Borszczew") – wieś na Ukrainie, w obwodzie kijowskim, w rejonie browarskim, w radzie wiejskiej Wołoszyniwka. W 2001 roku liczyła 528 mieszkańców. Miejscowość leży nad rzeką Trubiż. 
Według danych z 2001 roku 97,9% mieszkańców jako język ojczysty wskazało ukraiński, 2,1% – rosyjski.
Historia.
Wieś została założona w 1300 roku. Pod koniec XIX wieku należała do powiatu perejasławskiego w guberni połtawskiej.

</doc>
<doc id="3212705" url="https://pl.wikipedia.org/wiki?curid=3212705" title="Tadeusz Kubalski (1907–1944)">
Tadeusz Kubalski (1907–1944)

Tadeusz Kubalski, ps. "Gryf" (ur. 2 grudnia 1906, zm. 4 sierpnia 1944 w Warszawie) – oficer Wojska Polskiego w stopniu podporucznika, żołnierz Armii Krajowej, uczestnik powstania warszawskiego, harcmistrz, właściciel gospodarstw ogrodniczych w Warszawie.
Praca zawodowa i działalność społeczna.
Wraz z siostrą Marią był współwłaścicielem gospodarstw ogrodniczych na Czystem i na Szczęśliwicach. W 1932 założył i był pierwszym prezesem Warszawskiej Spółdzielni Warzywników (jej następcą była Warszawska Spółdzielnia Ogrodnicza).
Działał w harcerstwie, w którym był instrukturem i harcmistrzem. Zdobył tytuł mistrza Polski w strzelaniu.
Działalność w okresie II wojny światowej.
Zainicjował dostarczanie bezpłatnych warzyw przez Warszawską Spółdzielnię Warzywników do warszawskiego getta. W powstaniu warszawskim walczył w batalionie harcerskim „Wigry”. Poległ w walce 4 sierpnia 1944. Został pochowany na skwerze przy ulicy Młynarskiej, po ekshumacji spoczął w grobie rodzinnym na cmentarzu Powązkowskim w Warszawie (kwatera 36-1-22).

</doc>
<doc id="3212707" url="https://pl.wikipedia.org/wiki?curid=3212707" title="Jean-Yves Leconte">
Jean-Yves Leconte

Jean-Yves Leconte, ur. 31 października 1966 w Paryżu (XII dzielnica) (Seine) – francuski polityk. Członek francuskiej Partii Socjalistycznej. Został wybrany na senator przez Francuzów za granicą we wrześniu 2011.
Życiorys.
Po dorastaniu w Normandii, uczęszczał do liceum w Saint-Germain-en-Laye (collège Claude-Debussy, liceum Marcel-Roby), uczelni Condorcet w Paryżu i École centrale Paris. W 1990-1991 pracował przez rok jako nauczyciel. Od 1991 do 1993, pracował dla francuskiej korporacji w Warszawie i postanowił osiedlić się w tym kraju poprzez rozwoju własnego biznesu Generik Ekologia (rury kamionkowe, przeciskowe, włazy, kraty i wpusty z żeliwa sferoidealnego, systemy odwodnień liniowych z polimerobetonu). W 2000 r. założył spółkę na Ukrainie, Генерик України, ДП.
Od 1986 roku jest członkiem francuskiej Partii Socjalistycznej. Jest jednym z założycieli w 1994 r. Stowarzyszenia Francuzów w Polsce (filii ). Wspiera tworzenie w Wałbrzychu Stowarzyszenia Francuzów i Repatriantów z Francji na Dolnym Śląsku.
Jean-Yves Leconte jest od 1994 do 2011 członkiem Wysokiej Rady Francuzów za granicą (CSFE) (od 2004 Zgromadzenia Francuzów za granicą AFE) (Austria i Europa Środkowo-Wschodnia).
Po nieudanej próbie w 2008 roku, jest senatorem od września 2011.
Jean-Yves Leconte jest żonaty i ojcem trzech francusko-polskich dzieci.

</doc>
<doc id="3212710" url="https://pl.wikipedia.org/wiki?curid=3212710" title="Kościół św. Rocha w Przemyślu">
Kościół św. Rocha w Przemyślu

Kościół św. Rocha – nieistniejąca świątynia rzymskokatolicka w Przemyślu, stojąca w końcu dzisiejszej ulicy Kazimierza Wielkiego. 
Ufundowany przez wojewodę podolskiego Andrzeja Maksymiliana Fredrę, który po pożarze kościoła św. Ducha, wybudował nowy kościół w obrębie murów miejskich, blisko Bramy Lwowskiej. Przy kościele funkcjonował szpital w budynku przy Kazimierza Wielkiego 19. Kościół został rozebrany w II połowie XVIII wieku.

</doc>
<doc id="3212712" url="https://pl.wikipedia.org/wiki?curid=3212712" title="Thomas Fröschl">
Thomas Fröschl

Thomas Fröschl (ur. 20 września 1988 w Linz) – austriacki piłkarz występujący na pozycji napastnika. Wychowanek SC St. Pantaleon-Erla, od 2018 jest zawodnikiem austriackiego klubu FC Blau-Weiß Linz.

</doc>
<doc id="3212713" url="https://pl.wikipedia.org/wiki?curid=3212713" title="Kodeks 0207">
Kodeks 0207

Kodeks 0207 (Gregory-Aland no. 0207) – grecki kodeks uncjalny Nowego Testamentu na pergaminie, paleograficznie datowany na IV wiek. Do naszych czasów zachowała się jedna tylko karty kodeksu. Przechowywany jest we Florencji.
Opis.
Do dnia dzisiejszego zachowała się tylko jedna karta, z tekstem Apokalipsy św. Jana (9,2-15). Oryginalne karty kodeksu miały rozmiar 19 na 15 cm. Tekst pisany jest dwoma kolumnami na stronę, w 29 linijkach w kolumnie.
Tekst.
Fragment reprezentuje aleksandryjską tradycję tekstualną. Kurt Aland zaklasyfikował go do kategorii III, co oznacza, że jest ważny dla poznania historii tekstu Nowego Testamentu.
Historia.
INTF datuje rękopis na IV wiek. Pasquale Orsini datuje go na drugą połowę IV wieku.
Rękopis został znaleziony w Egipcie. W 1965 Mario Naldini wydał jego facsimile. Został zdigitalizowany przez CSNTM w 2011.
Na listę rękopisów Nowego Testamentu wciągnął go Ernst von Dobschütz w 1933 roku, oznaczając go przy pomocy siglum 0207.
Rękopis przechowywany jest w bibliotece Laurenziana (PSI 1166) we Florencji.

</doc>
<doc id="3212716" url="https://pl.wikipedia.org/wiki?curid=3212716" title="Yokohama DeNA BayStars">
Yokohama DeNA BayStars

 – japoński klub baseballowy z Yokohama, występujący w zawodowej lidze Nippon Professional Baseball.

</doc>
<doc id="3212720" url="https://pl.wikipedia.org/wiki?curid=3212720" title="Dernówka (rejon baryszowski)">
Dernówka (rejon baryszowski)



</doc>
<doc id="3212722" url="https://pl.wikipedia.org/wiki?curid=3212722" title="Lista uczestników Tour de Pologne 2014">
Lista uczestników Tour de Pologne 2014

Lista uczestników Tour de Pologne 2014:
W Tour de Pologne 2014 wystartuje 168 zawodników z 21 profesjonalnych ekip.

</doc>
<doc id="3212723" url="https://pl.wikipedia.org/wiki?curid=3212723" title="Philipp Huspek">
Philipp Huspek

Philipp Huspek (ur. 5 lutego 1991 w Grieskirchen) – austriacki piłkarz występujący na pozycji pomocnika. Wychowanek SV Grieskirchen, od 2016 jest zawodnikiem austriackiego, pierwszoligowego klubu SK Sturm Graz. Młodzieżowy reprezentant Austrii.

</doc>
<doc id="3212724" url="https://pl.wikipedia.org/wiki?curid=3212724" title="KS Olimpia Poznań">
KS Olimpia Poznań

KS Olimpia Poznań – klub piłkarski założony w latach 20. XX w., w Poznaniu (nie mylić z powstałym w 1945 r. , GKS Olimpia Poznań). Olimpia w okresie międzywojennym należała do najsilniejszych klubów piłkarskich w Poznaniu, a swoją działalność zawiesiła w 1939 r. wskutek wybuchu II wojny światowej, nie reaktywując działalności już w wyzwolonej Polsce.
Historia.
W 1927 r. Olimpia Poznań przystąpiła do tzw. "buntu" i poparła utworzenie Ligi Państwowej (dzisiejszej ekstraklasy) pod patronatem Polskiej Ligi Piłki Nożnej, której nie honorował PZPN. Wskutek tego rozłamu drużyny niższego szczebla rozegrały jak dotąd mistrzostwa poszczególnych okręgów w Kl.-A, które to odbyły się pod patronatem PZPN, natomiast zespoły , które poparły utworzenie "Ligi" powołały Tzw. Ligę Okręgową i rozegrały własne mistrzostwa. 
 medaliści Poznańskiej Ligi Okręgowej w 1927 

</doc>
<doc id="3212725" url="https://pl.wikipedia.org/wiki?curid=3212725" title="Destructa">
Destructa

Destructa – materiały archiwalne uszkodzone wskutek przyczyn mechanicznych, biologicznych lub innych, powodujących zanik tekstu lub nieodwracalne jego ubytki.

</doc>
<doc id="3212726" url="https://pl.wikipedia.org/wiki?curid=3212726" title="Korży (obwód kijowski)">
Korży (obwód kijowski)



</doc>
<doc id="3212727" url="https://pl.wikipedia.org/wiki?curid=3212727" title="Monument historique">
Monument historique

Monument historique – zabytek sklasyfikowany jako szczególnie cenny dla narodowego dziedzictwa we Francji. Jest to forma ochrony zabytków, która może odnosić się do budynku, jego określonej części, zespołu budynków, ogrodu, mostu lub innych konstrukcji, ze względu na ich znaczenie architektoniczne i historyczne dla Francji. Ochrona ta może obejmować zabytki publiczne jak i prywatne, może też dotyczyć obiektów ruchomych. 
Podział.
Istnieją dwie kategorie ochrony: 
Te dwa poziomy ochrony określane są po dokładnym badaniu historycznym przez prefekta w regionie lub przez Ministra Kultury na poziomie krajowym. Są one wspomagane przez radę komisji o Commission régionale du patrimoine et des sites.

</doc>
<doc id="3212732" url="https://pl.wikipedia.org/wiki?curid=3212732" title="Herb Bielan">
Herb Bielan

Herb Bielan – jeden z symboli Bielan, dzielnicy Warszawy.
Herb dzielnicy Bielany został ustanowiony uchwałą nr 176/XX/95 Rady Gminy Warszawa – Bielany w dniu 16 grudnia 1995 r.
Barwy.
W herbie Bielan poszczególne kolory symbolizują:

</doc>
<doc id="3212733" url="https://pl.wikipedia.org/wiki?curid=3212733" title="Poszyt">
Poszyt

Poszyt ("libell, libellus, volumen, wolumen") - grupa składek, bifoliów lub kart, zszyta i oprawna zazwyczaj w półsztywny karton, stanowiąca najczęściej jednostkę inwentarzową lub jej część.

</doc>
<doc id="3212734" url="https://pl.wikipedia.org/wiki?curid=3212734" title="Kościół św. Ducha w Przemyślu">
Kościół św. Ducha w Przemyślu

Kościół św. Ducha – nieistniejąca świątynia rzymskokatolicka w Przemyślu, stojąca u zbiegu ulic Słowackiego i Dworskiego.
Ufundowany przez pisarza i wojskiego przemyskiego Andrzeja Mzurowskiego w 1461. Po pożarze w 1638 odbudowany pod wezwaniem św. Walentego, św. Stanisława i św. Wojciecha. Po kolejnym pożarze w poł. XVII wieku został odbudowany w obrębie murów miejskich pod wezwaniem św. Rocha. Przy kościele funkcjonował szpital i cmentarz, na którym pochówki odbywały się do początku XIX wieku. Do parafii św. Rocha należały tereny między dzisiejszymi ulicami Słowackiego, Dworskiego i Rejtana.
Zobacz też.
Kościół św. Rocha w Przemyślu

</doc>
<doc id="3212735" url="https://pl.wikipedia.org/wiki?curid=3212735" title="Herbert Rauter">
Herbert Rauter

Herbert Rauter (ur. 27 stycznia 1982 roku w Grazu) – austriacki piłkarz występujący na pozycji napastnika lub ofensywnego pomocnika. Wychowanek Sturmu Graz, obecnie jest zawodnikiem austriackiego klubu SC Wiener Neustadt.

</doc>
<doc id="3212737" url="https://pl.wikipedia.org/wiki?curid=3212737" title="Lądowisko Sokółka-Szpital">
Lądowisko Sokółka-Szpital

Lądowisko Sokółka-Szpital – lądowisko sanitarne w Sokółce, w województwie podlaskim, położone przy ul. Władysława Sikorskiego 40. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zakład Opieki Zdrowotnej w Sokółce. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 274
Koszt budowy lądowiska wynosił ok. 1 mln zł.

</doc>
<doc id="3212739" url="https://pl.wikipedia.org/wiki?curid=3212739" title="Ibrahim Bej">
Ibrahim Bej



</doc>
<doc id="3212741" url="https://pl.wikipedia.org/wiki?curid=3212741" title="Eric Dodds">
Eric Dodds

Eric Robertson Dodds (ur. 26 lipca 1893 w Banbridge, zm. 8 kwietnia 1979 w Oksfordzie) – irlandzki filolog klasyczny.
Syn Roberta Doddsa, doktora filologii klasycznej i dyrektora szkoły średniej w Banbridge. Ojciec zmarł na skutek alkoholizmu, gdy Eric miał siedem lat. W 1902 roku osiadł wraz z matką w Dublinie, gdzie uczęszczał do St. Andrew’s College. W 1908 roku podjął naukę na Campbell College w Belfaście, został jednak usunięty ze szkoły z powodu grubiańskiego podejścia do nauczycieli. W 1912 roku otrzymał stypendium na studia w University College w Oksfordzie, gdzie nawiązał przyjaźń z Aldousem Huxleyem i T.S. Eliotem. W 1914 roku otrzymał bakalaureat z wyróżnieniem. Zdecydowany zwolennik irlandzkiego ruchu niepodległościowego, w 1916 roku za poparcie powstania wielkanocnego władze próbowały usunąć go z uczelni. Rok później zdał egzaminy końcowe.
Po ukończeniu studiów przez krótki czas uczył w szkołach w Rathfarnham, Kilkenny oraz Dublinie, nawiązując znajomość m.in. z W.B. Yeatsem i George’em Williamem Russellem. W 1919 roku opuścił na stałe Irlandię, osiadając w Wielkiej Brytanii. Początkowo wykładał na University of Reading, w 1924 roku otrzymał posadę dyrektora studiów greckich na University of Birmingham. Głównym przedmiotem jego badań była filozofia Plotyna i neoplatoników; w 1933 roku opublikował edycję krytyczną "Elementów teologii" Proklosa. W roku 1936 przejął po Gilbercie Murrayu stanowisko "Regius Professor of Greek" na Uniwersytecie Oksfordzkim, które piastował do przejścia na emeryturę w 1960 roku. W 1944 roku ogłosił krytyczną edycję "Bachantek" Eurypidesa, zaś w 1959 roku Platońskiego "Gorgiasza".
Do najważniejszych prac Doddsa należą "The Greeks and the Irrational" (1951; przekł. pol. Jacek Partyka pt. "Grecy i irracjonalność", Homini, Bydgoszcz 2002 i Kraków, Wydawnictwo Benedyktynów Tyniec 2014) oraz "Pagan and Christian in an Age of Anxiety" (1965; przekł. pol. Jacek Partyka pt. "Pogaństwo i chrześcijaństwo w epoce niepokoju", Homini, Kraków 2004, Kraków 2014). W 1977 roku wydał swoją autobiografię pt. "Missing Persons".

</doc>
<doc id="3212742" url="https://pl.wikipedia.org/wiki?curid=3212742" title="Korżi">
Korżi



</doc>
<doc id="3212743" url="https://pl.wikipedia.org/wiki?curid=3212743" title="Bomba balonowa fu-go">
Bomba balonowa fu-go

 – japońska broń wykorzystywana przeciwko Stanom Zjednoczonym podczas II wojny światowej. Według tajnej nomenklatury wojskowej, nazywała się stąd skrót fu-go. Nazwa fūsen bakudan weszła w użycie po wojnie. Wcześniej – również w tłumaczeniu jako bomba balonowa – była nazywana .
Broń ta składała się z balonu o średnicy 10 metrów, wypełnionego wodorem, do którego doczepiano kilka niewielkich bomb o masie od 12 do 15 kilogramów. Następnie wypuszczano je, a wiejące na wysokości około 9–12 kilometrów wiatry prądu strumieniowego znosiły je nad Amerykę Północną. Balony były skonstruowane tak, że po określonym czasie automatycznie traciły zapasy wodoru i zrzucały bomby.
Między listopadem 1944 a kwietniem 1945, Japonia wypuściła ponad 9300 balonowych bomb, jednak okazały się one bardzo nieefektywne, gdyż na drugi kraniec Pacyfiku dotarło ich zaledwie 10 procent. Te, którym się to udało, najczęściej spadły nad słabo zaludnionymi terytoriami USA i Kanady, bądź nie wybuchły wcale z powodu niedziałającego zapalnika. Jedynie w stanie Oregon jedna z takich bomb zabiła sześć osób.
Historia.
W latach 20. XX wieku japoński meteorolog, Wasaburō Ōishi zauważył podczas eksperymentów z balonami, że pomimo braku wiatru przemieszczają się one na wschód. Po kilku latach badań doszedł do wniosku, że na wysokości kilku lub kilkunastu kilometrów muszą istnieć silne prądy powietrzne, które to powodują. Dziś wiadomo, że odpowiada za to polarny prąd strumieniowy. Podczas II wojny światowej badacze z japońskiego wojskowego ośrodka badawczego „Noborito” wpadli na pomysł jego militarnego wykorzystania. Ponieważ Ooishi ocenił, że prąd mógłby przenieść duży balon na drugi koniec Pacyfiku w ciągu trzech dni, uznano, że mógłby też transportować niewielkie materiały wybuchowe, które po dotarciu do USA byłyby zrzucane.
Japończycy zaprojektowali dwa typy balonów. Pierwszy z nich zwany „balonem typu B” opracowała japońska marynarka. Mierzył 9 metrów średnicy i zbudowany był z gumowanego jedwabiu. Początkowo wykorzystywano go głównie do celów meteorologicznych, a później do prób które miały ustalić możliwości budowy balonów transportowych, które docierałyby do Ameryki Północnej. Drugim typem były balony transportowe. Mierzyły 10 metrów średnicy i wypełnione były 540 m³ wodoru. Wypuszczano je ze wschodniego wybrzeża wyspy Honsiu.
Pozornie proste zadanie przygotowania takiego balonu okazało się bardziej skomplikowane niż przypuszczano. Problemem było między innymi to, że wypełniony wodorem balon rozszerzał się i unosił się w powietrze w słoneczne dni, jednak nocą, gdy robiło się chłodniej, opadał. Aby zachować odpowiedni pułap lotu inżynierowie zaopatrzyli go w wysokościomierz. Kiedy balon schodził poniżej 9 kilometrów automatycznie zrzucany był balast, czyli worki z piaskiem. Analogicznie przewidziano mechanizm nie dopuszczający do nazbyt wysokiego wzniesienia się balonu. Po przekroczeniu 11,6 kilometra wysokościomierz aktywował zawór ciśnieniowy, który wypuszczał część wodoru. Działo się to również wtedy, gdy ciśnienie w balonie osiągało poziom krytyczny. Po trzech dniach, kiedy balon docierał nad USA, zrzucane były dwie bomby zapalające oraz jedna odłamkowa. Zapalał się również 20-metrowy lont, który doprowadzał do eksplozji ładunków wybuchowych, niszczących balon.
Pierwsza balonowa bomba wzbiła się w powietrze 3 listopada 1944, a ostatnia w kwietniu 1945. Japończycy oczekiwali, że przynajmniej część z nich dotrze nad terytorium Stanów Zjednoczonych i wywoła panikę wśród ludności cywilnej. Okazało się jednak, że straty które spowodowały były znikome, a wszelkie informacje na ich temat zostały utajnione przez rząd USA, by nie wywoływać niepokojów. Balony, które dotarły do Ameryki Północnej odnajdowano na Terytorium Alaski oraz w stanach: Waszyngton, Oregon, Kalifornia, Arizona, Idaho, Montana, Utah, Wyoming, Kolorado, Teksas, Kansas, Nebraska, Dakota Południowa, Dakota Północna, Michigan, Iowa, jak również w Meksyku i Kanadzie.
Śmiertelny wypadek.
Jedyny znany przypadek śmiertelny spowodowany przez bombę balonową wydarzył się 5 maja 1945 niedaleko miejscowości Bly w południowym Oregonie. Tego dnia pastor Archie Mitchell razem ze swoją ciężarną żoną Elsie oraz piątką uczniów ze szkółki niedzielnej wybrał się na piknik. Zatrzymali się w pobliżu miejscowości Bly. W czasie kiedy Archie szukał miejsca do zaparkowania samochodu Elsie wraz z dziećmi poszła przygotować piknik. Po drodze zauważyli dziwny balon leżący na ziemi. Kiedy się do niego zbliżyli i przypuszczalnie zaczęli oglądać, przymocowany do niego ładunek eksplodował zabijając całą grupę. Odgłos wybuchu usłyszał Archie oraz kilku drogowców, którzy natychmiast przybiegli na miejsce, jednak podjęte przez nich próby ratunku nie dały rezultatu. Ciała zostały zabrane do Bly. O zajściu zostało zawiadomione również wojsko, które przybyło na miejsce zdarzenia kilka godzin później. Uznano, że balon wylądował na ziemi kilka tygodni wcześniej i leżał tam do czasu odnalezienia go przez grupę.
Dziś w miejscu tragedii stoi pomnik upamiętniający ofiary japońskiej bomby. W 2001 zarejestrowany został w National Register of Historic Places.

</doc>
<doc id="3212744" url="https://pl.wikipedia.org/wiki?curid=3212744" title="The Raven">
The Raven



</doc>
<doc id="3212747" url="https://pl.wikipedia.org/wiki?curid=3212747" title="Zaplikowani">
Zaplikowani

Zaplikowani () – amerykański film z kanonu Disney Channel Original Movies. Główną rolę gra Zendaya. Film swoją amerykańską premierę miał 27 czerwca 2014 roku na kanale Disney Channel, natomiast polską 20 września tego samego roku, także na kanale Disney Channel.
Fabuła.
Zoey Stevens jest 17-letnią uczennicą liceum, która specjalizuje się w tańcu i nauce. Wszystko się zmienia, gdy Zoey musi zmienić szkołę, by razem z matką zamieszkać w domu swojego nowego ojczyma i jego synami. Zoey pobiera na komórkę aplikacje do szkolenia psów i odkrywa, że dzięki niej może wydawać polecenia chłopakom.
Obsada.
Wersja polska.
Produkcja: SDI Media Polska
Reżyseria: Joanna Węgrzynowska-Cybińska
Tekst polski: Krzysztof Pieszak
Kierownictwo produkcji: Beata Jankowska
Wystąpili:
W pozostałych rolach:
i inni
Lektor: Jacek Król

</doc>
<doc id="3212748" url="https://pl.wikipedia.org/wiki?curid=3212748" title="Lądowisko Siedlce-Szpital">
Lądowisko Siedlce-Szpital

Lądowisko Siedlce-Szpital – lądowisko sanitarne w Siedlcach, w województwie mazowieckim, położone przy ul. Poniatowskiego 26. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Mazowiecki Szpital Wojewódzki w Siedlcach Sp. z o.o. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 270

</doc>
<doc id="3212749" url="https://pl.wikipedia.org/wiki?curid=3212749" title="Kruk (film)">
Kruk (film)



</doc>
<doc id="3212751" url="https://pl.wikipedia.org/wiki?curid=3212751" title="Bolesław Jóźwicki">
Bolesław Jóźwicki

Bolesław Jóźwicki (ur. 2 sierpnia 1904 w Kłodzie, zm. 12 grudnia 1993 w Warszawie) – polski malarz, nauczyciel, uczestnik konspiracji niepodległościowej w okresie drugiej wojny światowej.
Życiorys.
W latach 1920-1925 uczył się w Państwowym Seminarium Nauczycielskim w Lublinie, które ukończył z wynikiem bardzo dobrym. Następnie pracował jako nauczyciel w szkołach w Spławach, Prawnie, Baranowie, Kazimierzu oraz Rudzie Talubskiej a także kontynuował kształcenie pedagogiczne kończąc Wyższy Kurs Nauczycielski w zakresie polonistyki i rysunku oraz wiele innych kursów w ramach kształcenia nauczycieli w tym w Instytucie Pedagogicznym we Lwowie czy przy Kuratorium Okręgu Szkolnego Wileńskiego. W 1938 jako p.o. kierownika szkoły powszechnej w Rudzie Talubskiej został odznaczony przez Kuratorium Okręgu Szkolnego Lubelskiego Brązowym medalem. Pracował również jako podinspektor szkolny w Garwolinie. Od 1 września 1925 r. członek Związku Nauczycielstwa Polskiego, w którego lokalnych strukturach pełnił różne funkcje.
Przed wojną kształcił również swoje umiejętności malarskie między innymi na trzyletnim ognisku w Krzemieńcu, gdzie jego nauczycielami byli między innymi: Władysław Lam, Stanisław Szczepański, Hanna Rudzka-Cybisowa, Czesław Rzepiński, Kazimierz Tomorowicz czy Jerzy Wolff. Podczas pracy w szkole w Kazimierzu przyjaźnił się z artystami Antonim Michalakiem i Janem Karmańskim. 
Podczas drugiej wojny światowej aktywnie zaangażowany w konspirację, podobnie jak jego dwaj bracia Edward Jóźwicki i Władysław Jóźwicki. Szczególnie aktywny na polu tajnego nauczania przedmiotów zakazanych przez władze okupacyjne. Był jednym z nauczycieli tajnego gimnazjum w Rudzie Talubskiej. W 1942 r. wraz z Konstantym Domańskim i Lucjanem Kiljańskim wszedł w skład ekspozytury w Górznie konspiracyjnej Powiatowej Komisji Oświaty i Kultury.
Po wojnie pracował jako nauczyciel w warszawskim Liceum Ogólnokształcącym im. Jarosława Dąbrowskiego. Pełnił również funkcję jego wicedyrektora w latach 1950-1963. Był autorem podręczników do języka polskiego "Język polski - komentarz metodyczny" oraz Ortografia i gramatyka dla Korespondencyjnego Liceum Pedagogicznego Towarzystwa Łączności z Wychodźstwem "Polonia". Pracował także w Komisji Programowej Ministerstwa Oświaty oraz Odwoławczej Komisji Dyscyplinarnej dla nauczycieli przy Ministerstwie Oświaty.
Praca artystyczna.
Pierwsza wystawa jego prac miała miejsce w Kazimierzu w roku 1934. W okresie powojennym jego prace wystawiane były na ponad 40 wystawach indywidualnych i wielu zbiorowych, w tym w Zachęcie, Domu Artysty Plastyka czy Galerii MDM. Jego prace wystawiane były również za granicą w tym ZSRR, NRD, Czechosłowacji, na Węgrzech a także we Francji.
Od 1970 r. należał do Związku Polskich Artystów Plastyków a także do Związku Polskich Artystów Malarzy i Grafików.
Odznaczenia.
Za osiągnięcia artystyczne, nauczycielskie i społeczne był odznaczony między innymi: Krzyżem Oficerskim Orderu Odrodzenia Polski, Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, Złotą Odznaką Związku Nauczycielstwa Polskiego, Odznaką Związku Nauczycielstwa Polskiego za Tajne Nauczanie oraz odznaką Zasłużony Działacz Kultury.

</doc>
<doc id="3212753" url="https://pl.wikipedia.org/wiki?curid=3212753" title="Lądowisko Płock-Szpital">
Lądowisko Płock-Szpital

Lądowisko Płock-Szpital – lądowisko sanitarne w Płocku, w województwie mazowieckim, położone przy ul. Medycznej 19. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Wojewódzki Szpital Zespolony im. Marcina Kacprzaka w Płocku. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 273

</doc>
<doc id="3212754" url="https://pl.wikipedia.org/wiki?curid=3212754" title="Wincenty Lekki">
Wincenty Lekki

Wincenty Lekki (ur. 5 kwietnia 1890 w Osijeku, zm. 1940 w Charkowie) – podpułkownik dyplomowany piechoty Wojska Polskiego, ofiara zbrodni katyńskiej.
Życiorys.
Urodził się w Osijeku, położonym obecnie w gminie Ilidža, na terytorium Federacji Bośni i Hercegowiny, w rodzinie Wincentego i Leokadii z Zajączkowskich. Był zawodowym oficerem armii Austro-Węgier. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. Na stopień kapitana został mianowany ze starszeństwem z 1 maja 1917 roku w korpusie oficerów piechoty. Jego oddziałem macierzystym był pułk piechoty nr 100.
W 1918 roku został przyjęty do Wojska Polskiego i przydzielony do Dowództwa Okręgu Generalnego „Kraków” w Krakowie. 15 lipca 1920 roku został zatwierdzony w stopniu majora z dniem 1 kwietnia 1920 roku, w piechocie, w grupie oficerów byłej armii austro-węgierskiej. Pełnił wówczas służbę w Oddziale V Naczelnego Dowództwa Wojska Polskiego. 1 czerwca 1921 roku pełnił służbę w Najwyższej Wojskowej Komisji Opiniującej, a jego oddziałem macierzystym był Oddział V Sztabu Ministerstwa Spraw Wojskowych.
W 1921 roku został powołany do Szkoły Sztabu Generalnego w Warszawie, w charakterze słuchacza I Kursu Doszkolenia. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 288. lokatą w korpusie oficerów piechoty. Jego oddziałem macierzystym był 20 pułk piechoty w Krakowie. 16 września 1922 roku Minister Spraw Wojskowych, generał dywizji Kazimierz Sosnkowski na wniosek dowódcy Wyższej Szkoły Wojennej przyznał mu pełne kwalifikacje do pełnienia służby na stanowiskach Sztabu Generalnego i przydzielił do Dowództwa Okręgu Korpusu Nr V w Krakowie na stanowisko szefa Oddziału IV Sztabu. Pełniąc służbę sztabową pozostawał oficerem nadetatowym 56 pułku piechoty wielkopolskiej w Krotoszynie. Z dniem 15 października 1923 roku został przeniesiony z DOK V do Inspektoratu Armii Nr 1 w Wilnie. 29 kwietnia 1924 roku ogłoszono jego przydział z DOK IX w Brześciu do dowództwa 9 Dywizji Piechoty w Siedlcach na stanowisko szefa sztabu, lecz w czerwcu przydział ten został anulowany. Z dniem 15 października 1924 roku został przeniesiony z Dowództwa Okręgu Korpusu Nr IX w Brześciu do dowództwa 16 Pomorskiej Dywizji Piechoty w Grudziądzu na stanowisko szefa sztabu. 1 grudnia 1924 roku awansował na podpułkownika ze starszeństwem z dniem 15 sierpnia 1924 roku i 76. lokatą w korpusie oficerów piechoty. 3 listopada 1926 roku został przeniesiony do 15 pułku piechoty „Wilków” w Dęblinie celem odbycia praktyki liniowej na stanowisku dowódcy II batalionu.
5 maja 1927 roku został przeniesiony do 23 pułku piechoty we Włodzimierzu na stanowisko zastępcy dowódcy pułku. W 1928 roku w Oddziale IV Sztabu Generalnego w Warszawie. 6 lipca 1929 roku został zwolniony z zajmowanego stanowiska i pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr I w Warszawie. Z dniem 28 lutego 1930 roku został przeniesiony w stan spoczynku. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przydzielony do dyspozycji dowódcy Okręgu Korpusu Nr I”.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 zamordowany przez NKWD w Charkowie i pogrzebany potajemnie w anonimowej masowej mogile w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia pułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3212756" url="https://pl.wikipedia.org/wiki?curid=3212756" title="Linia kolejowa 27 Lepsény – Veszprém">
Linia kolejowa 27 Lepsény – Veszprém

Linia kolejowa Lepsény – Veszprém – drugorzędna linia kolejowa na Węgrzech. Jest to linia jednotorowa, w większości niezelektryfikowana, jedynie na odcinku Hajmáskér – Veszprém jest zasilana prądem zmiennym 25 kV 50 Hz.
Historia.
Linia została otwarta w 1895 roku.

</doc>
<doc id="3212757" url="https://pl.wikipedia.org/wiki?curid=3212757" title="Zmarli w sierpniu 2014">
Zmarli w sierpniu 2014



</doc>
<doc id="3212759" url="https://pl.wikipedia.org/wiki?curid=3212759" title="Ulica Ceglana w Warszawie">
Ulica Ceglana w Warszawie



</doc>
<doc id="3212760" url="https://pl.wikipedia.org/wiki?curid=3212760" title="Michaił Tkaczenko">
Michaił Tkaczenko

Michaił Jelewfierjewicz Tkaczenko (ur. 13 listopada 1878 w Wałkach w guberni charkowskiej, zm. 25 grudnia 1950 w Leningradzie) – radziecki leśnik i gleboznawca.
W 1899 roku ukończył Kolegium Rolnictwa i Ogrodnictwa w Humaniu, a w 1904 roku Instytut Leśny w Petersburgu. Pracował w tym instytucie na stanowisku asystenta, później jako kierownik Katedry Hodowli Lasu.
Oprócz hodowli lasu zajmował się taksacją, gleboznawstwem leśnym, ekonomiką i organizacją leśnictwa.
Badał pierwotne lasy północnej części Rosji, rolę lasu w tworzeniu się gleby, wzajemne powiązania metod hodowli i użytkowania lasu.
Nagrody.
Nagrodzony Orderem Czerwonego Sztandaru Pracy.

</doc>
<doc id="3212761" url="https://pl.wikipedia.org/wiki?curid=3212761" title="Zamek w Kożuchowie">
Zamek w Kożuchowie

Zamek w Kożuchowie – murowana warownia wybudowana w XIII–XIV wieku przez Piastów głogowsko-żagańskich w północno-zachodniej części Kożuchowa, w miejscu starszego drewniano-ziemnego grodu.
Historia.
Zamek w swojej pierwszej fazie składał się z wieży-stołpu zbudowanego w dolnej części na planie czworoboku i okrągłej w górnej części. Wieżę otaczały wcześniejsze fortyfikacje ziemne. W późniejszym okresie otoczono ją murem na planie czworoboku, wewnątrz którego zbudowano od wschodu budynek mieszkalny. W 1369 roku, po śmierci księcia Henryka V Żelaznego, stała się siedzibą jego syna Henryka VIII Wróbla. Książę Henryk IX Starszy otoczył obiekt drugim ciągiem murów. Zamek w tym czasie był wprzęgnięty w system miejskich murów obronnych. Śmierć Henryka XI głogowskiego w 1476 roku spowodowała wojnę o sukcesję. Na przełomie XV i XVI wieku zamek był w latach 1491–1498 w posiadaniu późniejszego króla polski Jana I Olbrachta, a w latach 1499–1506 Zygmunta I Starego, pełniących przed objęciem tronu funkcję namiestników księstwa głogowskiego w imieniu swojego starszego brata Władysława, będącego królem czeskim. Od południa zbudowano budynek bramny. Następnie zamek był rezydencją książęcą, a od 1685 roku klasztorem zakonu karmelitów. Dawna gotycka wieża została wkomponowana w zachodnie skrzydło mieszkalne, a cała warownia uległa przebudowie.
Po rozwiązaniu zakonu w 1810 roku miasto przekształciło obiekt w zbrojownię. W XIX wieku właścicielem zamku, aż do 1945 roku, była gmina ewangelicka, która w 1897 roku ufundowała od zachodu kościół na miejscu kaplicy zamkowej. Warownia nie uległa zniszczeniom w 1945 roku podczas II wojny światowej. Generalny remont przeprowadzono w latach 1976–1984 przystosowując obiekt do działalności kulturalnej. Obecnie czteroskrzydłowa budowla z kwadratowym dziedzińcem jest siedzibą Kożuchowskiego Ośrodka Kultury i Sportu "Zamek".

</doc>
<doc id="3212762" url="https://pl.wikipedia.org/wiki?curid=3212762" title="The Pit and the Pendulum">
The Pit and the Pendulum



</doc>
<doc id="3212763" url="https://pl.wikipedia.org/wiki?curid=3212763" title="Transakcja (ekonomia)">
Transakcja (ekonomia)



</doc>
<doc id="3212765" url="https://pl.wikipedia.org/wiki?curid=3212765" title="Termometr FourU">
Termometr FourU

Termometr FourU – rodzaj termometru RNA tworzonego przez sekwencje niekodujące, spotykany u salmonelli. Nazwa odnosi się do czterech wysoce konserwatywnych nukleotydów urydyny leżących naprzeciwko sekwencji Shine-Dalgarno drugiej spinki do włosów.
Ogólnie termometr RNA taki jak FourU kontroluje odpowiedź na temperatury poprzez białka szoku cieplnego u wielu prokariotów. Termometry FourU to względnie niewielkie cząsteczki RNA, o długości 57 reszt nukleotydowych, zawierające dwie proste struktury spinek do włosów.
FourU znajdują się w regionie 5'-flankującym (niepodlegającym translacji) genu kodującego białko szoku cieplnego "Salmonella agsA", blokują one translację tego białka poprzez parowanie się z sekwencją Shine-Dalgardo w mRNA tego genu. Uniemożliwia to rybosomom związanie kodonu startowego.
Inne znane termometry RNA obejmują element ROSE czy element cis-regulacyjny Hsp90.
Odpowiedź na temperaturę.
Drugi motyw spinki do włosów zdaje się być dymamiczną strukturą w obrębie struktury drugorzędowej FourU. Wystawiony na działanie temperatury 45 °C, zmienia swą konformację. Wraz ze wzrostem temperatury maleje sparowanie zasad. Pierwsza spinka do włosów dla odmiany pozostaje stabilna w temperaturze sięgającej 50 °C, co wskazuje, że to zmiana w budowie drugiego motywu spinki z zamkniętej na otwartą może pełnić ważną rolę w odpowiedzi na szok cieplny. Późniejsze badanie z użyciem mutantów i wyliczeń entalpii i entropii wspiera tezę wspomagającego rozwijanie mechanizmu suwaka w drugiej strukturze spinki do włosów w odpowiedzi na wzrost temperatury.
Czynnik sigma.
Jak inne termometry RNA, FourU nie odpowiada samodzielnie za zależną od temperatury ekspresję odpowiedniego dlań genu. Współdziała on z czynnikiem sigma (σ32), znanym z regulacji wielu innych genów. Zauważono, że połączenie czynnika sigma z termometrem RNA reguluje inne białka szoku cieplnego (jak ibpA u "Escherichia coli"). Doprowadził oto do spekulacji, że nieodkryte jeszcze termometry RNA działają wzdłuż cząsteczek czynnika sigma, by regulować transkrypcję innych związanych z tym genów, stanowił by to dodatkowy poziom kontroli. Dalsze spekulacje podają, że prostsza metoda regulacji genu poprzez termometr RNA mogła wyewoluować przed skomplikowanym rodzajem kontroli transkrypcji z udziałem czynnika sigma.
agsA.
Gen agsA, regulowany przez FourU, odkryto po raz pierwszy u "Salmonella enterica". Gen ten koduje niewielkie białko szoku cieplnego (sHSP) ochraniające bakterię przez nieodwracalną agregacją białek i pomaga w refoldingu. Badanie z udziałem mutantów potwierdziło wagę agsA: plazmid zawierający ten gen i promotor genu zwiększały wskaźnik przeżywalności termowrażliwych mutantów poprzez zabezpieczanie przed agregacja białek w wyższych temperaturach. Pełni podobną funkcję, jak ludzki szaperon α-krystalina.

</doc>
<doc id="3212766" url="https://pl.wikipedia.org/wiki?curid=3212766" title="IV liga polska w piłce nożnej (2014/2015)">
IV liga polska w piłce nożnej (2014/2015)

IV liga 2014/2015 – 7. edycja rozgrywek piątego poziomu ligowego piłki nożnej mężczyzn w Polsce po reorganizacji lig w 2008. Startowało w nich 330 drużyn, grając w 20 grupach systemem kołowym. Sezon ligowy rozpoczął się 9 sierpnia 2014, ostatnie mecze rozegrane zostały 20 czerwca 2015 roku.
Zasady spadków i awansów.
IV liga była szczeblem regionalnym, pośrednim między rozgrywkami grupowymi (III liga) i okręgowymi (V liga). Grupy liczyły po 16 lub 18 drużyn.
Mistrzowie (ale także wicemistrzowie, zajmujący trzecią lokatę lub zwycięzcy grupy w barażach) uzyskali awans do III ligi, natomiast od czterech do sześciu ostatnich drużyn spadło do odpowiedniej grupy okręgowej V ligi, przy czym liczba ta mogła zwiększyć się zależnie od liczby drużyn spadających z lig wyższych.
Grupa I (dolnośląska).
W grupie występowało 16 zespołów, które walczyły o miejsce premiowane awansem do grupy dolnośląsko-lubuskiej III ligi. Ostatnie zespoły spadły do klasy okręgowej.
Drużyny.
Objaśnienia:
Grupa II (kujawsko-pomorska).
W grupie występuje 16 zespołów, które walczą o miejsce premiowane awansem do grupy kujawsko-pomorsko-wielkopolskiej III ligi. Ostatnie zespoły spadają do klasy okręgowej.
Grupa III (lubelska).
W grupie występuje 16 zespołów, które walczą o miejsce premiowane awansem do grupy lubelsko-podkarpackiej III ligi. Ostatnie zespoły spadają do klasy okręgowej.
Drużyny.
Objaśnienia:
Grupa IV (lubuska).
W grupie występuje 16 zespołów, które walczą o miejsce premiowane awansem do grupy dolnośląsko-lubuskiej III ligi. Ostatnie zespoły spadają do klasy okręgowej.
Drużyny.
Objaśnienia:
Grupa V (łódzka).
W grupie występuje 18 zespołów, które walczą o miejsce premiowane awansem do grupy łódzko-mazowieckiej III ligi. Ostatnie zespoły spadają do klasy okręgowej.
Drużyny.
Objaśnienia:
Grupa VI (małopolska wschodnia).
W grupie występowało 16 zespołów, które walczyły o miejsce premiowane awansem do grupy małopolsko-świętokrzyskiej III ligi. Ostatnie zespoły spadły do klasy okręgowej.
Grupa VII (małopolska zachodnia).
W grupie występuje 16 zespołów, które walczą o miejsce premiowane awansem do grupy małopolsko-świętokrzyskiej III ligi. Ostatnie zespoły spadają do klasy okręgowej.
Grupa VIII (mazowiecka południowa).
W grupie występowało 18 zespołów, które walczą o miejsce premiowane awansem do grupy łódzko-mazowieckiej III ligi. Ostatnie zespoły spadły do klasy okręgowej.
Grupa IX (mazowiecka północna).
W grupie występuje 18 zespołów, które walczą o miejsce premiowane awansem do grupy łódzko-mazowieckiej III ligi. Ostatnie zespoły spadają do klasy okręgowej.
Grupa X (opolska).
W grupie występowało 18 zespołów, które walczyły o miejsce premiowane awansem do grupy opolsko-śląskiej III ligi. Ostatnie zespoły spadły do klasy okręgowej.
Grupa XI (podkarpacka).
W grupie występowało 16 zespołów, które walczyły o miejsce premiowane awansem do grupy lubelsko-podkarpackiej III ligi. Ostatnie zespoły spadły do klasy okręgowej.
Grupa XII (podlaska).
W grupie występuje 16 zespołów, które walczą o miejsce premiowane awansem do grupy podlasko-warmińsko-mazurskiej III ligi. Ostatnie zespoły spadają do klasy okręgowej.
Grupa XIII (pomorska).
W grupie występuje 18 zespołów, które walczą o miejsce premiowane awansem do grupy pomorsko-zachodniopomorskiej III ligi. Ostatnie zespoły spadają do klasy okręgowej.
Grupa XIV (śląska I).
W grupie występuje 16 zespołów, które walczą o miejsce premiowane awansem do grupy opolsko-śląskiej III ligi. Ostatnie zespoły spadają do klasy okręgowej.
Grupa XV (śląska II).
W grupie występuje 16 zespołów, które walczą o miejsce premiowane awansem do grupy opolsko-śląskiej III ligi. Ostatnie zespoły spadają do klasy okręgowej.
Grupa XVI (świętokrzyska).
W grupie występuje 16 zespołów, które walczą o miejsce premiowane awansem do grupy małopolsko-świętokrzyskiej III ligi. Ostatnie zespoły spadają do klasy okręgowej.
Grupa XVII (warmińsko-mazurska).
W grupie występuje 16 zespołów, które walczą o miejsce premiowane awansem do grupy podlasko-warmińsko-mazurskiej III ligi. Ostatnie zespoły spadają do klasy okręgowej.
Grupa XVIII (wielkopolska południowa).
W grupie występuje 16 zespołów, które walczą o miejsce premiowane awansem do grupy kujawsko-pomorsko-wielkopolskiej III ligi. Ostatnie zespoły spadają do klasy okręgowej.
Grupa XIX (wielkopolska północna).
W grupie występuje 16 zespołów, które walczą o miejsce premiowane awansem do grupy kujawsko-pomorsko-wielkopolskiej III ligi. Ostatnie zespoły spadają do klasy okręgowej.
Grupa XX (zachodniopomorska).
W grupie występuje 16 zespołów, które walczą o miejsce premiowane awansem do grupy pomorsko-zachodniopomorskiej III ligi. Ostatnie zespoły spadają do klasy okręgowej.

</doc>
<doc id="3212768" url="https://pl.wikipedia.org/wiki?curid=3212768" title="Helena Gasperska-Krygier">
Helena Gasperska-Krygier

Helena Gasperska-Krygier pseud. "Helenka" (ur. 31 stycznia 1899 w Kałudze jako Helena Krygier, zm. 27 czerwca 1969 w Warszawie) – działaczka polskiego i rosyjskiego ruchu komunistycznego.
Córka mierniczego Stanisława Krygiera pracującego przy budowie kolei. 1902 wraz z rodziną przeniosła się do Moskwy, gdzie skończyła gimnazjum i od 1918 pracowała w polskich instytucjach partyjnych i państwowych - Komisariacie ds. Polskich przy Komisariacie Ludowym ds. Narodowości RFSRR, Polskim Archiwum Rewolucji przy Centralnym Komitecie RKP(b), była też zastępcą sekretarza w Centralnym Biurze Organizacji Komunistycznych w Miejscowościach Okupowanych przy CK WKP(b). Członkini RKP(b) ze stażem od 1919, od III 1919 była w Wilnie zastępcą sekretarza redakcji organu prasowego Centralnego Komitetu Wykonawczego grup KPRP w Rosji "Młot" i zastępcą kierownika biblioteki w klubie robotniczym. W końcu kwietnia 1919, po zajęciu Wilna przez polskie oddziały, została aresztowana i osadzona w więzieniu na Łukiszkach, potem internowana w Dąbiu p. Krakowem. IV 1920 wróciła do Moskwy w ramach wymiany więźniów politycznych. V-VIII 1920 była sekretarką Zofii Dzierżyńskiej w Wydziale Mniejszości Narodowościowych w Komisariacie Ludowym Oświaty RFSRR, potem od 1 VIII do 1 X 1920 członkiem sekretariatu TKRP w Grodnie, Kownie, Mińsku i Białymstoku. X 1920 na wniosek kierownictwa KPRP skierowana do działalności w KPRP w kraju; otrzymała dokumenty na nazwisko Helena Gasperska, którym odtąd się posługiwała. Została funkcjonariuszką KPRP w Gdańsku i Berlinie, była współpracownicą "Nowego Przeglądu". 1922-1926 pracowała w poselstwie ZSRR w Berlinie, potem w Komisariacie Ludowym Spraw Zagranicznych w Moskwie. Od 1926 pracowała w Polskiej Sekcji Kominternu, od VI 1927 sekretarz w Wydziale Łączności Międzynarodowej Komitetu Wykonawczego Kominternu. 1925-1927 studiowała zaocznie na Komunistycznym Uniwersytecie im. Swierdłowa. 1933 jej mąż Dymitr Marecki związany z grupą Bucharina, a ona sama poddana represjom. Od 1947 mieszkała w Aleksandrowie k. Moskwy i była tam chałupniczką w spółdzielni pracy, 1949-1957 w Moskwie. 1956 zrehabilitowana i przywrócona w prawach członka partii. VII 1957 osiadła w Warszawie. Odznaczona Krzyżem Kawalerskim Orderu Odrodzenia Polski i Orderem Czerwonego Sztandaru. Pochowana na wojskowych Powązkach (kwatera A31-5-3).

</doc>
<doc id="3212769" url="https://pl.wikipedia.org/wiki?curid=3212769" title="Lądowisko Pleszew-Szpital">
Lądowisko Pleszew-Szpital

Lądowisko Pleszew-Szpital – lądowisko sanitarne w Pleszewie, w województwie wielkopolskim, położone przy ul. Poznańskiej 125A. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Pleszewskie Centrum Medyczne w Pleszewie Sp. z o.o. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 267
Koszt budowy lądowiska wyniósł 663 tys. zł.

</doc>
<doc id="3212771" url="https://pl.wikipedia.org/wiki?curid=3212771" title="Bezirk Teschen">
Bezirk Teschen

Powiat polityczny Cieszyn (niem. "Politischer Bezirk Teschen") – dawny powiat ("Bezirk") Cesarstwa Austrii (a od 1867 Austro-Węgier), istniejący w latach 1850-1855 i 1868-1918 na terenie przedlitawskiej prowincji Śląsk Austriacki.
Historia.
Wiosna Ludów w Cesarstwie Austriackim pociągnęła za sobą liczne przemiany społeczne, prawne, jak również administracyjne. Pod koniec grudnia 1849 usamodziełnił się Śląsk Austriacki jako kraj koronny. Podzielono go następnie na siedem powiatów politycznych, w tym z siedzibą w Cieszynie. Powiaty polityczne podzielono na mniejsze powiaty sądowe. Powiat cieszyński podzielono w ten sposób na frysztacki, cieszyński i jabłonkowski. W okresie rządów Aleksandra Bacha w 1855 zlikwidowano powiaty polityczne a w ich miejsce ustanowiono Urzędy Powiatowe (niem. Bezirkamt) pokrywające się terytorialnie z powiatami sądowymi. W 1863 wydano ważną dla samorządów śląską krajową ustawę gminną. W 1868 przywrócono powiaty polityczne, a do powiatu cieszyńskiego wcielono powiat sądowy frydecki z byłego powiatu politycznego frydeckiego, a wydzielono z niego powiat sądowy frysztacki w celu utworzenia powiatu politycznego Frysztat. W 1880 roku powiat polityczny liczył 101 gmin, w tym powiat sądowy cieszyński 49, frydecki 32, jabłonkowski 20. Do 1890 liczba gmin wzrosła do 102, ponieważ wcześniej z gminy Błędowice Górne wydzielono Żermanice. 1 stycznia 1890 rozdzielono gminę Łomna na Łomna Górna i Łomna Dolna. 1 października 1901 reaktywowano powiat polityczny frydecki poprzez wyłączenie obszaru powiatu sądowego frydeckiego (33 gminy) z powiatu politycznego cieszyńskiego. Tym samym w 1910 powiat polityczny cieszyński liczył około 730 km², 70 gmin (49 w powiecie sądowym cieszyńskim i 21 w jabłonkowskim).
Według spisów ludności przeprowadzonych w latach 1880, 1890, 1900 i 1910 powiaty sądowe Cieszyn i Jabłonków liczyły w sumie:
Po I wojnie światowej Śląsk Cieszyński w tym także obszaru powiatu stał się przedmiotem sporu granicznego pomiędzy Polską a Czechosłowacją, co doprowadziło do wybuchu wojny polsko-czechosłowackiej oraz do ostatecznego podziału regionu i powiatu decyzją Rady Ambasadorów z 20 lipca 1920. Większa część austriackiego powiatu cieszyńskiego znalazła się w granicach Czechosłowacji, gdzie na jego obszarze powstał powiat Czeski Cieszyn, natomiast mniejsza część powiatu która znalazła się w Polsce została powiększona o część gmin z powiatu bielskiego i przyłączona do województwa śląskiego.
Podział na gminy.
Stan według spisu powszechnego z 1910 roku:

</doc>
<doc id="3212772" url="https://pl.wikipedia.org/wiki?curid=3212772" title="Rajd Dakar 2014">
Rajd Dakar 2014

Rajd Dakar 2014 – 35. edycja Rajdu Dakar, która odbywała się między 5 a 18 stycznia 2014. Rajd rozpoczął się w Argentynie w Rosario, a zakończył w chilijskim Valparaíso.

</doc>
<doc id="3212776" url="https://pl.wikipedia.org/wiki?curid=3212776" title="Lądowisko Olsztyn-Szpital SP ZOZ MSW">
Lądowisko Olsztyn-Szpital SP ZOZ MSW

Lądowisko Olsztyn-Szpital SP ZOZ MSW – lądowisko sanitarne w Olsztynie, w województwie warmińsko-mazurskim, położone przy Al. Wojska Polskiego 37. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg. 
Zarządzającym lądowiskiem jest Samodzielny Publiczny Zakład Opieki Zdrowotnej MSW z Warmińsko–Mazurskim Centrum Onkologii w Olsztynie. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 285.
Oficjalne otwarcie lądowiska odbyło się 27 stycznia 2014

</doc>
<doc id="3212779" url="https://pl.wikipedia.org/wiki?curid=3212779" title="Vincenzo Catena">
Vincenzo Catena

Vincenzo Catena (ur. ok. 1470, zm. 1531) – włoski malarz okresu renesansu tworzący w Wenecji.
Życiorys.
Był przedstawicielem szkoły Belliniego; w jego wczesnych dziełach widoczne są wpływy Antonello da Messiny oraz Giorgionego.
. Mecenat nad nim obejmował doża Leonardo Loredan, co potwierdza korespondencja malarza z hrabią Marcantonio Michielem z 1520 roku. 

</doc>
<doc id="3212780" url="https://pl.wikipedia.org/wiki?curid=3212780" title="Eksplozje w Kaohsiungu">
Eksplozje w Kaohsiungu

Eksplozje w Kaohsiungu miały miejsce 31 lipca 2014 o 20:46 czasu lokalnego.
Katastrofa.
Eksplozje miały miejsce wieczorem w czwartek, 31 lipca 2014. Świadkowie twierdzą, że widzieli kule ognia wznoszące się w powietrze. Wybuchy gazu uszkodziły drogi oraz spowodowały awarię sieci elektroenergetycznej. Według relacji świadków, wybuchy gazu unosiły w powietrze motocykle i samochody. Niektóre ofiary i pojazdy znajdowano na wysokości kilku pięter. W piątek rano większość pożarów zostało ugaszonych.
Premier Republiki Chińskiej Jiang Yi-huah powiedział, że doszło do co najmniej pięciu wybuchów w mieście. Po eksplozjach 23 600 gospodarstw domowych nie miało gazu, 12 000 – energii elektrycznej, a 8000 – wody.
Strażacy z Kaohsiungu, Tainanu oraz powiatu Pingdong przeprowadzili akcję ewakuacji oraz gaszenia pożaru w mieście. Czterech strażaków zginęło, a 22 ratowników zostało rannych. Od piątku po południu ratownicy z psami ratowniczymi poszukują ocalałych na zniszczonych terenach.
Wiele budynków takich, jak szkoły, hotele i centrum kultury zostało wykorzystanych jako schroniska dla 12 tysięcy ludzi.
Śledztwo.
Chang Chia-chu pełniący funkcję dyrektora Centrum Operacyjnego ds. Kryzysowych, powiedział, że podejrzewa się, iż eksplozje były spowodowane przeciekami propenu, co oznacza, że pożarów nie należy gasić wodą. Strażacy i ratownicy musieli czekać, aż gaz się wypali. Propen nie służył do użytku publicznego, lecz był dostarczany poprzez gazociągi do zakładów petrochemicznych.
Gazociągi, które eksplodowały należały do rządowego CPC Corporation.
Reakcje.
Prezydent Republiki Chińskiej Ma Ying-jeou polecił zapewnić wsparcie ofiarom wybuchu. Premier Jiang Yi-huah nakazał opuścić flagi do połowy masztu na trzy dni, licząc od 5 sierpnia, dla upamiętnienia ofiar wybuchów gazu oraz ofiar katastrofy lotu TransAsia Airways 222, w której tydzień wcześniej na Peskadorach zginęło 48 osób (w tym 46 obywateli Republiki Chińskiej).
Burmistrz Kaohsiungu Chen Chu powiedziała, że w piątek biura i szkoły w dzielnicach dotkniętych eksplozjami zostały zamknięte w celu ułatwienia operacji poszukiwawczych i ratowniczych. Poleciła przedsiębiorstwom dostarczającym gaz wstrzymać dostawy do zniszczonych części miasta. Burmistrz Kaohsiungu zwróciła się do prezydenta o zarządzenie kontroli podziemnego systemu rurociągów petrochemicznych w Kaohsiungu w celu uniknięcia podobnych zdarzeń w przyszłości i dokonanie zmian przyszłych tras rurociągów, aby uniknąć miejsc gęsto zaludnionych.
Ministerstwo Obrony Narodowej wysłało 1400 żołnierzy do akcji ratowniczej.
Demokratyczna Partia Postępowa (DPP) po nadzwyczajnym spotkaniu pod przewodnictwem Tsai Ing-wen zawiesiła swoje działania przed listopadowymi wyborami samorządowymi. DPP poprosiła również inne gminy i powiaty rządzone przez nią, aby wysłały wsparcie dla Kaohsiungu. Kuomintang również zawiesił wszelkie swoje działania przed wyborami.
Kilka festiwali na Tajwanie zostało odwołanych z powodu katastrofy.
Przewodniczący Chińskiej Republiki Ludowej Xi Jinping złożył kondolencje z powodu wybuchu w Kaohsiungu.
Po katastrofie.
Ceny akcji kilku tajwańskich przedsiębiorstw petrochemicznych, zwłaszcza tych działających w Kaohsiungu, spadły w następstwie eksplozji. Ze względów bezpieczeństwa przedsiębiorstwo China Petrochemical Development Co., które również działa w Kaohsiungu, zmniejszyło ciśnienie gazu w rurociągach.

</doc>
<doc id="3212781" url="https://pl.wikipedia.org/wiki?curid=3212781" title="Lądowisko Lesko-Szpital">
Lądowisko Lesko-Szpital

Lądowisko Lesko-Szpital – lądowisko sanitarne w Lesku, w województwie podkarpackim, położone przy ul. Kazimierza Wielkiego 4. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zespół Opieki Zdrowotnej w Lesku. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 282
Uroczyste otwarcie lądowiska odbyło się 7 kwietnia 2014.

</doc>
<doc id="3212782" url="https://pl.wikipedia.org/wiki?curid=3212782" title="Krogulec prążkowany">
Krogulec prążkowany

Krogulec prążkowany ("Accipiter madagascariensis") – gatunek średniej wielkości ptaka drapieżnego z rodziny jastrzębiowatych (Accipitridae). Jest endemitem Madagaskaru. Nie wyróżnia się podgatunków.
Głowa, grzbiet i zewnętrzna strona skrzydeł są ciemnobrązowe, policzki, pokrywy uszne i boczne fragmenty szyi ciemnoszare, broda i gardło białe, klatka piersiowa, brzuch i uda białe w ciemnobrązowe pasy, pokrywy podogonowe białe. Lotki i pokrywy skrzydłowe są ciemnobrązowe, pokrywy podskrzydłowe białe w ciemnobrązowe paski, dziób czarny, woskówka i nogi żółte. Osobniki tego gatunku osiągają długość 34–40 cm.
Krogulce prążkowane żyją w lasach pierwotnych na wysokościach od 0 do 1500 m n.p.m. Żywią się głównie małymi ptakami, owadami, gadami, żabami i gryzoniami. Polują na ziemi i w powietrzu.
Gniazdo znajduje się na wysokości 20–28 m nad ziemią, ma ok. 50 cm średnicy i 25–60 cm głębokości. Samica składa 1–4 białych jaj z szarymi bądź brązowymi elementami. Inkubacja trwa ok. 35 dni. W tym czasie samiec poluje, a samica wysiaduje jaja. Młode po raz pierwszy opuszczają gniazdo w 36–39 dniu życia, a w 60–69 dniu uzyskują niezależność od rodziców.
Międzynarodowa Unia Ochrony Przyrody (IUCN) uznaje krogulca prążkowanego za gatunek bliski zagrożenia (NT – "near threatened") nieprzerwanie od 1988 roku. Liczebność populacji w 2016 roku szacowano na 5000–10 000 osobników, czyli około 3300–6700 osobników dorosłych. Trend liczebności populacji uznaje się za spadkowy.

</doc>
<doc id="3212783" url="https://pl.wikipedia.org/wiki?curid=3212783" title="Accipiter madagascariensis">
Accipiter madagascariensis



</doc>
<doc id="3212787" url="https://pl.wikipedia.org/wiki?curid=3212787" title="Here Comes the Queen">
Here Comes the Queen

Here Comes the Queen (dosł. "Oto nadchodzi królowa") – brytyjski planowany sitcom z 2007 roku, napisany przez spółkę autorską Jeremy Lloyd i David Croft, twórców m.in. "’Allo ’Allo!", dla których stanowił próbę powrotu po kilkunastu latach emerytury. Wyprodukowano tylko odcinek pilotowy. Serial nie wszedł do regularnej emisji zarówno ze względu na brak zainteresowania stacji telewizyjnych, jak i śmierć Wendy Richard, która miała być jego największą gwiazdą. 
Fabuła.
Głównymi bohaterami serialu są Percy i Lillian, para angielskiego rodzeństwa w średnim wieku, które odkrywa, iż są jedynymi dziedzicami tronu małego królestwa (oczywiście fikcyjnego), które niegdyś było częścią ZSRR, a po jego rozpadzie odzyskało niepodległość. W czasie II wojny światowej królewski rząd emigracyjny zdeponował w Banku Anglii ogromne rezerwy złota, zaś w zawartej umowie znalazł się zapis, iż zostaną zwrócone z odsetkami, gdy na tronie znów zasiądzie prawowity władca, koniecznie mężczyzna. Na przeszkodzie do wypłaty stoi jednak Lillian, która jako starsza z rodzeństwa ma pierwszeństwo sukcesji przed swoim młodszym bratem. 
Osią fabuły kolejnych odcinków serialu miały być wysiłki z jednej strony rządu odrodzonego królestwa, chcącego zamordować Lillian i tym samym odblokować wypłatę, a z drugiej strony brytyjskich służb specjalnych, mających dyskretnie chronić życie niedoszłej królowej i tym samym nie dopuścić do rujnującego rezerwy Banku Anglii zwrotu sztabek złota. 

</doc>
<doc id="3212788" url="https://pl.wikipedia.org/wiki?curid=3212788" title="Angela Hauck">
Angela Hauck

Angela Hauck z d. Stahnke (ur. 2 sierpnia 1965 w Berlinie Wschodnim) – niemiecka łyżwiarka szybka reprezentująca też NRD, trzykrotna medalistka mistrzostw świata oraz dwukrotna zdobywczyni Pucharu Świata.
Kariera.
Pierwszy sukces w karierze Angela Hauck osiągnęła w 1982 roku, kiedy zwyciężyła w wieloboju podczas mistrzostw świata juniorów w Innsbrucku. W zawodach tych wyprzedziła bezpośrednio Holenderkę Yvonne van Gennip oraz Seiko Hashimoto z Japonii. Wynik ten powtórzyła na mistrzostwach świata juniorów w Sarajewie w 1983 roku oraz rozgrywanych rok później mistrzostwach świata juniorów w Assen. Już w 1985 roku wywalczyła pierwszy medal w kategorii seniorek - na sprinterskich mistrzostwach świata w Heerenveen zajęła drugie miejsce. Rozdzieliła tam na podium swą rodaczkę Christę Rothenburger oraz Polkę Erwinę Ryś-Ferens. W 1988 roku wzięła udział w igrzyskach olimpijskich w Calgary, zajmując czwarte miejsce w biegu na 500 m. W walce o medal lepsza okazała się tam jej rodaczka, Karin Enke. Na tych samych mistrzostwach zajęła też szóstą pozycję na dwukrotnie dłuższym dystansie. Kolejny medal zdobyła podczas sprinterskich mistrzostw świata w Tromsø, gdzie była najlepsza. Nie udało się jej stanąć na podium podczas igrzysk w Albertville w 1992 roku oraz rozgrywanych dwa lata później igrzyskach w Lillehammer. W biegach na 500 m zajmowała odpowiednio ósme i dwunaste miejsce. Ostatni medal zdobyła na mistrzostwach świata w sprincie w Calgary w 1994 roku, gdzie ponownie była druga. Tym razem wyprzedziła ją jedynie Bonnie Blair z USA. Wielokrotnie stawała na podium zawodów Pucharu Świata, odnosząc przy tym piętnaście zwycięstw. Najlepsze wyniki osiągała w sezonie 1988/1989, kiedy była najlepsza w klasyfikacji końcowej 1000 m oraz w sezonie 1989/1990, kiedy zwyciężyła w klasyfikacjach 500 i 1000 m. Ponadto była też druga w sezonie 1988/1989 i trzecia w sezonie 1991/1992 w klasyfikacji 500 m oraz trzecia na 1000 m w sezonie 1993/1994.
W 1988 roku wyszła za mąż za reprezentanta NRD w piłce ręcznej, Stephana Haucka i od tej pory startowała pod jego nazwiskiem.

</doc>
<doc id="3212789" url="https://pl.wikipedia.org/wiki?curid=3212789" title="Kościół polski w Prabutach">
Kościół polski w Prabutach

Kościół polski w Prabutach – dawna świątynia protestancka znajdująca się w Prabutach, w województwie pomorskim.
Kościół został wzniesiony jako kaplica pogrzebowa pod wezwaniem Najświętszej Maryi Panny przez biskupa pomezańskiego Jana I Moencha w latach 1378-1402. Świątynia mieściła się poza obrębem murów miejskich i znajdowała się na podgrodziu. Jej ściana północna była połączona z murami miejskimi arkadką. Nazwa kościoła bierze się stąd, że odprawiane w nim były nabożeństwa dla ludności polskiej, która nie mogła mieszkać na terenie miasta. Budowla została wzniesiona w stylu gotyckim. Jej szczyt wschodni posiada ścianę ażurową z kolistymi otworami i trzema wnękami z blendami i okienkiem. Z kolei szczyt zachodni posiada ścianę z czterema wnękami i małymi bioforami z lewej i prawej strony. Przy nim znajduje się wieża, wybudowana na planie ośmiokąta w formie obronnej baszty. Szczyty są ozdobione przez smukłe sterczyny. We wnętrzu świątyni znajduje się polichromowany drewniany strop z XVIII stulecia, wybudowany w stylu barokowym. Na stropie jest przedstawiony Chrystus jako źródło życia, a z lewej i prawej strony w formie medalionów są przedstawieni czterech ewangeliści ze swymi symbolami. Na suficie znajdują się również napisy w języku polskim, niemieckim i po łacinie.
Obecnie w kościele polskim znajduje się Izba Pamiątek, w której można zobaczyć przedmioty codziennego użytku, dawne narzędzia rolnicze i rzemieślnicze, militaria, zbiory numizmatyczne, oraz prace miejscowych twórców. Izba czynna jest w okresie letnim.

</doc>
<doc id="3212792" url="https://pl.wikipedia.org/wiki?curid=3212792" title="Patricia Belcher">
Patricia Belcher

Patricia Belcher (ur. 7 kwietnia 1954 w Helenie) – amerykańska aktorka, znana głównie jako pani Dabney z serialu „Powodzenia, Charlie!”. Od wczesnych lat dziewięćdziesiątych XX wieku specjalizuje się w rolach sędziów oraz prokuratorów w produkcjach telewizyjnych takich jak: „Kości” „Orły z Bostonu”, „Krok od domu” czy „U nas w Filadelfii”.

</doc>
<doc id="3212793" url="https://pl.wikipedia.org/wiki?curid=3212793" title="Stjärnhov">
Stjärnhov

Stjärnhov – miejscowość ("tätort") w Szwecji, w regionie administracyjnym ("län") Södermanland (gmina Gnesta).
W 2017 Stjärnhov liczył 572 mieszkańców.
Położenie.
Miejscowość jest położona w środkowej części prowincji historycznej ("landskap") Södermanland nad jeziorem Naten, ok. 20 km na zachód od Gnesty przy drodze Riksväg 57 i otwartej w 1862 linii kolejowej Västra stambanan (Sztokholm – Göteborg).
Demografia.
Liczba ludności tätortu Stjärnhov (T0860) w latach 1960–2015:

</doc>
<doc id="3212794" url="https://pl.wikipedia.org/wiki?curid=3212794" title="Lądowisko Końskie-Szpital Specjalistyczny im. św. Łukasza">
Lądowisko Końskie-Szpital Specjalistyczny im. św. Łukasza

Lądowisko Końskie-Szpital Specjalistyczny im. św. Łukasza – lądowisko sanitarne w Końskich, w województwie świętokrzyskim, położone przy ul. Gimnazjalnej 41B. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Zespół Opieki Zdrowotnej Szpital Specjalistyczny im. Św. Łukasza w Końskich. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 275
Koszt budowy lądowiska wyniósł 500 tys. zł.

</doc>
<doc id="3212796" url="https://pl.wikipedia.org/wiki?curid=3212796" title="Hydrierwerke Pölitz">
Hydrierwerke Pölitz



</doc>
<doc id="3212797" url="https://pl.wikipedia.org/wiki?curid=3212797" title="Silver Star (odznaczenie)">
Silver Star (odznaczenie)



</doc>
<doc id="3212799" url="https://pl.wikipedia.org/wiki?curid=3212799" title="Legion of Merit">
Legion of Merit



</doc>
<doc id="3212804" url="https://pl.wikipedia.org/wiki?curid=3212804" title="Lądowisko Jaworzno-Szpital">
Lądowisko Jaworzno-Szpital

Lądowisko Jaworzno-Szpital – lądowisko sanitarne w Jaworznie, w województwie śląskim, położone przy ul. Chełmońskiego 28. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zespół Opieki Zdrowotnej Szpital Wielospecjalistyczny w Jaworznie. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 279
Koszt budowy lądowiska wyniósł 400 tys. zł.

</doc>
<doc id="3212806" url="https://pl.wikipedia.org/wiki?curid=3212806" title="Sygnatariusze Krwi">
Sygnatariusze Krwi



</doc>
<doc id="3212807" url="https://pl.wikipedia.org/wiki?curid=3212807" title="Tadeusz Powrózek">
Tadeusz Powrózek

Tadeusz Andrzej Powrózek (ur. 2 września 1923 w Brzezówce, zm. 3 marca 1991 w Sanoku) – oficer UBP, polityk.
Życiorys.
Urodził się 2 września 1923 w Brzezówce w rodzinie chłopskiej jako syn Andrzeja i Apolonii z domu Cesarz. Ukończył szkołę powszechną. Następnie pracował jako rolnik w gospodarstwie rodzinnym. 
Podczas II wojny światowej kształcił się w szkole ogrodniczej ks. Jana Zwierza w Ropczycach. W trakcie okupacji niemieckiej pracował m.in. w obozie pracy w Bliznej. Po nastaniu władzy komunistycznej w Polsce w latach od 1944 do 1951 był zatrudniony w organach MO i UB pracując w Powiatowych Urzędach Bezpieczeństwa Publicznego (PUBP). Do służby bezpieczeństwa wstąpił 6 października 1944 w Ropczycach. 1 grudnia 1944 przystąpił do PPR. Brał udział w walkach z tzw. „reakcyjnym podziemiem” oraz w utrwalaniu władzy ludowej. W 1944 przebywał w powiecie ropczyckim. Początkowo służył w PUBP w Dębicy: od 6 października wzgl. 21 listopada 1944 jako wartownik plutonu ochoty, od 31 grudnia 1946 jako referent Referatu V, od 1 października 1947 do 1947 jako starszy referent Referatu V. Od 15 grudnia 1948 był starszym referentem Referatu V w PUBP w Sanoku, od 15 stycznia 1950 zastępcą szefa PUBP w Lubaczowie, po czym przeniesiony do PUBP w Przeworsku był od 15 czerwca 1950 zastępcą szefa, a od 15 stycznia do 31 lipca 1951 w stopniu porucznika szefem tegoż. Z dniem 31 lipca 1951 został zwolniony ze służby w trybie dyscyplinarnym – został aresztowany w ramach prowadzonej przez władze akcji skierowanej przeciw łamaniu zasad praworządności przez funkcjonariuszy UBP w Gryficach i na Rzeszowszczyźnie; po 6-miesięcznym okresie aresztu wyrokiem Wojskowego Sądu Rejonowego w Rzeszowie z 7 sierpnia 1952 został skazany z art. 140 Kodeksu Karnego Wojska Polskiego na karę pozbawienia wolności 1 roku ("za zamknięcie zatrzymanego w ciemnicy, dwukrotne uderzenie go w szyję i oblanie zimną wodą").
W Sanoku pracował także w kopalnictwie naftowym, oddziale Rzeszowskiej Centrali Materiałów Budowlanych (RCMB), do 1954 Rzeszowskim Zjednoczeniu Budownictwa Przemysłowego (kierownik działu kadr). Od 1954 do lutego 1956 był kierownikiem Wojewódzkiego Zbioru Surowców Własnych w Sanoku. Od 26 marca 1956 do 29 listopada 1956 pełnił stanowisko przewodniczącego Prezydium Miejskiej Rady Narodowej (MRN) w Sanoku, powołany na to stanowisko po odsunięciu Kazimierza Surmana, mimo że nie był członkiem MRN. Odszedł ze stanowiska po przedstawieniu prośby o odwołanie. W 1956 został członkiem Komisji Handlu MRN. W 1960 uzyskał maturę i dysponował wykształceniem średnim ekonomicznym. Od 1957 do 1972 był dyrektorem Miejskiego Zarządu Budynków Mieszkalnych w Sanoku. Od 1972 był kierownikiem brygad remontowych w szpitalu ZOZ Sanok.
Od 1948 był członkiem PZPR. Od 1973 należał do Związku Bojowników o Wolność i Demokrację, był członkiem Koła Miejsko-Gminnego ZBoWiD w Sanoku, w którym 23 października 1988 został wybrany na funkcję wiceprzewodniczącego i kierował komisją socjalną (1989). W 1988 był emerytowanym pracownikiem gospodarki komunalnej i mieszkaniowej. W październiku 1989 zasiadł w Zarządzie Wojewódzkim ZBoWiD w Krośnie.
Przeszedł na emeryturę w 1982. Zamieszkiwał przy ul. Grzegorza z Sanoka 4 w Sanoku. Jego żoną była pochodząca z Nadolan Helena z domu Dębicka (1925-2001, od 1945 także funkcjonariuszka organów BP, biorąca udział w walkach z podziemiem niepodległościowym, członkini PPR i PZPR, w latach 70. jako rencistka i członek KM PZRP była członkiem Wojewódzkiej Komisji Kontroli Partyjnej). Zmarł 3 marca 1991. Został pochowany w grobowcu rodzinnym na Cmentarzu Centralnym w Sanoku.

</doc>
<doc id="3212810" url="https://pl.wikipedia.org/wiki?curid=3212810" title="Yu Seon-hui">
Yu Seon-hui

Yu Seon-hui (kor. 유선희; ur. 20 maja 1966 w Gangwon) – południowokoreańska łyżwiarka szybka.
Kariera.
Największy sukces w karierze Yu Seon-hui osiągnęła w sezonie 1993/1994, kiedy zajęła drugie miejsce w klasyfikacji końcowej Pucharu Świata na 500 m. Wyprzedziła ją wtedy tylko Bonnie Blair z USA, a trzecie miejsce zajęła Niemka Monique Garbrecht. W tej samej konkurencji była też między innymi czwarta w sezonie 1992/1993. Dziewięciokrotnie stawała na podium zawodów PŚ, odnosząc jedno zwycięstwo: 4 grudnia 1993 roku w Hamar była najlepsza na 500 m. Nigdy nie zdobyła medalu mistrzostw świata; jej najlepszym wynikiem było czwarte miejsce wywalczone podczas sprinterskich mistrzostw świata w Inzell w 1991 roku i rozgrywanych trzy lata później sprinterskich mistrzostw świata w Calgary. Walkę o medal przegrywała odpowiednio z Christine Aaftink z Holandii, a następnie Chinką Xue Ruihong. W 1988 roku wzięła udział w igrzyskach olimpijskich w Calgary, zajmując trzynaste miejsce w biegu na 500 m i siedemnaste na 1000 m. Podczas igrzysk w Albertville w 1992 roku zajęła odpowiednio dziewiąte i jedenaste miejsce. Brała również udział w rozgrywanych dwa lata później igrzyskach w Lillehammer, gdzie była piąta na 500 m i piętnasta na dwukrotnie dłuższym dystansie.

</doc>
<doc id="3212812" url="https://pl.wikipedia.org/wiki?curid=3212812" title="Jan (Roszczin)">
Jan (Roszczin)

Jan, imię świeckie Gieorgij Jewgenijewicz Roszczin (ur. 22 października 1974 w Moskwie) – rosyjski biskup prawosławny.
Życiorys.
Jest absolwentem seminarium duchownego w Moskwie oraz Moskiewskiej Akademii Duchownej. W latach 1996–1997 pracował w Wydziale Wydawniczym Patriarchatu Moskiewskiego. W 1997 przeszedł do Wydziału Zewnętrznych Stosunków Cerkiewnych. Rok później na VII Zgromadzeniu Światowej Rady Kościołów w Harare został wybrany do Komitetu Centralnego organizacji.
W latach 2000–2002 studiował na wydziale filozoficznym Katolickiego Uniwersytetu Ameryki w Waszyngtonie. Po powrocie do Rosji od 2003 do 2009 kontynuował pracę w Wydziale Zewnętrznych Stosunków Cerkiewnych. 27 lipca 2009 został zastępcą jego przewodniczącego ds. relacji Cerkwi i społeczeństwa. W tym samym roku został członkiem komisji przy rosyjskim ministerstwie sprawiedliwości badającej publikacje religijne pod kątem obecności treści ekstremistycznych. Reprezentował Rosyjski Kościół Prawosławny w parlamencie Związku Białorusi i Rosji. W latach 2010–2013 był sekretarzem odpowiedzialnym Rady Międzyreligijnej Wspólnoty Niepodległych Państw. Od października 2012 służył w soborze św. Mikołaja w Nowym Jorku i pełni funkcję przedstawiciela Światowego Rosyjskiego Soboru Narodowego przy ONZ.
11 marca 2014 złożył wieczyste śluby mnisze przed namiestnikiem ławry Troicko-Siergijewskiej, arcybiskupem Teognostem, przyjmując imię zakonne Jan na cześć św. Jana z Szanghaju i San Francisco.
25 lipca 2014 Święty Synod Rosyjskiego Kościoła Prawosławnego nominował go na biskupa naro-fomińskiego, wikariusza eparchii moskiewskiej sprawującego zarząd Patriarszych parafii w Stanach Zjednoczonych. Jego chirotonia biskupia odbyła się 1 sierpnia 2014 pod przewodnictwem patriarchy moskiewskiego i całej Rusi Cyryla I w cerkwi św. Jerzego na Pokłonnej Górze w Moskwie.
Postanowieniem Świętego Synodu z 15 października 2018 r., został administratorem Patriarszych parafii we Włoszech. W grudniu tego samego roku mianowano go egzarchą patriarszym w Europie Zachodniej z tytułem biskupa korsuńskiego i zachodnioeuropejskiego.
30 maja 2019 r. przeniesiony do eparchii wiedeńskiej i austriackiej oraz budapeszteńskiej i węgierskiej jako ich ordynariusz, z tytułem biskupa wiedeńskiego i budapeszteńskiego. Nadal też (czasowo) administrował patriarszymi parafiami we Włoszech. 30 sierpnia 2019 r. postanowieniem Świętego Synodu hierarcha został zwolniony z administrowania eparchią budapeszteńską i węgierską, w związku z czym jego tytuł uległ zmianie na „metropolita wiedeński i austriacki”. W marcu 2020 r. został przeniesiony w stan spoczynku; na miejsce pobytu hierarchy wyznaczono Moskwę.

</doc>
<doc id="3212813" url="https://pl.wikipedia.org/wiki?curid=3212813" title="Ludmiła Prokaszewa">
Ludmiła Prokaszewa



</doc>
<doc id="3212814" url="https://pl.wikipedia.org/wiki?curid=3212814" title="Lądowisko Jarocin-Szpital">
Lądowisko Jarocin-Szpital

Lądowisko Jarocin-Szpital – lądowisko sanitarne w Jarocinie, w województwie wielkopolskim, położone przy ul. Bohaterów Jarocina. Tuż przy komendzie policji. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Powiatowy w Jarocinie Sp. z o.o. w Jarocinie. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 284
Koszt budowy lądowiska wyniósł ponad 800 tys. zł.

</doc>
<doc id="3212816" url="https://pl.wikipedia.org/wiki?curid=3212816" title="Lądowisko Gorzów Wielkopolski-Szpital">
Lądowisko Gorzów Wielkopolski-Szpital

Lądowisko Gorzów Wielkopolski-Szpital – lądowisko sanitarne w Gorzowie Wielkopolskim, w województwie lubuskim, położone przy ul. Dekerta 1. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Lądowisko jest bazą Lotniczego Pogotowia Ratunkowego, a zarządzającym jest Wielospecjalistyczny Szpital Wojewódzki w Gorzowie Wielkopolskim sp. z o.o. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 292

</doc>
<doc id="3212817" url="https://pl.wikipedia.org/wiki?curid=3212817" title="The Tremeloes">
The Tremeloes

The Tremeloes – brytyjska grupa rockowa, założona w 1958.

</doc>
<doc id="3212818" url="https://pl.wikipedia.org/wiki?curid=3212818" title="Beth (piosenkarka)">
Beth (piosenkarka)

Beth, właśc. Elisabeth Rodergas Cols (ur. 23 grudnia 1981 w Súrii) – hiszpańska piosenkarka. Reprezentantka Hiszpanii podczas 48. Konkursu Piosenki Eurowizji (2003).
Życiorys.
Matka Beth, Malena Arnelas, pochodzi z Andory, zaś ojciec, Miquel, z pochodzenia jest Katalończykiem.
W październiku 2002 Rodergas Cols została jedną z 17 uczestników drugiej edycji krajowego programu "Operación Triunfo" (protoplasty formatu "Fabryka Gwiazd"), podczas której wybierany był reprezentant Hiszpanii na 48. Konkurs Piosenki Eurowizji w 2003. Od pierwszego odcinka była jedną z faworytek do wygrania programu, ostatecznie zajęła trzecie miejsce w rywalizacji. Została jednak reprezentantką kraju podczas Eurowizji, wygrywając krajowy finał odbywający się 10 lutego z utworem „Dime”. Wokalistka zaprezentowała wówczas jeszcze dwie inne propozycje: „Cerrando heridas (odrzuconą przez telewidzów) i „La vida sin ti” (odrzuconą przez komisję jurorską). Na początku marca w Barcelonie nagrała teledysk do eurowizyjnej propozycji, która w kwietniu dotarła do pierwszego miejsca krajowej listy przebojów. Po zakończeniu pracy wyjechała do Londynu w celu nagrania materiału na swój pierwszy album. Pracowała tam także jako kelnerka. W kwietniu wydała debiutancki album studyjny pt. "Otra realidad", który dotarł do pierwszego miejsca krajowej listy najczęściej kupowanych płyt. W maju wystąpiła w finale Eurowizji i zajęła 8. miejsce z 81 punktami na koncie. Podczas występu towarzyszył jej chórek w składzie: Jesus Caramel, Antonio Rodríguez, Brigitte Hernández, Judith Del Monte i Vanessa Guillén.
W kolejnych latach wydała jeszcze parę albumów: "Palau de la música Catalana" (2004), "My Own Way Home" (2006), "Segueix-me el fil" (2010) i "Família" (2013).

</doc>
<doc id="3212819" url="https://pl.wikipedia.org/wiki?curid=3212819" title="Xue Ruihong">
Xue Ruihong

Xue Ruihong (chn. 薛瑞红; ur. 4 kwietnia 1968 w Qiqihar) – chińska łyżwiarka szybka, złota medalistka mistrzostw świata i zdobywczyni Pucharu Świata.
Kariera.
Pierwszy sukces w karierze Xue Ruihong osiągnęła w 1994 roku, kiedy zdobyła brązowy medal na mistrzostwach świata w wieloboju sprinterskim w Calgary. W zawodach tych wyprzedziły ją jedynie Niemka Angela Hauck i Bonnie Blair z USA. W 1996 roku zwyciężyła w biegu na 500 m podczas igrzysk azjatyckich w Harbinie. Na rozgrywanych trzy lata później igrzyskach azjatyckich w Gangwon powtórzyła ten wynik, wygrywając ponadto na dystansie 1000 m. W międzyczasie zdobyła też złoty medal w biegu na 500 m podczas dystansowych mistrzostw świata w Warszawie. W zawodach tych wyprzedziła bezpośrednio Niemki Sabine Völker oraz Franziskę Schenk. W tym samym roku zdobyła również srebrny medal na sprinterskich mistrzostwach świata w Hamar, ulegając tylko Franzisce Schenk. Wielokrotnie stawała na podium zawodów Pucharu Świata, odnosząc przy tym siedem zwycięstw. Najlepsze wyniki osiągnęła w sezonie 1996/1997, kiedy zwyciężyła w klasyfikacji końcowej 500 m. W 1992 roku wystąpiła na igrzyskach olimpijskich w Albertville, zajmując 13. miejsce w biegu na 500 m i 27. miejsce na dwukrotnie dłuższym dystansie. Na rozgrywanych dwa lata później igrzyskach w Lillehammer była czwarta w biegu na 500 m, przegrywając walkę o medal z Franziską Schenk. Na tych samych igrzyskach była też dwunasta na dystansie 1000 m. Brała również udział w igrzyskach olimpijskich w Nagano w 1998 roku, gdzie zajęła czternaste miejsce na 500 m, a rywalizację w biegu na 1000 m zakończyła na 28. pozycji. W 1999 roku zakończyła karierę.

</doc>
<doc id="3212820" url="https://pl.wikipedia.org/wiki?curid=3212820" title="Ostafi Wasylewicz Tyszkiewicz">
Ostafi Wasylewicz Tyszkiewicz

Ostafi Wasylewicz Tyszkiewicz herbu Leliwa (zm. w 1590 roku)– kasztelan smoleński w latach 1589-1590, starosta hajneński.
Był wyznawcą prawosławia.

</doc>
<doc id="3212821" url="https://pl.wikipedia.org/wiki?curid=3212821" title="Valerio Foglia Manzillo">
Valerio Foglia Manzillo

Valerio Foglia Manzillo (ur. 3 lutego 1978 r. w Neapolu) – włoski aktor filmowy i telewizyjny i model.
Wychowywał się w Marechiaro, małej wiosce znajdującej się w dzielnicy Posillipo w Neapolu. Zaczął pracę jako model M&amp;L Artists Management. Pojawił się w kilku kampaniach reklamowych, m.in. Nestlé.
Został odkryty przez reżysera Matteo Garrone, u którego w 2002 zadebiutował w filmie "Balsamista". Później wystąpił w filmie "Bez sumienia" ("Verso nord", 2004) i kontrowersyjnej komedii "Mater Natura" (2005).
W latach 2005-2006 spotykał się z piosenkarką i modelką Luisą Corną.

</doc>
<doc id="3212822" url="https://pl.wikipedia.org/wiki?curid=3212822" title="Izrael Frydberg">
Izrael Frydberg

Izrael Frydberg, przybrane nazwisko "Daniel Mirowski", pseud. "Boruta", "Jerzyk", "Mirogórski", "Piotr" (ur. 30 marca 1905 w Łodzi, zm. 21 listopada 1981 w Warszawie) – polski działacz komunistyczny pochodzenia żydowskiego, urzędnik, cenzor.
Życiorys.
Urodzony w drobnomieszczańskiej żydowskiej rodzinie Abrahama. Skończył 3 klasy gimnazjum i pracował w warsztacie ślusarskim, potem w fabryce wyrobów trykotarskich, od 1921 udzielał prywatnych lekcji. W 1921 wstąpił do KPRP, 12 V 1923 aresztowany pod zarzutem udziału w kampanii przedwyborczej do Rady Miejskiej w Łodzi, 15 IV 1924 skazany na 2 lata więzienia z zaliczeniem aresztu śledczego. Karę odbywał w Łodzi, Sieradzu i Wronkach. Zwolniony, V 1925 został członkiem Komitetu Dzielnicowego (KD) KPP Łódź-Górna, potem Komitetu Okręgowego (KO) KPP w Łodzi, w którym odpowiadał za technikę partyjną. 26 X 1925 ponownie aresztowany i 2 VI 1926 skazany na 4 lata więzienia, karę odbywał w Łodzi, Sieradzu i Wronkach, wyszedł po amnestii VII 1928 i podjął pracę w fabryce włókienniczej. Członek KD KPP Bałuty. W okresie walk frakcyjnych w KPP był zwolennikiem ultralewicowej "mniejszości". Od I 1929 członek egzekutywy KO Związku Młodzieży Komunistycznej (ZMK), 15 IV 1929 aresztowany i 25 IX skazany na 5 lat więzienia z zaliczeniem aresztu, więziony w Łodzi, Łęczycy i Wiśniczu, IX 1932 zwolniony na urlop zdrowotny. I 1933 na polecenie władz KPP wyjechał do Moskwy, gdzie do IX 1936 studiował na wydziale historii partii na KUMNZ. Podczas powrotu do kraju 16 X 1936 aresztowany w Wilejce za nielegalne przekroczenie granicy i skazany w Krzywiczach na 8 miesięcy więzienia; karę tę i pozostałą część wyroku z 1929 odsiadywał w Wilejce, Wilnie i Grodnie. 17 I 1939 zwolniony, został księgowym w łódzkim biurze. X 1939 przeniósł się do Białegostoku, potem do Lwowa, gdzie był księgowym. VI 1940 zesłany na Ural, wrócił w VIII 1941. Od XI 1941 do VII 1942 pracował w Leninabadzie. Od 1943 działacz ZPP, od I 1944 księgowy w Polskim Domu Inwalidów. VII 1945 wrócił do kraju i został kierownikiem Wydziału propagandy Komitetu Warszawskiego PPR. Od I 1946 referent, od VIII 1949 kierownik Referatu Filmowego, od IV 1951 naczelnik Wydziału Kadr GUKPPiW. Sekretarz koła PPR, potem PZPR przy GUKPPiW. Od 1949 zastępca członka KD PZPR Warszawa-Śródmieście. 1951-1955 pracownik Zjednoczenia Budownictwa Przemysłowego "Metrobudowa", gdzie był zastępcą kierownika. Odznaczony m.in. Orderem Sztandaru Pracy II klasy.

</doc>
<doc id="3212824" url="https://pl.wikipedia.org/wiki?curid=3212824" title="DW903">
DW903



</doc>
<doc id="3212826" url="https://pl.wikipedia.org/wiki?curid=3212826" title="Yu Jing">
Yu Jing

Yu Jing (chn. 于静; ur. 29 maja 1985 w Harbinie) – chińska łyżwiarka szybka, wielokrotna medalistka mistrzostw świata oraz zdobywczyni Pucharu Świata.
Kariera.
Pierwszy sukces w karierze Yu Jing osiągnęła w 2009 roku, kiedy zdobyła brązowy medal na mistrzostwach świata w wieloboju sprinterskim w Moskwie. W zawodach tych wyprzedziły ją jedynie jej rodaczka Wang Beixing oraz Niemka Jenny Wolf. W tym samym roku zajęła też czwarte miejsce w biegu na 500 m podczas dystansowych mistrzostw świata w Richmond. Walkę o medal przegrała tam z Lee Sang-hwa z Korei Południowej. W 2010 roku wzięła udział w igrzyskach olimpijskich w Vancouver, gdzie w swoim jedynym starcie, biegu na 1000 m, zajęła 32. miejsce. Na rozgrywanych w 2012 roku dystansowych mistrzostwach świata w Heerenveen zdobyła srebrne medale w biegach na 500 i 1000 m. W tym samym roku zwyciężyła na sprinterskich mistrzostwach świata w Calgary. Wynik ten powtórzyła na rozgrywanych dwa lata później mistrzostwach świata w Nagano. W międzyczasie wywalczyła srebrny medal podczas mistrzostw świata w Salt Lake City w 2013 roku, ulegając tylko Heather Richardson z USA. Ponadto w 2011 roku stanęła na najwyższym stopniu podium w biegu na 500 m podczas igrzysk azjatyckich w Astanie. Wielokrotnie stawała na podium zawodów Pucharu Świata, odnosząc przy tym osiem zwycięstw. Najlepsze wyniki osiągnęła w sezonie 2011/2012, kiedy zwyciężyła w klasyfikacji końcowej 500 m.

</doc>
<doc id="3212827" url="https://pl.wikipedia.org/wiki?curid=3212827" title="Lonnie Donegan">
Lonnie Donegan

Lonnie Donegan właśc. Anthony James Donegan (ur. 29 kwietnia 1931, zm. 29 listopada 2002) – brytyjski muzyk, wokalista i gitarzysta. Zwany królem skiffle, miał ogromny wpływ na brytyjskich muzyków w latach 60. Według Guinness Book of British Hit Singles &amp; Albums był najbardziej wpływowym artystą, nagrywającym w Wielkiej Brytanii przed The Beatles. Umieścił 31 utworów w UK Top 30 w tym trzy jako numer jeden. Był pierwszym brytyjskim wokalistą, który umieścił dwa utwory na amerykańskim Top 10.

</doc>
<doc id="3212830" url="https://pl.wikipedia.org/wiki?curid=3212830" title="Eriko Sanmiya">
Eriko Sanmiya

 – japońska łyżwiarka szybka, srebrna medalistka mistrzostw świata.
Kariera.
Największy sukces w karierze Eriko Sanmiya osiągnęła w 2001 roku, kiedy zdobyła srebrny medal podczas sprinterskich mistrzostw świata w Inzell. W zawodach tych rozdzieliła na podium Niemkę Monique Garbrecht-Enfeldt i Kanadyjkę Catrionę Le May Doan. W tej samej konkurencji była też między innymi czwarta na rozgrywanych rok wcześniej sprinterskich mistrzostwach świata w Seulu. Walkę o medal przegrała tam z Marianne Timmer z Holandii. Wielokrotnie stawała na podium zawodów Pucharu Świata, odnosząc przy tym sześć zwycięstw. Najlepsze wyniki osiągnęła w sezonach 1998/1999 i 1999/2000, kiedy zajmowała trzecie miejsce w klasyfikacji końcowej 500 m oraz sezonach 1999/2000 i 2000/2001, kiedy była trzecia w klasyfikacji 1000 m. W 1998 roku wzięła udział w igrzyskach olimpijskich w Nagano, zajmując jedenaste miejsce w biegu na 500 m i ósme na dwukrotnie dłuższym dystansie. Na rozgrywanych cztery lata później igrzyskach w Salt Lake City była odpowiednio jedenasta i siedemnasta. W 2002 roku zakończyła karierę.

</doc>
<doc id="3212832" url="https://pl.wikipedia.org/wiki?curid=3212832" title="Wacław Malcherowicz Szemiot">
Wacław Malcherowicz Szemiot

Wacław Malcherowicz Szemiot herbu Łabędź odmienny (zm. 13 kwietnia 1599 roku) – kasztelan smoleński w latach 1597-1599, kasztelan połaniecki w 1588 roku, podkomorzy żmudzki w 1582 roku.
Był wyznawcą kalwinizmu.
Syn Melchiora (Malchera) Szemiota (zm. 1570), ciwuna berżańskiego i kasztelana żmudzkiego, i Elżbiety z Hlebowiczów, córki wojewody wileńskiego Jana Hlebowicza i Zofii z Pietkowiczów, wdowy po marszałku Janie Niemirowiczu Szczytcie. Miał brata Jana, ożenionego z Magdaleną ks. Zbaraską i siostrę Krystynę - żonę Wojciecha Billewicza. Bratem przyrodnim Wacława był Melchior (Malcher) Szemiot (zm. 1617 lub 1619) - podkomorzy wileński.
Poślubił Elżbietę (Halszkę) Chodkiewicz (zm. 1613), córkę kasztelana trockiego Jerzego Chodkiewicza i księżniczki słuckiej Zofii (córki ks. Jerzego Olelkowicza i Heleny z ks. Radziwiłłów). Z Elżbietą Chodkiewiczówną miał synów Krzysztofa i Jerzego oraz córki: Elżbietę (Halszkę) - żonę wojewody trockiego Piotra Paca; Annę - żonę Krzysztofa Kryszpina-Kiszenszteina (matkę podskarbiego wielkiego litewskiego Hieronima Kryszpina-Kirszeszteina); Aleksandrę - żonę kasztelana trockiego Aleksandra ks. Ogińskiego. 

</doc>
<doc id="3212835" url="https://pl.wikipedia.org/wiki?curid=3212835" title="Fagersta centralstation">
Fagersta centralstation

Fagersta centralstation – stacja kolejowa w Fagersta, w regionie Västmanland, w Szwecji. Znajduje się w dzielnicy Västanfors i stanowi węzeł kolejowy na linii Bergslagspendeln oraz Godsstråket genom Bergslagen.
Budynek stacji został zaprojektowany przez głównego architekta SJ Folke Zettervall. 
Stacja została otwarta w 1900 roku wraz z otwarciem głównej linii pomiędzy Frövi i Krylbo. W 1904 roku otwarto Stockholm–Västerås–Bergslagens Järnvägar między Tillberga i Ludvika dla ruchu. Stacja została nazwana na początku "Västanfors", ale w 1947 roku, kilka lat po powstaniu miasta Fagersta, nazwa została zmieniona na Fagersta Central.
Istnieje również inna stacja kolejowa Fagersta norra, położona kilka km na północny zachód.

</doc>
<doc id="3212836" url="https://pl.wikipedia.org/wiki?curid=3212836" title="Lądowisko Ełk-Szpital">
Lądowisko Ełk-Szpital

Lądowisko Ełk-Szpital – lądowisko sanitarne w Ełku, w województwie warmińsko-mazurskim, położone przy ul. Kościuszki 30. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest 108 Szpital Wojskowy z Przychodnią Samodzielny Publiczny Zakład Opieki Zdrowotnej w Ełku. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 272

</doc>
<doc id="3212837" url="https://pl.wikipedia.org/wiki?curid=3212837" title="Anżalika Kaciuha">
Anżalika Kaciuha

Anżalika Piatrouna Kaciuha (biał. Анжаліка Пятроўна Кацюга; ros. Анжелика Петровна Котюга, "Anżelika Pietrowna Kotiuga"; ur. 26 maja 1970 w Mińsku) – białoruska łyżwiarka szybka, czterokrotna medalistka mistrzostw świata.
Kariera.
Pierwszy sukces w karierze Anżalika Kaciuha osiągnęła w 2002 roku, kiedy zdobyła brązowy medal podczas sprinterskich mistrzostw świata w Hamar. W zawodach tych wyprzedziły ją jedynie Kanadyjka Catriona Le May Doan oraz Andrea Nuyt z Holandii. Trzecie miejsce zajęła także w biegu na 500 m podczas dystansowych mistrzostw świata Berlinie. Lepsze okazały się tylko Niemka Monique Garbrecht-Enfeldt oraz Chinka Wang Manli. Na rozgrywanych rok później dystansowych mistrzostwach świata w Seulu zajęła drugie miejsce na 500 m, rozdzielając Chinki: Wang Manli i Ren Hui. Na tych samych mistrzostwach była czwarta na dystansie 1000 m, przegrywając walkę o medal z Cindy Klassen z Kanady. Ostatni medal zdobyła podczas sprinterskich mistrzostw świata w Salt Lake City w 2005 roku, gdzie zajęła drugie miejsce za Jennifer Rodriguez z USA. Wielokrotnie stawała na podium zawodów Pucharu Świata, odnosząc przy tym cztery zwycięstwa: 27 lutego 2004 roku w Heerenveen i 12 lutego 2005 roku w Erfurcie była najlepsza na 500 m, a 28 lutego 2004 roku w Heerenveen i 12 grudnia 2004 roku w Harbinie zwyciężała na 1000 m. Najlepsze wyniki osiągnęła w sezonie 2004/2005, kiedy zajęła trzecie miejsce w klasyfikacjach 500 i 1000 m. Ponadto w sezonie 2002/2003 zajęła trzecie miejsce w klasyfikacji 1000 m. W 1998 roku wystartowała na igrzyskach olimpijskich w Nagano, zajmując 16. miejsce na 500 m i 25. miejsce na dwukrotnie dłuższym dystansie. Na rozgrywanych cztery lata później igrzyskach w Salt Lake City, była odpowiednio piąta i dwunasta. W 2009 roku zakończyła karierę.

</doc>
<doc id="3212838" url="https://pl.wikipedia.org/wiki?curid=3212838" title="Przepływy pieniężne">
Przepływy pieniężne

Przepływy pieniężne (ang. "cash flow") – wpływy lub wypływy środków pieniężnych oraz ekwiwalentów środków pieniężnych.

</doc>
<doc id="3212839" url="https://pl.wikipedia.org/wiki?curid=3212839" title="Bettna">
Bettna

Bettna – miejscowość ("tätort") w Szwecji, w regionie administracyjnym ("län") Södermanland (gmina Flen).
W 2015 roku Bettna liczyła 366 mieszkańców.
Położenie.
Położona w prowincji historycznej ("landskap") Södermanland, ok. 30 km na północny zachód od Nyköping przy linii kolejowej Eskilstuna – Oxelösund (jeden z trzech odcinków linii Sala – Oxelösund). Na południe od miejscowości przebiega droga krajowa nr 52 ("Riksväg 52"; Nyköping – Katrineholm – Kumla).
Demografia.
Liczba ludności tätortu Bettna w latach 1960–2015:

</doc>
<doc id="3212840" url="https://pl.wikipedia.org/wiki?curid=3212840" title="Lądowisko Białystok-Szpital">
Lądowisko Białystok-Szpital

Lądowisko Białystok-Szpital – lądowisko sanitarne w Białymstoku, w województwie podlaskim, położone przy ul. Marii Skłodowskiej-Curie 24a, na dachu budynku dobudowanego kompleksu Uniwersyteckiego Szpitala Klinicznego. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg. Wraz z jego uruchomieniem, zlikwidowane zostało lądowisko zlokalizowane w linii między budynkami Uniwersyteckiego Szpitala Klinicznego a Collegium Pathologicum, wzdłuż ul. Waszyngtona, które figurowało w ewidencji lądowisk Urzędu Lotnictwa Cywilnego pod numerem 254 pod nazwą "Białystok-Uniwersytecki Szpital Kliniczny". Obecnie w tym miejscu znajduje się kryty parking Uniwersytetu Medycznego. 
Zarządzającym lądowiskiem jest Uniwersytecki Szpital Kliniczny w Białymstoku. W roku 2014 zostało wpisane do ewidencji lądowisk Urzędu Lotnictwa Cywilnego pod numerem 289
Całkowity koszt inwestycji wyniósł około 1,5 mln zł

</doc>
<doc id="3212842" url="https://pl.wikipedia.org/wiki?curid=3212842" title="Skinnskatteberg (stacja kolejowa)">
Skinnskatteberg (stacja kolejowa)

Skinnskatteberg (szwedzki: "Skinnskattebergs station") – stacja kolejowa w Skinnskatteberg, w regionie Västmanland, w Szwecji. Stacja znajduje się na Godsstråket genom Bergslagen.
Budynek stacji został zaprojektowany przez głównego architekta SJ Folke Zettervall. Budynek ma znaczenie historyczne i objęty jest nadzorem konserwatorskim. 
Stacja została otwarta 1900 roku wraz z linią między Frövi i Krylbo.

</doc>
<doc id="3212847" url="https://pl.wikipedia.org/wiki?curid=3212847" title="Chiara Simionato">
Chiara Simionato

Chiara Simionato (ur. 4 lipca 1975 w Treviso) – włoska łyżwiarka szybka, brązowa medalistka mistrzostw świata i dwukrotna zdobywczyni Pucharu Świata.
Kariera.
Pierwszy sukces w karierze Chiara Simionato osiągnęła w sezonie 2003/2004, kiedy zajęła trzecie miejsce w klasyfikacji końcowej Pucharu Świata na 1000 m. Wyprzedziły ją jedynie Jennifer Rodriguez z USA i Marianne Timmer z Holandii. W tej samej klasyfikacji była też pierwsza w sezonach 2004/2005 i 2006/2007 oraz druga za Niemką Anni Friesinger w sezonie 2005/2006. Ponadto w sezonie 2005/2006 była też trzecia w klasyfikacji 500 m, ulegając Niemce Jenny Wolf i Rosjance Swietłanie Żurowej. Wielokrotnie stawała na podium zawodów tego cyklu, odnosząc przy tym dwanaście zwycięstw. Swój jedyny medal na międzynarodowej imprezie zdobyła w 2006 roku, zajmując trzecie miejsce na sprinterskich mistrzostwach świata w Heerenveen. Na podium tych zawodów stanęły też Swietłana Żurowa i Chinka Wang Manli. W tej samej konkurencji była też czwarta podczas sprinterskich mistrzostw świata w Heerenveen w 2008 roku. Walkę o medal przegrała tam z Holenderką Annette Gerritsen. W 2002 roku wystartowała na igrzyskach olimpijskich w Salt Lake City, zajmując między innymi dziesiąte miejsce w biegu na 1000 m. Na rozgrywanych cztery lata później igrzyskach w Turynie jej najlepszym wynikiem było piąte miejsce na dystansie 1500 m. Brała również udział w igrzyskach w Vancouver w 2010 roku, gdzie jej najlepszym wynikiem było dziewiętnaste miejsce na 1000 m. W 2011 roku zakończyła karierę.
Jej siostra, Paola, również jest łyżwiarką.

</doc>
<doc id="3212849" url="https://pl.wikipedia.org/wiki?curid=3212849" title="Partia Przemysłowców i Przedsiębiorców Turkmenistanu">
Partia Przemysłowców i Przedsiębiorców Turkmenistanu

Partia Przemysłowców i Przedsiębiorców Turkmenistanu (turkm. "Türkmenistanyň Senagatçylar we telekeçiler partiýasy") – turkmeńska centrowa partia polityczna. 
Historia.
Partia została założona 21 sierpnia 2012 jako druga po Demokratycznej Partii Turkmenistanu legalnie działająca formacja polityczna w kraju. Jej powstanie formalnie zakończyło obowiązujący od 1991 roku ustrój jednopartyjny. 10 czerwca 2013 przewodniczący partii Orazmämmet Mämmedow dostał mandat deputowanego do Madżylisu. 
15 grudnia 2013 w Turkmenistanie odbyły się pierwsze w historii wielopartyjne wybory parlamentarne. Partia Przemysłowców i Przedsiębiorców Turkmenistanu uzyskała 14 miejsc w 125-osobowym parlamencie. Frekwencja wyborcza wyniosła 91,33%. Przebieg wyborów został skrytykowany przez organizacje broniące praw człowieka. 
W grudniu 2017 nowym przewodniczącym partii został wybrany Saparmyrat Ovganov.
Pomimo zachowania pozorów pluralizmu politycznego, Partia Przemysłowców i Przedsiębiorców Turkmenistanu jest formacją lojalną wobec polityki rządzącej partii TDP.

</doc>
<doc id="3212855" url="https://pl.wikipedia.org/wiki?curid=3212855" title="Nieder-Erlenbach">
Nieder-Erlenbach

Nieder-Erlenbach, Frankfurt-Nieder-Erlenbach – 13. okręg "(Ortsbezirk)" we Frankfurcie nad Menem, w kraju związkowym Hesja, w Niemczech. 
Dzielnice.
W skład okręgu wchodzi jedna dzielnica "(Stadtteil)": Nieder-Erlenbach.

</doc>
<doc id="3212856" url="https://pl.wikipedia.org/wiki?curid=3212856" title="Mikołaj Lew Sołomerecki">
Mikołaj Lew Sołomerecki

Mikołaj Lew Sołomerecki herbu Rawicz (zm. w 1626 roku) – kasztelan smoleński w latach 1623-1626/1627, podkomorzy piński w 1608 roku, książę.
Był wyznawcą prawosławia. 25 czerwca 1608 został mianowany podkomorzym pińskim. W 1613 obrano go posłem na sejm nadzwyczajny. W drodze do Warszawy dowiedział się o rabunku przez Kozaków swoich majątków, zawrócił, by oszacować straty, a następnie wniósł oficjalną skargę do grodu we Włodzimierzu Wołyńskim, stwierdzając w niej, że Kozacy uniemożliwili mu wywiązanie się z poselskich obowiązków. Mimo nieobecności na sejmie, wybrano go na komisarza do ewentualnych traktatów ze skonfederowanym wojskiem i zbuntowanymi wojskami kozackimi. W 1616 był deputatem do Trybunału Litewskiego z powiatu pińskiego. 3 lutego 1623 otrzymał awans na kasztelanię smoleńską. Żoną Sołomereckiego była Regina, córka kasztelana kijowskiego Gabriela Hosckiego, siostra kasztelana kijowskiego Romana. Z małżeństwa tego pochodzili syn Jan Władysław oraz pięć córek. Mikołaj Lew zmarł pod koniec 1626 lub na początku 1627. Syn Jan Władysław (zm. 1641) był ostatnim męskim potomkiem rodu.

</doc>
<doc id="3212859" url="https://pl.wikipedia.org/wiki?curid=3212859" title="Kamen Rider Fourze">
Kamen Rider Fourze

 – japoński serial "tokusatsu", dwudziesta druga odsłona serii "Kamen Rider". Serial został stworzony przez Toei Company. Emitowany był na kanale TV Asahi od 4 września 2011 do 26 sierpnia 2012 roku, liczył 48 odcinków. 
Sloganem promującym serial jest zdanie "Przełącz się na młodość, bo lecimy w kosmos!" (青春スイッチオンで宇宙キター！ "Seishun suitchi on de uchū kitā!").
Fabuła.
W Liceum Amanogawa ma miejsce seria dziwnych zdarzeń. Sprawy komplikują się, kiedy do tej szkoły przenosi się Gentarō Kisaragi, drugoklasista mający charakter "złego chłopca". Mimo to Gentarō ma zamiar zaprzyjaźnić się z każdym uczniem w szkole na swój własny sposób. Przyciąga na swą stronę swą koleżankę z dzieciństwa- otaku na punkcie kosmosu Yūki Jōjimę, czirliderkę Miu Kazashiro, jej byłego chłopaka- futbolistę amerykańskiego Shuna Daimonjiego, Gotkę Tomoko Nozamę, światłego luzaka o ksywie JK oraz tajemniczego i niedostępnego Kengo Utahoshiego.
Kiedy w szkole pojawiają się potwory zwane Zodiartami, Kengo i Yūki mają zamiar użycia pewnego urządzenia- pasa zwanego Fourze Driverem, znalezionego rok wcześniej w bazie księżycowej zwanej "Króliczą Klatką". Przeszkadza im w tym Gentarō, co w konsekwencji czyni Kengo niezdolnym do obsługi Fourze Drivera. Gentarō postanawia ubrać pas i z pomocą Jōjimy przemienia się w Kamen Ridera Fourze i podejmuje walkę z Zodiartami. Wraz z poznanymi przyjaciółmi tworzy Klub Kamen Ridera, który wspiera go przeciwko Zodiartom. W bojach z potworami Fourze’owi pomaga Shun posiadający robota bojowego zwanego Powerdizerem, a w połowie serii dochodzi drugi Rider - Kamen Rider Meteor, będący tak naprawdę innym uczniem z wymiany- Ryūseiem Sakutą.

</doc>
<doc id="3212860" url="https://pl.wikipedia.org/wiki?curid=3212860" title="Sołomereccy">
Sołomereccy



</doc>
<doc id="3212861" url="https://pl.wikipedia.org/wiki?curid=3212861" title="Bezirk Bielitz">
Bezirk Bielitz

Powiat polityczny Bielsko (niem. "Politischer Bezirk Bielitz") – dawny powiat ("Bezirk") Cesarstwa Austrii (a od 1867 Austro-Węgier), istniejący w latach 1850–1855 i 1868-1918 na terenie przedlitawskiej prowincji Śląsk Austriacki.
Wiosna Ludów w Cesarstwie Austriackim pociągnęła za sobą liczne przemiany społeczne, prawne, jak również administracyjne. Pod koniec grudnia 1849 usamodzielnił się Śląsk Austriacki jako kraj koronny. Podzielono go następnie na siedem powiatów politycznych, w tym z siedzibą w Bielsku. Powiaty polityczne podzielono na mniejsze powiaty sądowe. Powiat bielski podzielono w ten sposób na bielski, skoczowski i strumieński. W okresie rządów Aleksandra Bacha w 1855 zlikwidowano powiaty polityczne, a w ich miejsce ustanowiono Urzędy Powiatowe (niem. Bezirkamt) pokrywające się terytorialnie z powiatami sądowymi. W 1863 wydano ważną dla samorządów śląską krajową ustawę gminną, nie dotyczyła ona jednak samego Bielska, które zostało później wydzielone z powiatu (powiaty polityczne reaktywowano w 1868) jako miasto statutarne (nadal jednak pozostawało siedzibą powiatu). Od 1868 roku powiat bielski nie ulegał już znaczącym zmianom terytorialnym do 1920 roku. Liczył 758 km² i 67 gmin.
Według spisów ludności przeprowadzonych w latach 1880, 1890, 1900 i 1910 powiat polityczny Bielsko liczył:
Po upadku Austro-Węgier obszar powiatu był spornym pomiędzy II Rzecząpospolitą a Czechosłowacją, miał być m.in. obszarem, o którego przynależności miał zdecydować plebiscyt. Ostatecznie został zastąpiony przez funkcjonujący w Polsce powiat bielski.
Podział na gminy.
W latach 1868–1920. W nawiasie nazwy niemieckojęzyczne podane w spisie z 1910 roku:

</doc>
<doc id="3212862" url="https://pl.wikipedia.org/wiki?curid=3212862" title="Kazimierz Jackowski">
Kazimierz Jackowski



</doc>
<doc id="3212866" url="https://pl.wikipedia.org/wiki?curid=3212866" title="Hirokin">
Hirokin

Hirokin – amerykański film dramatyczny z gatunku science fiction z 2012 roku w reżyserii Alejo Mo-Suna. Wyprodukowana przez wytwórnię Hirokin Productions.
Premiera filmu miała miejsce 23 kwietnia 2012 roku w Stanach Zjednoczonych.
Opis fabuły.
Ludzie próbują przetrwać w świecie po zagładzie. Tajemniczy samuraj Hirokin (Wes Bentley) przeciwstawia się złemu dyktatorowi i jego armii, by ratować swoją rodzinę. Wkrótce musi jednak dokonać dramatycznego wyboru. Odkrywa też szokującą tajemnicę, którą na zawsze zmienia jego życie.
Obsada.
Źródło: Filmweb
i inni.

</doc>
<doc id="3212869" url="https://pl.wikipedia.org/wiki?curid=3212869" title="Maria Hanna Niżankowska">
Maria Hanna Niżankowska

Maria Hanna Niżankowska (ur. 26 marca 1936 w Rypinie) – polska okulistka, emerytowany profesor medycyny w zakresie chorób oczu. 
Pracę doktorską (1969) oraz rozprawę habilitacyjną (1976) obroniła na Akademii Medycznej we Wrocławiu, z którą była związana przez całe życie. Pełniła tam szereg funkcji. W latach 1980-1983 była prodziekanem Wydziału Lekarskiego, a w latach 1991-93 była prorektorem wrocławskiej AM. W latach 1994-2006 była kierownikiem Katedry i Kliniki Okulistyki. Ponadto w okresie 1983-86 pracowała jako profesor okulistyki na wydziale lekarskim w algierskim Oranie.
Członek rady naukowej "Magazynu Lekarza okulisty" oraz komitetu honorowego "Kliniki Ocznej".
Zasiadała także w zarządzie Polskiego Towarzystwa Okulistycznego (wiceprzewodnicząca: 1996-98).
Członek zagranicznych towarzystw naukowych: Societe Francaise d’Ophthalmologie, American Academy of Ophthalmology, European Glaucoma Society, European Association for Vision and Eye Research. Odznaczona Krzyżem Oficerskim i Kawalerskim (2001) Orderu Odrodzenia Polski.
Autorka m.in. podręcznika „Podstawy okulistyki” (1992), „Okulistyka. Podstawy Kliniczne" (2007) oraz trzech książek dotyczących jaskry.
Córka Wincentego i Marii. Zamężna z Andrzejem Niżankowskim, z którym ma syna Mariusza.

</doc>
<doc id="3212870" url="https://pl.wikipedia.org/wiki?curid=3212870" title="Nieder">
Nieder

Niemcy:
Osoby:
Zobacz też:

</doc>
<doc id="3212872" url="https://pl.wikipedia.org/wiki?curid=3212872" title="Frankfurt-Nieder-Erlenbach">
Frankfurt-Nieder-Erlenbach

Niemcy:
Zobacz też:

</doc>
<doc id="3212873" url="https://pl.wikipedia.org/wiki?curid=3212873" title="Rajdowe Mistrzostwa Świata 1992">
Rajdowe Mistrzostwa Świata 1992

Rajdowe Mistrzostwa Świata w roku 1992 były 20 sezonem Rajdowych Mistrzostwach Świata FIA. Sezon składał się z 14 rajdów. Mistrzem świata kierowców rajdowych w roku 1992 został po raz drugi hiszpański kierowca Carlos Sainz startujący samochodem Toyota Celica GT-Four ST185, wyprzedził Fina Juhe Kankkunena i Francuza Didiera Auriola. Tytuł konstruktorów wygrała Lancia przed Toyotą i Fordem.
Kalendarz.
W sezonie 1992 kalendarz mistrzostw świata składał się z czternastu rajdów i nie uległ zmianie od poprzedniego sezonu.
Wyniki.
Klasyfikacja zespołowa.
W sezonie 1992 system punktacji producentów składał się z dwóch grup punktacji, które do siebie dodawano. Wpierw punkty dla producenta zdobywał najwyżej sklasyfikowany samochód danej marki według klucza:
Dodatkowe punkty były przyznawane dla najwyżej sklasyfikowanego samochodu danej marki za zajęcie miejsca od pierwszego do ósmego w swojej grupie, pod warunkiem, że dany zespół znalazł się w pierwszej dziesiątce w klasyfikacji generalnej, według klucza:
Do klasyfikacji końcowej sezonu było branych siedem najlepszych występów. Aby zostać mistrzem co najmniej jeden start musiał odbyć się poza Europą i należało wystartować w co najmniej ośmiu rajdach. Wyniki rajdów nie brane pod uwagę w końcowej klasyfikacji ujęto w nawiasach. Rajdy Szwecji, Nowej Zelandii, Wybrzeża Kości Słoniowej i Hiszpanii nie był brane pod uwagę w klasyfikacji zespołowej.
Klasyfikacja kierowców.
Do klasyfikacji mistrza świata kierowców w sezonie 1992 zaliczane było pierwszych dziesięć miejsc zajętych w rajdzie i punktowane one były według zasady:
Do końcowego wyniku liczone było dziewięć najlepszych startów, aby zostać mistrzem co najmniej jeden start musiał odbyć się poza Europą.
Puchar kierowców samochodów produkcyjnych (Grupa N).
Do końcowej klasyfikacji brano pod uwagę sześć najlepszych startów, aby zawodnik mógł być sklasyfikowany co najmniej jeden ze startów musiał odbyć się poza Europą.

</doc>
<doc id="3212874" url="https://pl.wikipedia.org/wiki?curid=3212874" title="Djene Barry">
Djene Barry

Diene Barry (ur. 6 lutego 1982 r. w Konakry) – gwinejska pływaczka, uczestniczka igrzysk olimpijskich.
Życiorys.
Igrzyska Olimpijskie.
Na igrzyskach olimpijskich dwudziestosześcioletnia Barry wystąpiła tylko raz – podczas XXIX Letnich Igrzysk Olimpijskich w 2008 roku w Pekinie. Wzięła udział w jednej konkurencji pływackiej. Na dystansie 50 metrów stylem dowolnym wystartowała w pierwszym wyścigu eliminacyjnym. Z czasem 39,80 zajęła w nim czwarte miejsce, a ostatecznie, w rankingu ogólnym, uplasowała się na osiemdziesiątym dziewiątym miejscu.

</doc>
<doc id="3212875" url="https://pl.wikipedia.org/wiki?curid=3212875" title="Walt Willey">
Walt Willey

Walt Willey (ur. 26 stycznia 1951 w Ottawie w stanie Illinois) – amerykański aktor telewizyjny i komik. 
Życiorys.
Wychowany w Illinois, w 1974 r. uczęszczał do Ottawa Township High School. Studiował na wydziale rzeźby w Southern Illinois University. Występował w teatrze regionalnym. Podczas ostatniego roku studiów skoncentrował się na występach teatralnych i związał się z komediową grupą improwizacyjną. Niedługo potem w 1981 r. przeniósł się do Nowego Jorku, pojawił się w produkcjach off-broadwayowskich. W 1987 roku przyjął propozycję udziału w operze mydlanej ABC "Wszystkie moje dzieci" ("All My Children") jako Jack Montgomery. W 1989 r. odbył tournée po USA i występował w klubach (m.in. Caroline's w Nowym Jorku, Zanie's w Chicago, Comedy Store w Kalifornii) jako komik w stand-up.

</doc>
<doc id="3212876" url="https://pl.wikipedia.org/wiki?curid=3212876" title="Jezioro Amadockie">
Jezioro Amadockie

Jezioro Amadockie ("Amadoca lago", "Amadoca lacus"), Bagna Amadockie ("Amadoca palus"), "Amadoca" – jezioro lub bagna lokalizowane na obszarze współczesnej Ukrainy lub na pograniczu ukraińsko-białoruskim, niedaleko polskiej granicy. Znane jest m.in. z pochodzącej z V w. p.n.e. wzmianki Herodota o pasących się na jego brzegu dzikich białych koniach, czyli tarpanach, z mapy i wzmianki Ptolemeusza z II w. n.e. (a raczej późniejszych kopii) oraz z innych, głównie XVI wiecznych map. Przedstawiane było zwykle jako początek Bohu lub pobliskich rzek. Ponieważ u źródeł Bohu nie ma obecnie żadnego zbiornika wodnego, przypuszcza się, że mogły to być położone nieco dalej na północ bagna dorzecza Prypeci na Polesiu. U Ptolemeusza według niektórych interpretacji rzeką tą mogła być też Prypeć.
Herodot.
Po raz pierwszy wspomniał o tym obszarze Herodot w swoich "Dziejach" (ok. 450-420 p.n.e., "Hdt. 4.52.1"), nie podając jego nazwy. Określił je jako ogromne jezioro w Scytii, z którego wypływa rzeka "Hypanis" (Boh, czyli Bug Południowy). Herodot wspomina również o białych dzikich koniach pasących się na jego brzegu.
Były to prawdopodobnie tarpany w szacie zimowej. Do takich wniosków doszedł inicjator prac hodowlanych nad restytucją tarpana leśnego i badacz konika polskiego, profesor Tadeusz Vetulani. Inni autorzy zwracają uwagę na to, że greckie słowo "leucos" nie oznacza "biały", ale "jasny", co odpowiadałoby myszatemu zabarwieniu futra tarpanów. Istnieje również hipoteza, według której mogło być to stado białych koni hodowanych w celach kultowych.
Uważa się, że jezioro opisane przez Herodota to Bagna Amadockie.
Ptolemeusz.
Następnie w II w. n.e. Ptolemeusz umieścił je na mapie w Sarmacji europejskiej ("Geografia", Księga III, rozdział V oraz ósma mapa Europy). W łacińskich tłumaczeniach "Geografii" zarówno w tekście, jak i na kopiach tej mapy występuje ono pod nazwą "Amadoca palus".
Rzeka biorąca początek w "Amadoca palus" podpisywana jest na kopiach mapy Ptolemeusza nazwą "Borysthenes", tą samą co sąsiadujący z nią od wschodu Dniepr. W tekście podaje też on współrzędne części "Borysthenes", w pobliżu której znajduje się "Amadoca palus".
Według niektórych autorów jak na przykład Szaniawska ta zachodnia gałąź czy dopływ rzeki "Borysthenes" (Dniepr), to Prypeć a nie Boh.
Jednak Ptolemeusz popełnił błąd. Rzekę "Hypanis" (Boh) umieścił na wschód od "Borysthenes", podobnie zresztą jak uczynili to Strabon, Pliniusz i Witruwiusz. Inni autorzy więc uważają, że było to spowodowane uznaniem właściwej rzeki "Hypanis" za wspomnianą zachodnią gałąź "Borysthenes". A to mogło być wynikiem pomylenia nazwy rzeki z nazwą położonego nad rzeką "Hypanis" miasta "Borysthenes" ("Olbia"). Reasumując, "Amadoca palus" znajdowałoby się w takiej sytuacji u źródeł Bohu, nazwanego jednak nieprawidłowo "Borysthenes" zamiast "Hypanis".
Ptolemeusz wymienia w tekście również plemię "Amadoci", góry "Amadoci montes" oraz miasto "Amadoca". Góry i miasto podobnie jak inne obiekty wraz ze współrzędnymi, są one też zaznaczane na kopiach wspomnianej mapy (zwłaszcza góry).
Późniejsze mapy.
Jezioro Amadockie było długo nanoszone nie tylko na kopiach mapy Ptolemeusza, ale również na niektórych innych mapach (pod różnymi nazwami, u źródeł Bohu lub w ich pobliżu, głównie w XVI wieku).
Zaznaczali je na przykład: Wapowski (uważany za ojca polskiej kartografii), Merkator, Münster, Gastaldi, Honter, Pograbka (Pograbius), Grodecki, Vopell. Wapowski wskazał na "Amadoca palus" Ptolemeusza jako wielkie jezioro opisane przez Herodota. Później Gastaldi i Pograbius ukazali je zredukowane, jako początek rzek Słucz i Zbrucz.
Mapy Wapowskiego – Polski (1526 r.) i Sarmacji (prawdopodobnie z ok. 1526 r.) aż do XVIII wieku były podstawą rozwoju kartografii ziem dawnej Rzeczypospolitej. Na jego mapie Sarmacji pośrednio lub bezpośrednio opierali się potem inni kartografowie – Merkator, Münster, Gastaldi, Honter, Grodecki, Vopell i in. Mapa Polski Grodeckigo z 1562 roku została włączona do popularnego w Europie zachodniej atlasu Orteliusza Theatrum Orbis Terrarum, wydanego po raz pierwszy w 1570 roku w Antwerpii.
Wapowski umieścił na swoich mapach oprócz Amadockiego również tajemnicze jeziora Sarmackie ("Salmatia Lago" u Merkatora) i Chronos ("Crono Lago"), leżące na współczesnej Białorusi. Na mapie Merkatora są one źródłami odpowiednio dwóch ramion Niemna w wyobrażeniach dawnych kartografów – rzek Memel (głównej) i Niemen (jej dopływu). Zaznaczył też nieprawidłowo Boh jako dopływ Dniepru.
Inne źródła.
Według słownika "Bibliotheca Classica or Classical Dictionary" Lemprière'a wydanego po raz pierwszy w 1788 roku, oraz gramatyki geografii starożytnej Arrowsmitha z 1832 roku, rzeka "Hypanis" (czyli Boh) brała swój początek w górach "Peucini Montes" niedaleko "Amadoca Palus". Lemprière powołuje się przy tym m.in. na Herodota ("Herod. 4, 52").
"Palus Amadoca" na Księżycu.
Według nomenklatury Heweliusza (w jego "Selenografii" z 1647 r.), Mare Humboldtianum nazywało się na mapie Księżyca "Palus Amadoca" ("Amadoca", "Palus" w indeksie nazw), natomiast region Messala "Amadoci Montes" (brak w indeksie nazw).
Lokalizacja.
Ponieważ w rejonie źródeł Bohu gdzie zostało zlokalizowane jezioro nie ma żadnego zbiornika wodnego, często uważa się, że mogły to być położone nieco dalej na północ bagna dorzecza Prypeci na Polesiu. Na to że "Amadoca palus" Ptolemeusza mogły być bagnami poleskimi zwrócił uwagę Buczek.
Legendarne Bagna Amadockie mogły znajdować się nawet aż w okolicach Puszczy Białowieskiej, w której najdłużej w Polsce zachowały się w stanie dzikim tarpany – aż do roku 1728 (na dalekiej Litwie do ok. 1788 roku, w stepach południowej Ukrainy do 1879 roku). Profesor Vetulani uważał, że białe konie opisane przez Herodota występowały wokół bagien poleskich, wyznaczających granicę Puszczy Białowieskiej. W bagnach tych podczas wiosennych roztopów zwiększa się ilość wody.

</doc>
<doc id="3212878" url="https://pl.wikipedia.org/wiki?curid=3212878" title="Józef Frąk">
Józef Frąk

Józef Frąk (spotykana również pisownia "Fronk") (ur. 1 sierpnia 1895 w Żuku Nowym, zm. 21 listopada 1961 w Wołowie) – polski działacz francuskiego ruchu komunistycznego, członek ruchu oporu we Francji.
Pochodził z chłopskiej rodziny Piotra, w 1921 odbył służbę wojskową. W 1923, po bezskutecznym poszukiwaniu pracy wyjechał do Francji, gdzie został górnikiem w Montigny-en-Gohelle. Od 1924 działacz Confédération générale du travail unitaire (CGTU) i FPK. W 1929 skierowany przez FPK do pracy w Confédération générale du travail (CGT), wkrótce został wybrany prezesem sekcji w Montigny-en-Gohelle. Podczas okupacji brał udział w ruchu oporu, szczególnie aktywny w organizaowaniu strajku górników północnej Francji w maju 1941. Wstąpił wówczas do Wolnych Strzelców i Partyzantów Francuskich (Francs-Tireurs et Partisans Francais – FTPF). Od stycznia 1942 odpowiedzialny za FTPF w Pas-de-Calais, przeprowadził kilka akcji bojowych. 13 kwietnia 1943 aresztowany, skazany na rok więzienia i zesłany do obozu koncentracyjnego w Rottenburgu. W maju 1944 zwolniony, wrócił do Francji i został komendantem 7 pułku Milicji Obywatelskiej i brał udział w wyzwalaniu Francji. W styczniu 1946 wstąpił do sekcji PPR we Francji. W lipcu 1946 wziął udział w Zjeździe Związku Polaków – byłych Uczestników Ruchu Oporu, na którym został wybrany skarbnikiem Zarządu Głównego. W 1948 wrócił do kraju, osiadł w Białym Kamieniu, a w grudniu 1950 w Wołowie. Pracował w aparacie partyjnym. Sekretarz organizacji terenowej Polskiej Zjednoczonej Partii Robotniczej w Białym Kamieniu i prezes ZBoWiD. Od 1951 członek Komitetu Powiatowego (KP) PZPR w Wołowie i I sekretarz Komitetu Miejskiego (KM). Od lutego 1955 II sekretarz KM. Po 1957 w związku z pogarszającym się stanem zdrowia wycofał się z aktywnej działalności w instancjach partyjnych. Odznaczony Orderem Krzyża Grunwaldu III klasy i francuskim Krzyżem Wojennym (Croix de Guerre avec l'Etoile). Pochowany na cmentarzu komunalnym w Wołowie.

</doc>
<doc id="3212880" url="https://pl.wikipedia.org/wiki?curid=3212880" title="Chongzhen">
Chongzhen

Chongzhen (ur. 6 lutego 1611, zm. 25 kwietnia 1644) – szesnasty, ostatni cesarz Chin z dynastii Ming.
Był synem cesarza Taichanga. Na tron wstąpił po śmierci brata w 1627. Próbował wzmocnić władzę dynastii Ming, jednakże w tych planach przeszkodziła rebelia chłopska dowodzona przez Li Zichenga. Kiedy wojska Li wkroczyły do Pekinu, Chongzhen zbiegł z Pałacu Cesarskiego do parku Jingshan, gdzie się powiesił.

</doc>
<doc id="3212881" url="https://pl.wikipedia.org/wiki?curid=3212881" title="Amadoca lacus">
Amadoca lacus



</doc>
<doc id="3212882" url="https://pl.wikipedia.org/wiki?curid=3212882" title="Amadoca lago">
Amadoca lago



</doc>
<doc id="3212883" url="https://pl.wikipedia.org/wiki?curid=3212883" title="Amadoca palus">
Amadoca palus



</doc>
<doc id="3212884" url="https://pl.wikipedia.org/wiki?curid=3212884" title="Bagno Amadockie">
Bagno Amadockie



</doc>
<doc id="3212885" url="https://pl.wikipedia.org/wiki?curid=3212885" title="Bagna Amadockie">
Bagna Amadockie



</doc>
<doc id="3212887" url="https://pl.wikipedia.org/wiki?curid=3212887" title="Humanitarian Service Medal">
Humanitarian Service Medal



</doc>
<doc id="3212888" url="https://pl.wikipedia.org/wiki?curid=3212888" title="Distinguished Warfare Medal">
Distinguished Warfare Medal



</doc>
<doc id="3212889" url="https://pl.wikipedia.org/wiki?curid=3212889" title="Wikłacz krasnoszyi">
Wikłacz krasnoszyi

Wikłacz krasnoszyi ("Malimbus ibadanensis") – gatunek małego ptaka z rodziny wikłaczowatych (Ploceidae). Występuje endemicznie w południowo-zachodniej Nigerii. Zagrożony wyginięciem.
Taksonomia.
Gatunek opisał po raz pierwszy John Hamel Elgood w 1958 na łamach czasopisma „Ibis”. 18 grudnia 1951 w Ibadanie (Nigeria) zaobserwowano parę ptaków z rodzaju "Malimbus", których nie zdołano przypisać do żadnego gatunku. 28 lutego 1958 Elgood pozyskał holotyp, który stanowił dorosły samiec. Został postrzelony, podobnie jak samica, która posłużyła autorowi za typ nomenklatoryczny. Opis ukazał się 7 lipca w dziale "Short Communications". Uwagę Elgooda zwróciło ubarwienie ptaka, który z pozoru przypominał wikłacza czerwonorzytnego ("M. cassini"), jednak znacząco różnił się zasięgiem czerwonej barwy na ciele. Holotyp skatalogowano w Muzeum Brytyjskim pod numerem 1458-9-2. Znajdował się tam co najmniej do 1971, kiedy to pojawiła się o nim wzmianka w spisie typów ptaków w muzeum. Autor sam dostarczył okaz do muzeum i przedstawił go. Nazwa gatunkowa "ibadanensis" nawiązuje do miejscowości.
Hall i Moreau (1970) zasugerowali, że "M. ibadanensis" tworzy nadgatunek z "M. erythrogaster", który jest ograniczony zasięgiem do wschodniej Nigerii. Zdaniem Elgooda to niezwykle prawdopodobna hipoteza. Do tego zwrócił uwagę na możliwość powstania wikłacza krasnoszyjego przez hybrydyzację gatunków.
Nie wyróżnia się podgatunków.
Morfologia.
Występuje wyraźny dymorfizm płciowy w upierzeniu, do tego samce są nieco większe od samic (patrz sekcja niżej). U samca czoło, wierzch i tył głowy oraz boki szyi porastają szkarłatnoczerwone pióra. Obszar ten łączy się z połacią czerwonych piór rozciągającą się od niższej części gardła po środek brzucha. Kantarek, okolice oczu, pokrywy uszne, policzki, broda, górna część gardła i całe pozostałe upierzenie przybiera barwę czarną. Kilka czarnych piór występuje w miejscu, gdzie na brzuchu styka się obszar czarny z czerwonym.
U samicy uznanej początkowo za typ nomenklatoryczny czerwień – ogólnie jaśniejsza – na piersi ogranicza się do cienkiego paska, który znajduje się w jej górnej części, biegnąc od jednego boku szyi do drugiego. Późniejsze obserwacje Elgooda wykazały, że pozostałe ptaki płci żeńskiej cechuje znacznie szerszy czerwony obszar, tworzący na piersi „śliniak”.
Elgood nie odłowił ptaka młodego, dokonał jednak obserwacji. Rozmieszczenie barw u osobnika z szatą juwenalną było podobne, jak u samicy, jednak kolor czerwony zastępował matowy odcień kasztanowego brązu.
Wymiary.
Wymiary szczegółowe podane przez autora pierwszego opisu (w mm, jeśli nie zaznaczono inaczej):
Zasięg występowania.
Jeden z trzech ptasich endemitów Nigerii, występujący w południowo-zachodniej części kraju. Od czasu odkrycia znany obszar występowania zmienił się, mimo kolejnych odkryć gatunek nadal jest uznawany przez BirdLife International za mający mały zasięg. Początkowo poznany zasięg ograniczał się do okolic Ibadanu. Dalsze obszary występowania wspomniane przez Elgooda (17 lat po opisaniu gatunku) to Ife, Olokemeji, Ilaro, Iperu i Gambari Forest. Dawało to łączny zasięg około 12 tys. km². Potem przedstawicieli gatunku nie widywano.
W listopadzie 1997 dokonano ponownego odkrycia gatunku w okolicach Ibadanu, około 8 do 0,5 km od miejsca zebrania holotypu. W grudniu 2006 stwierdzono występowanie w Rezerwacie leśnym Ifon (stan Ondo), gdzie w trakcie 10-dniowych badań dokonano sześciu obserwacji. Występowanie ptaków w tym obszarze potwierdziło się w przeciągu dwóch kolejnych lat. BirdLife International określa obecny (2021) zasięg występowania na 7600 km².
Niepotwierdzone obserwacje.
Podobne ptaki w latach '90 XX w. obserwowano w Ghanie, jednak były to same samce – czyni to obserwację niepewną. Rzekomo ptaki widziano w Parku Narodowym Kakum (Ghana) w latach 2002, 2004 i 2005, jednak są to również niepotwierdzone dane. W lutym 2013 pojawiło się doniesienie o przypadkowo nagranym osobniku tego gatunku w Kamerunie; BirdLife International nie potwierdza występowania ptaka w tym państwie.
Środowisko.
Po raz pierwszy "M. ibadanensis" zaobserwowano w okolicy University of Ibadan, a więc i środowisk ludzkich; do tego obszaru przylega zarówno sawanna, jak i las wtórny. Elgood odnotował, że ptaki nigdy nie zostały zauważone w lesie, zawsze pojawiały się na "dosyć otwartym" terenie. Holotyp i wskazana jako typ samica przed swoją śmiercią przebywały w ogrodzie na różnych drzewach, w tym olejowcu gwinejskim ("Elaeis guineensis"). Dalsze obserwacje wykazały, że "M. ibadanensis" zamieszkuje skraje lasów, co potwierdzało się w różnych miejscach.
Zachowanie.
W oryginalnym opisie znalazła się informacja o przebywaniu tych ptaków na wysokości około 4,5–6 m nad ziemią; J. Ash poszerzył ten zakres do 2–7 m. Pojawiają się w grupach 3 do 5 ptaków, niekiedy z wikłaczem pąsogłowym ("M. rubricollis"). Do tego obserwowany był w wielogatunkowym stadzie wraz z wikłaczem obrożnym ("M. scutatus"), czerwonogardłym ("M. nitens") i wspomnianym pąsogłowym; obserwacja dotyczyła rodzica karmiącego podlota.
Lot sprawia wrażenie, jakby był wykonywany przez słabego ptaka, nierówny. W trakcie badań 2006–2008 widziano ptaki żerujące w bliskości drzew "Cola gigantea" lub po prostu blisko nich przebywające; związek ptaka z tym gatunkiem nie jest znany. W żołądkach dwóch ptaków zbadanych przez Elgooda znajdowały się nasiona (w tym olejowca gwinejskiego), u trzeciego także wiele insektów oraz resztki skrzydeł mrówek.
Lęgi.
Dokładne – jak na nowo odkryty gatunek – informacje o lęgach zebrał autor pierwszego opisu. Odnotował lęgi na przełomie maja i czerwca, ale gniazdowanie stwierdzano także w lutym, lipcu, wrześniu, październiku i grudniu. Gniazda znajdywano na drzewach z rodzaju "Bombax" (1) i albicji ("Albizia"; 2). Mają one formę komory gniazdowej ze zwisającym tunelem wejściowym długości bliskiej 30 cm, zawieszonej około 15–18 mnad ziemią. W pobliżu gniazd na albicji gniazdowały inne, nieokreślone wikłacze, astryldy – możliwe, że z rodzaju "Nigrita" – oraz osy "Polistes". Materiał gniazdowy nie jest do końca znany; obserwowano ptaki obrywające liście olejowca gwinejskiego lub "używające" wąsów czepnych jakiegoś pnącza. Prawdopodobnie było to "Paullinia pinnata", powszechnie używana u "M. rubricollis". Na podstawie licznych doniesień o grupach rodzinnych z dwoma młodymi można stwierdzić, że w zniesieniu są dwa jaja. U innych wikłaczy typowe zniesienie liczy trzy jaja, jednak dowodów na taką jego wielkość u omawianego gatunku nie ma.
Elgood obserwował samca przy budowie gniazd, a następnie samicę wyściełającą jedno z nich. 25 maja przebywała w gnieździe około 30 minut, najprawdopodobniej składała jaja. 11 czerwca obserwowano obojga rodziców w trakcie noszenia pokarmu dla młodych. Według tych danych okres inkubacji to blisko 14 dni – jest to przeciętna wartość zarówno dla wikłaczy, jak i wróblowych tego rozmiaru w ogóle. Dwa tygodnie później para nadal transportowała pożywienie do gniazda. Jego tunel wejściowy stał się obszarpany i niemal oddzielony od komory gniazdowej, toteż dorosłe ptaki wchodziły wprost przez jej otwór. Następnego dnia widziano młodego ptaka wyglądającego z gniazda, a nazajutrz ptaków tego gatunku już nie widziano. Świadczy to o przebywaniu w gnieździe trwającym również w przybliżeniu 14 dni.
Status.
Przez IUCN gatunek klasyfikowany jest jako zagrożony wyginięciem (EN, "Endangered"). Populacja szacowana jest na 930–2900 dorosłych osobników i ma prawdopodobnie trend spadkowy. Od lat '70 XX wieku znany zasięg występowania zmniejszał się, na co wpływ miała szeroko zakrojona wycinka lasów. Dodatkowo badanie zasięgu gatunku utrudniała mylna ilustracja samicy, bazująca na jedynie jednym okazie. Do tego samce wikłacza czerwonorzytnego i krasnoszyjego są niemalże niemożliwe do odróżnienia w warunkach terenowych, co wprowadza pewne wątpliwości do obserwacji w nowych miejscach. U "M. cassini" samice są jednak całkowicie czarne. Przez silną fragmentację lasów także i zasięg wikłacza krasnoszyjego staje się poszatkowany.
J. Ash określił gatunek mianem „rzadkiego” już w 1997 – z 233 przedstawicieli "Malimbus", które zaobserwował wokół Ibadanu, zaledwie 4 należały do "M. ibadanensis"; był to jedyny skutek intensywnych, 10-dniowych poszukiwań. Wtedy jeszcze IUCN uznawało wikłacza krasnoszyjego za krytycznie zagrożonego (CR), dopiero w 2000 zmieniono status na zagrożony (EN). Dzięki obecności tego ptaka w Rezerwacie leśnym Ifon zaproponowano utworzenie na tym obszarze ostoi ptaków IBA, co zostało zaakceptowane przez BirdLife International.

</doc>
<doc id="3212894" url="https://pl.wikipedia.org/wiki?curid=3212894" title="Władysław Foryś">
Władysław Foryś

Władysław Foryś (ur. 25 maja 1896 w Gliniku Mariampolskim, zm. 30 sierpnia 1972 w Rzeszowie) – działacz polskiego i francuskiego ruchu socjalistycznego i komunistycznego, uczestnik ruchu oporu we Francji.
Syn chłopa Michała, skończył 7 klas szkoły podstawowej, 1920-1921 służył w WP, po demobilizacji został kotlarzem. Na 6 miesięcy wstąpił wówczas do PPS. 1923 został zwolniony z pracy i wyjechał do Francji, gdzie był robotnikiem rolnym w departamencie Oise. 1924 wrócił do kraju i podjął pracę w fabryce obuwia w Gorlicach. Po zredukowaniu w 1926 ponownie udał się do Francji, do Auboué w departamencie Meurthe i Mozela, gdzie był górnikiem w kopalni rudy żelaza. Członek CGT, od 1935 przewodniczący koła Federacji Emigrantów Polskich przy CGT. Od 1936 był aktywistą koła Stowarzyszenia Przyjaciół „Dziennika Ludowego” i członek FPK. Podczas niemieckiej okupacji uczestniczył w ruchu oporu. I 1946 wstąpił do powstałego wówczas Oddziału PPR we Francji. Od IV 1946 II sekretarz Komitetu Okręgowego (KO) PPR w departamencie Meurthe i Mozela. VIII 1946 wrócił do kraju i został skierowany do pracy w Komitecie Powiatowym (KP) PPR w Gorlicach, gdzie był instruktorem i II sekretarzem. Od XII 1948 II sekretarz KP PZPR w Kolbuszowej, od II 1949 w Łańcucie. III 1950 – V 1956 instruktor Wojewódzkiej Komisji Kontroli Partyjnej w Rzeszowie. Po ciężkiej chorobie przeszedł na rentę. Odznaczony Krzyżem Oficerskim Orderu Odrodzenia Polski.

</doc>
<doc id="3212895" url="https://pl.wikipedia.org/wiki?curid=3212895" title="Fódla">
Fódla

Fódla (też: Fótla, Fódhla lub Fóla) – w mitologii celtyckiej córka Fiachny, była jedną z bogiń-patronek Irlandii. Ona i jej dwie siostry - Banba oraz Ériu, pod wodzą króla Amergina, były pierwszymi osadniczkami w Irlandii. Od jej imienia pochodzi niekiedy używane literackie określenie Irlandii - "Fodhla".
Trałowiec "LÉ Fola (CM12)" Irlandzkiej Marynarki Wojennej został nazwany jej imieniem.

</doc>
<doc id="3212898" url="https://pl.wikipedia.org/wiki?curid=3212898" title="Paweł Jaroszyński">
Paweł Jaroszyński

Paweł Jaroszyński (ur. 2 października 1994 w Lublinie) – polski piłkarz grający na pozycji obrońcy w polskim klubie Cracovia, do którego jest wypożyczony z włoskiego klubu US Salernitana 1919. Wychowanek klubu Górnik Łęczna.
Kariera.
W lipcu 2011 roku przeszedł na zasadzie wolnego transferu do Cracovia. Przez pierwsze dwa sezony występował w zespołach juniorskich oraz w drużynie grającej w Młodej Ekstraklasie. W sezonie 2013/2014 w meczu 5 kolejki Ekstraklasy zadebiutował w pierwszej drużynie Cracovii w meczu z Zagłębiem Lubin, występując na boisku przez 75 minut, kiedy został zmieniony przez Sławomira Szeligę. W sezonie 2015/2016 strzelił swoją pierwszą bramkę w barwach Cracovii i jak do tej pory jedyną w zremisowanym 2:2 meczu Ekstraklasy z Piastem Gliwice.
W lipcu 2017 roku podpisał czteroletni kontrakt z Chievo Werona. Transfer opiewał na kwotę 400 tysięcy euro. Debiutował w nowym zespole w derbowym spotkaniu z Hellas Verona w Pucharze Włoch przegranym po rzutach karnych 5:6. Jaroszyński zagrał w tym spotkaniu 101 minut, a następnie został zmieniony przez Massimo Gobbiego. 3 grudnia 2017 roku w 15 kolejce zadebiutował w Serie A w spotkaniu przeciwko Interowi Mediolan przegranym 5:0. Zagrał w tym spotkaniu 3 minuty wchodząc na boisko za Massimo Gobbiego.
22 czerwca 2019 roku klub Serie A Genoa CFC ogłosił transfer definitywny Pawła Jaroszyńskiego z Chievo Werona. Kwota za jaką został wykupiony to 4 miliony euro.
7 sierpnia 2019 roku Genoa CFC wypożyczyła Jaroszyńskiego do występującego w Serie B US Salernitana 1919. W nowym klubie zadebiutował w spotkaniu Pucharu Włoch z US Catanzaro 1929 wygranym przez jego zespół 3:1. Zawodnik w Serie B zadebiutował w spotkaniu pierwszej kolejki z Delfino Pescara 1936 wygranym przez jego zespół 3:1. Jaroszyński rozegrał 90 minut i zanotował asystę przy bramce na 1:0.
Po zakończonym sezonie 2019/2020 Genoa CFC wypożyczyła Jaroszyńskiego do występującego w Serie B Delfino Pescara 1936. Po rozegraniu w barwach drużyny z Pescary rundy jesiennej sezonu 2020/2021 Paweł Jaroszyński ponownie został wypożyczony do US Salernitana 1919. W 2022 Salaternitana go wykupiła, a 31 sierpnia 2022 roku wypożyczyła do Cracovii. W drużynie „Pasów” zadebiutował 3 września, w wygranym 3:0 spotkaniu przeciwko Rakowowi Częstochowa. 
Życie prywatne.
Jego ojcem jest Piotr Jaroszyński, który również zawodowo grał w piłkę nożną. Brat Jakub Jaroszyński również został piłkarzem.

</doc>
<doc id="3212919" url="https://pl.wikipedia.org/wiki?curid=3212919" title="Valeriano Weyler">
Valeriano Weyler

Valeriano Weyler y Nicolau, markiz Teneryfy, książę Rubí (ur. 17 września 1838, zm. 20 października 1930) – hiszpański generał, gubernator generalny Filipin w latach 1888–1891, zarządca Kuby od 1896 do 1897, wielokrotny minister wojny: od 1901 do 1902, w 1905 i od 1906 do 1907, który z powodu swej brutalności w stosunku do rebeliantów, jaką przejawiał podczas powstania kubańskiego w 1898, pośrednio przyczynił się do przystąpienia Stanów Zjednoczonych do wojny z Hiszpanią, a po powrocie do kraju usiłował obalić rząd.
Życiorys.
Działalność wojskową rozpoczął już w młodości. W 1868 uczestniczył w tłumieniu powstania kubańskiego przeprowadzanego pod wodzą Carlosa Manuela de Céspedesa del Castillo. Przebywał na Kubie do 1872. Kiedy wrócił do Hiszpanii, uczestniczył w tłumieniu kolejnego powstania, tym razem karlistów. Od 1878 do 1883 odbywał służbę na Wyspach Kanaryjskich, gdzie był gubernatorem wojskowym. Następnie był na Balearach i Filipinach, gdzie brał udział w tłumieniu jeszcze jednego powstania – było ono wymierzone przeciwko Hiszpanom.
W styczniu 1896 znalazł się ponownie na Kubie z misją zdławienia następnego buntu. Ponieważ Arsenio Martínez Campos, dowódca armii hiszpańskiej stacjonującej na Kubie, nie mógł wykonać tego zadania, Weyler zastąpił go na stanowisku, po czym przystąpił do radykalnych akcji przeciwko kubańskim rebeliantom. Organizując bezwzględne i pełne okrucieństwa operacje, siał na ogromną skalę terror, wzięci do niewoli powstańcy byli bowiem pozbawiani wolności w obozach koncentracyjnych. W ten sposób 1896 stał się rokiem powstania pierwszych obozów koncentracyjnych. Zamykano w nich także chłopów niezaangażowanych w walkę powstańczą. Nazywano je "campos de concentración". Do zakładania obozów skłoniła Weylera postawa wieśniaków zachodniokubańskich, którzy wspierali Kubańską Armię Wyzwoleńczą z powodu nastrojów niepodległościowych i okrucieństwa żołnierzy Weylera. Setki tysięcy chłopów przymusowo sprowadzano do miast, głównie do Hawany, Pinar del Rio oraz Matanzas, a także do kilku mniejszych miast w trzech wymienionych prowincjach. W obozach koncentracyjnych, podobnych do tych budowanych później przez bolszewików czy nazistów w Europie, zmarła prawie jedna trzecia mieszkańców kubańskich wsi.
Brutalne metody Weylera i jego żołnierzy okazały się skuteczne tylko w niewielkim stopniu, gdyż, wbrew jego oczekiwaniom, utworzenie obozów zachęciło wiele osób do wstąpienia do Armii Wyzwoleńczej, ponieważ woleli oni zginąć w walce, niż z głodu. Przysporzyła mu natomiast niesławy, gdyż oburzona opinia publiczna Stanów Zjednoczonych Ameryki Północnej dowiadywała się na bieżąco o tym, co działo się podczas wojny, dzięki koncernom prasowym Josepha Pulitzera i Williama Randolpha Hearsta. Konsekwencją tego było w 1898 przystąpienie Amerykanów do wojny z Hiszpanią.
W okresie przed wzięciem udziału USA w wojnie, Weyler miał za sobą wiele zwycięstw z siłami rebelianckimi, czego przykładem była śmierć Antonio Maceo Grajalesa w dniu 7 grudnia 1896. Nie uchroniło to Weylera od kłopotów, gdyż jego brutalne prześladowania wywoływały protesty także w kraju ojczystym, czego następstwem było odwołanie Weylera ze stanowiska dowódczego w październiku 1897. Mimo to generał mógł bez przeszkód kontynuować swoją karierę; w 1921 został nawet naczelnym dowódcą hiszpańskich sił zbrojnych, a w 1926 uczestniczył w zakończonej fiaskiem próbie zniszczenia dyktatury Miguela Primo de Rivery.

</doc>
<doc id="3212921" url="https://pl.wikipedia.org/wiki?curid=3212921" title="Mieczysław Wierzejski">
Mieczysław Wierzejski

Mieczysław Wierzejski (ur. w Derebczynie, poległ 8 czerwca 1920 pod Głębokiem) – polski działacz niepodległościowy, podporucznik piechoty Armii Imperium Rosyjskiego i porucznik piechoty Wojska Polskiego, kawaler Orderu Virtuti Militari.
Życiorys.
Urodził się 28 lutego 1892 r. w Derebczynie w powiecie jampolskim na Podolu jako syn Hipolita i Marii z Wierzchowskich. Wychowano go w duchu patriotycznym, w jego rodzinie byli uczestnicy powstania styczniowego. Pozostawał pod silnym wpływem starszego brata Witolda Kazimierza Wierzejskiego, znanego działacza niepodległościowego i akademickiego w Kijowie. Kształcił się w III Gimnazjum Klasycznym w Kijowie, z którego został usunięty z „wilczym biletem” za konspiracyjną działalność w polskiej organizacji uczniowskiej. Pomimo zdanych egzaminów trzykrotne próby uzyskania świadectwa maturalnego nie przyniosły skutku. Rosyjskie władze oświatowe odmawiały mu jego wydania. Podjął pracę w Oddziale Kijowskim Warszawskiego Towarzystwa Asekuracyjnego.
Wstąpił do Związku Walki Czynnej i organizował werbunek do Związku Strzeleckiego oraz prowadził działania w celu zdobycia środków na zakup broni i podręczników wojskowych. W 1915 r. wcielono go do armii rosyjskiej. Został skierowany do Aleksandrowskiej Szkoły Wojskowej w Moskwie. Po ukończeniu skróconego kursu wojennego służył m.in. w 124 Woroneskim pułku piechoty, 676 Zieńkowskim pułku piechoty oraz w sztabie 20 Korpusu Piechoty. W lipcu 1917 r. wstąpił do I Korpusu Polskiego w Rosji, zaangażował się w organizację 1 pułku strzelców i czasowo pełnił obowiązki dowódcy kompanii. Uczestniczył w ciężkich walkach z bolszewikami pod Toszczycą i Rohaczewem. Gen. Józef Dowbor-Muśnicki oceniał go jako spokojnego i sumiennego oficera oraz dobrego organizatora. Wierzejski współdziałał z pułkownikiem Leopoldem Lisem-Kulą w celu ratowania korpusu od likwidacji. Po jego rozwiązaniu w 1918 r. udał się do Kijowa. Polska Organizacja Wojskowa skierowała go stamtąd do Warszawy, gdzie brał udział w rozbrajaniu garnizonu niemieckiego.
W grudniu 1918 r. zaciągnął się do 21 pułku piechoty „Dzieci Warszawy”, ukończył kurs karabinów maszynowych w Jabłonnie i jako dowódca 3 kompanii karabinów maszynowych uczestniczył w szlaku bojowym pułku. Poległ w dniu 8 czerwca 1920 r. w okolicach wsi Markowo i Protasy Jakóbieńskie, prowadząc natarcie w kierunku rzeki Auty. Pochowano go 10 czerwca 1920 r. na cmentarzu w pobliskim Głębokiem.

</doc>
<doc id="3212927" url="https://pl.wikipedia.org/wiki?curid=3212927" title="Szkoła Podstawowa im. prof. Władysława Szafera w Woli Kalinowskiej">
Szkoła Podstawowa im. prof. Władysława Szafera w Woli Kalinowskiej

Szkoła Podstawowa im. prof. Władysława Szafera w Woli Kalinowskiej – założona w 1927 r. szkoła podstawowa w Woli Kalinowskiej (gmina Sułoszowa). Szkoła wraz ze schroniskiem młodzieżowym wchodzi w skład Zespołu Placówek Oświatowych w Woli Kalinowskiej. Szkoła funkcjonuje jako ośmioklasowa z oddziałem przedszkolnym. Nauka odbywa się w systemie jednozmianowym.
Historia.
W związku ze znacznym poziomem analfabetyzmu wśród dzieci i młodzieży w 1927 r. została założona szkoła podstawowa. W pierwszych latach lekcje odbywały się w wynajmowanych, prywatnych pomieszczeniach. W 1931 r. na potrzeby szkoły został przystosowany drewniany dom ludowy. W związku z rozwojem szkoły od 1956 r. ponownie na sale lekcyjne zostały wynajmowane pomieszczenia w prywatnych domach. W latach 1986–1988 z inicjatywy mieszkańców wsi zbudowano nowoczesny budynek szkoły wraz mieszkaniami dla nauczycieli oraz zapleczem sportowym. 1 stycznia 1994 r. szkoła została przejęta przez gminę Sułoszowa. 20 maja 1996 r. szkoła otrzymała imię prof. Władysława Szafera. W latach 1999–2000 zaadaptowano część pomieszczeń szkoły na rzecz schroniska młodzieżowego. W 2008 r. powołano Zespół Placówek Oświatowych w Woli Kalinowskiej w skład którego wchodzi dotychczas funkcjonująca Publiczna Szkoła Podstawowa im. W. Szafera oraz Szkolne Schronisko Młodzieżowe. W latach 2010–2011 w ramach projektu „Modernizacja Szkolnego Schroniska Młodzieżowego w Woli Kalinowskiej - wsparcie rozwoju turystyki w Gminie Sułoszowa”, współfinansowanego ze środków Unii Europejskiej, przeprowadzono kompleksowy remont budynku, pomieszczeń schroniska oraz infrastruktury sportowej.
Patron, motto i hymn szkoły.
W 1996 r. szkoła otrzymała imię prof. Władysława Szafera. Mottem szkoły stało się hasło „Przez poznanie i ochronę przyrody do jej ukochania”, a hymnem „Mądry liść” do słów Wojciecha Fiwka.

</doc>
<doc id="3212936" url="https://pl.wikipedia.org/wiki?curid=3212936" title="Lisa Sabino">
Lisa Sabino

Lisa Sabino (ur. 26 lipca 1986 w Mendrisio) – szwajcarska tenisistka, do 2010 roku reprezentująca Włochy.
Zdobyła brązowy medal podczas Uniwersjady 2013 w grze mieszanej, startując w parze z Patrickiem Olivierem Eichenbergerem. W przeciągu swojej kariery wygrała siedemnaście singlowych i trzydzieści cztery deblowe turnieje rangi ITF. Najwyżej w rankingu WTA była sklasyfikowana na 315. (1 grudnia 2008) miejscu w singlu oraz na 292. miejscu w deblu (10 sierpnia 2009).

</doc>
<doc id="3212941" url="https://pl.wikipedia.org/wiki?curid=3212941" title="Sarir Kalansziju">
Sarir Kalansziju

Sarir Kalansziju (Sarir Kalanshiyu) – pustynia we wschodniej Libii. Stanowi północno-zachodnią część Pustyni Libijskiej. Zachodnia jej część to pustynia żwirowa, wschodnia – piaszczysta. Na północy pustyni wydobywana jest ropa naftowa.

</doc>
<doc id="3212944" url="https://pl.wikipedia.org/wiki?curid=3212944" title="Rogers Cup 2014 (kobiety)">
Rogers Cup 2014 (kobiety)

Rogers Cup 2014 – tenisowy turniej WTA rangi WTA Premier 5 w sezonie 2014 z cyklu Rogers Cup rozgrywany w dniach 4–10 sierpnia 2014 roku w Montrealu na kortach twardych o puli nagród 2 440 070 dolarów amerykańskich.

</doc>
<doc id="3212960" url="https://pl.wikipedia.org/wiki?curid=3212960" title="Saganowski">
Saganowski



</doc>
<doc id="3212965" url="https://pl.wikipedia.org/wiki?curid=3212965" title="Inkwizytorzy papiescy Toskanii">
Inkwizytorzy papiescy Toskanii

Lista inkwizytorów papieskich działających w Toskanii od XIII wieku do połowy XVI wieku, tj. do momentu, gdy zapoczątkowana przez papieża Pawła III w 1541–1542 reforma inkwizycji papieskiej we Włoszech, prowadząca do przekształcania jej w inkwizycję rzymską, objęła także Toskanię.
Początkowo inkwizycja w Toskanii była w rękach dominikanów. We Florencji byli oni wyznaczani do zadań heretyckich już od roku 1227, choć początkowo ich zadania miały charakter raczej duszpasterski, a nie sądowo-śledczy. Pierwszym udokumentowanym inkwizytorem Toskanii był dominikanin Ruggiero Calcagni, który działał w latach 40. XIII wieku. W 1254 roku papież Innocenty IV zadecydował jednak, że w tym regionie Włoch inkwizytorami będą franciszkanie i nadał franciszkańskiemu prowincjałowi Toskanii prawo mianowania i odwoływania inkwizytorów. W prowincji tej, zgodnie z rozporządzeniem Innocentego IV, miało działać dwóch inkwizytorów. Z zachowanego materiału źródłowego wynika, że do tego rozporządzenia się stosowano, a inkwizytorzy rezydowali przeważnie we Florencji i Sienie.

</doc>
<doc id="3212971" url="https://pl.wikipedia.org/wiki?curid=3212971" title="Nieder-Eschbach">
Nieder-Eschbach

Nieder-Eschbach, Frankfurt-Nieder-Eschbach – 15. okręg "(Ortsbezirk)" we Frankfurcie nad Menem, w kraju związkowym Hesja, w Niemczech. 
Dzielnice.
W skład okręgu wchodzi jedna dzielnica "(Stadtteil)": Nieder-Eschbach.

</doc>
<doc id="3212974" url="https://pl.wikipedia.org/wiki?curid=3212974" title="Lądowisko Kaniów">
Lądowisko Kaniów



</doc>
<doc id="3212979" url="https://pl.wikipedia.org/wiki?curid=3212979" title="Frankfurt-Nieder-Eschbach">
Frankfurt-Nieder-Eschbach

Niemcy:
Zobacz też:

</doc>
<doc id="3212981" url="https://pl.wikipedia.org/wiki?curid=3212981" title="Michael Lowry (aktor)">
Michael Lowry (aktor)

Michael Lowry (ur. 20 marca 1968 r.w Staten Island w stanie Nowy Jork) – amerykański aktor telewizyjny i filmowy.
Życiorys.
Urodził się w Staten Island w stanie Nowy Jork w rodzinie lekarzy. Wychowywał się w Albany w stanie Oregon, w hrabstwie Linn, na obrzeżach Portland. Początkowo zdobył podwójny dyplom z zoologii i biologii w Oregon State University. Później został przyjęty do szkoły medycznej. Jednak ostatecznie rozpoczął karierę na szklanym ekranie.
W latach 2006–2007 uczęszczał do centrum dla opieki przedszpitalnej na University of California, Los Angeles i dorabiał jako certyfikowany sanitariusz w Central Park Medical Unit. W latach 2010–2013 uczęszczał na wydział prawa na UCLA.

</doc>
<doc id="3212982" url="https://pl.wikipedia.org/wiki?curid=3212982" title="Aerial Achievement Medal">
Aerial Achievement Medal



</doc>
<doc id="3212986" url="https://pl.wikipedia.org/wiki?curid=3212986" title="Air Medal">
Air Medal



</doc>
<doc id="3212991" url="https://pl.wikipedia.org/wiki?curid=3212991" title="Army Achievement Medal">
Army Achievement Medal



</doc>
<doc id="3212997" url="https://pl.wikipedia.org/wiki?curid=3212997" title="Rząd Josefa Korčáka, Ladislava Adamca, Františka Pitry i Petra Pitharta">
Rząd Josefa Korčáka, Ladislava Adamca, Františka Pitry i Petra Pitharta

Rząd Josefa Korčáka, Ladislava Adamca, Františka Pitry i Petra Pitharta – rząd Czeskiej Republiki Socjalistycznej (od 6 marca 1990 rząd Republiki Czeskiej) pod kierownictwem Josefa Korčáka (1986–1987), Ladislava Adamca (1987–1988), Františka Pitry (1988–1990) i Petra Pitharta (1990), powołany i zaprzysiężony 18 czerwca 1986, składający się w większości z przedstawicieli Komunistycznej Partii Czechosłowacji i Forum Obywatelskiego. Skład rządu odzwierciedlał zmiany sytuacji politycznej w kraju po aksamitnej rewolucji. Rząd był zobowiązany do czterokrotnych zmian premiera i ministrów. Urzędował do 29 czerwca 1990.
Działalność rządu została przedłużona 5 grudnia 1989, kiedy powołano pierwszy niekomunistyczny rząd, składający się z przedstawicieli Forum Obywatelskiego. 6 lutego 1990 Petr Pithart otrzymał nominację na stanowisko premiera. 

</doc>
<doc id="3212998" url="https://pl.wikipedia.org/wiki?curid=3212998" title="Armed Forces Expeditionary Medal">
Armed Forces Expeditionary Medal



</doc>
<doc id="3212999" url="https://pl.wikipedia.org/wiki?curid=3212999" title="Pomnik Włodzimierza Lenina w Mińsku">
Pomnik Włodzimierza Lenina w Mińsku

Pomnik Włodzimierza Lenina w Mińsku – miński pomnik Włodzimierza Lenina.
Pomnik zaprojektowany został przez Matwieja Manizera i postawiony w 1933. Został usunięty po ataku Niemiec na ZSRR w 1941, jednak po II wojnie światowej został ponownie zainstalowany. Znajduje się na centralnym placu białoruskiej stolicy - Placu Niepodległości, przed monumentalnym Domem Rządu. Po rozpadzie ZSRR pomnik był kilkukrotnie dewastowany, m.in. w 2011 i 2012. Pojawiały się też głosy wzywające do jego rozbiórki.

</doc>
<doc id="3213000" url="https://pl.wikipedia.org/wiki?curid=3213000" title="Nigeria na Letnich Igrzyskach Olimpijskich 1968">
Nigeria na Letnich Igrzyskach Olimpijskich 1968

Nigerię na Letnich Igrzyskach Olimpijskich 1968 reprezentowało 36. zawodników: 31. mężczyzn i 5. kobiet. Był to 5. start reprezentacji Nigerii na letnich igrzyskach olimpijskich.
Najmłodszym nigeryjskim zawodnikiem był 18-letni bokser, John Dadigi, zaś najstarszym 30-letni lekkoatleta, Samuel Igun.

</doc>
<doc id="3213004" url="https://pl.wikipedia.org/wiki?curid=3213004" title="Bridge Across Forever">
Bridge Across Forever

Bridge Across Forever − drugi album studyjny progresywno-rockowej supergrupy Transatlantic wydany 9 października 2001 roku przez wytwórnię Metal Blade.
Lista utworów.
Wszystkich utworów zostały napisane przez Neila Morse'a, Roinego Stolta, Mike’a Portnoya oraz Pete’a Trewavasa, wyjątki opisane.

</doc>
<doc id="3213005" url="https://pl.wikipedia.org/wiki?curid=3213005" title="Bazylika Morska w Gdyni">
Bazylika Morska w Gdyni

Bazylika Morska w Gdyni – projektowana w przedwojennej Gdyni modernistyczna świątynia, zaplanowana jako największy obiekt w centrum powstającego miasta, najpierw na Kamiennej Górze, a następnie u jej podnóża.
Historia.
Pierwszy konkurs na jej projekt rozpisano w 1929. I nagrodę w konkursie zdobył architekt z Krakowa, jednakże jego projekt nie był możliwy do zrealizowania z uwagi na zbyt duże koszty finansowe. Następnie powołano do życia Towarzystwo Budowy Bazyliki Morskiej w Gdyni, którego statut zatwierdzono 6 września 1934. Już wcześniej to gremium podjęło prace zmierzające do zebrania funduszy na prace wstępne. Wśród nich były prace o charakterze badawczym dotyczące terenu, na którym miała stanąć bazylika, położonego na Kamiennej Górze, a ofiarowanego po części przez Pierwsze Polskie Towarzystwo kąpieli Morskich oraz przez Komisariat Rządu. Staraniem Towarzystwa rozpropagowano w całej Polsce ideę budowy monumentalnej świątyni. W tym okresie TBBM przeprowadziło nowy konkurs, w którym wzięli udział najwybitniejsi polscy architekci. Ostatecznie w 1934 zwycięzcą został warszawski architekt Bohdan Pniewski. W swoim projekcie nadał budowli formę trójnawowej bazyliki zwieńczonej układem trzech wież wyrastających na wspólnej nawie, mających symbolizować połączone trzy dzielnice niepodległej II Rzeczypospolitej powstałe z trzech zaborów. Na każdej ze smukle zakończonych wież miało widnieć zakończenie w postaci korony. W zespole trzech wież zawarty był też morski symbol – zamknięty w formie architektonicznej kształt trójmasztowca. Stojąc na szczycie Kamiennej Góry budowla miała mieć 70 m wysokości i tym samym miała wznosić się ponad 115 m ponad poziom morza. W 1934 w czasie Święta Morza odbyła się uroczystość poświęcenia kamienia węgielnego pod budowę bazyliki, czego w obecności prezydenta Ignacego Mościckiego dokonał bp Stanisław Okoniewski, zwany biskupem morskim. 
Według stanu z początku października 1936 arch. Pniewski przygotował do tego czasu szczegółowe plany i rysunki potrzebne do prowadzenia budowy. Dysponował także szeregiem projektów polichromii przewidzianej do wnętrzu świątyni, sporządzonymi przez uczniów Akademii Sztuk Pięknych w Warszawie. Do tego czasu przygotowano też teren pod budowę oraz uregulowano wszelkie kwestie prawne. Tym niemniej przeszkodą w tym okresie pozostawała kwestia finansowa. Koszt budowy oszacowano na 3,5 mln zł.. Wobec tego zarząd Towarzystwa postanowił prowadzić całą inwestycję etapami: 1. wybudowani kościoła w konstrukcji żelbetonowej i pokrycie dachem (780 tys. zł.), 2. wykonanie murów zewnętrznych (220 tys. zł.), 3. licowanie ścian zewnętrznych budynku (400 tys. zł.), 4. otoczenie bazyliki: roboty ziemne, schody, place (600 tys. zł.), 5. licowanie ścian wewnątrz i urządzenie instalacji (800 tys. zł.), 6. posadzki, witraże, sprzęty liturgiczne (100 tys. zł.). Jesienią 1936 planowano rozpoczęcie budowania fundamentów od wiosny 1937. W tym celu TBBM przystąpiło do akcji propagandowej w zamiarze zebrania potrzebnych środków. W 1936 wybrano nowy zarząd TBBM: prezes – ks. kan. Teodor Emilian Turzyński, wiceprezes – Ryszard Gałczyński, a wśród ławników dr Roman Ślączka. W zamierzeniu działaczy bazylika miała być „"pomnikiem dziękczynnym całej Polski za odzyskanie morza"”. 
Ostatecznie bazylika nie doczekała się realizacji. Plany budowy świątyni przekreślił wybuch II wojny światowej. Zachowaną pamiątką z tego okresu jest m.in. projekt świątyni autorstwa Bohdana Pniewskiego.
Epilog.
21 listopada 2018 papież Franciszek podniósł kolegiatę NMP Królowej Polski w Gdyni do godności bazyliki mniejszej, nadając tytuł bazyliki morskiej. Uroczystość nadania i publicznego ogłoszenia tej decyzji odbyła się 4 maja 2019. Uroczystościom przewodniczył arcybiskup Salvatore Pennacchio, nuncjusz apostolski w Polsce.

</doc>
<doc id="3213007" url="https://pl.wikipedia.org/wiki?curid=3213007" title="Senegal na Letnich Igrzyskach Olimpijskich 1968">
Senegal na Letnich Igrzyskach Olimpijskich 1968

Senegal na Letnich Igrzyskach Olimpijskich 1968 reprezentowało 21. zawodników, sami mężczyźni. Był to 2. start reprezentacji Senegalu na letnich igrzyskach olimpijskich.
Najmłodszym senegalskim zawodnikiem był 19-letni Alioune Badara Guèye, zaś najstarszym 35-letni Mansour Diagne.

</doc>
<doc id="3213009" url="https://pl.wikipedia.org/wiki?curid=3213009" title="Mauzoleum Gustawa Orlicz-Dreszera">
Mauzoleum Gustawa Orlicz-Dreszera

Mauzoleum gen. Gustawa Orlicz-Dreszera – monumentalny grobowiec, stworzony na wzgórzu Oksywskim w Gdyni jako miejsce pochówku gen. Gustawa Orlicz-Dreszera.
Historia.
Budowę mauzoleum poprzedził konkurs, przeprowadzony w 1937. Zgłoszono 71 prac, a postanowieniem sądu konkursowego pod przewodnictwem inż. arch. Antoniego Dygata przyznano I, II i III nagrodę oraz trzy równorzędne IV nagrody, zaś wszystkie nadesłane projekty pod koniec 1937 upubliczniono na wystawie w Kasynie Garnizonowym.
Wybrany ostatecznie do realizacji projekt uzyskał III nagrodę. Mauzoleum było owocem współpracy rzeźbiarzy Maksymiliana Potrawiaka i Stanisława Sikory oraz architekta Jana Bogusławskiego. Gmach wykonano z białego piaskowca. Nad wejściem do krypty umieszczono napis "ORLICZ-DRESZER", a po bokach "Żołnierz Komendanta" i "Strażnik Morza". Ciało generała spoczęło w krypcie 16 lipca 1939 roku.
Dwa miesiące później mauzoleum zostało wysadzone przez Niemców, którzy w czasie II wojny światowej okupowali Gdynię.

</doc>
<doc id="3213011" url="https://pl.wikipedia.org/wiki?curid=3213011" title="NGC 2040">
NGC 2040

NGC 2040 – mgławica emisyjna położona w gwiazdozbiorze Złotej Ryby, w Wielkim Obłoku Magellana. Została odkryta 27 września 1826 roku przez Jamesa Dunlopa.
Z mgławicą jest powiązana asocjacja gwiazdowa OB, w której skład wchodzą młode, masywne gwiazdy typu widmowego O i B.

</doc>
<doc id="3213015" url="https://pl.wikipedia.org/wiki?curid=3213015" title="I Pray, Olé">
I Pray, Olé

I Pray, Olé – piosenka napisana i nagrana przez Davida Bowiego w 1979. Nie została ona upubliczniona aż do roku 1991, kiedy to znalazła się jako dodatkowy utwór na wtórnie wydanym przez Rykodisc albumie "Lodger".

</doc>
<doc id="3213020" url="https://pl.wikipedia.org/wiki?curid=3213020" title="The Strain">
The Strain



</doc>
<doc id="3213022" url="https://pl.wikipedia.org/wiki?curid=3213022" title="Matys Bernardus z Borcowa">
Matys Bernardus z Borcowa

Matys Bernardus z Borcowa – pisarz skarbowy Jego Królewskiej Mości w 1528 roku.

</doc>
<doc id="3213023" url="https://pl.wikipedia.org/wiki?curid=3213023" title="Marcin Tyszkiewicz">
Marcin Tyszkiewicz

Marcin Tyszkiewicz herbu Leliwa (ur. ok. 1547- zm. po 1631) – wójt miński od 1582, marszałek hospodarski w 1589 roku.

</doc>
<doc id="3213025" url="https://pl.wikipedia.org/wiki?curid=3213025" title="Zygmunt Bieszczanin">
Zygmunt Bieszczanin

Zygmunt Bieszczanin ps. „Zyga”, „Adam” (ur. 23 grudnia 1923, zm. 11 września 1998) – dowódca oddziału Armii Ludowej, dowódca kompanii w 1 Brygadzie AL Ziemi Krakowskiej, obrońca tzw. Republiki Pińczowskiej, autor kilku książek.
Życiorys.
Działalność partyzancką rozpoczął w grupie bojowej Armii Krajowej w Krakowie, z którą brał udział w likwidacji agentów i nadgorliwych funkcjonariuszy policji niemieckiej. Po rozbiciu grupy w 1943 opuścił Kraków z zamiarem wstąpienia do partyzantki. W lasach chroberskich spotkał oddział Gwardii Ludowej do którego wstąpił. Pod Węchadłowem, w czasie potyczki z oddziałem Narodowych Sił Zbrojnych mającej miejsce z 7 na 8 grudnia 1943, został ranny.
Po utworzeniu w 1944 oddziału Armii Ludowej o nazwie „Partyzancki Oddział Polowy AL im. B. Głowackiego, został jego dowódcą przybierając pseudonim „Adam”. Po bitwie z ekspedycją niemiecką mającej miejsce 25 marca 1944 we wsi Sadkówka, Zygmunt Bieszczanin za umiejętne dowodzenie obroną został awansowany do stopnia kapitana.
Dowodzony przez niego oddział AL, kwaterujący razem z oddziałem Batalionów Chłopskich w lasach pod Skrobaczowem, 17 lipca 1944 został zaatakowany przez oddział Narodowych Sił Zbrojnych. Pomimo dużej przewagi będącej po stronie NSZ oddział Bieszczanina wydostał się z okrążenia. W walce zginęło 5 partyzantów, 4 z AL i BCh oraz 1 z NSZ.
Po utworzeniu 1 Brygady AL Ziemi Krakowskiej w stopniu kapitana został dowódcą 3 kompanii, biorąc udział w walkach z Niemcami na terenie tzw. Republiki Pińczowskiej.
W czasie bitwy pod Młodzawami toczonej w ostatnich dniach lipca 1944 przez oddziały Armii Ludowej i Armii Krajowej z Niemcami, Bieszczanin dowodził 3 kompanią brygady AL. Oddział niemiecki w sile około 240 ludzi przybył w rejon Młodzaw w celu pacyfikacji wsi Młodzawy Duże i Młodzawy Małe. Po zakończeniu wojny, partyzantom biorącym udział w bitwie dzięki którym ocaleli mieszkańcy pacyfikowanych wsi zbudowano pomnik w Młodzawach usytuowany przy skrzyżowaniu dróg do Chrobrza i Kozubowa.
Po bitwie pod Baranowem Zygmunt Bieszczanin razem z brygadą przebił się przez linię frontu w okolicach wsi Kików i Szklanów i razem z żołnierzami z brygady wśród których byli między innymi: Franciszek Księżarczyk i Józef Saturn, przeszedł na przyczółek baranowsko-sandomierski.
Po rozwiązaniu brygady w Baranowie Sandomierskim i zdaniu 18 sierpnia 1944 r. broni oraz amunicji dowódcy jednostki armii radzieckiej wyjechał do Rzeszowa. Po wojnie pracował jako funkcjonariusz Milicji Obywatelskiej w Krakowie, do 1953, kiedy została przyznana mu specjalna emerytura i zasiłek przez utratę zdolności do pełnienia służby.
Wspomnienia Adama Bieszczanina dotyczące okresu II wojny światowej zostały zamieszczone w napisanych przez niego książkach: "Skalbmierz sierpień 1944", "Dni walki", "Godziny Grozy" oraz "Linia śmierci" i wydane przez Wydawnictwo MON.
Był działaczem ZBoWiD, w maju 1985 wszedł w skład Prezydium Zarządu Głównego ZBoWiD.
Rodzina.
Jego żoną była Halina Franciszka z domu Iwanowicz (ur. 24 października 1922, zm. 15 października 1996), miał z nią córkę Grażynę po mężu Starćević (ur. 25 marca 1949, zm. 31 stycznia 2015). Rodzina spoczywa na warszawskich Powązkach.
Upamiętnienie.
Na pomniku w Młodzawach umieszczono napis poświęcony Zygmuntowi Bieszczaninowi:
Publikacje.
Swoje wspomnienia wydane przez Wydawnictwo MON Zygmunt Bieszczanin opublikował w książkach:
Odznaczenia.
i inne

</doc>
<doc id="3213026" url="https://pl.wikipedia.org/wiki?curid=3213026" title="Teodora Mirčić">
Teodora Mirčić

Teodora Mirčić (ser. Теодора Мирчић; ur. 3 marca 1988 w Belgradzie) – serbska tenisistka, reprezentantka kraju w rozgrywkach Pucharu Federacji.
W przeciągu swojej kariery wygrała trzy singlowe i trzydzieści trzy deblowe turnieje rangi ITF. Najwyżej w rankingu WTA była sklasyfikowana na 249. (16 czerwca 2008) miejscu w singlu oraz na 125. miejscu w deblu (5 maja 2014).

</doc>
<doc id="3213031" url="https://pl.wikipedia.org/wiki?curid=3213031" title="Obwód cieszyński">
Obwód cieszyński

Obwód cieszyński, Cyrkuł cieszyński (niem. "Teschner Kreis", cz. "Těšínský kraj") – dawna jednostka administracyjna (cyrkuł) funkcjonująca na Śląsku Austriackim w latach 1783-1850.
Obwód powstał w ramach szeroko zakrojonych reform cesarza Józefa II Habsburga w rządzonym przez niego państwie Habsburgów. W 1783 Śląsk Austriacki połączono z Morawami tworząc gubernium morawsko-śląskie ze stolicą w Brnie. Gubernium podzielono na 8 obwodów, w tym jeden z siedzibą w Cieszynie. Urzędnikiem stojącym na jego czele został starosta obwodowy (Kreishauptmann), którym jedynie pierwszy (hrabia Jan Larisch-Mönnich) był wywodzącym się z jego terytorium. Obwód obejmował swym zasięgiem wschodnią część Śląska Austriackiego (tzw. Śląsk Cieszyński z Księstwem Cieszyńskim i Bielskim oraz towarzyszącymi państwami stanowymi: Frydek, Frysztat, Bogumin, Raj, Piotrowice, Dąbrowa, Rychwałd, Orłowa i Lutynia Niemiecka) oraz część księstwa opawskiego w okolicy Klimkovic. Jednostka przestała funkcjonować wraz z kolejnymi reformami administracyjnymi jakie nastąpiły po Wiośnie Ludów, kiedy to Śląsk Austriacki się ponownie usamodzielnił, po czym podzielono go na siedem powiatów politycznych (w tym powiat Cieszyn).

</doc>
<doc id="3213032" url="https://pl.wikipedia.org/wiki?curid=3213032" title="Jan Říha">
Jan Říha

Jan Říha (ur. 11 listopada 1915 w Písku, zm. 15 grudnia 1995 w Pradze) – czechosłowacki piłkarz grający na pozycji pomocnika. Uczestnik mundialu 1938. Długoletni zawodnik Sparty Praga.
Kariera piłkarska.
Jan Říha karierę piłkarską rozpoczął w 1929 roku w SK Písek. W 1937 roku przeszedł do Sparty Praga, w którym osiągnął swoje największe sukcesy piłkarskie: pięciokrotne mistrzostwo Czechosłowacji (1938, 1939, 1944, 1946, 1948) oraz czterokrotnie zdobył Puchar Czech (1941, 1943, 1944, 1946). Karierę zakończył w 1950 roku. Łącznie dla Sparty Praga rozegrał 429 meczów i strzelił 224 gole.
Kariera reprezentacyjna.
W reprezentacji Czechosłowacji zagrał 25 meczów i strzelił 9 goli. Debiutował 19 września 1937 roku w przegranym 3:8 meczu z reprezentacją Węgier rozegranym w Budapeszcie. Brał z reprezentacją udział na mundialu 1938 we Francji, gdzie rozegrał 2 mecze. Ostatni mecz w reprezentacji rozegrał 12 czerwca 1948 roku w Pradze, w którym jego reprezentacja przegrała 0:4 mecz towarzyski z Francją.

</doc>
<doc id="3213033" url="https://pl.wikipedia.org/wiki?curid=3213033" title="Kazalnica (Dolina Białego)">
Kazalnica (Dolina Białego)

Kazalnica lub Kazalnica w Białem – turnia w zachodnich zboczach Doliny Białego w polskich Tatrach Zachodnich. Wznosi się blisko jej wylotu, na wschodnich stokach Kopy nad Białem. Jak cała Dolina Białego zbudowana jest ze skał osadowych: dolomitów i wapieni. Szczyt Kazalnicy wznosi się zaledwie około 1 m powyżej stoku Kopy nad Białem, natomiast do dna doliny (a dokładniej do koryta Białego Potoku) opada ona ścianą o wysokości około 40 m. Powyżej szczytu Kazalnicy znajduje się kilkumetrowej szerokości łączka.
Przez Kazalnicę prowadzi nieznakowana i zarastająca ścieżka, mająca swój początek przy Drodze pod Reglami, około 20 m na zachód od wejścia do Doliny Białego. Dawniej tą właśnie ścieżką pędzono owce na wypas w Dolinie Białego. Wylot doliny ma charakter wąskiego kanionu i przejście dnem doliny, zwłaszcza przy wysokim stanie wód było niemożliwe. Obecną drogę dnem doliny wykonano przez wykonanie solidnych grobli i mostków.

</doc>
<doc id="3213034" url="https://pl.wikipedia.org/wiki?curid=3213034" title="Tabela wszech czasów Ekstraklasy">
Tabela wszech czasów Ekstraklasy



</doc>
<doc id="3213036" url="https://pl.wikipedia.org/wiki?curid=3213036" title="Kazalnica w Białem">
Kazalnica w Białem



</doc>
<doc id="3213038" url="https://pl.wikipedia.org/wiki?curid=3213038" title="Katastrofa lotu South Airlines 8971">
Katastrofa lotu South Airlines 8971

Katastrofa lotu South Airlines 8971 wydarzyła się 13 lutego 2013 roku, w godzinach wieczornych. W katastrofie samolotu zginęło 5 osób, a 12 zostało rannych.
Wypadkowi uległa dwusilnikowa maszyna Antonow An-24RV - swój pierwszy lot wykonała w 1973 roku. Ostatnie badania techniczne nie wykazały żadnych problemów z samolotem. An-24 wykonał lot czarterowy z Odessy do Doniecka, a na jego pokładzie znajdowały się 52 osoby - 44 pasażerów (wśród których znaleźli się kibice, którzy zamierzali obejrzeć mecz 1/8 finału pomiędzy drużynami Szachtar Donieck i Borussia Dortmund) oraz 8-osobowa załoga. Samolot lądował podczas panujących złych warunków atmosferycznych, głównie z powodu gęstej mgły. Ograniczona widoczność powstała wskutek mgły sprawiła, iż samolot spadł z pasa startowego, po czym przewrócił się i rozpadł. Śmierć poniosło 5 osób - 3 członków załogi oraz 2 pasażerów. 
Konsekwencją katastrofy stał się zakaz odprawiania dalszych lotów przez linie lotnicze South Airlines, do których należała maszyna biorąca udział w wypadku. Natomiast mecz piłkarski Szachtar Donieck-Borussia Dortmund, który odbył się tego samego dnia co katastrofa samolotu, poprzedzono chwilą ciszy.

</doc>
<doc id="3213039" url="https://pl.wikipedia.org/wiki?curid=3213039" title="Strut">
Strut

Strut – dziesiąty album studyjny amerykańskiego wokalisty Lenny’ego Kravitza, który został wydany 23 września 2014 roku pod szyldem wytwórni Roxie Records założonej przez samego artystę.
Lista utworów.
Autorem muzyki i tekstów do większości utworów z płyty został sam Kravitz, z wyjątkiem piosenki „Ooo Baby Baby” autorstwa Smokeya Robinsona i Warrena „Pete’a” Moore’a.

</doc>
<doc id="3213043" url="https://pl.wikipedia.org/wiki?curid=3213043" title="Mistrzostwa Europy w Kajakarstwie Górskim 2014">
Mistrzostwa Europy w Kajakarstwie Górskim 2014

Mistrzostwa Europy w Kajakarstwie Górskim 2014 – zawody o mistrzostwo Europy w kajakarstwie górskim. Mistrzostwa odbyły się między 29 maja a 1 czerwca w Wiedniu w Austrii.

</doc>
<doc id="3213044" url="https://pl.wikipedia.org/wiki?curid=3213044" title="Euroseries 3000 Sezon 2008">
Euroseries 3000 Sezon 2008

Euroseries 3000 Sezon 2008 – dziesiąty sezon w historii tej serii. Sezon rozpoczął się 20 kwietnia podczas wyścigu na torze ACI Vallelunga Circuit we Włoszech, a zakończył 30 listopada na włoskim torze Magione. Tytuł w klasyfikacji kierowców zdobył Francuz Nicolas Prost, a w klasyfikacji zespołów włoska ekipa Bull Racing.
Klasyfikacja kierowców.
Punktacja:
Wygrana w kwalifikacjach (pole position do sobotniego wyścigu): 1 punkt
Punktacja w pierwszym wyścigu (Sobota): 10-8-6-5-4-3-2-1 (osiem pierwszych pozycji)
Punktacja w drugim wyścigu (Niedziela): 6-5-4-3-2-1 (sześć pierwszych pozycji)
Najszybsze okrążenie: 1 punkt (w każdym wyścigu)

</doc>
<doc id="3213047" url="https://pl.wikipedia.org/wiki?curid=3213047" title="Arubijskie tablice rejestracyjne">
Arubijskie tablice rejestracyjne



</doc>
<doc id="3213048" url="https://pl.wikipedia.org/wiki?curid=3213048" title="Kaplica św. Ojca Pio w Kwidzynie">
Kaplica św. Ojca Pio w Kwidzynie

Kaplica świętego Ojca Pio w Kwidzynie – zabytkowa kaplica poprotestancka znajdująca się przy ulicy Basztowej w Kwidzynie, w województwie pomorskim.
Kaplica została wzniesiona w 1892 roku w stylu neogotyckim jako świątynia staroluterańska. Jest to budowla salowa, wzniesiona na planie prostokąta, posiadająca niską pięcioboczną absydę.
Obecnie jest to kaplica rzymskokatolicka pełniąca funkcję kościoła rektoralnego, w której odbywa się całodzienna adoracja Najświętszego Sakramentu.

</doc>
<doc id="3213050" url="https://pl.wikipedia.org/wiki?curid=3213050" title="Oldřich Rulc">
Oldřich Rulc

Oldřich Rulc (ur. 28 marca 1911 w Strašnicach, zm. 4 kwietnia 1969 tamże) – czechosłowacki piłkarz grający na pozycji napastnika. Uczestnik mundialu 1938. Długoletni zawodnik SK Židenice.
Kariera.
Oldřich Rulc karierę piłkarską rozpoczął w 1929 roku w Sparcie Praga, jednak po roku gry w tym klubie z powodu braku miejsca w podstawowym składzie (4 mecze, 2 gole) odszedł z klubu. W 1930 roku przeszedł do grającej wówczas w II lidze - SK Židenice, z którym w sezonie 1932/1933 uzyskał awans do I ligi. Wraz z zespołem trzykrotnie zajmował 3. miejsce w lidze czechosłowackiej (1935, 1938, 1946). Karierę zakończył w 1948 roku po rozegraniu 253 meczów i strzeleniu 67 goli w lidze.
Kariera reprezentacyjna.
W reprezentacji Czechosłowacji zagrał 17 meczów i strzelił 2 gole. Debiutował 17 września 1933 roku w zremisowanym 3:3 meczu towarzyskim z reprezentacją Austrii rozegranym w Pradze. Z reprezentacją brał udział na mundialu 1938 we Francji. Ostatni mecz w reprezentacji rozegrał 14 czerwca 1938 roku w Bordeaux podczas mundialu 1938, w którym jego drużyna przegrała 1:2 z reprezentacją Brazylii 1:2 w 2. rundzie tego turnieju.

</doc>
<doc id="3213055" url="https://pl.wikipedia.org/wiki?curid=3213055" title="Rogers Cup 2014 (mężczyźni)">
Rogers Cup 2014 (mężczyźni)

Rogers Cup 2014 – tenisowy turniej ATP rangi ATP World Tour Masters 1000 w sezonie 2014 z cyklu Rogers Cup rozgrywany w dniach 4–10 sierpnia 2014 roku w Toronto na kortach twardych o puli nagród 3 766 270 dolarów amerykańskich.

</doc>
<doc id="3213058" url="https://pl.wikipedia.org/wiki?curid=3213058" title="Samir ar-Rifa’i">
Samir ar-Rifa’i



</doc>
<doc id="3213061" url="https://pl.wikipedia.org/wiki?curid=3213061" title="Polski Kontyngent Wojskowy w Republice Środkowoafrykańskiej">
Polski Kontyngent Wojskowy w Republice Środkowoafrykańskiej



</doc>
<doc id="3213063" url="https://pl.wikipedia.org/wiki?curid=3213063" title="Polski Kontyngent Wojskowy w Republice Środkowoafrykańskiej (EUFOR)">
Polski Kontyngent Wojskowy w Republice Środkowoafrykańskiej (EUFOR)

Polski Kontyngent Wojskowy w Republice Środkowoafrykańskiej (PKW RCA, PKW RŚA) – wydzielony komponent Sił Zbrojnych RP, przeznaczony do działań policyjnych w ramach sił Unii Europejskiej EUFOR RCA w Republice Środkowoafrykańskiej w latach 2014-2015, a następnie doradczych w EUMAM RCA w 2015-2016 i w EUTM RCA od 2016.
PKW RCA na przestrzeni lat nosił następujące oficjalne nazwy:
EUFOR RCA.
W kwietniu 2013 doszło do upadku rządu Bozize, w wyniku tego Republika Środkowoafrykańska stała się państwem upadłym pozbawionym władzy centralnej, w którym dochodziło do ciągłych walk. Sytuacja zaniepokoiła Radę Bezpieczeństwa ONZ, która od października 2013 do stycznia 2014 przyjęła szereg rezolucji autoryzujących działania pokojowe organizacji międzynarodowych, zmierzających do ustanowienia pokoju w Republice. W skład tych sił 6 grudnia 2013 weszły wojska francuskie, prowadzące operację "Sangaris" (wspartą lotniczo przez polski kontyngent wojskowy), w kwietniu 2014 operacja francuska została przekształcona we wspólną operację Unii Europejskiej.
W kwietniu 2014 Rada Ministrów zdecydowała o wsparciu operacji sił EUFOR RCA liczącym ok. 50 żołnierzy kontyngentem wojskowym. Zasadniczy element PKW stanowił pluton manewrowy, wchodzący w skład wystawionej przez EUROGENDFOR ("European Gendarmerie Force") IPU ("Integrated Police Unit"), czyli wielonarodowej, francusko-hiszpańsko-polskiej kompanii policji wojskowej. Do zadań żandarmów należało:
Kontyngent formalnie rozpoczął swoją misję w lipcu 2014. Oficjalnie zakończył ją 6 lutego 2015, związane to było z przekazaniem odpowiedzialności przez EUFOR siłom pokojowym ONZ MINUSCA.
Czas trwania, dowódcy, jednostka wystawiająca, liczebność oraz struktura poszczególnych zmian:
EUMAM RCA.
Nie oznaczało to końca obecności wojskowej Unii Europejskiej w Republice Środkowoafrykańskiej - w styczniu 2015 Rada UE zdecydowała o ustanowieniu wojskowej misji doradczej EUMAM RCA, w kwietniu 2015 polskie władze postanowiły do wsparciu tej misji niewielkim kontyngentem wojskowym, bo liczącym zaledwie dwóch żołnierzy (najmniejszy w historii – nie należy brać tu pod uwagę grup obserwatorów wojskowych, wystawianych przez Siły Zbrojne RP w misji obserwacyjnych organizacji międzynarodowych, gdyż funkcjonują one na bazie innych przepisów prawnych) z 9 pułku rozpoznawczego. Do ich zadań należy wsparcie władz Republiki Środkowoafrykańskiej w tworzeniu własnych sił bezpieczeństwa.
Dowódcy PKW EUMAM RCA (w nawiasie początek zmiany):
EUTM RCA.
16 lipca 2016, w związku z końcem mandatu EUMAM RCA, Unia Europejska rozpoczęła kolejną misję w Republice Środkowoafrykańskiej EUTM RCA ("European Union Training Mission"), mającą za zadanie doradztwo strategiczne ministerstwu obrony oraz szkoleniem sił zbrojnych, ze szczególnym uwzględnieniem kadry oficerskiej i podoficerskiej. Polski kontyngent wojskowy kontynuuje swoją obecność w unijnej operacji.
Dowódcy PKW EUTM RCA (w nawiasie początek zmiany):

</doc>
<doc id="3213064" url="https://pl.wikipedia.org/wiki?curid=3213064" title="Kiełcz (zm. 1310)">
Kiełcz (zm. 1310)

Kiełcz herbu Nałęcz (ur. 2. poł. XIII w., zm. 1310) – rycerz polski, wojewoda poznański, kasztelan gnieźnieński, santocki, zbąszyński.
Biografia.
Kiełcz urodził się w 2. połowie XIII wieku w polskiej rodzinie rycerskiej herbu Nałęcz. Jego ojciec, Tomisław z Szamotuł, był wojewodą poznańskim. Kiełcz związany był z dworem Przemysła II, w 1286 został miecznikiem gnieźnieńskim, w 1294 mianowano go kasztelanem santockim, a w latach 1295–1296 dzierżył kasztelanię zbąszyńską. Po zamordowaniu 8 lutego 1296 w Rogoźnie, przez Brandenburczyków, króla Przemysła II, dołączył do stronników Władysława Łokietka. Należał do bliskich współpracowników księcia, jego podpis i pieczęć widnieją na wielu dokumentach Łokietka z tego okresu. W 1295 lub 1297 roku został kasztelanem gnieźnieńskim.
W okresie panowania królów czeskich, Wacława II i Wacława III, nie dzierżył żadnych urzędów państwowych.
Po powrocie do kraju Władysława Łokietka, ponownie znalazł się w gronie jego stronników. W 1306 roku był obecny podczas przejmowania przez księcia kasztelanii nakielskiej i żońskiej. Łokietek mianował go wojewodą poznańskim, jednak Kiełcz nie sprawował władzy nad całą prowincją, a jedynie nad kasztelanią nakielską i żońską, ponieważ pozostała część Wielkopolski była pod panowaniem Henryka głogowskiego i Bolka opolskiego, który zajął ziemię rudzką. Z ramienia księcia Henryka wojewodą poznańskim był w tym czasie Sędziwój z Jarocina. Kiełcz jako wojewoda poznański towarzyszył Łokietkowi podczas przejmowania władzy na Pomorzem Gdańskim.
Po raz ostatni jest wzmiankowany w dokumentach z epoki w 1308 roku.
Zmarł przed 25 sierpnia 1310 roku, w dniu tym mianowano jego następcę na urzędzie wojewody poznańskiego (nakielskiego).
Jego synem był prawdopodobnie Wincenty z Korytkowa.

</doc>
<doc id="3213068" url="https://pl.wikipedia.org/wiki?curid=3213068" title="Virsbo (stacja kolejowa)">
Virsbo (stacja kolejowa)

Virsbo (szwedzki: "Virsbo station") – stacja kolejowa w Virsbo, w regionie Västmanland, w Szwecji. Stacja została otwarta w 1879 przez Stockholm–Västerås–Bergslagens Järnvägar. Znajduje się na północny wschód od Virsbosjön. Do 1891 nazwa stacji brzmiała "Nordanö".

</doc>
<doc id="3213071" url="https://pl.wikipedia.org/wiki?curid=3213071" title="Turniej o Łańcuch Herbowy miasta Ostrowa Wielkopolskiego 1999">
Turniej o Łańcuch Herbowy miasta Ostrowa Wielkopolskiego 1999

Turniej o Łańcuch Herbowy Miasta Ostrowa Wielkopolskiego 1999 – turniej żużlowy, rozegrany po raz 47. w Ostrowie Wielkopolskim, w którym zwyciężył Polak Roman Jankowski.

</doc>
<doc id="3213079" url="https://pl.wikipedia.org/wiki?curid=3213079" title="Turniej o Łańcuch Herbowy miasta Ostrowa Wielkopolskiego 1998">
Turniej o Łańcuch Herbowy miasta Ostrowa Wielkopolskiego 1998

Turniej o Łańcuch Herbowy Miasta Ostrowa Wielkopolskiego 1998 – turniej żużlowy, rozegrany po raz 46. w Ostrowie Wielkopolskim, w którym zwyciężył Polak Jacek Gollob.

</doc>
<doc id="3213081" url="https://pl.wikipedia.org/wiki?curid=3213081" title="Turniej o Łańcuch Herbowy miasta Ostrowa Wielkopolskiego 1997">
Turniej o Łańcuch Herbowy miasta Ostrowa Wielkopolskiego 1997

Turniej o Łańcuch Herbowy Miasta Ostrowa Wielkopolskiego 1997 – turniej żużlowy, rozegrany po raz 45. w Ostrowie Wielkopolskim, w którym zwyciężył Polak Sławomir Drabik.

</doc>
<doc id="3213082" url="https://pl.wikipedia.org/wiki?curid=3213082" title="Abdourahmane N’Diaye">
Abdourahmane N’Diaye

Abdourahmane N’Diaye (ur. 24 czerwca 1953) – senegalski koszykarz, reprezentant kraju, olimpijczyk.
W 1972 roku wystąpił wraz z drużyną na igrzyskach olimpijskich w Monachium (były to jego jedyne igrzyska olimpijskie). Podczas tego turnieju wystąpił we wszystkich ośmiu meczach, w których zdobył łącznie 40 punktów. Zanotował m.in. siedem zbiórek ofensywnych i 12 zbiórek defensywnych, popełnił jednak aż 24 faule.
Wraz z drużyną przegrał wszystkie siedem spotkań grupowych, tym samym zajmując ostatnie miejsce w grupie. W turnieju o miejsca 13–16 Senegalczycy przegrali minimalnie półfinałowy mecz z Japończykami (67–70). Mecz o przedostatnie miejsce się nie odbył, gdyż mająca w nim grać drużyna Egiptu wyjechała z Niemiec 5 i 6 września (po masakrze izraelskich sportowców), zaś mecze o ostatnie pozycje toczyły się właśnie po wyjeździe Egipcjan. Senegal zajął tym samym przedostatnie 15. miejsce.

</doc>
<doc id="3213083" url="https://pl.wikipedia.org/wiki?curid=3213083" title="Jaskinia Border">
Jaskinia Border

Jaskinia Border () – jaskinia położona na granicy RPA i Eswatini, stanowisko archeologiczne dokumentujące wczesną historię "Homo sapiens".
Badania stanowiska rozpoczął w latach 30. XX wieku Raymond Dart. Jaskinia była zamieszkana w okresie środkowego paleolitu między ok. 200 do 50 tys. lat BP i ponownie w paleolicie górnym od ok. 35 tys. lat BP. Warstwy środkowej epoki kamienia zawierają głównie przemysł typu Pietersburg z datowanymi na okres 75-45 tys. lat BP tylczakami łukowymi nazywanymi Howiesons Poort. Okres górnego paleolitu charakteryzuje się przemysłami mikrolitycznymi. W jaskini odkryto szczątki wczesnych przedstawicieli gatunku "Homo sapiens" datowane na ok. 90-70 tys. lat BP, w tym szkielet dziecka pokryty czerwonym barwnikiem i z towarzyszącą muszlą morską, co sugeruje istnienie rytuału grzebalnego. Znaleziono także kości zwierząt stanowiących dietę mieszkańców groty: guźców, bawołów i zebr.
W latach 70. XX wieku odnaleziono tu kość strzałkową pawiana (tzw. kość z Lebombo), zawierającą 29 wyraźnych nacięć. Kość ta datowana jest na 35 tys. lat BP i uznawana jest za jeden z najstarszych znanych obiektów matematycznych.

</doc>
<doc id="3213084" url="https://pl.wikipedia.org/wiki?curid=3213084" title="Aspen (przystanek kolejowy)">
Aspen (przystanek kolejowy)

Aspen (szwedzki: "Aspens station") – przystanek kolejowy w Gminie Lerum, w regionie Västra Götaland, w Szwecji. Przystanek położony jest na Västra stambanan, na południe od jeziora Aspen i od niego bierze nazwę. Jest obsługiwany przez pociągi Göteborgs pendeltåg.

</doc>
<doc id="3213085" url="https://pl.wikipedia.org/wiki?curid=3213085" title="Turniej o Łańcuch Herbowy miasta Ostrowa Wielkopolskiego 1996">
Turniej o Łańcuch Herbowy miasta Ostrowa Wielkopolskiego 1996

Turniej o Łańcuch Herbowy Miasta Ostrowa Wielkopolskiego 1996 – turniej żużlowy, rozegrany po raz 44. w Ostrowie Wielkopolskim, w którym zwyciężył Polak Roman Jankowski.

</doc>
<doc id="3213088" url="https://pl.wikipedia.org/wiki?curid=3213088" title="Turniej o Łańcuch Herbowy miasta Ostrowa Wielkopolskiego 1995">
Turniej o Łańcuch Herbowy miasta Ostrowa Wielkopolskiego 1995

Turniej o Łańcuch Herbowy Miasta Ostrowa Wielkopolskiego 1995 – turniej żużlowy, rozegrany po raz 43. w Ostrowie Wielkopolskim, w którym zwyciężył Rosjanin Rif Saitgariejew.

</doc>
<doc id="3213091" url="https://pl.wikipedia.org/wiki?curid=3213091" title="Aitor Larrazábal">
Aitor Larrazábal

Aitor Larrazábal Bilbao (ur. 21 czerwca 1971 w Bilbao) – hiszpański piłkarz, w latach 1990–2004 występujący na pozycji lewego obrońcy w Athleticu Bilbao.
Kariera.
Larrazábal całą piłkarską karierę spędził w barwach jednego klubu. Zanim wywalczył stałe miejsce w składzie pierwszej drużyny, bronił barw drugoligowych wówczas rezerw. Debiut w La Liga zaliczył 2 września 1990 roku w przegranym 0:1 meczu z CD Tenerife. Swoją pierwszą bramkę dla "Los Leones" zdobył zaś 3 listopada roku 1991 w wygranej 2:1 potyczce z RCD Mallorca.
Defensor występował na San Mamés do 2004 roku. We wszystkich rozgrywkach (biorąc pod uwagę rodzimą ligę, Copa del Rey, Puchar UEFA w sezonach 1994/95) i 1997/98 oraz Ligę Mistrzów 1998/99) zdobył 39 bramek w 386 występach. Wraz z kolegami w sezonie 1997/98 sięgnął po wicemistrzostwo Hiszpanii. Prowadzona wówczas przez Luisa Fernándeza drużyna, w której prym wiedli wówczas m.in. Julen Guerrero, Bittor Alkiza, Javier González, José Ángel Ziganda, Joseba Etxeberria czy Ismael Urzaiz - ustąpiła w tabeli tylko Barcelonie.
Po zakończeniu kariery Larrazábal był szkoleniowcem "Gatiki", Lemony oraz "Lezamy".

</doc>
<doc id="3213092" url="https://pl.wikipedia.org/wiki?curid=3213092" title="Aitor Larrazabal">
Aitor Larrazabal



</doc>
<doc id="3213094" url="https://pl.wikipedia.org/wiki?curid=3213094" title="Turniej o Łańcuch Herbowy miasta Ostrowa Wielkopolskiego 1994">
Turniej o Łańcuch Herbowy miasta Ostrowa Wielkopolskiego 1994

Turniej o Łańcuch Herbowy Miasta Ostrowa Wielkopolskiego 1994 – turniej żużlowy, rozegrany po raz 42. w Ostrowie Wielkopolskim, w którym zwyciężył Polak Roman Jankowski.

</doc>
<doc id="3213096" url="https://pl.wikipedia.org/wiki?curid=3213096" title="Bolesław Borkowski">
Bolesław Borkowski

Bolesław Stanisław Borkowski (ur. 24 marca 1896 w Elizenthalu (Mariampol), zm. 15 marca 1949 we Wrocławiu) – pułkownik dyplomowany piechoty Wojska Polskiego.
Życiorys.
Był członkiem Związku Strzeleckiego. W czasie I wojny światowej walczył w Legionach Polskich. Był żołnierzem 2 pułku piechoty, a następnie oficerem 4 pułku piechoty. 1 maja 1916 awansował na chorążego. W 1917 służył w Krajowym Inspektoracie Zaciągu. W lipcu 1917, po kryzysie przysięgowym, został internowany w Forcie Beniaminów. 
Z dniem 15 listopada 1918 został przyjęty do Wojska Polskiego z zatwierdzeniem, tymczasowo, stopnia podporucznika nadanego przez generała majora Bolesława Roję. W latach 1919–1920 walczył na wojnie z bolszewikami. 19 sierpnia 1920 został zatwierdzony w stopniu kapitana z dniem 1 kwietnia 1920, w piechocie, w grupie oficerów byłych Legionów Polskich.
3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 227. lokatą w korpusie oficerów piechoty. Jego oddziałem macierzystym był 4 pp Leg. W latach 1922–1924 pełnił służbę w Oddziale I Sztabu Generalnego w Warszawie na stanowisku kierownika referatu bezpieczeństwa, pozostając oficerem nadetatowym 64 pułku piechoty w Grudziądzu. Za ten dwuletni okres służby uzyskał pochwałę ówczesnego szefa Sztabu Generalnego, generała dywizji Stanisława Hallera, która została opublikowana w „Polsce Zbrojnej”. 31 marca 1924 awansował na majora ze starszeństwem z dniem 1 lipca 1923 i 73. lokatą w korpusie oficerów piechoty. Z dniem 1 listopada 1924 został przydzielony do Wyższej Szkoły Wojennej w Warszawie, w charakterze słuchacza IV Kursu Doszkolenia. 15 października 1925, po ukończeniu kursu i otrzymaniu dyplomu naukowego oficera Sztabu Generalnego, został przeniesiony do 15 pułku piechoty „Wilków” w Dęblinie na dowódcę III batalionu. 
3 listopada 1926 został przeniesiony do dowództwa 16 Pomorskiej Dywizji Piechoty w Grudziądzu na stanowisko szefa sztabu. 31 października 1927 roku został przeniesiony do kadry oficerów piechoty z równoczesnym przydziałem do Oddziału I Sztabu Głównego w Warszawie. 24 grudnia 1929 awansował do stopnia podpułkownika ze starszeństwem z dniem 1 stycznia 1930 roku i 8. lokatą w korpusie oficerów piechoty. W 1931 pełnił służbę na stanowisku szefa Wydziału Ogólno-Mobilizacyjnego Oddziału I Sztabu Głównego. Z dniem 1 września 1932 został przeniesiony do 40 pułku piechoty „Dzieci Lwowskich” we Lwowie na stanowisko zastępcy dowódcy pułku. W 1934 został dowódcą 21 pułku piechoty „Dzieci Warszawy” w Warszawie. Na pułkownika awansował ze starszeństwem z dniem 19 marca 1938 roku w korpusie oficerów piechoty. Od listopada 1938 do marca 1939 był słuchaczem Kursu Doskonalącego dla oficerów dyplomowanych przy Wyższej Szkoły Wojennej w Warszawie. Po ukończeniu kursu został wyznaczony na stanowisko kwatermistrza w Dowództwie Okręgu Korpusu Nr VII w Poznaniu. 
W czasie kampanii wrześniowej był kwatermistrzem Armii „Poznań”. Walczył w bitwie nad Bzurą. 21 września 1939 w Burakowie został ranny od ognia artylerii niemieckiej, lecz zdołał się przedostać do Warszawy. Od 28 września 1939, po kapitulacji stolicy, przebywał w niewoli niemieckiej. 27 września 1944 został ranny w czasie omyłkowego nalotu brytyjskich bombowców na Oflag VI B Dössel.

</doc>
<doc id="3213097" url="https://pl.wikipedia.org/wiki?curid=3213097" title="Livens Large Gallery Flame Projector">
Livens Large Gallery Flame Projector

Livens Large Gallery Flame Projector – brytyjski miotacz ognia z okresu I wojny światowej zaprojektowany przez oficera korpusu Royal Engineers, kapitana Williama Howarda Livensa. Przynajmniej cztery egzemplarze zostały zbudowane w fabryce w Lincoln. Miotacze mierzyły 17 metrów (57 stóp) długości, ich masa wynosiła około 2500 kilogramów.
Historia.
Miotacze zostały zaprojektowane jako „broń strachu” ("terror weapon"), była używana z płytkich tuneli w pobliżu okopów nieprzyjaciela skąd strzelała promienieniem ognia na odległość ponad 100 metrów (według innego źródła, tylko 40 metrów). 
Miotacze ognia były obsługiwane przez ośmioosobową jednostkę wydzieloną z Royal Engineers Special Brigade, tak zwaną „Jednostkę «Z»” ("Z Company"), ale do wykopania tunelu i złożenia jednego miotacza potrzebnych było około 300 żołnierzy. Lufa broni miała 14 cali średnicy (około 36 centymetrów) i działała na zasadzie bardzo dużej strzykawki. W położeniu bojowym mogła być wystrzelona trzy razy, każda salwa trwała dziesięć sekund. Miotacz strzelał rozpaloną ropą naftową.
Cztery miotacze ognia Livensa miały zostać użyte 1 lipca 1916 to jest pierwszego dnia bitwy nad Sommą. Dwa z nich zostały uszkodzone przez niemiecką artylerię i nie zostały użyte bojowo, dwa zostały użyte w pierwszym dniu walki i ich przerażający efekt miał poważne znaczenie w sukcesach Brytyjczyków, i bardzo niskich stratach własnych, w miejscach gdzie zostały one użyte.
W 2010 zespół brytyjskich archeologów rozpoczął poszukiwania miotaczy ognia Livensa z nadzieją na odnalezienie ich i zachowanie w muzeum dla przyszłych pokoleń. W maju 2010 w pobliżu Mametz odnaleziono części broni.
Broń została zrekonstruowana w ramach programu telewizyjnego "Time Team" i jej działanie zaprezentowano publicznie 14 kwietnia 2011.

</doc>
<doc id="3213098" url="https://pl.wikipedia.org/wiki?curid=3213098" title="Gatis Čakšs">
Gatis Čakšs

Gatis Čakšs (ur. 13 czerwca 1995) – łotewski lekkoatleta specjalizujący się w rzucie oszczepem.
W 2011 był ósmy na mistrzostwach świata juniorów młodszych. Finalista mistrzostw Europy juniorów (2013). Zdobył złoty medal podczas rozegranych w 2014 roku mistrzostw świata juniorów.
Rekord życiowy: 87,57 (9 czerwca 2021, Eisenstadt).

</doc>
<doc id="3213102" url="https://pl.wikipedia.org/wiki?curid=3213102" title="Alioune Badara Guèye">
Alioune Badara Guèye

Alioune Badara Guèye (ur. 21 stycznia 1949 w Dakarze) – senegalski koszykarz, reprezentant kraju, dwukrotny olimpijczyk.
Uczestnik IO 1968 i IO 1972. Łącznie podczas tych turniejów wystąpił we wszystkich 17 meczach, w których zdobył 60 punktów (19 w Meksyku i 41 w Monachium). W Meksyku popełnił aż 30 przewinień, zaś w 1972 roku 21. Ponadto w Monachium uzyskał 25 zbiórek (w tym 5 ofensywnych i 20 defensywnych). Na swoich pierwszych igrzyskach miał 19 lat i był najmłodszym sportowcem z Senegalu.
Na obu imprezach zajął wraz z drużyną 15. miejsce. Te dwa turnieje przebiegały dla Senegalu podobnie, przegrywali bowiem wszystkie siedem meczów grupowych i grali w turniejach o miejsca 13–16. Spotkania o miejsca 13–14 przegrywali, więc jako pokonani grali na obu turniejach o przedostatnie miejsce. W Meksyku wygrali z drużyną Maroka (42–38), zaś w Monachium wygrali z Egipcjanami walkowerem (mecz o przedostatnie miejsce się nie odbył, gdyż mająca w nim grać drużyna Egiptu wyjechała z Niemiec przed zakończeniem turnieju (w związku z masakrą izraelskich sportowców)).

</doc>
<doc id="3213107" url="https://pl.wikipedia.org/wiki?curid=3213107" title="Jan Italos">
Jan Italos

Jan Italos (ur. ok. 1025, zm. po 1085) – filozof bizantyński, uczeń Michała Psellosa.
Był jednym z najbardziej oryginalnych filozofów bizantyńskich, najwybitniejszym uczniem Michała Psellosa. Przybył do Konstantynopola z Zachodu w 1049 roku. Był najprawdopodobniej pochodzenia normańskiego. Uczył w cesarskiej szkole w Konstantynopolu doktryny trzech głównych systemów filozoficznych: platonizmu, arystotelizmu i neoplatonizmu. Napisał komentarze do Arystotelesa oraz traktaty logiczne i metafizyczne. Głoszone poglądy doprowadziły go do konfliktu z Kościołem ortodoksyjnym. W 1082 roku został potępiony przez synod i skazany na pobyt w klasztorze.
Życiorys.
Relacje o życiu Jana Italosa pozostawili Anna Komnena i Niketas Choniates. Italos urodził się około 1025 roku w Kalabrii, pochodził z rodziny normańskiej. W młodości uczestniczył wraz z ojcem w wyprawie na Sycylię. W 1049 roku, podczas rewolty Jerzego Maniakesa, razem z ojcem zbiegł przez Lombardię do Konstantynopola. Jeszcze za panowania Konstantyna IX Monomacha (1042-1055) ojciec Italosa brał udział w kampanii przeciwko Pieczyngom. Nic nie wiadomo o jego edukacji w Italii. W stolicy Cesarstwa studiował filozofię platońską i neoplatońską pod kierunkiem Michała Psellosa. W młodym wieku zasłynął jako dialektyk i polemista odznaczający się wielką siłą argumentacji. Był nauczycielem cesarza Michała VII Dukasa i jego brata Andronika. Przyjaźni z cesarzem i wierności wobec dynastii Dukasów zawdzięczał wysłanie z misją dyplomatyczną do Epidamnos. Podejrzany o zdradę cesarza, zbiegł do Rzymu. Po uzyskaniu cesarskiego przebaczenia powrócił do Konstantypola, gdzie jednak z rozkazu cesarza przywdział szaty zakonne i osiadł w monasterze Pege. Po wycofaniu się Psellosa z czynnego życia dworskiego (w 1055 roku) cesarz mianował Italosa „konsulem filozofów” czyli kierownikiem wydziału filozofii stołecznego uniwersytetu.
Italos szybko zyskał popularność wśród studentów atrakcyjnymi wykładami z zakresu "… trudnej filozofii perypatetyckiej, a zwłaszcza dialektyki". Czytał i objaśniał dzieła Platona, Arystotelesa, Proklosa, Porfiriusza i Jamblicha. Do jego najwybitniejszych uczniów należeli Eustracjusz z Nicei i prawdopodobnie również Teodor ze Smyrny. W oparciu o poglądy pogańskich filozofów głosił własne teorie o ideach i metempsychozie, pozyskując dla swych doktryn "licznych dworzan i wielmożów". W 1077 roku został oskarżony o głoszenie herezji pogaństwa, dzięki poparciu cesarza Michała VII uniknął wtedy wyroku skazującego. Po raz drugi został oskarżony w 1082 roku, za panowania Aleksego Komnena, czynnego obrońcy ortodoksji.
Italos został oskarżony o publiczne nauczanie platonizmu, arystotelizmu i neoplatonizmu, nie uzgodnionych z doktryną chrześcijańską. Zwołany w tym celu 13 marca 1082 roku synod, któremu przewodniczył sam cesarz, ujął błędy Italosa w 11 rozdziałów, "kephálaja". Italos wyrzekł się kolejno każdego błędu z ambony Hagia Sophia, a lud, zebrany w świątyni, powtarzał po każdym rozdziale: „niech będzie przeklęty”. Zbiór potępionych błędów, anatematyzmatów, m.in. nauki o ideach, metempsychozie, obelgi na "czcigodne, święte ikony", zachował się w relacji Nicetasa, archidiakona i chartophylaksa z XII wieku. Italos został skazany na osadzenie w klasztorze. Podobno skończył śmiercią samobójczą. Zmarł po 1085 roku. Po jego śmierci odbyły się jeszcze dwa synody skierowane przeciw herezji jego uczniów.
Twórczość.
Pisma.
Głównym dziełem Italosa jest "Zbiór" ("Eklogé") złożony z 93 odpowiedzi na pytania stawiane mu przez cesarza Michała VII i jego brata, Andronika Dukasa. Italos stara się w nim pogodzić idee platońskie, m.in. o końcu świata, nieśmiertelności duszy, iluminacji, z doktryną ortodoksyjną. "Zbiór" został oparty głównie na "Metafizyce" Arystotelesa. Italos napisał też komentarz do drugiej i czwartej księgi "Topik" oraz, za przykładem swojego mistrza, komentarz do Arystotelesowego pisma "O wyrażaniu się" ("Perí hermenéjas"). Jest też autorem ekscerptów z "Retoryki", które zatytułował "Przegląd nauki krasomówczej" ("Méthodos tes rhetorikés katá sýnopsin").
Pisma Italosa wydawali G. Certeli: "Ioannis Itali Opusucla Selecta I-III" (Tbilisi, 1924-1926), P. Joannou: "Questiones quodlibetales" (Ettal, 1956), N. Keczakmadze: "Opiera" (Tbilisi, 1966).
Styl.
Anna Komnena, pisząc o stylu Italosa, wyrzucała mu błędy gramatyczne i kompozycyjne, uchybienia w składni, chropowatość naznaczoną "piętnem surowości bez żadnych ozdób". Dodawała też, że jako cudzoziemiec, Italos nigdy dobrze nie opanował pisanego języka greckiego, wyrażał się „po wiejsku”, używając dialektu.
Poglądy.
W swojej filozofii Italos starał się łączyć arystotelizm i platonizm z doktryną chrześcijańską. Zajmował się zagadnieniami kosmologicznymi, szczególnie materią, a także zagadnieniem uniwersaliów. Odrzucał neoplatońską koncepcję świata jako emanacji bóstwa. Głosił orygenistyczne koncepcje preegzystencji dusz i metempsychozy, platońską naukę o ideach i ich substancjalnym związku z materią, uznawał identyczność ciał po zmartwychwstaniu co do formy, lecz nie co do materii. Kary piekielne uważał za przejściowe. Próbował rozumowo wyjaśnić unię hipostatyczną. Zajmował się także zagadnieniami logicznymi, m.in. rodzajami sylogizmu. Literaturę grecką uważał nie tylko za niezbędną dla humanistycznego wykształcenia, ale również za źródło prawdy.
Poglądy Italosa na podstawie synodikonu.
W swoich pismach Italos kwestionował supremację teologii i bronił starożytnej koncepcji filozofii, obecnej zarówno w platońskiej jak i w arystotelesowskiej tradycji, zgodnie z którą teologia jest częścią filozofii, a bez filozofii nie można zrozumieć pierwszej zasady wszystkiego. Prawdopodobnie to właśnie stosunek do teologii i przyjęty przez Italosa sposób jej rozwijania przesądził o stosunku Kościoła Prawosławnego do jego doktryny, doprowadził do jego procesu i skazania. Z treści 11 anatematyzmów sformułowanych przez Synodikon wiadomo, że Italos: (1) stosował logiczne argumenty do takich zagadnień teologicznych jak wcielenie Chrystusa i relacja dwóch natur w Chrystusie; (2) wprowadzał naturalną filozofii do teologii; (3) akceptował doktrynę wędrówki duszy i zaprzeczał chrześcijańskiej eschatologii; (4) przyjmował pogląd, że materia i idee nie mają początku ani końca w czasie; (5) przenosił greckich filozofów nad chrześcijańskich świętych; (6) zachowywał podejrzliwość wobec boskich cudów; (7) studiował filozofię grecką, nie tylko w celu rozwoju nauki, ale uznając w niej repozytorium prawd, do którego muszą zostać ostatecznie sprowadzone wszystkie inne wierzenia; (8) negował wolne stworzenie świata przez Boga ex nihilo i uznawał istnienie odwiecznych platońskich idei; (9) zaprzeczał, że ludzkie ciała będą takie same w chwili zmartwychwstania, jakimi są teraz; (10) Przyjmował preegzystencję duszy i odmawiał możliwości jej powstania ex nihilo, możliwości wiecznej kary i wiecznego królestwa Boga.
Stanowisko w sprawie uniwersaliów.
Na uwagę zasługuje również stanowisko Italosa w kwestii uniwersaliów, omówione w jego "Quaestiones quodlibetales". Podobnie jak wielu innych filozofów bizantyńskich, Italos bronił neoplatońskiej teorii, że uniwersalia istnieją na trzy sposoby: a mianowicie, że istnieją najpierw "przed wszystkimi (rzeczami poszczególnymi)" w umyśle Boga, następnie "w rzeczach poszczególnych", a wreszcie "po rzeczach poszczególnych" jako forma poznawcza naszego umysłu wyabstrahowana poprzez wyodrębnienie cech wspólnych z rzeczy poznawanej.
Benakis określa to stanowisko jako umiarkowany realizm pojęciowy i podkreśla, że nie ma ono nic wspólnego z nominalizmem spotykanym w zachodniej filozofii średniowiecznej. Uważa, że trzeci sposób bytowania powszechników, "po rzeczach poszczególnych" nie powinien być mylony z tym, co zachodni filozofowie określali jako "uniwersalia post res", które, jakkolwiek a posteriori, w ich mniemaniu jednak rzeczywiście istniały. Italos twierdził tymczasem, że uniwersalia są niematerialne, choć nie są one ściśle biorąc bezcielesne, ale zależą w tym od podmiotu, w którym bytują. Innymi słowy uniwersalia są niematerialne "per accidens", a nie "per se". Są niematerialne, o ile są one w duszy ludzkiej, a w tym samym czasie są materialne poprzez uczestnictwo (kata methexin), istniejąc w rzeczach poszczególnych. Będąc bezcielesnymi w ten sposób, uniwersalia są również bytami w specjalny sposób.
Italos często korzystał z innego rozróżnienia, które jest powszechne w tekstach platońskich od Plotyna do Symplicjusza, choć wydaje się, że jego początki są nawet wcześniejsze; mianowicie rozróżnienia między czymś co istnieje a czymś, co jest zależne od samej myśli. Według Italosa rzeczy, które nie istnieją (anupostata), ale zależą jedynie od myśli, nie są bytami. Co do rzeczy, które istnieją, rozróżnia dwa różne rodzaje bytów, te, które istnieją per se (same przez się), a które nazywa substancjami (hypostaseis), i te, które istnieją w czymś innym (enupostata). Substancje są jednostkowe, podczas gdy byty, które istnieją w czymś innym, orzekają wspólnie o wielu rzeczach i pojęciach (noēmata/dianoēmata).
Italos odróżnia te dwa rodzaje bytów od rzeczy, które nie istnieją, podając ich standardowe przykłady: kozło-jeleni i centaurów, ale również i własne przykłady: mężczyzn o wielu oczach i czterogłowych koni. Wszystko to w jego opinii tylko wytwory ludzkiego umysłu i produkty naszej wyobraźni (phantasmata). Ostatecznie Italos pojmuje uniwersalia nie jako byty, które istnieją per se, ale jako byty, które istnieją w czymś innym i dlatego nie mogą być traktowane, jego zdaniem, tak jak zwykłe wytwory ludzkiej wyobraźni.
Potępienie Italosa.
Wśród jedenastu anatem dotyczących Jana Italosa pierwszych dziesięć ma charakter czysto doktrynalny i zostało ogłoszone w latach 1076—1077; ostatnia zaś jest formalnym personalnym potępieniem opublikowanym w 1082 r. Zarzuty doktrynalne dotyczą zasadniczo dwóch kwestii:
Sprawa Italosa stanowi modelowe rozwiązanie, które Kościół wschodni będzie w przyszłości stosował wobec innych herezjarchów. Stała się też ostrzeżeniem dla innych uczonych bizantyńskich przed próbą pójścia za „głupimi poglądami” starożytnych, uznając ich zgłębianie za wystąpienie przeciwko prawdziwej wierze. Pogłębiając tradycyjny monastyczny wstręt do „hellenizmu”, synod dał jednocześnie, dzięki rozróżnieniu zawartemu w anatemie 7, impuls dla rozwoju humanizmu. Bizancjum, chociaż greckie w swym języku i kulturze, zajęło tym samym o wiele bardziej negatywne stanowisko wobec greckiej filozofii, niż kiedykolwiek zrobił to Zachód.

</doc>
<doc id="3213108" url="https://pl.wikipedia.org/wiki?curid=3213108" title="Gran Telescopio Canarias">
Gran Telescopio Canarias



</doc>
<doc id="3213110" url="https://pl.wikipedia.org/wiki?curid=3213110" title="Henri Kontinen">
Henri Kontinen

Henri Kontinen (ur. 19 czerwca 1990 w Helsinkach) – fiński tenisista, zwycięzca Wimbledonu 2016 w grze mieszanej oraz Australian Open 2017 w grze podwójnej, lider rankingu ATP deblistów, reprezentant w Pucharze Davisa.
Kariera tenisowa.
W grze juniorskiej Kontinen wygrał wielkoszlemowy French Open w 2008 roku. W parze z Christopherem Rungkatem zwyciężył w grze podwójnej chłopców. W finale pokonali debel Jaan-Frederik Brunken–Matt Reid 6:3, 6:0. Kontinen razem z Rungkatem awansował również do finału juniorskiego US Open w 2008 roku. W singlu Fin doszedł w tym samym sezonie do finału Wimbledonu.
Status profesjonalisty Kontinen otrzymał w 2007 roku.
Fin sukcesy odnosi w grze podwójnej, w której zwyciężył w 24 turniejach rangi ATP Tour spośród 30 rozegranych finałów. W styczniu 2017 został zwycięzcą Australian Open, partnerując Johnowi Peersowi. W finale debel ten pokonał Boba i Mike’a Bryanów 7:5, 7:5.
W 2016 roku zwyciężył w rozgrywkach gry mieszanej podczas Wimbledonu, w których partnerowała mu Heather Watson. Rok później para Watson–Kontinen przegrała finał tegoż turnieju.
W 2008 roku zadebiutował w reprezentacji Finlandii w zawodach o Puchar Davisa.
W rankingu gry pojedynczej Kontinen najwyżej był na 220. miejscu (18 października 2010), a w klasyfikacji gry podwójnej na 1. pozycji (3 kwietnia 2017).

</doc>
<doc id="3213112" url="https://pl.wikipedia.org/wiki?curid=3213112" title="Esther Hart">
Esther Hart

Esther Hart, właśc. Esther Katinka Hartkamp (ur. 3 czerwca 1970 w Epe) – holenderska wokalistka, reprezentantka Holandii podczas 48. Konkursu Piosenki Eurowizji w 2003 roku.
Życiorys.
Rozpoczęła karierę muzyczną w wieku 10 lat, zostając solistką dziecięcego chórku De Lenteklokjes. W 1981 wydali album pt. "Kerstklanken met de lenteklokjes". Mając 14 lat, została wokalistką zespołu Release.
W 1988 rozpoczęła naukę w konserwatorium w Rotterdamie, gdzie szkoliła się na wydziale wokalnym. Po sześciu latach ukończyła studia z wyróżnieniem oraz wydała debiutancki album studyjny pt. "D-Wys and the Voices of Soul". Rok później ukazała się świąteczna płyta pt. "X mas in Harmony", którą nagrała jako jedna z wokalistek projektu a cappella Stars en Belles. 
W 1998 wydała kolejny solowy album studyjny pt. "Fruit at the Bottom" oraz, pod pseudonimem Kat, zaśpiewała gościnnie w utworze „Don’t Be Afraid” umieszczony na ścieżce dźwiękowej filmu "Fakin' Da Funk". W 1999 została wokalistką projektu dla dzieci In De Maneschijn. Zaśpiewała też z Theo Braamsem piosenkę „You're a Friend of Mine”, która znalazła się na płycie pt. "Duetten voor Daniel". W 2000 wydała singiel „Ain’t No Lies”, który dotarł do ósmego miejsca krajowych list przebojów tanecznych. W 2001 nagrała singiel „This Ain’t the Time”, który został umieszczony na krążku projektu Rewind pt. "Lessons From The Underground".
W styczniu 2003 została ogłoszona jedną z 32 uczestników krajowych eliminacji eurowizyjnych "Nationaal Songfestival 2003", do których zgłosiła się z utworem „One More Night”, zakwalifikowanym do stawki konkursowej spośród ponad 500 propozycji. 8 lutego wystąpiła w drugim półfinale selekcji, rozgrywanym w Hart van Holland w Nijkerku, i awansowała do finału rozegranego 1 marca w hali Ahoy w Rotterdamie. W rundzie finałowej zmierzyła się z siedmioma innymi wykonawcami, spośród których była faworytką internautów do wygrania. Ostatecznie wygrała w głosowaniu telewidzów, zostając reprezentantką Holandii podczas 48. Konkursu Piosenki Eurowizji. Po finale zwycięski utwór dotarł do 26. miejsca krajowej listy przebojów. Przed udziałem w krajowych selekcjach miała także wystąpić w brytyjskich eliminacjach do konkursu ("A Song for Europe"), jednak ostatecznie zrezygnowała na rzecz startu w "Nationaal Songfestival". W finale konkursu, który odbył się 24 maja w Hali Olimpijskim „Skonto”, Hart zajęła 13. miejsce na 26 uczestników. Podczas występu towarzyszył jej chórek w składzie: Vera van der Poel, Dedre Twiss, Roger Happel i Linda Bloemhard. Po finale Eurowizji otrzymała Nagrodę Artystyczną im. Marcela Bezençona, przyznawaną dla najlepszego uczestnika przez byłych zwycięzców konkursu. W tym samym roku ukazał się kolejny album Hart, zatytułowany "Straight from the Hart".
Po udziale w konkursie została trenerką wokalną uczestników krajowych selekcji do Konkursu Piosenki Eurowizji dla Dzieci w 2003, 2004 i 2005. Wystąpiła także jako nauczyciel śpiewu żeńskiej drużyny w programie "Popstars – The Rivals". W 2006 roku Hart wyruszyła w trasę koncertową zatytułowaną "Queen in Concert", która została zorganizowana na cześć zespołu Queen. Razem z wokalistką w projekcie wzięły udział inne holenderskie piosenkarki: Laura Vlasblom, Bert Heerink, Linda Carminita i Erica Yong, a także gitarzysta Jan Akkerman oraz Royal Airforce Orchestra. W październiku 2006 roku zadebiutowała na scenie teatralnej, wcielając się w rolę Glindy w musicalu "The Wiz". Wiosną kolejnego roku zasiadła w komisji jurorskiej krajowej wersji programu "Just the 2 of Us". W 2007 uczęszczała do Akademii Rocka w Tilburgu, gdzie brała udział w lekcjach śpiewu. Na przełomie końca 2007 i początku 2008 wyruszyła w trasę koncertową, podczas której prezentowała repertuar jazzowy. Wtedy też zaczęła pracę w programie rozrywkowym dla dzieci "De Bibaboerderij".
Działalność społeczna.
Od kilku lat Hart bierze udział w wielu akcjach charytatywnych, m.in. "Lichtjes voor Sophia", na potrzeby którego nagrała singiel „Brand een lichtje voor Sofia” razem z takimi artystami, jak Lee Towers, Anita Meyer i Romeo. Pieniądze zarobione na sprzedaży utworu zostały przekazane na rozwój Szpitala Dziecięcego „Sophia”. Wokalistka wzięła także udział w akcji "Zing mee voor de rechten van het Kind", z której dochód został przekazany na projekty organizacji UNICEF.
17 stycznia 2008 roku Hart została dobrowolnie zamknięta w więzieniu w celu nagłośnienia jednej z akcji charytatywnych. W tym czasie zagrała także koncert transmitowany dla telewizji NCRV oraz fundacji Exodus walczącej o pomoc byłym więźniom w powrocie do normalnego życia po odbyciu kary. Podczas akcji rozegrany został także koncert poetycki, podczas którego chętni więźniowie mogli napisać swój tekst, którego tematem przewodnim miała być „odwaga w wiarę w zmiany”. Zwycięski wiersz został wyrecytowany przez Hart.
Życie prywatne.
16 marca 2005 roku Esther Hart urodziła córkę, która otrzymała imiona Lea Mara Katinka. Jej ojcem jest basista Aram Kersbergen.

</doc>
<doc id="3213115" url="https://pl.wikipedia.org/wiki?curid=3213115" title="Tom Pelphrey">
Tom Pelphrey

Thomas J. Pelphrey, bardziej znany jako Tom Pelphrey (ur. 28 lipca 1982 roku w Howell, w stanie New Jersey) – amerykański aktor telewizyjny, teatralny i filmowy, dwukrotny laureat nagrody Daytime Emmy w kategorii "znakomity młody aktor" (2006, 2008) za rolę Jonathana Randalla w operze mydlanej CBS "Guiding Light".
Grał w kilku produkcjach szkolnych, takich jak "Dwaj panowie z Werony" Szekspira, "Przystanek autobusowy" Williama Inge i "Pościg i percepcja", a po latach w londyńskim szekspirowskim Globe Theatre - "Poskromienie złośnicy" i "Ryszard III", nowojorskim Theatre 54 (od 6 do 30 września 2007) w "A New Television Arrives Finally" Kevin Mandela jako tytułowy bohater, nowojorskim Peter Jay Sharp Theater w "W Bożym kapeluszu" ("In God's Hat"; 7 sierpnia 2010) i musicalu "End of the Rainbow" (2012) jako Mickey Deans. 
Ukończył Howell High School (2000) i uzyskał stopień licencjata sztuki w Rutgers University (2004). Aktorstwa uczył się w Mason Gross School of the Arts przy Rutgers University.

</doc>
<doc id="3213117" url="https://pl.wikipedia.org/wiki?curid=3213117" title="Assane Thiam">
Assane Thiam

Assane Thiam (ur. 22 listopada 1948) – senegalski koszykarz, reprezentant kraju, olimpijczyk.
W 1972 roku wystąpił wraz z drużyną na igrzyskach olimpijskich w Monachium (były to jego jedyne igrzyska olimpijskie). Podczas tego turnieju wystąpił we wszystkich ośmiu meczach, w których zdobył łącznie 60 punktów (lub 62). Zanotował m.in. 14 zbiórek ofensywnych i 26 zbiórek defensywnych, popełnił też 24 faule. Był trzecim najlepiej punktującym senegalskim zawodnikiem.
Wraz z drużyną przegrał wszystkie siedem spotkań grupowych, tym samym zajmując ostatnie miejsce w grupie. W turnieju o miejsca 13–16 Senegalczycy przegrali minimalnie półfinałowy mecz z Japończykami (67–70). Mecz o przedostatnie miejsce się nie odbył, gdyż mająca w nim grać drużyna Egiptu wyjechała z Niemiec 5 i 6 września (po masakrze izraelskich sportowców), zaś mecze o ostatnie pozycje toczyły się właśnie po wyjeździe Egipcjan. Senegal zajął tym samym przedostatnie 15. miejsce.

</doc>
<doc id="3213119" url="https://pl.wikipedia.org/wiki?curid=3213119" title="Rush (album Erica Claptona)">
Rush (album Erica Claptona)

Rush – ścieżka dźwiękowa do filmu "Rush (1991)". Album promuje utwór pt. "Tears in Heaven", za który Eric Clapton otrzymał trzy Nagrody Grammy: Song of the Year, Record of the Year, Best Male Pop Vocal Performance.

</doc>
<doc id="3213122" url="https://pl.wikipedia.org/wiki?curid=3213122" title="Gleboznawcza klasyfikacja gruntów">
Gleboznawcza klasyfikacja gruntów

Gleboznawcza klasyfikacja gruntów – podział gleb na klasy bonitacyjne ze względu na ich jakość produkcyjną, ustaloną na podstawie cech genetycznych gleba.
Prowadzenie gleboznawczej klasyfikacji gruntów należy do zadań starosty. Klasyfikacją obejmuje się grunty rolne i leśne. 
Gleboznawcza klasyfikacja gruntów przeprowadzana jest w sposób jednolity dla całego kraju, na podstawie urzędowej tabeli klas gruntów. Sposób i tryb przeprowadzania klasyfikacji, a także urzędowa tabela gruntów określone zostały w Rozporządzeniu Rady Ministrów.

</doc>
<doc id="3213125" url="https://pl.wikipedia.org/wiki?curid=3213125" title="Bohus (przystanek kolejowy)">
Bohus (przystanek kolejowy)

Bohus (szwedzki: "Bohus station") – przystanek kolejowy w Bohus, w regionie Västra Götaland, w regionie Szwecji. Znajduje się w Gminie Ale, przy trasie europejskiej E45. Został otwarty 9 grudnia 2012 roku i jest obsługiwany przez pociągi Göteborgs pendeltåg między Göteborgiem i Älvängen. Pierwsza stacja została otwarta w 1879 wraz z otwarciem Bergslagsbanan.

</doc>
<doc id="3213128" url="https://pl.wikipedia.org/wiki?curid=3213128" title="Nic nie może wiecznie trwać">
Nic nie może wiecznie trwać

Nic nie może przecież wiecznie trwać – singel Anny Jantar z albumu Anna Jantar wydany w 1979 roku.
Autorem tekstu jest Andrzej Mogielnicki, natomiast kompozycji Romuald Lipko. Nagrań dokonano z Budką Suflera w styczniu 1979 roku, w jednym z lubelskich studiów. Utwór był notowany na Liście przebojów Programu Trzeciego (12. miejsce, rok 1999) i liście przebojów Radia Koszalin (1. miejsce, rok 2013). Został wybrany przez radiosłuchaczy w jednym plebiscytów Studia Gama za najlepszą polską piosenkę roku 1979. Utwór znalazł się również w ścieżce dźwiękowej Sex und Charakter. Covery do tego utworu wykonały: Natalia Kukulska (córka Anny Jantar), Doda, Natalia Lubrano, Maria Niklińska, Paulla, Kayah i Anna Rozmus.
Teledysk.
Do utworu nakręcono teledysk, w którym Anna Jantar ubrana w białą kreację, czarne spodnie i gustowną bluzkę, przechadza się wzdłuż rynku Sandomierza na tle Bramy Opatowskiej, następnie odjeżdża samochodem którym wcześniej przyjechała. 
W archiwach nie zachowała się jego pełna wersja.
Covery.
W 2016 roku w trakcie trasy Męskie Granie swoją wersję zaprezentował zespół Męskie Granie Orkiestra, w roli wokalisty wystąpił Dawid Podsiadło. Nagranie z koncertu pojawiło się na składance Męskie Granie 2016.

</doc>
<doc id="3213129" url="https://pl.wikipedia.org/wiki?curid=3213129" title="Zespół Pieśni i Tańca Uniwersytetu Warszawskiego &quot;Warszawianka&quot;">
Zespół Pieśni i Tańca Uniwersytetu Warszawskiego &quot;Warszawianka&quot;



</doc>
<doc id="3213130" url="https://pl.wikipedia.org/wiki?curid=3213130" title="Dobrogost herbu Nałęcz">
Dobrogost herbu Nałęcz

Dobrogost herbu Nałęcz (ur.w drugiej połowie XII w.– zm. 1226) – rycerz polski herbu Nałęcz, wojewoda poznański.
Życiorys.
Dobrogost urodził się w II połowie XII wieku w Wielkopolsce, w polskiej rodzinie rycerskiej herbu Nałęcz, jako syn Jana. Dobrogost był rycerzem związanym z księciem Władysławem Laskonogim. Przed 1208 objął urząd wojewody gnieźnieńskiego, jako wojewoda podpisał 12 czerwca 1208 dokument nadania przez księcia Władysława dla klasztoru cystersów w Łubnie. W latach 1216-1217 brał udział w walkach Laskonogiego z Władysławem Odonicem o tron wielkopolski. W tym okresie został mianowany wojewodą poznańskim. Podczas kolejnej wojny z Odonicem oblegał Ujście. Zginął pod tym grodem, 15 lipca 1226 w przegranej bitwie.
Według B. Paprockiego, K. Niesieckigo pisał się z Szamotuł.
Jego synami byli: Jan (kasztelan śremski) i Tomasz (kasztelan poznański).

</doc>
<doc id="3213139" url="https://pl.wikipedia.org/wiki?curid=3213139" title="Niemieckie pistolety zdobyczne w okresie II wojny światowej">
Niemieckie pistolety zdobyczne w okresie II wojny światowej

Niemieckie pistolety zdobyczne w okresie II wojny światowej – pistolety zdobyte, a następnie użytkowane przez Wehrmacht na frontach II wojny światowej w latach 1939–1945.

</doc>
<doc id="3213142" url="https://pl.wikipedia.org/wiki?curid=3213142" title="Samir ar-Rifa’i (1901–1965)">
Samir ar-Rifa’i (1901–1965)

Samir ar-Rifa’i (ur. 3 stycznia 1901 w Safedzie, zm. 12 października 1965 w Ammanie) – jordański polityk, dwukrotny premier emiratu Transjordanii i czterokrotny szef rządu
Jordanii.
Życiorys.
Od 1922 pracował jako urzędnik w Palestynie, od 1925 w Transjordanii. W 1944 emir Abd Allah mianował go ministrem spraw wewnętrznych emiratu Transjordanii, zaś trzy lata później powierzył mu kierowanie rządem. Na stanowisku tym ar-Rifa’i pozostał do 3 maja 1949. Drugi raz został premierem Transjordanii w grudniu 1950 i sprawował urząd do 25 lipca 1951. Odszedł z niego kilka dni po zabójstwie Abd-Allaha, zamordowanego przez Palestyńczyka przed meczetem Al-Aksa.
Po śmierci króla ar-Rifa’i, jako jeden z najbardziej wpływowych polityków jordańskich, brał udział w rodzinnej naradzie rodu Haszymitów w sprawie sukcesji po Abd Allahu. Postanowiono na niej o zachowaniu odrębności państwa jordańskiego i ogłosić jego królem najstarszego syna zamordowanego władcy, chorego na schizofrenię Talala. Zamierzano upozorować, że jest on zdrowy i może normalnie pełnić swoje obowiązki, po czym doprowadzić do jego abdykacji, gdy tylko edukację w Wielkiej Brytanii ukończy jego syn Husajn.
W 1956 rządzący już – zgodnie z wcześniejszymi ustaleniami – król Husajn mianował ar-Rifa’ia premierem Jordanii. Stało się to po kolejnej fali zamieszek, których uczestnicy sprzeciwiali się prozachodniej orientacji kraju i (ostatecznie zarzuconym) planom wstąpienia do Paktu Bagdadzkiego. Ar-Rifa’i był konserwatystą szczerze popierającym rządy Haszymitów. Na żądanie króla 1 marca 1956 usunął z kraju twórcę i dowódcę Legionu Arabskiego Johna Bagota Glubba i jego współpracowników. Stanowiło to początek arabizacji jordańskich sił zbrojnych, dowodzonych dotąd przez Brytyjczyków, i podniosło popularność Husajna w społeczeństwie. Ar-Rifa’i odszedł ze stanowiska 20 maja 1956. W kwietniu 1957 wszedł do rządu Ibrahima Haszima jako minister spraw zagranicznych. Rząd Haszima stłumił pronaserowską opozycję w Jordanii. Ar-Rifa’i, jeden z najważniejszych doradców króla, zachęcał go do podjęcia kroków na rzecz zawarcia unii iracko-jordańskiej. Związek dwóch krajów rządzonych przez Haszymitów miał stanowić przeciwwagę dla krajów arabskich rządzonych przez lewicę, zwłaszcza dla powstałej w 1958 Zjednoczonej Republiki Arabskiej łączącej Egipt i Syrię. W tym samym roku ar-Rifa’i stanął po raz kolejny na czele rządu i pozostał na stanowisku do stycznia 1959, gdy zrezygnował, powołując się na problemy zdrowotne.
Po raz ostatni objął urząd premiera w marcu 1963, jednak już w kolejnym miesiącu jego gabinet upadł, nie uzyskawszy w parlamencie wotum zaufania. Ar-Rifa’i został wówczas członkiem rady powierniczej Uniwersytetu Jordańskiego. Zmarł dwa lata później na atak serca.
Rodzina.
Ojciec Zajda ar-Rifa’ia, premiera Jordanii w latach 1973-1979 oraz 1985-1989, dziadek Samira ar-Rifa’ia, również premiera kraju w latach 2009-2011.

</doc>
<doc id="3213145" url="https://pl.wikipedia.org/wiki?curid=3213145" title="Lawrence Saint-Victor">
Lawrence Saint-Victor

Lawrence Saint-Victor (ur. 14 czerwca 1982 w hrabstwie Rockland) – amerykański aktor telewizyjny, scenarzysta, producent filmowy i reżyser. 
Życiorys.
Urodził się w hrabstwie Rockland w stanie Nowy Jork. Uczęszczał do Rockland Community College, gdzie grał w koszykówkę, piłkę nożną i ćwiczył sztuki walki. W wieku 17 lat rozpoczął trening siłowy.
Ukończył Konserwatorium Sztuki Teatralnej i Filmowej przy State University of New York at Purchase, gdzie poznał swoją przyszłą żonę Shay Flake, z którą wziął ślub 1 września 2007.
Przygodę filmową rozpoczął od swojego debiutu w 2006 roku, grając żołnierza w telewizyjnym dramacie historycznym "Honor odroczony" z udziałem Berniego Maca i Samuela L. Jacksona jako narratora. Od kwietnia 2006 r. do września 2009 r. wcielał się w postać Remy'ego Boudreau w operze mydlanej CBS "Guiding Light". W 2013 przyjął rolę Cartera Waltona, adwokata rodziny Forresterów i narzeczonego Mayi Avant (granej przez Karlę Mosley) w operze mydlanej CBS "Moda na sukces".

</doc>
<doc id="3213146" url="https://pl.wikipedia.org/wiki?curid=3213146" title="Browar w Bojanowie">
Browar w Bojanowie

Browar w Bojanowie – zabytkowy kompleks budynków browaru w Bojanowie, obejmujący m.in. budynek produkcyjny, warzelnię i słodownię. Przedsiębiorstwo działa z przerwami od 1881.
Historia i działalność.
Tradycje browarnicze w Bojanowie sięgały końca XVII wieku. 
Browar w Bojanowie został założony w 1881 roku przez Heinricha Heckego. Kompleks został znacząco rozbudowany w 1902, kiedy właścicielem był Franz Junke. Browar był wtedy już zelektryfikowany. W kolejnych latach (1906, 1916) przedsiębiorstwo wyposażono w mocniejsze maszyny parowe i prądnice. W czasie II wojny światowej zakład produkował piwo na potrzeby niemieckich restauracji i kantyn. W 1948 został znacjonalizowany. Prócz piwa w kompleksie produkowano wody gazowane oraz słód. Na początku lat 80. XX wieku browar produkował rocznie ponad 90 tys. hl piwa, z przewagą jasnego.
Po serii przekształceń własnościowych w latach 90. XX wieku w 2006 browar zamknięto.
Na przełomie 2012/2013 roku Marek Jakubiak, właściciel przedsiębiorstwa Browary Regionalne Jakubiak nabył browar w Bojanowie. Zabytkowy kompleks był utrzymany w dobrym stanie i pozwalał na uruchomienie produkcji w krótkim czasie. Browar może osiągnąć wydajność 120 tys. hl rocznie, przy czym zakładane jest wykorzystanie 70-80 tys. hl. Produkcję piwa wznowiono w 2013. W marcu 2018 Browar Bojanowo opuścił grupę Browary Regionalne Jakubiak.

</doc>
<doc id="3213147" url="https://pl.wikipedia.org/wiki?curid=3213147" title="Browar Bojanowo">
Browar Bojanowo



</doc>
<doc id="3213149" url="https://pl.wikipedia.org/wiki?curid=3213149" title="Mickey Harte">
Mickey Harte

Mickey Joseph Harte (ur. w 1973 roku w Lifford w hrabstwie Donegal) – irlandzki piosenkarz, reprezentant Irlandii w 48. Konkursie Piosenki Eurowizji w 2003 roku.
Życiorys.
Początki kariery.
Jako nastolatek Harte zaczął uczyć się gry na gitarze oraz pisać swoje pierwsze piosenki. Jego pierwszy utwór, „Candlelight”, inspirowany był Operacją Desert Storm podczas I wojny w Zatoce Perskiej. Później zebrał pieniądze, aby opłacić wydanie swojego pierwszego mini-albumu.
2002-05: "You're a Star", Konkurs Piosenki Eurowizji, "Sometimes Right Sometimes Wrong".
W 2002 roku Harte został zakwalifikowany do stawki konkursowej irlandzkiej wersji programu "Operación Triunfo" – "You're a Star", podczas którego wybrany został reprezentant Irlandii w 48. Konkursie Piosenki Eurowizji w 2003 roku. W grudniu zakwalifikował się z ćwierćfinału do kolejnego etapu dzięki zdobyciu 23% głosów telewidzów za wykonanie piosenki „I'll Be Your Baby”. Przez kolejne tygodnie przechodził przez kolejne odcinki programu jako jeden z faworytów telewidzów, dostając się ostatecznie do półfinału, w którym zaprezentował utwór „We’ve Got the World”, który wygrał w finale programu rozegranego 8 marca. Po koncercie finałowym zwycięska propozycja została posądzona o plagiat duńskiego singla „Fly on the Wings of Love”, z którym bracia Olsen wygrali 45. Konkurs Piosenki Eurowizji w 2000 roku. Organizator imprezy, Europejska Unia Nadawców (EBU), dopuścił irlandzką propozycję do stawki konkursowej. Piosenka zadebiutowała na pierwszym miejscu krajowych list przebojów, zostając najszybciej sprzedającym się singlem roku w kraju oraz osiągając certyfikat poczwórnej platynowej płyty za osiągnięcie wyniku 60 tys. sprzedanych egzemplarzy.
Hart wystąpił 24 maja w finale Konkursu Piosenki Eurowizji, swój występ dedykował zmarłemu kilka tygodniu wcześniej ojcu. Wokalista zdobył łącznie 53 punkty, zajmując 11. miejsce w końcowej klasyfikacji. W czerwcu wydał kolejny mini-album pt. "Never Wanna' Let You Down", miesiąc później – płytę studyjną pt. "Sometimes Right Sometimes Wrong", na którą materiał został nagrany w Chicago. Tytułowy singiel z krążka trafił na pierwsze miejsce krajowych list przebojów oraz osiągnął status podwójnej platynowej płyty. W listopadzie ukazał się album kompilacyjny pt. "Even Better than the Real Thing Vol. 1", na który wokalista nagrał swoją wersję przeboju „Crazy in Love” Beyoncé Knowles. Na drugie wydanie płyty (z 2004 roku) artysta nagrał cover utworu „Fuck It (I Don't Want You Back)” Eamona.
Od 2006: "Live and Learn", "Forward to Reality".
W 2006 roku ukazał się drugi album studyjny Harta, zatytułowany "Live and Learn". Rok później wokalista wziął udział w programie "Celebrities Go Wild", w którym razem z siedmioma innymi uczestnikami został wysłany na surwiwal do dziczy we wsi Connemara. Na początku 2012 roku Harte dołączył do projektu The Subztitutes, pod szyldem której wydał w maju singiel „Bring It on Bring It on” napisany ze swoim idolem, Paulem Bradym, dla irlandzkiej drużyny w piłce nożnej. We wrześniu ukazała się kolejna płyta artysty pt. "Forward to Reality".
Życie prywatne.
Harte ma żonę Louise, z którą ma czwórkę dzieci: Kaleigh, Kyle, Ceolę i Christiana.

</doc>
<doc id="3213150" url="https://pl.wikipedia.org/wiki?curid=3213150" title="Wijśkowo-Morśki Syły Ukrajiny">
Wijśkowo-Morśki Syły Ukrajiny



</doc>
<doc id="3213154" url="https://pl.wikipedia.org/wiki?curid=3213154" title="Eksplozje w Kaohsiung">
Eksplozje w Kaohsiung



</doc>
<doc id="3213155" url="https://pl.wikipedia.org/wiki?curid=3213155" title="Tkaczenko Mychajło">
Tkaczenko Mychajło



</doc>
<doc id="3213156" url="https://pl.wikipedia.org/wiki?curid=3213156" title="Taylor Hawkins &amp; the Coattail Riders">
Taylor Hawkins &amp; the Coattail Riders

Taylor Hawkins &amp; the Coattail Riders – amerykańska grupa muzyczna, założona w 2004 r. przez perkusistę grupy Foo Fighters, Taylora Hawkinsa. Grupa powstała po nagraniu kilku piosenek w domowym studio nagraniowym przyjaciela Hawkinsa Drewa Hestera. Obecnie zespół tworzy rock alternatywny, hard rock i pop rock.
Dyskografię grupy stanowią dwa albumy: "Taylor Hawkins &amp; the Coattail Riders" i "Red Light Fever". W 2010 z zespołem współpracowali muzycy grupy Queen: Brian May i Roger Taylor; Dave Grohl z Nirvany i Foo Fighters oraz Elliot Easton z The Cars.

</doc>
<doc id="3213157" url="https://pl.wikipedia.org/wiki?curid=3213157" title="Tomasz Gałkowski">
Tomasz Gałkowski

Tomasz Gałkowski (ur. 4 lutego 1967 w Łodzi) – kapłan z zakonu pasjonistów, doktor habilitowany nauk prawnych w zakresie prawa kanonicznego, profesor nadzwyczajny Uniwersytetu Kardynała Stefana Wyszyńskiego w Warszawie.
Życiorys.
Pierwszą profesję zakonną złożył 15 września 1988. Święcenia kapłańskie przyjął 16 kwietnia 1992. W 1996 obronił na Papieskim Uniwersytecie Gregoriańskim w Rzymie rozprawę doktorską pt. "Il "quid ius" nella realtà umana e nella Chiesa" pod kierunkiem Velasio De Paolisa, późniejszego kardynała. W 2007 habilitował się na podstawie pracy "Prawo - obowiązek. Pierwszeństwo i współzależność w porządkach prawnych: kanonicznym i społeczności świeckiej".
Jest sędzią Trybunału Metropolitalnego w Łodzi i kierownikiem Katedry Teorii Prawa Kościelnego na Wydziale Prawa Kanonicznego Uniwersytetu Kardynała Stefana Wyszyńskiego w Warszawie.

</doc>
<doc id="3213159" url="https://pl.wikipedia.org/wiki?curid=3213159" title="Narożna Góra">
Narożna Góra

Narożna Góra – wzniesienie o wysokości 165.2 m n.p.m. na Pojezierzu Kaszubskim, położone w woj. pomorskim, w powiecie wejherowskim, na obszarze gminy Łęczyce.
Obecnie wzniesienie nie jest oznaczane nazwą tylko wysokością. Na mapie niemieckiej opracowanej pod koniec wojny, a wydanej w USA po wojnie, wzniesienie oznaczane jest nazwą "Eck - B." z wysokością 165,4 n.p.m. W dosłownym tłumaczeniu nazwa ta brzmi 'Narożna Góra' lub 'Rożna Góra'. Takie nazewnictwo związane jest z położeniem wzniesienia w zakolu rzeki Łeby, która opływa je ze wschodu i północy. 
Wzniesienie to zaliczane jest do moren rozłazińskich, znajduje się ono również na skraju Pojezierza Kaszubskiego na styku z Pradoliną rzeki Łeby co powoduje występowanie na tym wzniesieniu dość znacznych wysokości względnych dochodzących do 115 m.

</doc>
<doc id="3213160" url="https://pl.wikipedia.org/wiki?curid=3213160" title="Grand Prix w Piłce Siatkowej Kobiet 2015">
Grand Prix w Piłce Siatkowej Kobiet 2015

Grand Prix w piłce siatkowej kobiet 2015 − 24. edycja międzynarodowych rozgrywek siatkarskich. W zawodach weźmie udział 28 drużyn podzielonych na siedem grup w trzech dywizjach. Turniej finałowy odbędzie się w amerykańskim mieście Omaha.
System rozgrywek.
28 zespołów podzielono na 7 grup w trzech dywizjach. Pierwszą dywizję stanowi "Elita". W jej skład wchodzi 12 zespołów. Podzielone one będą na dziewięć grup. Każda drużyna znajdzie się w trzech grupach. Po rozegraniu wszystkich meczów punkty sumuje się we wspólnej tabeli. Najlepsze pięć drużyn awansuje do fazy finałowej. Stawkę finalistów uzupełni tegoroczny gospodarz turnieju - Stany Zjednoczone. Druga dywizja to "Zaplecze". Jest ona podzielona na sześć grup, po 4 zespoły w każdej. Każdy zespół znajdzie się w trzech grupach. Po stworzeniu wspólnej tabeli trzy najlepsze zespoły wraz z gospodarzem barażu zmierzą się ze sobą o jedno miejsce w przyszłorocznej I dywizji. Najgorsza drużyna I dywizji spadnie do niższej dywizji, a jej miejsce zajmie najlepsza z II dywizji. Ostatnia dywizja to "Pretendenci". W ich skład wchodzi 8 zespołów podzielonych na cztery grupy. Każda drużyna znajdzie się w dwóch grupach. Po stworzeniu wspólnej tabeli trzy najlepsze drużyny oraz gospodarz baraży zmierzą się ze sobą w turnieju finałowym. Najlepsza drużyna rozgrywek wywalczy awans do wyższej dywizji w przyszłym roku. Jej miejsce zajmie najgorsza drużyna drugiej dywizji.
Faza grupowa.
Dywizja I.
Weekend 1.
Grupa A.
 Bangkok
Grupa B.
 Ningbo
Grupa C.
 Ankara
Weekend 2.
Grupa D.
 São Paulo
Grupa E.
 Saitama
Grupa F.
 Kaliningrad
Weekend 3.
Grupa G.
 Catania
Grupa H.
 Hongkong
Grupa I.
 Stuttgart
Dywizja II.
Weekend 1.
Grupa J.
 Poreč
Grupa K.
 Carolina
Weekend 2.
Grupa L.
 Formosa
Grupa M.
 Samokow
Baraże o I dywizję.
 Lublin
 Półfinały 
 Mecz o 3. miejsce 
 Finał 
Dywizja III.
Weekend 1.
Grupa N.
 Tałdykorgan
Grupa O.
 Monterrey
Weekend 2.
Grupa P.
 Trujillo
Grupa Q.
 Chéraga
Baraże o II dywizję.
 Canberra
 Mecz o 3. miejsce 
 Finał 
Faza finałowa.
 Omaha

</doc>
<doc id="3213162" url="https://pl.wikipedia.org/wiki?curid=3213162" title="Puchar Europy w hokeju na lodzie kobiet 2014/2015">
Puchar Europy w hokeju na lodzie kobiet 2014/2015

11. edycja Pucharu Europy kobiet rozgrywana była od 17 października 2014 roku do 22 lutego 2015 roku.
Szesnaście drużyn, które wywalczyły tytuły mistrzowskie w swoich ligach krajowych zostało podzielonych na cztery grupy po cztery zespoły. Zwycięzcy grup awansowali do drugiej rundy, w której rywalizować będą w dwóch grupach z czterema zespołami rozstawionymi. Następnie zwycięzca każdej z 3 grup drugiej rundy i najlepsza drużyna z drugich miejsc awansowali do finału, który odbył się w fińskim Espoo. W grupie B uczestniczyła drużyna mistrza Polski, Unia Oświęcim, która z bilansem zwycięstwa i dwiema porażkami zajęła ostatecznie trzecie miejsce w swojej grupie.
Zwycięzcą została ponownie rosyjska drużyna SKIF Niżny Nowogród, która po raz drugi w historii zwyciężyła w tych rozgrywkach.
Finał.
Mecze finałowe odbyły się w dniach 20-22 lutego 2015 roku.
Tabela
Dyrektoriat turnieju wybrał trójkę najlepszych zawodników na każdej pozycji:

</doc>
<doc id="3213164" url="https://pl.wikipedia.org/wiki?curid=3213164" title="Maria Paola Colombo Svevo">
Maria Paola Colombo Svevo

Maria Paola Colombo Svevo (ur. 21 stycznia 1942 w Rho, zm. 19 kwietnia 2010 w Monzy) – włoska polityk i działaczka samorządowa związana z Lombardią, członkini Senatu, posłanka do Parlamentu Europejskiego IV kadencji.
Życiorys.
Ukończyła studia politologiczne na Katolickim Uniwersytecie Najświętszego Serca w Mediolanie. Została etatową działaczką Chrześcijańskiej Demokracji, odpowiedzialną za sekcje kobiet w prowincji Mediolan. W 1970 uzyskała po raz pierwszy mandat radnej Monzy, objęła urząd wiceburmistrza i asesora do spraw służb społecznych w miejskiej administracji. W 1975 została wybrana do rady regionalnej Lombardii, weszła w skład regionalnego rządu jako asesor.
W latach 1983–1987 była senatorem IX kadencji, w 1991 objęła wakujący po śmierci jednego z parlamentarzystów mandat senatora X kadencji, od 1992 do 1994 zasiadała w Senacie XI kadencji. Od 1988 była członkinią władz krajowych chadeków. Po rozwiązaniu tego ugrupowania dołączyła do Włoskiej Partii Ludowej. W latach 1994–1999 z jej ramienia sprawowała mandat eurodeputowanej, wchodząc w skład frakcji Europejskiej Partii Ludowej.
Zajmowała się również działalnością akademicką na macierzystej uczelni oraz społeczną m.in. jako przewodnicząca fundacji Fondazione Franco Verga.

</doc>
<doc id="3213165" url="https://pl.wikipedia.org/wiki?curid=3213165" title="Kalanszo">
Kalanszo



</doc>
<doc id="3213168" url="https://pl.wikipedia.org/wiki?curid=3213168" title="O myszce, ptaszku i kiełbasce">
O myszce, ptaszku i kiełbasce

O myszce, ptaszku i kiełbasce ("Von dem Mäuschen, Vögelchen und der Bratwurst") – baśń braci Grimm opublikowana w 1812 roku w ich zbiorze "Baśni" (tom 1, nr 23).
Treść.
Trójka przyjaciół - ptaszek, mysz i kiełbaska, zamieszkało we wspólnym gospodarstwie. Każde z nich miało swoje obowiązki: ptaszek latał codziennie do lasu przynosząc drewno na podpałkę, mysz nosiła wodę i rozpalała ogień, a kiełbaska zajmowała się gotowaniem. Wiodło im się dobrze. 
Pewnego dnia ptaszek spotkał w lesie innego ptaka i opowiedział, jakie szczęśliwe ma życie. Jednak obcy ptaszek uznał, że przyjaciele go wykorzystują, gdyż dają mu najcięższe zadanie. Tymczasem mysz po naniesieniu wody i rozpaleniu ognia może wypoczywać, a kiełbaska ma za zadanie tylko zanurzyć się w przygotowanej zupie, by była dobrze osolona i omaszczona. 
Pod wpływem tych słów, ptaszek zbuntował się po powrocie i oświadczył, że nie będzie już latał po drewno. Wówczas przyjaciele ustalili, że zamienią się rolami. Od tej pory ptaszek miał nosić wodę, mysz gotować, a kiełbaska chodzić do lasu po drewno. Następnego dnia kiełbaska udała się do lasu po drewno, ale długo nie wracała. Ptaszek wyruszył na poszukiwanie. Okazało się, że przyjaciółka spotkała w lesie psa, który ją pożarł. 
Ptaszek wrócił do domu i powiedział myszy co się stało. Oboje byli zasmuceni, ale postanowili nadal trzymać się razem. Ptaszek nakrył do stołu, a mysz zaczęła gotować. Kiedy jednak chciała, za przykładem kiełbaski, wskoczyć do garnka, żeby omaścić potrawę, ugotowała się żywcem. Ptaszek, wracający z drewnem, po powrocie nie zastał kucharki. Zaczął jej szukać. Przez nieuwagę sprawił, że przyniesione przez niego drewno zajęło się ogniem. By ugasić pożar pobiegł do studni po wodę. Jednak wiadro okazało się dla niego za ciężkie - utonęło w studni, pociągając za sobą wróbla, który utonął.

</doc>
<doc id="3213171" url="https://pl.wikipedia.org/wiki?curid=3213171" title="Franco Malerba">
Franco Malerba

Franco Malerba (ur. 10 października 1946 w Busalli) – włoski fizyk i astronauta, uczestnik misji STS-46, poseł do Parlamentu Europejskiego IV kadencji.
Życiorys.
Absolwent inżynierii elektrycznej i telekomunikacji na Uniwersytecie Genueńskim. Pracował naukowo we włoskiej krajowej radzie badań naukowych w Camogli i w amerykańskim National Institutes of Health w Bethesdzie. Na macierzystej uczelni uzyskał doktorat z zakresu biofizyki. Był oficerem rezerwy we włoskiej marynarce wojennej. W 1978 został wybrany przez Europejską Agencję Kosmiczną do programu Spacelab. Dołączył do zespołu ESA jako członek departamentu nauk kosmicznych w ramach ESTEC w Noordwijku. W 1989 został wytypowany do lotu w jednej z misji.
W 1992 odbył lot w ramach misji STS-46 trwający 7 dni 23 godziny i 15 minut, pełniąc w jego ramach funkcję specjalisty ładunku.
W latach 1994–1999 z ramienia partii Forza Italia sprawował mandat eurodeputowanego IV kadencji. Był również samorządowcem w Genui. Zajął się działalnością naukową i popularyzatorską, a także publicystyczną, współpracując z prasą codzienną.
Jego nazwiskiem nazwano odkrytą w 1996 planetoidę (9897) Malerba.

</doc>
<doc id="3213172" url="https://pl.wikipedia.org/wiki?curid=3213172" title="Cerkiew św. Jerzego w Moskwie (Dorogomiłowo)">
Cerkiew św. Jerzego w Moskwie (Dorogomiłowo)

Cerkiew św. Jerzego – prawosławna cerkiew w Moskwie, w rejonie Dorogomiłowo, na terenie Parku Zwycięstwa na Pokłonnej Górze.
Historia.
Cerkiew została wzniesiona w latach 1994–1995 z funduszy wydzielonych przez miasto. Kamień węgielny pod jej budowę położył 9 maja 1994 patriarcha moskiewski i całej Rusi Aleksy II. Autorem projektu budynku, w którym połączono elementy tradycyjnego stylu ruskiego z akcentami modernistycznymi, był Anatolij Polanski. Twórca ten zmarł przed ukończeniem prac budowlanych i do jego projektu wprowadzono pewne poprawki. Poświęcenie gotowego obiektu sakralnego w roku następnym było częścią kilkudniowych obchodów 50. rocznicy zakończenia II wojny światowej (zwycięstwa ZSRR w wielkiej wojnie ojczyźnianej) i odbyło się 6 maja 1995, również pod przewodnictwem patriarchy Aleksego II. Ikonostas dla cerkwi wykonał Aleksandr Czaszkin. Już po konsekracji świątyni w jej wnętrzu powstał kompleks fresków. Dekorujące świątynię z zewnątrz mozaikowe płaskorzeźby wykonali Zurab Cereteli oraz J. Kluczariew.
Szczególnym obiektem kultu w cerkwi jest cząstka relikwii patrona świątyni, podarowana w 1998 przez patriarchę jerozolimskiego Diodora.
Pod opieką duchowieństwa parafii św. Jerzego pozostaje również czasownia św. Michała Archanioła również położona na terenie Parku Zwycięstwa, w sąsiedztwie muzeum wojny 1812 r.. Cerkiew jest tradycyjnie związana z rosyjskim wojskiem, odbywają się w niej nabożeństwa w intencji żołnierzy, kadetów i słuchaczy szkół wojskowych, jak również uroczystości składania przysięgi wojskowej. 1 sierpnia 2014 Świętą Liturgię w świątyni służył patriarcha moskiewski i całej Rusi Cyryl.

</doc>
<doc id="3213174" url="https://pl.wikipedia.org/wiki?curid=3213174" title="Słomka, węgielek i groch">
Słomka, węgielek i groch

Słomka, węgielek i groch ("Strohhalm, Kohle und Bohne") – baśń braci Grimm opublikowana w 1812 roku w ich zbiorze "Baśni" (tom 1, nr 18).
Treść.
Pewna staruszka przygotowywała posiłek. Roznieciła w kominku ogień garścią słomy i wsypała garść grochu do garnka. Wtedy jedno z ziarenek grochu upadło na podłogę i potoczyło się obok słomki, która wypadła staruszce podczas rozpalania. Wkrótce obok nich wylądował żarzący się węgielek, który w ten sposób uniknął spalenia na popiół. Groch zaproponował nowym znajomym, że skoro całą ich trójka szczęśliwie uniknęła śmierci, powinny razem udać się w obce kraje, bo tu zawsze ich może nowe nieszczęście spotkać. Pozostali zaakceptowali jego pomysł i udali się wszyscy w świat. Po drodze natrafili na strumyk. Nie wiedzieli jak przejść na drugą stronę. Wówczas słomka zaproponowała, że położy się w poprzek, a towarzysze przejdą po niej. Kiedy tak zrobiła pierwszy ruszył węgielek. Okazał się, że wciąż się żarzył. Słomka zajęła się ogniem i przełamała wpół, tak, że oboje utonęli w wodzie. Groch, który przebywał na lądzie, zaczął się tak śmiać z tej przygody, że pękł. Na szczęście w pobliżu przechodził krawczyk, który zszył go czarną nicią ratując życie. Groch podziękował krawczykowi za ratunek. Baśń kończy się stwierdzeniem narratora, że od tej pory ziarenka grochu mają czarny szew.

</doc>
<doc id="3213178" url="https://pl.wikipedia.org/wiki?curid=3213178" title="Giovanni Burtone">
Giovanni Burtone

Giovanni Mario Salvino Burtone (ur. 4 sierpnia 1956 w Katanii) – włoski polityk, lekarz i samorządowiec, poseł do Parlamentu Europejskiego IV kadencji, deputowany krajowy.
Życiorys.
Absolwent medycyny i chirurgii, specjalizował się w kardiologii i medycynie sadowej. Działał w Chrześcijańskiej Demokracji, zasiadał w Sycylijskim Zgromadzeniu Regionalnym. W pierwszej połowie lat 90. pełnił funkcję asesora we władzach regionu.
W latach 1994–1999 z ramienia Włoskiej Partii Ludowej sprawował mandat eurodeputowanego, wchodząc w skład frakcji Europejskiej Partii Ludowej. Działał następnie w partii Margherita, z którą w 2007 dołączył do nowo powołanej Partii Demokratycznej. W 2001 uzyskał mandat posła do Izby Deputowanych XIV kadencji, utrzymywał go w kolejnych wyborach (2006, 2008, 2013) na XV, XVI i XVII kadencję. W 2017 został burmistrzem miejscowości Militello in Val di Catania (reelekcja w 2022). W 2022 ponownie wybrany do Sycylijskiego Zgromadzenia Regionalnego.

</doc>
<doc id="3213182" url="https://pl.wikipedia.org/wiki?curid=3213182" title="Monteverdi Sahara">
Monteverdi Sahara

Monteverdi Sahara − samochód terenowy produkowany przez szwajcarską firmę Monteverdi.

</doc>
<doc id="3213183" url="https://pl.wikipedia.org/wiki?curid=3213183" title="Antonio Graziani">
Antonio Graziani

Antonio Graziani (ur. 15 sierpnia 1930 w Camaiore, zm. 10 września 2007 tamże) – włoski polityk i dziennikarz, członek Senatu, poseł do Parlamentu Europejskiego IV kadencji.
Życiorys.
Z zawodu dziennikarz, zaangażował się w działalność polityczną w ramach Chrześcijańskiej Demokracji. W 1987 został wybrany na senatora X kadencji, w 1992 odnowił mandat na XI kadencję (do 1994). Po rozwiązaniu chadecji dołączył do Włoskiej Partii Ludowej. W latach 1994–1999 z jej ramienia sprawował mandat eurodeputowanego, wchodząc w skład frakcji Europejskiej Partii Ludowej.

</doc>
<doc id="3213184" url="https://pl.wikipedia.org/wiki?curid=3213184" title="Kamablon">
Kamablon

Kamablon (pol. dom mowy) – dom spotkań starszyzny w społeczności Mande z okresu imperium Mali za panowania Sundiaty Keïty. 
Kamablon w Kangabie z 1653 roku uznawany jest za ostatnią budowlę tego rodzaju. Oryginalny "kamablon" miał być zbudowany przez Mensę Souleymana po jego powrocie z pielgrzymki do Mekki w 1352, by przechowywać święte księgi przywiezione z podroży. Po upadku imperium Mali w 1670 roku "kamablon" był miejscem przechowywania przedmiotów związanych z kulturą Mande, a w 1840 roku przywrócono jego muzułmański charakter.
"Kamablon" w Kangabie to budynek na planie koła o średnicy 4 metrów i wysokości 5 metrów, zlokalizowany pośrodku głównego placu wioski. Strażnikami dziedzictwa "kamablonu" i organizatorami ceremonii są członkowie klanu Keïta oraz grioci i mężczyźni z klanu Diabate. "Kamablon" zbudowany jest z niepalonych cegieł a jego dach pokrywa strzecha. Jego ściany, drzwi i dach są bogato zdobione a symboliczne ornamenty nawiązują do historii, filozofii, religii i światopoglądu strażników. Koło "Kamablonu" znajdują się: studnia, trzy drzewa wełniaka, kwadratowa platforma "wasi", grób budowniczego i pierwszego strażnika "kamablonu". 
Co siedem lat, budynek otrzymuje nowy dach, co jest okazją do świętowania dla lokalnej społeczności. Przez pięć dni (od poniedziałku do piątku), młodzi mężczyźni w wieku od 20 do 21 lat z klanu Keïta zdejmują stary dach i pokrywają dom nowym. Prace nadzoruje starszyzna. W tym czasie grioci z pobliskiej wsi Kela opowiadają historie regionu Manden i wspominają króla Sundiatę, m.in. recytowany jest epos o Sundiacie.. Podczas uroczystości starszyzna dzieli się swoją wiedzą na temat historii i tradycji ludu Mande, zażegnywane są konflikty i stawiane prognozy na kolejne siedem lat. 
W 2009 roku ceremonia zmiany dachu "kamablonu" w Kangabie została wpisana na listę niematerialnego dziedzictwa UNESCO.

</doc>
<doc id="3213188" url="https://pl.wikipedia.org/wiki?curid=3213188" title="Norm Olson Enterprises">
Norm Olson Enterprises



</doc>
<doc id="3213189" url="https://pl.wikipedia.org/wiki?curid=3213189" title="Parowóz Garratta">
Parowóz Garratta



</doc>
<doc id="3213190" url="https://pl.wikipedia.org/wiki?curid=3213190" title="Parowóz Malleta">
Parowóz Malleta



</doc>
<doc id="3213191" url="https://pl.wikipedia.org/wiki?curid=3213191" title="Parowóz Meyera">
Parowóz Meyera



</doc>
<doc id="3213192" url="https://pl.wikipedia.org/wiki?curid=3213192" title="Parowóz Shay">
Parowóz Shay



</doc>
<doc id="3213194" url="https://pl.wikipedia.org/wiki?curid=3213194" title="Amedeo Amadeo">
Amedeo Amadeo

Amedeo Amadeo (ur. 8 września 1946 w Bergamo) – włoski lekarz i polityk, poseł do Parlamentu Europejskiego IV kadencji.
Życiorys.
Absolwent medycyny i chirurgii na Università degli Studi di Milano (1973). Specjalizacje z zakresu endokrynologii, medycyny sportowej i chorób wewnętrznych uzyskiwał na Uniwersytecie w Pawii. Pracował w szpitalach w Trescore Balneario, Alzano Lombardo i Gazzanidze, od 1990 kierując oddziałami ratunkowymi dwóch ostatnich jednostek. W latach 1994–1999 z ramienia Sojuszu Narodowego sprawował mandat eurodeputowanego, pozostając deputowanym niezrzeszonym, pracując w Komisji ds. Petycji oraz w Komisji ds. Środowiska Naturalnego, Zdrowia Publicznego i Ochrony Konsumentów. W 2000 objął stanowisko dyrektora generalnego szpitala Bolognini w Seriate.

</doc>
<doc id="3213195" url="https://pl.wikipedia.org/wiki?curid=3213195" title="Sebastiano Musumeci">
Sebastiano Musumeci



</doc>
<doc id="3213199" url="https://pl.wikipedia.org/wiki?curid=3213199" title="Mate Maleš">
Mate Maleš

Mate Maleš (ur. 11 marca 1989 w Szybeniku) – chorwacki piłkarz, grający na pozycji pomocnika.
Kariera klubowa.
Maleš jest wychowankiem klubu HNK Šibenik. W 2007 roku przeszedł do Hajduka Split, a kilka miesięcy później do Dinama Zagrzeb, w żadnym z tych dwóch klubów nie potrafił przebić się jednak do podstawowego składu. Zimą 2009 roku trafił do Lokomotivy Zagrzeb, w którym, z kilkumiesięczną przerwą na grę w NK Zagreb, występował do lata 2013 roku. Przed sezonem 2013/14 podpisał umowę z HNK Rijeka.
Kariera reprezentacyjna.
W reprezentacji Chorwacji zadebiutował 5 marca 2014 roku w towarzyskim meczu przeciwko Szwajcarii. Na boisku przebywał do 56 minuty
Sukcesy.
Dinamo
Rijeka

</doc>
<doc id="3213200" url="https://pl.wikipedia.org/wiki?curid=3213200" title="Bitwy Westeros">
Bitwy Westeros

Bitwy Westeros (ang. "Battles of Westeros") – strategiczno-taktyczna gra planszowa wydana przez Fantasy Flight Games w 2010. Gra jest osadzona w świecie przedstawionym w serii powieści fantasy George’a R.R. Martina pod tytułem "Pieśń lodu i ognia". Polskie tłumaczenie zostało przygotowane przez wydawnictwo Galakta.
Mechanika gry.
Gra toczy się na planszy heksagonalnej przedstawiającej pole walki. Gracze wcielają się w przywódców wojsk Lannisterów i Starków, którzy toczą między sobą bitwy oparte na wydarzeniach z książek lub własnych scenariuszach. Każdy z rodów dysponuje swoją armią dzielącą się na dowódców i żołnierzy. Poszczególne armie posiadają w swoim składzie łuczników, jazdę oraz piechotę, dodatkowo Starkowie dysponują psiarzami natomiast Lannisterowie ciężka piechotą. Gracze na przemian przydzielają rozkazy swoim jednostkom, aż do ostatniej rundy, w której sprawdzane są warunki zwycięstwa. Zakończenie rozgrywki może również nastąpić wcześniej poprzez osiągnięcia zwycięstwa natychmiastowego (bez konieczności rozgrywania wszystkich rund).
Dodatki.
W języku polskim wydanych zostało pięć dodatków do gry:
Strażnicy Zachodu.
Pierwsze rozszerzenie wydane w 2010 wprowadza do gry nowe jednostki armii Lannisterów w tym m.in. trzech nowych dowódców Tyriona Lannister, Sandora Clegane’a oraz Davena Lannistera.
W skład pudełka wchodzą:
Strażnicy Północy.
Drugie rozszerzenie wydane w 2010 wprowadza do gry nowe jednostki armii Starków, w tym m.in. trzech nowych dowódców: Smalljona Umbera, Galbarta Glovera oraz Rodrika Cassela.
W skład pudełka wchodzą:
Władcy Rzeki.
Trzecie rozszerzenie wydane w 2011 wprowadza do gry nowe jednostki armii Tullych, w tym m.in. trzech nowych dowódców: Edmure'a Tully'ego, Bryndena Tully'ego oraz Marqa Pipera. Dodatkowe jednostki mogą wspierać w grze dowolny z podstawowych rodów. Oprócz tego rozszerzenie wprowadza nowe zasady do mechaniki gry.
W skład pudełka wchodzą:
Plemiona Doliny.
Czwarte rozszerzenie wydane w 2011 wprowadza do gry nowe jednostki armii Plemion Doliny (Czarne Uszy, Kamienne Wrony i Spaleni), w tym m.in. trzech nowych dowódców: Shaggę, syna Dolfa, Chellę, córkę Cheyka oraz Timetta, syna Timetta. Dodatkowe jednostki Plemion Doliny mogą wspierać w grze dowolny z podstawowych rodów. Oprócz tego rozszerzenie wprowadza nowe zasady do mechaniki gry.
W skład pudełka wchodzą:
Bractwo Bez Chorągwi.
Piąte rozszerzenie wydane w 2011 wprowadza do gry nowe jednostki armii Bractwa bez Chorągwi w tym m.in. trzech nowych dowódców: lorda Berica Dondarriona, Anguya oraz Thorosa z Myr. Dodatkowe jednostki mogą wspierać w grze dowolny z podstawowych rodów. Oprócz tego rozszerzenie wprowadza nowe zasady do mechaniki gry.
W skład pudełka wchodzą:
Dodatkowo pojawiło się szóste rozszerzenie do gry: House Baratheon Army Expansion, które nie zostało do tej pory wydane w języku polskim.
Zawartość pudełka z grą.
W skład pudełka wchodzą:

</doc>
<doc id="3213202" url="https://pl.wikipedia.org/wiki?curid=3213202" title="Osady w Królestwie Polskim">
Osady w Królestwie Polskim

Osady w Królestwie Polskim – kategoria osiedli o charakterze miejskim, do której najczęściej zaliczano miasta pozbawione praw miejskich (przed 1869 r. – oddolnie, z inicjatywy mieszkańców lub dziedziców, a od 1869 r. – odgórnie, przez zaborcze władze rosyjskie), rzadziej zurbanizowane osiedla wiejskie. Osady, mimo że nie posiadały praw miejskich, podobnie jak miasteczka galicyjskie i kresowe pełniły funkcje lokalnych ośrodków handlowych i drobnego rzemiosła dla otaczających ich wsi. Osady miejskie były od 1864 poddane mocy obowiązującej ukazu z dnia 19 lutego 1864 r. „o urządzeniu gmin wiejskich”. Miano osady, mimo że nie dawało żadnych dodatkowych praw, pozwalało lokalnej społeczności na wyróżnianie się spośród wsi o tradycyjnie wiejskiej przeszłości, o czym nadal świadczą przydawki stanowiące integralne części nazw niektórych dawnych miast/osad (np. Gorzków-Osada, Komarów-Osada czy Kuczbork-Osada). Maksymalnie było jednocześnie w Królestwie Polskim 359 osad (w latach 1910–1915).
Osady utworzone przed 1869.
W latach 1815–1869 na terenie Kongresówki istniało 16 osad, utworzonych przeważnie ze zdegradowanych miast.
Osady utworzone w następstwie reformy miejskiej 1869–1870.
Największa liczba osad w Królestwie Polskim została utworzona ukazem najwyższym z dnia 13 lipca 1869 r. Postanowieniami Komitetu Urządzającego w Królestwie Polskim w latach 1869–1870 z ogólnej liczby 452 miast 336 odebrano prawa miejskie i zaliczono do osad, włączając do istniejących gmin wiejskich lub tworząc z nich osobne osady stanowiące gminy.
Osady uporządkowane są według daty degradacji (według daty wydania postanowienia, następnie według kolejności w postanowieniach), zachowując oryginalną pisownię (tak jak w odpowiednich postanowieniach).
Osady utworzone po 1870.
W ramach korekty reformy miejskiej z 1869–1870 utworzono jeszcze dwie osady ze zdegradowanych miast: Górę Kalwarię w 1883 r. i Zawichost w 1888 r. Ponadto, utworzono dodatkowo 6 osad miejskich z miejscowości formalnie wiejskich: Targówek (ok. 1889), Łapy (1903), Kamienną (1905), Sztabin (1907, jako Krasnybór), Ciechocinek (1908) i Ochotę (1910).
Maksymalną liczbę osad (nazywanych już pod koniec mianem "miasteczek") uzyskano w 1914 roku: było ich aż 359. Następnie ich liczba zaczęła stopniowo maleć, a od 1910 roku nie utworzono już ani jednej osady.
Podczas I wojny światowej zbiór osad uległ szeregowi zmian.
Rozwój osad po odzyskaniu przez Polskę niepodległości.
Koncepcja osady utrzymała się po odzyskaniu niepodległości przez Polskę w 1918 r. aż do reformy 1933–1934, kiedy to została formalnie zlikwidowana. W 1918 roku na terenie Polski było 337 osad miejskich, zamieszkanych przez około 575 tys. osób. Do 1933 r. władze polskie przywróciły bądź nadały po raz pierwszy prawa miejskie 76 osadom miejskim. W 1933 r. na terenie b. Kongresówki znajdowało się 261 osad miejskich. Ostatnią zlikwidowaną osadą były Poddębice, którym nadano status gminy miejskiej 9 kwietnia 1934.

</doc>
<doc id="3213205" url="https://pl.wikipedia.org/wiki?curid=3213205" title="Pino Rauti">
Pino Rauti

Giuseppe Umberto (Pino) Rauti (ur. 19 listopada 1926 w Cardinale, zm. 2 listopada 2012 w Rzymie) – włoski polityk, działacz neofaszystowski, jeden z liderów Włoskiego Ruchu Społecznego (MSI), parlamentarzysta krajowy, poseł do Parlamentu Europejskiego III i IV kadencji.
Życiorys.
W czasie II wojny światowej był ochotnikiem sił zbrojnych Włoskiej Republiki Socjalnej. W 1946 należał do założycieli Włoskiego Ruchu Społecznego. W tym samym roku współtworzył faszyzujący ruch polityczny Fasci di Azione Rivoluzionaria. W 1951 znalazł się wśród członków tej grupy aresztowanych po zamachach bombowych, ostatecznie sam został jednak uniewinniony. W 1954 utworzył paramilitarną skrajną organizację Ordine Nuovo, której członkowie w latach 60. i 70. byli łączeni z różnymi atakami.
Pino Rauti ukończył studia prawnicze, pracował jako publicysta i dziennikarz. W 1972 po raz pierwszy został wybrany do Izby Deputowanych, w której zasiadał do 1992 jako poseł VI, VII, VIII, IX i X kadencji. W 1990 został sekretarzem krajowym (przewodniczącym) MSI, ustąpił jednak już w 1991 po słabych wynikach ugrupowania w wyborach lokalnych i regionalnych na Sycylii. W 1989 i w 1994 z ramienia Włoskiego Ruchu Społecznego był wybierany do Europarlamentu III i IV kadencji, w którym zasiadał do 1999. Pozostawał deputowanym niezrzeszonym, pracował m.in. w Komisji ds. Rozwoju i Współpracy oraz w Komisji ds. Socjalnych i Zatrudnienia.
Gdy w połowie lat 90. liderujący Włoskiemu Ruchowi Społecznemu Gianfranco Fini podjął działania zmierzające do przekształcenia MSI w nowe ugrupowanie o profilu konserwatywnym i umiarkowanym (Sojusz Narodowy), Pino Rauti zakwestionował tę linię, oceniając ją jako zaprzeczenie swojej historii. W 1995 utworzył nowe ugrupowanie Ruch Socjalny – Trójkolorowy Płomień, którym kierował do 2002. W 2004 założył kolejną partię pod nazwą Movimento Idea Sociale, którą kierował do czasu swojej śmierci.
Był ojcem polityk Isabelli Rauti i teściem Gianniego Alemanno

</doc>
<doc id="3213206" url="https://pl.wikipedia.org/wiki?curid=3213206" title="The Whirlwind">
The Whirlwind

The Whirlwind − trzeci album studyjny progresywno-rockowej supergrupy Transatlantic wydany 23 października 2009 roku przez wytwórnię Metal Blade w USA i InsideOut Music w Europie.

</doc>
<doc id="3213208" url="https://pl.wikipedia.org/wiki?curid=3213208" title="Giorgio Almirante">
Giorgio Almirante

Giorgio Almirante (ur. 27 czerwca 1914 w Salsomaggiore Terme, zm. 22 maja 1988 w Rzymie) – włoski polityk, działacz faszystowski, jeden z założycieli Włoskiego Ruchu Społecznego (MSI) i wieloletni lider tego ugrupowania, parlamentarzysta krajowy, poseł do Parlamentu Europejskiego I i II kadencji.
Życiorys.
Ukończył szkołę średnią w Turynie, po czym przeniósł się do Rzymu, gdzie w 1937 został absolwentem studiów humanistycznych. Został działaczem młodzieżowym Narodowej Partii Faszystowskiej, redaktorem pisma „Tevere” i sekretarzem redakcji rasistowskiego periodyku „Difesa della Razza”. W okresie II wojny światowej uczestniczył we włoskich siłach zbrojnych w trakcie kampanii północnoafrykańskiej. W 1943 dołączył do Narodowej Gwardii Republikańskiej, wojska faszystowskiej Włoskiej Republiki Socjalnej. Pracował też w administracji republiki jako dyrektor gabinetu ministra kultury. Po upadku reżimu faszystowskiego ukrywał się przez ponad rok.
W 1946 należał do założycieli neofaszystowskiego Włoskiego Ruchu Społecznego. Pracował w tym czasie jako nauczyciel w szkole średniej, udzielał też lekcji prywatnych. W 1947 został sekretarzem (przewodniczącym) MSI, utracił tę funkcję w 1950. Do władz centralnych partii powrócił w 1956. Od 1969 do 1987 ponownie kierował Włoskim Ruchem Społecznym. Ustąpił na skutek choroby, rekomendując na swojego następcę Gianfranca Finiego.
Giorgio Almirante w 1948 po raz pierwszy został wybrany do Izby Deputowanych. Z powodzeniem ubiegał się o reelekcję w kolejnych wyborach, sprawując do 1988 mandat posła I, II, III, IV, V, VI, VII, VIII, IX i X kadencji. W 1979 i w 1984 z ramienia Włoskiego Ruchu Społecznego był wybierany do Europarlamentu I i II kadencji. Oba mandaty (krajowy i europejski) wykonywał aż do swojej śmierci.

</doc>
<doc id="3213209" url="https://pl.wikipedia.org/wiki?curid=3213209" title="Kaja Mirecka-Ploss">
Kaja Mirecka-Ploss



</doc>
<doc id="3213212" url="https://pl.wikipedia.org/wiki?curid=3213212" title="Piotr z Ruffii">
Piotr z Ruffii



</doc>
<doc id="3213213" url="https://pl.wikipedia.org/wiki?curid=3213213" title="Australia/New Zealand Cup w biegach narciarskich 2014">
Australia/New Zealand Cup w biegach narciarskich 2014

Sezon 2014 Australia/New Zealand Cup, który rozpoczął się 2 sierpnia w australijskim Perisher Valley, a zakończył 17 sierpnia, w australijskim Falls Creek.
Obrończynią tytułu wśród kobiet była Japonka Chisa Obayashi, a wśród mężczyzn Szwed Victor Gustafsson.
Kryształową kulę w rywalizacji kobiet wywalczyła reprezentantka Australii Esther Bottomley, natomiast wśród mężczyzn zwyciężył Szwajcar Valerio Leccardi.

</doc>
<doc id="3213214" url="https://pl.wikipedia.org/wiki?curid=3213214" title="Lokomotywa przetokowa">
Lokomotywa przetokowa



</doc>
<doc id="3213215" url="https://pl.wikipedia.org/wiki?curid=3213215" title="Korkociąg (film)">
Korkociąg (film)

Korkociąg – polski krótkometrażowy film dokumentalny z 1971 roku zrealizowany przez Marka Piwowskiego. Pokazuje różne stadia choroby alkoholowej, m.in. halucynozę alkoholową, zespół oniryczny, zespół Korsakowa, delirium tremens. Nagrania pokazujące pacjentów cierpiących na poszczególne stadia tej choroby przeplatają się z nagraniami z obchodów 52 rocznicy utworzenia w 1919 roku Państwowego Monopolu Spirytusowego.

</doc>
<doc id="3213219" url="https://pl.wikipedia.org/wiki?curid=3213219" title="Innenstadt I">
Innenstadt I

Innenstadt I, Frankfurt-Innenstadt I – 1. okręg administracyjny ("Ortsbezirk") we Frankfurcie nad Menem, w kraju związkowym Hesja, w Niemczech. Liczy 42 144 mieszkańców (31 grudnia 2013) i ma powierzchnię 9,12 km².
Dzielnice.
W skład okręgu wchodzi pięć dzielnic ("Stadtteil"):

</doc>
<doc id="3213221" url="https://pl.wikipedia.org/wiki?curid=3213221" title="Jan Józef Przypkowski">
Jan Józef Przypkowski

Jan Józef Przypkowski (Przybkowski) herbu Radwan (ur. 1707, zm. 12 stycznia 1758) – astronom, matematyk, wydawca kalendarzy, profesor Uniwersytetu Krakowskiego.
Życiorys.
Pochodził z rodziny Przypkowskich osiadłej na Mazowszu. Jego przodkowie od dziesięcioleci przynależeli do zboru Braci Polskich; ojciec Jan, aby uniknąć prześladowań na tle religijnym, musiał przejść z unitarianizmu na katolicyzm.
Przypkowski w 1721 studiował na Wydziale Filozoficznym Uniwersytetu Krakowskiego i tu w 1724 uzyskał bakalaureat, a w 1727 został mistrzem sztuk wyzwolonych. Także w tym roku rozpoczął wykłady na Wydziale Filozoficznym, które prowadził przez jedenaście lat bezpłatnie. W tym czasie poświęcił w głównej mierze opracowywaniu kalendarzy astrologiczno-astronomicznych, które od 1729 wydawał aż do 1747. Kalendarze Przypkowskiego charakteryzowały się ubogą treścią; oprócz kalendarium zawierały jedynie prognostyki astrologiczne.
5 marca 1738 został desygnowany na profesora matematyki i astronomii do Kolegium Mniejszego. W związku z tym we wrześniu 1738 przedstawił dysertację "Questio astronomica de singulis planetarum orbibus ex Almagesti Ptolomaei...". Praca ta była całkowicie oparta na Ptolemeuszu; o heliocentryzmie Mikołaja Kopernika pisał Przypkowski, że ta „hipoteza... jakkolwiek wedle niektórych pozwala łatwiej objaśnić zjawisko ruchu planet, jednak, z powodu sprzecznego z Pismem potrójnego ruchu Ziemi usuniętej ze środka świata, jest nie do przyjęcia”. Poglądy na temat teorii kopernikańskich znajdujących się w pracy Przypkowskiego można było znaleźć w większości dzieł ówczesnych astronomów krakowskich.
W 1743 został dziekanem Wydziału Filozoficznego, ponadto kilkakrotnie reprezentował interesy uczelni na sejmie w Warszawie. Od 1744 był notariuszem rektora, tego roku został powołany na członka Kolegium Większego, otrzymując jednocześnie kanonię w kolegiacie św. Anny w Krakowie. Od 17 września 1745 Przypkowski opłacany był jako profesor królewski. W 1746 został Archidiakonem kolegiaty św. Anny, następnie prokuratorem kościoła św. Anny.
W 1750 wszedł w skład powołanej przez biskupa krakowskiego Andrzeja Załuskiego komisji do opracowywania reformy w zakresie nauczania matematyki. Przypkowski do końca życia pełnił funkcję profesora na Wydziale Filozoficznym rezygnując z kariery uniwersyteckiej na bardziej intratnym Wydziale Teologicznym, co w ówczesnym środowisku uniwersyteckim było odosobnionym przypadkiem.
Prawdopodobnie Przypkowski był twórcą zegara słonecznego z 1740 znajdującego się na kościele Mariackim w Krakowie.
Zmarł 12 stycznia 1758 i został pochowany w kościele św. Anny w Krakowie.

</doc>
<doc id="3213222" url="https://pl.wikipedia.org/wiki?curid=3213222" title="Frankfurt-Innenstadt I">
Frankfurt-Innenstadt I



</doc>
<doc id="3213223" url="https://pl.wikipedia.org/wiki?curid=3213223" title="Kościół i klasztor Dominikanek w Przemyślu">
Kościół i klasztor Dominikanek w Przemyślu

Kościół i klasztor Dominikanek – częściowo nieistniejący kompleks sakralny znajdujący się przy ulicy Grodzkiej 8 w Przemyślu
Historia.
Klasztor ufundowany został przez Magdalenę Dobrostańską (późniejszą przeoryszę) pod koniec XVI wieku. Na mocy przywileju Zygmunta III Wazy z dnia 8 lipca 1591 dominikanki nabyły folwark na Kruhelu, który w 1651 sprzedały Dominikanom. W 1620 wybudowały okazały klasztor, a w 1693 kościółek. W 1774 w klasztorze przebywało 20 zakonnic. Dekretem z 6 września 1782 klasztor został zlikwidowany w wyniku tzw. kasaty józefińskiej. Kościół został rozebrany, natomiast budynek klasztorny został później zaadaptowany na szpital wojskowy. W 1890 roku szpital został przeniesiony do nowo zbudowanego kompleksu szpitalnego przy ulicy Słowackiego. W jego miejsce, w dawnym klasztorze urządzono kasyno wojskowe, które funkcjonowało również po odzyskaniu przez Polskę niepodległości. We wrześniu 1939 roku mieściło się tu dowództwo obrony Przemyśla. Po II wojnie światowej budynek był wciąż w rękach wojska, które prowadziło tam m.in. kino "Roma". W 2010 Ministerstwo Obrony Narodowej przekazało budynek miastu, które po przeprowadzonej rewitalizacji, urządziło jedną z nowocześniejszych bibliotek na Podkarpaciu.

</doc>
<doc id="3213224" url="https://pl.wikipedia.org/wiki?curid=3213224" title="Wybory prezydenckie w Mauretanii w 2014 roku">
Wybory prezydenckie w Mauretanii w 2014 roku

Wybory prezydenckie w Mauretanii w 2014 roku odbyły się 21 czerwca 2014 r. W przypadku, gdyby żaden z kandydatów nie otrzymał więcej niż 50% głosów, odbyłaby się druga tura wyborów, zaplanowana na 5 lipca. Wybory prezydenckie wygrał już w pierwszej turze urzędujący prezydent Muhammad uld Abd al-Aziz z Unii na rzecz Republiki, który otrzymał 82% głosów. Większość partii opozycyjnych zbojkotowała wybory.
Kontekst.
W czasie wyborów prezydenckich urzędującym prezydentem był Muhammad uld Abd al-Aziz, urzędujący na tym stanowisku od 2009 r. Abd al-Aziz to wysokiej rangi oficer i czołowa postać zamachu stanu z sierpnia 2005 roku, którego wynikiem było obalenie urzędującego od 21 lat Maawii uld Sid’Ahmada Tai. W sierpniu 2008 r. poprowadził kolejny zamach stanu, wskutek którego został obalony prezydent Sidi uld Szajch Abdallahi. Wskutek zamachu stanu Abd al-Aziz objął stanowisko przewodniczącego nowej Rady Państwa, jako część transformacji politycznej prowadzącej do nowych wyborów prezydenckich. 15 kwietnia 2009 Muhammad uld Abd al-Aziz zrezygnował ze stanowiska Przewodniczącego Rady Państwa, by wziąć udział w wyborach w lipcu 2009 r, które wygrał. Kandydował również w wyborach prezydenckich w 2014 r.
Mimo zbojkotowania wyborów przez partie opozycyjne, Unia Afrykańska pochwaliła je za ich łagodny przebieg. Frekwencja wyborcza została oszacowana na poziomie 56.46%.

</doc>
<doc id="3213225" url="https://pl.wikipedia.org/wiki?curid=3213225" title="Constanze Moser-Scandolo">
Constanze Moser-Scandolo

Constanze Moser-Scandolo (ur. 4 lipca 1965 w Weimarze) – niemiecka łyżwiarka szybka reprezentująca też NRD, dwukrotna medalistka mistrzostw świata oraz zdobywczyni Pucharu Świata.
Kariera.
Pierwszy sukces w karierze Constanze Moser-Scandolo osiągnęła w 1989 roku, kiedy zdobyła srebrny medal podczas wielobojowych mistrzostw Europy w Berlinie. Rozdzieliła tam na podium dwie rodaczki: Gunda Kleemann i Jacqueline Börner. Miesiąc później zwyciężyła w tej samej konkurencji na mistrzostwach świata w Lake Placid, wyprzedzając Kleemann i Holenderkę Yvonne van Gennip. Ponadto na rozgrywanych w 1990 roku mistrzostwach świata w wieloboju w Calgary zajęła trzecie miejsce, przegrywając tylko z Jacqueline Börner i Japonką Seiko Hashimoto. Wielokrotnie stawała na podium zawodów Pucharu Świata, odnosząc przy tym pięć zwycięstw. Najlepsze wyniki osiągała w sezonie 1988/1989, kiedy była najlepsza w klasyfikacji końcowej 1500 m oraz trzecia w klasyfikacjach 1000 m i 3000/5000 m. Ponadto w sezonie 1989/1990 zajęła drugą pozycję w klasyfikacji 1500 m. Nigdy nie wystąpiła na igrzyskach olimpijskich.

</doc>
<doc id="3213226" url="https://pl.wikipedia.org/wiki?curid=3213226" title="Innenstadt II">
Innenstadt II

Innenstadt II, Frankfurt-Innenstadt II – 2. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 53 518 mieszkańców (31 grudnia 2013) i ma powierzchnię 9,49 km². 
Dzielnice.
W skład okręgu wchodzą trzy dzielnice "(Stadtteil)": 

</doc>
<doc id="3213229" url="https://pl.wikipedia.org/wiki?curid=3213229" title="Innenstadt III">
Innenstadt III

Innenstadt III, Frankfurt-Innenstadt III – 3. okręg administracyjny ("Ortsbezirk") we Frankfurcie nad Menem, w kraju związkowym Hesja, w Niemczech. Liczy 51 671 mieszkańców (31 grudnia 2013) i ma powierzchnię 4,74 km².
Dzielnice.
W skład okręgu wchodzą dwie dzielnice ("Stadtteil"):

</doc>
<doc id="3213230" url="https://pl.wikipedia.org/wiki?curid=3213230" title="Shiho Kusunose">
Shiho Kusunose

 – japońska łyżwiarka szybka.
Kariera.
Pierwszy sukces w karierze Shiho Kusunose osiągnęła w 2001 roku, kiedy zdobyła brązowy medal w wieloboju podczas mistrzostw świata juniorów w Seulu. W zawodach tych lepsze okazały się jedynie jej rodaczka Emi Tanaka oraz Claudia Pechstein z NRD. Nigdy nie zdobyła medalu w kategorii seniorek; jej najlepszym wynikiem było czwarte miejsce wywalczone podczas sprinterskich mistrzostw świata w Hamar. Walkę o podium przegrała tam z Amerykanką Chris Witty. W tym samym roku czwarte miejsce zajęła również w biegu na 1000 m podczas dystansowych mistrzostw świata w Warszawie. Tym razem w walce o medal lepsza była Niemka Franziska Schenk. Wielokrotnie stawała na podium zawodów Pucharu Świata, odnosząc przy tym pięć zwycięstw. Najlepsze wyniki osiągnęła w sezonie 1994/1995, kiedy zajęła drugie miejsce w klasyfikacji końcowej 1000 m. W tej samej klasyfikacji była też trzecia w sezonie 1995/1996. W 1994 roku wzięła udział w igrzyskach olimpijskich w Lillehammer, zajmując między innymi szóste miejsce w biegu na 1000 m. Na rozgrywanych cztery lata później igrzyskach w Nagano jej najlepszym wynikiem było jedenaste miejsce na tym samym dystansie. W 1998 roku zakończyła karierę.

</doc>
<doc id="3213232" url="https://pl.wikipedia.org/wiki?curid=3213232" title="Frankfurt-Innenstadt III">
Frankfurt-Innenstadt III



</doc>
<doc id="3213233" url="https://pl.wikipedia.org/wiki?curid=3213233" title="Frankfurt-Innenstadt II">
Frankfurt-Innenstadt II



</doc>
<doc id="3213234" url="https://pl.wikipedia.org/wiki?curid=3213234" title="Aki Tonoike">
Aki Tonoike

 – japońska łyżwiarka szybka, mistrzyni świata juniorów.
Kariera.
Pierwszy sukces w karierze Aki Tonoike osiągnęła w 1996 roku, kiedy zdobyła brązowy medal w wieloboju podczas mistrzostw świata juniorów w Calgary. W zawodach tych lepsze okazały się jedynie Niemka Anni Friesinger oraz Renate Groenewold z Holandii. Na rozgrywanych dwa lata później mistrzostwach świata juniorów w Roseville w tej samej konkurencji była najlepsza. Nigdy nie zdobyła medalu w kategorii seniorek; jej najlepszym wynikiem było czwarte miejsce wywalczone podczas sprinterskich mistrzostw świata w Inzell. Walkę o podium przegrała tam z Kanadyjką Catrioną Le May Doan. Wielokrotnie stawała na podium zawodów Pucharu Świata, odnosząc przy tym trzy zwycięstwa: 17 grudnia 2000 roku w Nagano była najlepsza na 500 m, a 2 marca 2002 roku w Oslo wygrywała na 500 i 1000 m. Najlepsze wyniki osiągnęła w sezonie 2001/2002, kiedy zajęła trzecie miejsce w klasyfikacji końcowej 1000 m. Wyprzedziły ją jedynie Niemka Sabine Völker oraz Jennifer Rodriguez z USA. W 1998 roku wzięła udział w igrzyskach olimpijskich w Nagano, zajmując 16. miejsce w biegu na 1500 m. Na rozgrywanych cztery lata później igrzyskach w Salt Lake City jej najlepszym wynikiem było siódme miejsce w biegu na 1000 m. Brała też udział w igrzyskach olimpijskich w Turynie w 2006 roku, gdzie w swoim jedynym starcie, na dystansie 1000 m, zajęła siedemnastą pozycję. W 2006 roku zakończyła karierę.

</doc>
<doc id="3213235" url="https://pl.wikipedia.org/wiki?curid=3213235" title="Innenstadt IV">
Innenstadt IV

Innenstadt IV, Frankfurt-Innenstadt IV – 4. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 56 500 mieszkańców (31 grudnia 2013) i ma powierzchnię 9,21 km². 
Dzielnice.
W skład okręgu wchodzą dwie dzielnice "(Stadtteil)": 

</doc>
<doc id="3213236" url="https://pl.wikipedia.org/wiki?curid=3213236" title="Barkijul">
Barkijul

Barkijul (arab. باركيول; fr. "Barkewol"; "Aftut") – miasto w zachodniej Mauretanii, w regionie Al-Asaba, w departamencie Barkijul. Siedziba administracyjna gminy Barkijul. W 2000 roku liczyło ok. 2,9 tys. mieszkańców.

</doc>
<doc id="3213238" url="https://pl.wikipedia.org/wiki?curid=3213238" title="Frankfurt-Innenstadt IV">
Frankfurt-Innenstadt IV



</doc>
<doc id="3213239" url="https://pl.wikipedia.org/wiki?curid=3213239" title="Infinity Tower">
Infinity Tower



</doc>
<doc id="3213240" url="https://pl.wikipedia.org/wiki?curid=3213240" title="Monique Angermüller">
Monique Angermüller

Monique Angermüller (ur. 27 stycznia 1984 w Berlinie Wschodnim) – niemiecka łyżwiarka szybka.
Kariera.
Pierwszy sukces w karierze Monique Angermüller osiągnęła w 2002 roku, kiedy zdobyła brązowy medal w biegu drużynowym podczas mistrzostw świata juniorów w Collalbo. Nie zdobyła medalu w kategorii seniorek; jej najlepszym wynikiem było czwarte miejsce w biegu drużynowym wywalczone podczas dystansowych mistrzostw świata w Soczi w 2013 roku. Indywidualnie najlepiej zaprezentowała się na rozgrywanych w 2009 roku dystansowych mistrzostwach świata w Richmond, gdzie była dziewiąta w biegu na 1500 m. Kilkukrotnie stawała na podium zawodów Pucharu Świata, odnosząc przy tym jedno zwycięstwo: 6 marca 2010 roku w Erfurcie była najlepsza na 1000 m. Najlepsze wyniki osiągnęła w sezonie 2009/2010, kiedy zajęła trzecie miejsce w klasyfikacji końcowej 1000 m. Wyprzedziły ją jedynie Kanadyjka Christine Nesbitt oraz Margot Boer z Holandii. W 2010 roku wzięła udział w igrzyskach olimpijskich w Vancouver, zajmując między innymi jedenaste miejsce w biegu na 500 m. Na rozgrywanych cztery lata później igrzyskach w Soczi zajęła 24. miejsce na dystansie 1500 m, a biegu na 1000 m nie ukończyła.

</doc>
<doc id="3213241" url="https://pl.wikipedia.org/wiki?curid=3213241" title="Los hijos de Satanás">
Los hijos de Satanás

Los hijos de Satanás (także "Y los llamaban Satanás") − meksykański film fabularny z 1972 roku w reżyserii Rafaela Baledóna. W rolach głównych wystąpili w nim Regina Torné, Jorge Rivero oraz aktor-kulturysta Juan Miranda.
Opis fabuły.
Dwóch mężczyzn, śmiertelnych wrogów, musi odłożyć na bok swój konflikt i połączyć siły. Ich zadaniem jest położenie kresu działalności kobiecego gangu. By osiągnąć cel, staną do walki z mieszkańcami wioski bandytów.

</doc>
<doc id="3213242" url="https://pl.wikipedia.org/wiki?curid=3213242" title="Bergen-Enkheim (okręg administracyjny Frankfurtu nad Menem)">
Bergen-Enkheim (okręg administracyjny Frankfurtu nad Menem)

Bergen-Enkheim, Frankfurt-Bergen-Enkheim – 16. okręg "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 17 621 mieszkańców (31 grudnia 2013) i ma powierzchnię 12,54 km².
Dzielnice.
W skład okręgu wchodzi jedna dzielnica "(Stadtteil)": Bergen-Enkheim.

</doc>
<doc id="3213243" url="https://pl.wikipedia.org/wiki?curid=3213243" title="Abu Madid">
Abu Madid

Abu Madid (fr. "Boumdeïd") – miasto w południowo-zachodniej Mauretanii, w regionie Al-Asaba, w departamencie Abu Madid. Siedziba administracyjna gminy Abu Madid. W 2000 roku liczyło ok. 4,6 tys. mieszkańców.

</doc>
<doc id="3213244" url="https://pl.wikipedia.org/wiki?curid=3213244" title="Smyrna (Maine)">
Smyrna (Maine)

Smyrna – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3213245" url="https://pl.wikipedia.org/wiki?curid=3213245" title="Chór Kameralny Kościoła Ewangelicko-Reformowanego w Warszawie">
Chór Kameralny Kościoła Ewangelicko-Reformowanego w Warszawie



</doc>
<doc id="3213248" url="https://pl.wikipedia.org/wiki?curid=3213248" title="Beniamin z Uzarzewa">
Beniamin z Uzarzewa

Beniamin z Uzarzewa (zm.1354) – rycerz polski herbu Zaremba, wojewoda kaliski.
Życiorys.
Beniamin urodził się w XIV wieku w Wielkopolsce, w polskiej rodzinie rycerskiej herbu Zaremba, jako najmłodszy syn wojewody poznańskiego Sędziwoja z Jarocina. W 1319 po postępowaniu spadkowym, przejął wraz z innymi Zarembami spadek po stryjecznym bracie Sędziwoju z Janowca. W 1325 przeprowadził z bratem Filipem z Jarocina podział rodzinnych włości i zaczął pisać się z Kołdrąbia lub Uzarzewa.
Beniamin był związany z dworem Kazimierza Wielkiego, szybko awansował, w 1336 był skarbnikiem gnieźnieńskim, następnie stolnikiem gnieźnieńskim (1340), w latach 1344-1346 pełnił urząd kasztelana nakielskiego a w latach 1348-1353 był kasztelanem gnieźnieńskim. Poprzez ślub z Wichną z rodu Borkowiców, dziedziczką Sierakowa, córką wojewody poznańskiego Przybysława herbu Napiwon, znacznie powiększył swój majątek.
W 1348 Beniamin był w świcie królewskiej podczas rokowań Kazimierza Wielkiego z margrabią brandenburskim Ludwikiem Bawarskim we Wronkach.
Podczas konfederacji rycerstwa wielkopolskiego nie przystąpił do buntu, mimo że konfederatom przewodził jego szwagier Maciej Borkowic i wśród nich znajdowali się inni Zarembowie m.in. jego bratanek Beniamin z Jarocina.
W 1353 został mianowany wojewodą kaliskim, po zmarłym Mikołaju z Biechowa. W 1354 prowadził rozmowy z przywódcami konfederacji, podczas których został zabity. Mord ten doprowadził do otwartej wojny stronnictw w Wielkopolsce.
Z małżeństwa z Wichną, która jeszcze w 1400 mieszkała w Sierakowie, dzieci: syn Sędziwój z Janowca oraz córki Katarzyna i Małgorzata.

</doc>
<doc id="3213249" url="https://pl.wikipedia.org/wiki?curid=3213249" title="Simon McBurney">
Simon McBurney

Simon Montagu McBurney (ur. 25 sierpnia 1957 w Cambridge) – brytyjski aktor teatralny, telewizyjny i filmowy, scenarzysta i reżyser teatralny, założyciel teatru Complicite.
Życiorys.
W 1980 ukończył studia filologiczne w Peterhouse w ramach University of Cambridge. Kształcił się następnie w zakresie aktorstwa w paryskiej szkole, która prowadził Jacques Lecoq. W 1983 współtworzył grupę teatralną Théâtre de Complicité (przemianowaną później na Complicite), w której został dyrektorem artystycznym i w ramach której reżyserował własne produkcje. Wystawiał również przedstawienia na Broadwayu, uzyskując w 1998 nominację do nagrody Tony dla najlepszego reżysera (za adaptację "Krzeseł"). W tym samym roku otrzymał Laurence Olivier Award dla najlepszego choreografa teatralnego.
W produkcjach telewizyjnych debiutował epizodycznymi rolami pod koniec lat 80. Zagrał m.in. w "Kandydacie", "Złotym kompasie", "W sieci kłamstw", "Robin Hoodzie" i "Jane Eyre". W 2006 otrzymał jedną z głównych ról w "Ostatnim królu Szkocji", w 2008 wcielił się w postać Charlesa Jamesa Foksa w "Księżnej", a w 2011 w inną historyczną postać, Johannesa Burcharta, w "Rodzinie Borgiów". W 2011 dołączył do obsady filmu "Szpieg" w roli Olivera Lacona. W 2015 wystąpił w miniserialu "Trafny wyborów", a także w kolejnej części cyklu "Mission: Impossible". W filmie "Harry Potter i Insygnia Śmierci: Część I" dubbingował postać Stworka. W 2019 wcielił się w postać Ruperta Murdocha w miniserialu "Na cały głos".

</doc>
<doc id="3213250" url="https://pl.wikipedia.org/wiki?curid=3213250" title="St. Francis (Maine)">
St. Francis (Maine)

St. Francis – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3213253" url="https://pl.wikipedia.org/wiki?curid=3213253" title="Karolína Erbanová">
Karolína Erbanová

Karolína Erbanová (ur. 27 października 1992 we Vrchlabí) – czeska łyżwiarka szybka, sześciokrotna mistrzyni świata juniorów. Brązowa medalistka igrzysk olimpijskich i mistrzostw świata.
Kariera.
Pierwsze sukcesy w karierze Karolína Erbanová osiągnęła w 2010 roku, kiedy zdobyła brązowe medale w wieloboju i biegach na 1000 i 1500 m podczas mistrzostw świata juniorów w Moskwie. Jeszcze lepiej wypadła na rozgrywanych rok później mistrzostwach świata juniorów w Seinäjoki, gdzie wygrywała w wieloboju oraz na dystansach 500, 1000 i 1500 m. Cztery medale zdobyła także na mistrzostwach świata juniorów w Obihiro w 2012 roku. Zwyciężyła tam w biegach ana 500 i 1500 m, a w wieloboju i na dystansie 1000 m była druga za Japonką Miho Takagi. Nie zdobyła medalu w kategorii seniorek; jej najlepszym wynikiem jest piąte miejsce w biegu na 1000 m wywalczone podczas dystansowych mistrzostw świata w Soczi w 2013 roku. Kilkukrotnie stawała na podium zawodów Pucharu Świata, odnosząc przy tym jedno zwycięstwo indywidualne: 15 grudnia 2012 roku w Harbinie była najlepsza na 1000 m. Najlepsze wyniki osiągnęła w sezonie 2012/2013, kiedy zajęła trzecie miejsce w klasyfikacji końcowej 1000 m. Wyprzedziły ją jedynie dwie Amerykanki: Heather Richardson oraz Brittany Bowe. W 2010 roku wzięła udział w igrzyskach olimpijskich w Vancouver, zajmując między innymi dwunaste miejsce w biegu na 1000 m. Na rozgrywanych cztery lata później igrzyskach w Soczi była dziesiąta w biegach na 500 i 1000 m oraz trzynasta na dystansie 1500 m.

</doc>
<doc id="3213254" url="https://pl.wikipedia.org/wiki?curid=3213254" title="Bergen-Enkheim">
Bergen-Enkheim

Niemcy:
Inne:
Zobacz też:

</doc>
<doc id="3213255" url="https://pl.wikipedia.org/wiki?curid=3213255" title="St. Agatha (Maine)">
St. Agatha (Maine)

St. Agatha – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3213256" url="https://pl.wikipedia.org/wiki?curid=3213256" title="Żandarm Ludovic Cruchot">
Żandarm Ludovic Cruchot



</doc>
<doc id="3213257" url="https://pl.wikipedia.org/wiki?curid=3213257" title="Portage Lake (Maine)">
Portage Lake (Maine)

Portage Lake – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="3213259" url="https://pl.wikipedia.org/wiki?curid=3213259" title="Brittany Bowe">
Brittany Bowe

Brittany Starr Bowe (ur. 24 lutego 1988 w Ocala) – amerykańska łyżwiarka szybka, wielokrotna medalistka mistrzostw świata i trzykrotna zdobywczyni Pucharu Świata.
Kariera.
Pierwszy sukces Brittany Bowe osiągnęła w 2013 roku, kiedy zdobyła brązowy medal w biegu na 1000 m podczas dystansowych mistrzostwach świata w Soczi. W zawodach tych wyprzedziły ją jedynie Rosjanka Olga Fatkulina oraz Ireen Wüst z Holandii. W tym samym roku była też między innymi ósma na sprinterskich mistrzostwach świata w Salt Lake City. W 2014 roku wzięła udział w igrzyskach olimpijskich w Soczi, zajmując między innymi szóste miejsce w biegu drużynowym i ósme na dystansie 1000 m. Na tych samych igrzyskach była też trzynasta w biegu na 500 m i czternasta na 1500 m. W 2015 roku wywalczyła trzy medale podczas dystansowych mistrzostw świata w Heerenveen. W biegach na 1000 i 1500 m była najlepsza, a w biegu na 500 m zajęła drugie miejsce. W tym samym roku zwyciężyła na sprinterskich mistrzostwach świata w Astanie. Na dystansowych mistrzostwach świata w Kołomnie w 2016 roku była druga na 500 m oraz trzecia na dystansach 1000 i 1500 m. Zdobyła też złoty medal sprinterskich mistrzostw świata w Seulu.
Wielokrotnie stawała na podium zawodów Pucharu Świata, odnosząc przy tym kilkanaście zwycięstw. Najlepsze wyniki osiągała w sezonie 2015/2016, kiedy zwyciężyła w klasyfikacji generalnej, klasyfikacji 1000 i 1500 m, a na 500 m była trzecia. Była też trzecia w klasyfikacji generalnej w sezonach 2013/2014 i 2014/2015, zwyciężając równocześnie w klasyfikacji 1000 m w sezonie 2014/2015.

</doc>
<doc id="3213261" url="https://pl.wikipedia.org/wiki?curid=3213261" title="Inwazja Maroka na Songhaj">
Inwazja Maroka na Songhaj

Inwazja Maroka na Shoghaj – konflikt zbrojny pomiędzy Marokiem a Songhajem trwający przez ostatnie dziesięciolecie XVI wieku. Charakterystyczna dla konfliktu była przewaga technologiczna strony marokańskiej – wojsko uzbrojone było w broń palną i artylerię, oraz przewaga liczebna po stronie Songhaju. Mimo że wszystkie większe bitwy w kampanii zakończyły się pełnym zwycięstwem Marokańczyków, nie udało im się opanować całego terytorium przeciwnika. Inwazja doprowadziła do rozpadu imperium songhajskiego na niezależne organizmy, z których najważniejszymi były Paszalik Arma uznający zwierzchnictwo Maroka, oraz prowadzące z nim niemal nieprzerwanie wojnę Królestwo Dendi.
Tło najazdu.
Kryzys w Songhaju.
Imperium Songhaju przeżywało, w drugiej połowie XVI wieku, poważny kryzys. Złożyło się na niego wiele różnych czynników. Pogorszyła się sytuacja ekonomiczna – ceny złota stanowiącego podstawę eksportu znacznie spadły z powodu eksploatacji bogatych złóż tego kruszcu w Ameryce. Nowym towarem eksportowym, mającym choć w części zastąpić złoto, byli niewolnicy. Ich wywóz tylko chwilowo bilansował straty, bowiem w dłuższej perspektywie przyczyniło się to do pogłębienia kryzysu. Songhaj stracił kontrolę nad częścią szlaków handlowych na rzecz Europejczyków, którzy założyli faktorie handlowe na wybrzeżu Zatoki Gwinejskiej. Zmusiło to klasę panującą do rozbudowy rodzimej gospodarki, która jednak nie była w stanie zapewnić coraz liczniejszemu potomstwu elit dóbr luksusowych. Właśnie rozrost elit spowodowany wielożeństwem przyczynił się do pogrążenia państwa w chaosie politycznym. Dzieci wysoko urodzonych starały się zachować poziom życia rodziców, co przy mniejszym dostępie do dóbr prowadziło do konfliktów. Gdy w 1582 roku umarł Askia Daud, rozgorzały nieustanne walki o tron.
Sytuacja w Maroku.
W ostatnich dwudziestu latach XVI wieku Maroko przeżywało okres względnego spokoju. Po odparciu najazdu portugalskiego w 1578 roku sułtan Ahmed el-Mansur umocnił pozycję państwa na arenie międzynarodowej na tyle, że nie musiał obawiać się kolejnych ataków państw europejskich, ani prób podporządkowania ze strony Imperium Osmańskiego. Państwo sąsiadujące od północy z Hiszpanią, zaś od wschodu z podległą Ottomanom Algierią, mogło prowadzić ekspansje jedynie w kierunku południowym. Temu kierunkowi sprzyjało umiejscowienie centrum władzy Sadytów w Marrakeszu.
Na początku XVI wieku w Maroku zaczęło rozwijać się na skalę przemysłową cukrownictwo. Od 1516 roku powstawały nowe plantacje cukrowe zatrudniające głównie wolnych chłopów z berberyjskich plemion Masmuda. Znaczny rozwój tej gałęzi gospodarki miał miejsce w 1541 roku, w wyniku zajęcia Agadiru – zwiększyły się możliwości eksportu towarów, a portugalscy jeńcy zmodernizowali proces rafinacji. Szczyt rozwoju cukrownictwa przypadł na lata osiemdziesiąte, rocznie eksportowało ono około 100 000 arrobas cukru (1480 ton), głównie na rynki europejskie.
Za panowania el-Mansura cukrownictwo przestało być rozwijane, władca ograniczył się do czerpania z niego korzyści. Wzmocnił się główny konkurent Maroka w eksporcie tego towaru – portugalska Brazylia, pod koniec stulecia produkowała go już dwunastokrotnie więcej. Wypieranemu przez tańszy brazylijski towar cukrownictwu nie pomogły też stale rosnące podatki nakładane przez sułtana na dzierżawiących młyny cukrowe Żydów. Przykładem nakładów, jakie musieli ponosić producenci, było wymuszenie dofinansowywania przez nich budowy pałacu El Badi – za 50 marmurowych kolumn sułtan zapłacił cukrem o równej im wadze. Te przyczyny spowodowały, że w 1589 roku żydowscy dzierżawcy młynów zbankrutowali. Alternatywnym źródłem finansowania budowy pałacu el-Mansur postanowił uczynić podbój songhajskich kopalni złota.
Konflikt o kopalnie soli.
W 1542–1543 roku Marokańczycy wyruszyli w kierunku Wadanu (osady na szlaku handlu solą), jednak ich armia poniosła klęskę ginąc na pustyni. W roku 1546 sułtan Maroka zażądał od ówczesnego władcy Shonghaju, Askii Ishaka I przekazania kopalni soli w Taghazie. Ishak I nie ugiął się pod żądaniami sułtana i wysłał 2000 Tuaregów do marokańskiej doliny rzeki Wadi Dara, którzy ograbili targowisko w ksarze Beni Sbih, w okręgu El Ktawa. Zniweczyło to na ponad trzydzieści lat plany marokańskiej ekspansji w tym rejonie.
Osłabienie Songhaju wykorzystał sułtan Maroka Ahmad al-Mansur. W 1582 roku rozpoczął on opanowywanie oaz Guarara (Tiguararin) i Taut, leżących na szlaku karawan handlujących solą, aż po miejscowość Reggen (obecnie w algierskiej prowincji Adrar) oddaloną od dotychczasowych marokańskich posiadłości w Tafilalt o 720 kilometrów. Zachęcony łatwym sukcesem sułtan wysłał oddział złożony z 200 strzelców w celu zajęcia kopalni soli w Taghazie. Chcąc przeciwdziałać dążeniom marokańskim Askia Mohammed II nakazał poddanym opuścić kopalnię i udać się do kopalni w Taudeni, leżącej 180 km bliżej centrum Songhaju. Mimo iż w 1585 roku Askia zabronił powrotu do porzuconej kopalni pod groźbą konfiskaty majątku, niska wydajność kopalni w Taudeni spowodowała, że po pewnym czasie zdecydowano się wznowić wydobycie w Taghazie, by pokryć zapotrzebowanie państwa na sól.
Sułtan rozpoczął w 1584 roku dyplomatyczne zabiegi w celu podporządkowania sobie Songhaju, od wysłania poselstwa z bogatymi darami na dwór Askii Mohammeda II. Na późniejsze, otwarte żądania Askia Ishak II odpowiedział wysyłając do Maroka oszczepy i sidła, co symbolizowało rozpoczęcie wojny. Ahmed al-Mansur rozpoczął przygotowania do wojny w 1589 roku, na jego dworze pojawił się też pretendent do songhajskiego tronu – Uled Kirinfil.
Ahmed al-Mansur postawił sprawę inwazji na Songhaj pod naradę. Jego kronikarz, El-Fisztali szczegółowo opisał tok dyskusji między władcą a dostojnikami. Głównymi argumentami sułtana, przemawiającymi za podjęciem akcji, były brak możliwości ekspansji w innych kierunkach, oraz znaczna przewaga technologiczna nad Sudańczykami, którzy nie znali broni palnej.
Istnieją przesłanki, które wskazują na to, że przed ekspedycją Dżaudara, Ahmed al-Mansur podjął próby wcześniejszych najazdów. Są to między innymi informacje o wygnaniu na pustynię nieposłusznych żołnierzy – mogą one być próbą zatuszowania niepowodzenia w pokonaniu tej przeszkody terenowej przez jego wojska.
Ekspedycja Dżaudara.
Siły marokańskie.
Siły wystawione przez Ahmeda el Mansura liczyły 4000 żołnierzy wyselekcjonowanych pod względem odwagi, dyscypliny i wytrzymałości. Większą część wojska – 2500 ludzi, stanowili Moryskowie bądź hiszpańscy renegaci. Wśród nich znajdowało się 500 arkebuzerów konnych oraz 2000 arkebuzerów pieszych. Pozostałe półtora tysiąca stanowiła marokańska jazda. Jako formację pomocniczą przeznaczoną do prac obozowych przeznaczono 600 Berberów. Do transportu przez pustynie przeznaczono 1000 koni i 8000 wielbłądów obsługiwanych przez 1000 poganiaczy.
Dowódcą armii został mianowany faworyt sułtana Dżaudar – eunuch dworski, na potrzeby wyprawy podniesiony do godności paszy Grenady. Podlegało mu dziesięciu kaidich, z czego czterech, tak jak on, było hiszpańskimi chrześcijanami przekonwertowanymi na islam. W skład osobistej eskorty Dżaudera wchodziło 70 lub 80 chrześcijan uzbrojonych w muszkiety.
Na wyposażeniu armii Dżaudera znajdowały się również angielskie armaty. W zależności od źródła, ich liczba podawana jest na 4 lub 6 dużych dział, Tymowski wspomina jeszcze o kilkunastu mniejszych.
Przeprawa przez Saharę.
Wyjście ekspedycji na Saharę rozpoczęło się 16 października 1590 roku. Przeprawa przypadała na porę zimową, co wpływało korzystnie na szanse jej powodzenia. Nie zmienia to faktu, że przedsięwzięcie było bardzo trudne – na pustynnej trasie liczącej ponad 1100 kilometrów jedynie co 200–300 kilometrów znajdowały się źródła wody. Władca Songhaju, Askia Ishak II wiedział o podjętej przez Marokańczyków wyprawie, liczył jednak, iż armia zginie po drodze tak jak poprzednie. Jego rozkaz, by zakopać studnie znajdujące się na szlaku został wydany zbyt późno. Przemarsz trwał 135 dni – 1 marca 1591 roku Dżaudar dotarł do miejscowości Karabara nad rzeką Niger. Ciężkie warunki tułaczki przez pustynię przetrwała tylko połowa sił marokańskich. Askia nie wykorzystał jednak szansy uderzenia na wycieńczoną armię. Został on zaskoczony pojawieniem się wojsk nieprzyjaciela tak blisko stolicy, przewidywał bowiem, że Marokańczycy uderzą najpierw na Timbuktu. Ishak II rozesłał do podległych plemion posłańców z wiadomością o inwazji, zostali oni jednak zabici przez wrogich Songhajowi Tuaregów. Brak przygotowania do obrony tłumaczyć można głównie przeświadczeniem przywódców państwa o niemożliwości przemarszu armii przez tereny pustynne.
Bitwa pod Tondibi.
Siły Dżaudara skierowały się w stronę stolicy Songhaju – Gao. Askia przeprowadził dwukrotne rozpoznanie walką swojego przeciwnika. Wiedział stąd o liczebności armii nieprzyjaciela, szacowanej na 2500–3000 ludzi, oraz o używanej przez niego broni. Pojawienie się sił paszy tak blisko stolicy zaskoczyło Songhajczyków, którzy spodziewali się, że najeźdźcy uderzą najpierw na Timbuktu. Askia postanowił pokonać wroga w walnej bitwie dzięki przytłaczającej przewadze liczebnej. Zebrał armię liczącą, według różnych szacunków, ogółem 25 tysięcy ludzi lub też 30 000 pieszych i 12 500 konnych. Strony starły się 12 marca 1591 w zaciętej bitwie na pastwiskach w pobliżu miejscowości Tondibi. Toczyła się ona ze zmiennym szczęściem od 9 rano do 15. Atak kawalerii songhajskiej został odparty przez Marokańczyków, których spahisi rozpoczęli kontratak dezorganizujący częściowo armię Askii. Sytuacja została opanowana dzięki piechocie, zwłaszcza zaś suna – niewolniczej gwardii Askii. Ta ruszyła do ataku zdobywając nawet jedną z marokańskich chorągwi. Ostatecznie jednak Marokańczykom udało się zmusić przeciwników do odwrotu. Po dwugodzinnej przerwie Ishak zdecydował użyć w walce bydła – pognał stado krów na wojska Dżaudara. Manewr się nie udał, gdyż krowy nie stratowały przeciwnika. Zostały przez niego przepuszczone, bądź odstraszone wystrzałami, przez co zmieniły kierunek tratując Songhajczyków. Atak Marokańczyków, który nastąpił w tej sytuacji, doprowadził wojska Askii do paniki. Sam przywódca uciekł wraz z najwyższymi dowódcami, za nim w panice rozpierzchli się żołnierze. Na polu pozostała jedynie suna, wybita doszczętnie przez najeźdźców.
Rokowania pokojowe.
Wojska Dżaudara rozpoczęły po bitwie kilkudniowy odpoczynek. Czas ten Ishak II wykorzystał do ewakuacji stolicy. Początkowo, pod wpływem poniesionej klęski, Askia postanowił wycofać się do Dendi. Od tej decyzji odwiedli go jednak doradcy – ostatecznie władca wraz z nową armią i dobytkiem wywiezionym z Gao zajął pozycję w miejscowości Bara. Miejscowość ta znajdowała się nad Nigrem, zapewniającym Sudańczykom dobrą osłonę przed znajdującymi się po przeciwnej stronie wojskami marokańskimi. Wejście do siedziby Askiów rozczarowało wojska Dżaudara. Spodziewali się oni zastać tam liczne bogactwa, zwłaszcza złoto, z którego słynął Songhaj, miasto jednak wyglądało, z perspektywy byłych Europejczyków, raczej jak większa wieś wypełniona lepiankami.
Ishak zdecydował się na podjęcie negocjacji w celu podpisania pokoju. Oferta przedstawiona Dżaudarowi zakładała, że w zamian za powrót wojsk paszy do Maroka Askia wypłaci zdobywcom sto tysięcy mitkali złota (około 470 kg) oraz przekaże tysiąc niewolników. Dodatkowo uzna on zwierzchnictwo al-Mansura nad Songhajem i zobowiąże się do płacenia corocznego trybutu. Dżaudar wysłał gońca do Marrakeszu z wiadomością o propozycji Askii – informował w niej również o tym, że wobec ciężkiej sytuacji własnych wojsk, którym brakuje zaopatrzenia i prowiantu, nie jest w stanie wyruszyć na poszukiwania źródeł złota. Sam nie zostawiając w Gao garnizonu, udał się 25 kwietnia do zapewniającego lepsze warunki Timbuktu, gdzie rozpoczął budowę fortecy.
Ekspedycja ben Zerguna.
Reakcja sułtana.
Oferta pokoju oburzyła al-Mansura – oczekiwał on podporządkowania sobie całego państwa Sudańczyków, zwłaszcza zaś przejęcia kontroli nad kopalniami złota. Zdjął on swojego dotychczasowego faworyta z funkcji dowódcy, na jego miejsce wysłał zaś paszę Mahmuda ibn Zarkuna. Wybór paszy Mahmuda – przywódcy renegatów, świadczy o wadze, jaką przywiązywał do podboju Sudanu. Sułtan zaczął rozgłaszać, że zwycięstwo zostało już niemal osiągnięte, a kopalnie złota odnalezione. By dobitniej przekonać poddanych o sukcesie, zaczął on paradować dookoła rzekomej czaszki Askii Ishaka. Władca nie mógł okazać słabości, by nie sprowokować rebelii któregoś z synów. Sytuacja wewnętrzna w państwie uległa bowiem pogorszeniu – wojsko musiało pod groźbą zbierać wysokie wojenne podatki od ludności, która nie zawsze wierzyła w sens i szanse ekspedycji.
Bitwa pod Bambą.
Ekspedycja paszy Mahmuda ibn Zarkuna składająca się z, podobnie jak poprzednio, wyselekcjonowanych, elitarnych wojsk, przebyła Saharę w ciągu zaledwie 7 tygodni. Dotarła do Timbuktu 17 sierpnia 1591 roku. Mahmud, podobnie jak Dżaudar, był dworskim eunuchem. Mianował poprzednika swoim zastępcą, ten zaś wprowadził go w obecną sytuację. Gdy ibn Zarkun dowiedział się, że Songhajczycy w razie zagrożenia przez nie posiadających łodzi Marokańczyków uciekają za rzekę, postanowił zmienić ten stan rzeczy. Z drzwi i framug domostw Timbuktu, oraz z nielicznych drzew w ciągu trzech tygodni zbudował trzy barki.
Tak przygotowany pasza Mahmud wyruszył w celu rozprawy z Sudańczykami. Decydująca bitwa miała miejsce nad Nigrem, w pobliżu miejscowości Bamba, gdzie armia Songhaju została ponownie rozgromiona. Pokonany Ishak II wyruszył w stronę Dendi, widząc zaś ścigające go wojska posłał instrukcję do Timbuktu, w celu wzniecenia powstania na tyłach przeciwnika. Zebrał również oddział 1200 jeźdźców, któremu dowodzić miał "hi-koi" (naczelnik floty rzecznej) Laha, który wysłał z zadaniem uderzenia na stacjonującego w miejscowości Kukia paszę. Plan ten pokrzyżował brat Ishaka II – "balama" (tytuł jednego z najwyższych dowódców) Mohammed Gao. Na czele 100 kawalerzystów dołączył do oddziału "hi-koi" Laha, gdzie został obwołany nowym Askią. Ishak II ratował się ucieczką do prowincji Gurma. Inna wersja historii podaje, że sama bitwa rozegrała się w Gurma, od razu po niej zaś Askia Ishak salwował się ucieczką. Niezależnie od wersji, Ishak II został napadnięty w Gurma przez Tuaregów i zabity.
Bunt w Timbuktu.
Pasza Dżaudar nie napotkał na problemy ze strony mieszkańców podczas wkraczania do Timbuktu. Pierwsze oznaki niepokoju pojawiły się, gdy zaczął on stawiać w mieście kasbę w dzielnicy kupieckiej. Do pierwszego wystąpienia doszło 10 października 1591 roku, gdy pasza Mahmud wyruszył wraz z większością armii naprzeciw Ishakowi II. Bunt podniósł namiestnik Askii w Timubktu ("Timbuktu-mundio") Yahia, który został szybko zastrzelony przez uzbrojonych w arkebuzy renegatów. Dało to Marokańczykom pretekst do wszczęcia represji przeciwko mieszkańcom, które jednak znacznie wzmogły ich chęć do buntu. Rebelianci zmusili dowodzącego garnizonem kaida El-Mustafę Et-Torki do ukrycia się za osłoną murów kasby, zabili też pretendującego do songhajskiego tronu Uleda Kirinfila. Sytuację dodatkowo wykorzystali Tuaregowie, którzy pod przykrywką odsieczy dla Marokańczyków złupili miasto. Porządek w mieście przywrócił kaid Mami, który wkroczył do Timbuktu 27 grudnia na czele 324 arkebuzerów. Zjednał on sobie mieszkańców łagodnym potraktowaniem buntowników. Ograniczył się do przyjęcia przysięgi na wierność sułtanowi, a potem nawet zorganizował wyprawę po niewolników na potrzeby miasta.
Rozprawa z Askią Mohammedem Gao.
Część braci Mohammeda Gao, na czele z Sulejmanem zaczęła przechodzić na stronę najeźdźców. Aby zapobiec rozbiciu państwa nowy Askia rozpoczął, za pośrednictwem swojego sekretarza Bukara Lanbara, negocjacje pokojowe z paszą Mahmudem. Wojska Mahmuda zaczynały cierpieć głód, poprosił więc Mohammeda o wysłanie pożywienia, na co ten przystał. Pasza oświadczył, że warunkiem pokoju jest osobiste złożenie przysięgi wierności Marokańczykom przez Askię i jego dygnitarzy. Mimo licznych wątpliwości i ostrzeżeń Mohammed Gao przystał na te warunki. Mahmud ben Zergun wydał przyjęcie na cześć przybyłych gości, w trakcie którego rozkazał uwięzić wszystkich Songhajczyków, poza Bukarem. Rychło Askia i jego 18 dostojników zostali przewiezieni do Gao, po czym zgładzeni na rozkaz paszy. Michel podaje, że inicjatorem sprowadzenia Askii był kaid Mami. Zasugerował on Mohammedowi, by jako gest dobrej woli w negocjacjach pokojowych, dostarczył on żywność głodującym mieszkańcom Timbuktu. Gdy Askia przybył z zapasami żywności, został wraz ze świtą zamordowany na rozkaz Mahmuda, który chciał w ten sposób zemścić się za straty poniesione przez Marokańczyków podczas przeprawy przez Saharę.
Mahmed ibn Zarkun zdecydował się na mianowanie na kontrolowanych przez siebie terenach nowego Askii, licząc na uspokojenie w ten sposób Sudańczyków. Został nim Sulejman, który pierwszy uznał władzę Marokańczyków.
Dalsze walki.
Walki o Dendi.
W miejsce zabitego Mohammeda armia wybrała na stanowisko Askii Nuha – brata poprzednich władców państwa. Udało mu się ewakuować wielu Songhajów z opanowanych przez Maroko terenów. Wraz z nimi udał się do Dendi, dając początek nowemu, okrojonemu królestwu.
Pasza Mahmud znał reakcję sułtana na propozycję zawarcia pokoju nadesłaną do Marrakeszu przez Dżaudara, uznał więc, że musi podbić terytorium Songhaju w całości. Askia Nuh wiedział, że nie jest w stanie wygrać walnej bitwy z dysponującymi ogromną przewagą techniczną Marokańczykami, zaczął więc prowadzić wojnę podjazdową. Pozyskał też nowego sojusznika – plemienne państwo Kebbi, dotychczasowego przeciwnika Songhaju. Pasza zbudował kasbę w nadnigeryjskiej miejscowości Kolen, która stała się bazą jego wojsk w Dendi. Stąd wyprowadzał ataki i pogonie za organizującymi ciągłe zasadzki wojskami Askii. Podczas dwuletnich walk Mahmud utracił wielu żołnierzy z powodu chorób, stracił również wszystkie konie, a zapas żywności wyczerpywał się. Mimo iż na prośbę paszy al-Mansur przesłał mu liczne posiłki, nie był on w stanie pokonać wojsk Askii. W październiku 1593 roku wycofał swoje siły z Dendi, pozostawiając jedynie garnizon w Kolen pod dowództwem kaida Amara. Askia Nuh zaraz po wyjściu paszy z Dendi rozpoczął oblężenie kasby w Kolen. Z odsieczą wyruszył kaid Mami, któremu dopiero przy pomocy łodzi udało się ewakuować garnizon. Niepowodzenie w Dendi było pierwszą większą porażką Marokańczyków w tej kampanii.
Dżenne.
Okupowane przez Marokańczyków Timbuktu nie mogło na dłuższą metę funkcjonować bez ścisłych relacji handlowych z Dżenne. Mieszkańcy tego ośrodka podporządkowali się sułtanowi składając przysięgę na przełomie 1591 i 1592 roku. Kaid Mami podczas wizyty w mieście mianował nowego Kadiego. Po jego powrocie do Timbuktu zarówno nowy kadi, jak i "Dżenne-koi" (naczelnik Dżenne) zostali aresztowani przez syna Askii Mohammeda Bunkana Bokara. Rozpoczął on buntowanie mieszkańców i żądał złożenia przysięgi na wierność Askii Nuha przez miejscowych dostojników. Ci odmówili argumentując, że o ich lojalności zdecyduje rezultat walk toczonych w Dendi.
Uzyskawszy informację o zajęciu miasta przez stronników Askii kaid Mami zebrał 300 żołnierzy z garnizonu w Timbuktu oraz pewną ilość wojsk sojuszniczych Fulbe z Masiny. Na wieść o zbliżającym się wojsku Bokar uciekł z miasta wraz ze swym oddziałem, został jednak dogoniony przez kaida i pokonany.
Zaostrzenie okupacji Timbuktu.
Na skutek polubownej polityki kaida Mami mieszkańcy Timbuktu nie podejmowali już nowych buntów. Zagrożeniem dla sił marokańskich byli jednak Tuaregowie, którzy napadli na miasto, gdy Mami prowadził walki w rejonie Dżenne. Broniącego miasta kaida El-Mustafę uratował przed porażką dwutysięczny oddział posiłków przybyły z Maroka.
Nieznane są motywy rozpoczęcia nowej fali represji mieszkańców miasta. W październiku 1592 roku pasza Mahmud przebywający w Dendi rozkazał, aby publicznie i w brutalny sposób zabić dwóch potomków szarifa Ahmeda es-Sekli. Aby wpłynąć na politykę okupantów, kadi Omar wysłał do Marrakeszu list, w którym prosił sułtana o litość. Ahmed sl-Mansur przyjął posłów kadiego życzliwie i obiecał zakończyć represję, w tajemnicy jednak wysłał wraz z nowymi posiłkami rozkaz aresztowania Omara i zdławienia wszelkiego oporu.
Po powrocie z Dendi pasza Mahmud złupił koczownicze plemiona Sanhadża, jednak zdobycze okazały się niezadowalające. Aby zaspokoić oczekiwania sułtana, pasza postanowił ograbić mieszkańców Timbuktu. Wykorzystał w tym celu podstęp – ogłosił, że domy mieszkańców zostaną przeszukane, a wszelka znaleziona broń zostanie zarekwirowana. Zarządzenie miało nie dotyczyć jedynie potomków kadiego Mohammeda Akita, co spowodowało, iż mieszkańcy ukryli większość swoich kosztowności w budynkach należących do krewnych kadiego. Mahmud przyjął 18 i 19 października przysięgę wierności od kupców, na 20 października zarządził przyjmowanie analogicznej przysięgi od ulemów. Gdy ci zebrali się we wskazanym miejscu, zostali aresztowani przez Marokańczyków. W tym czasie ich domostwa zostały obrabowane, wszystkie kosztowności złożone przez mieszkańców przeszły więc w ręce okupantów. Część uwięzionych mędrców została wymordowana za murami miasta, pozostałych uwięziono w kasbie. Grupa ta została 18 marca 1594 roku deportowana do Maroka. Znajdował się w niej kadi Omar oraz słynny pisarz Ahmed Baba, uwolniony dzięki zabiegom marokańskich ulemów.
Kolejni paszowie.
Kres rządów paszy Mahmuda.
Pasza Mahmud wysłał do Marrakeszu łupy, o wartości podobnej do oferty pokojowej składanej przez Ishaka II: 100 000 mitkali złota i niewolników. Z pozostałej sumy część rozdzielił żołnierzom, a resztę zagarnął dla siebie. Dystans od metropolii sprawił, że pasza nie próbował ukrywać luksusów, co spowodowało wysłanie donosów przez jednego z kaidów. Rozwścieczony sułtan wysłał do Timbuktu kaida Mansura ibn Abd ar-Rahmana, który miał zabić paszę ibn Zarkuna i zająć jego stanowisko. Gdy Mahmud dowiedział się o czekającym go losie, postanowił uprzedzić fakty. Wyruszył w kolejną wyprawę zbrojną przeciwko Askii Nuhowi do Hombori, gdzie 15 marca 1595 roku poniósł śmierć w trakcie samobójczego ataku. Jego armia powróciła do Timbuktu pod wodzą Askii Sulejmana. Jego głowa zaś została przekazana przez Nuha Kancie Dawudowi – sułtanowi sojuszniczego Kebbi.
Walki o władzę w paszaliku.
Pasza Mansur złagodził politykę poprzednika wobec Timbuktu, tępiąc jednocześnie przestępców, którzy wykorzystywali okres niepokoju. W czerwcu 1595 roku uderzył ze swoimi wojskami (z Maroka przytargał ze sobą 3000 dodatkowych żołnierzy) na Hombori. Pokonał armię Askii Nuha biorąc wielu jeńców, których potem przekazał Askii Sulejmanowi. Wkrótce Mansur wszedł w konflikt ze stacjonującym w Gao Dżaudarem. Ich spór o zwierzchnictwo próbował rozsądzić al-Mansur, przekazując Dżaudarowi władzę cywilną, zaś Mansurowi władzę wojskową. Nie zadowoliło to Dżaudara, który 9 listopada 1596 roku otruł swojego rywala. Podobnie postąpił wobec przybyłego w maju 1598 roku paszy Mohammeda Tabę.
Pasza Dżaudar nie wierzył w zajęcia Dendi, zdecydował więc skierować swe działania na Masinę. W 1598 roku wyruszył przeciwko sprzymierzonym armiom Fulbe i Bambara dowodzonym przez Mamadi Amina. Dżaudar ponownie poczuł się zagrożony, tym razem ze strony kaida El-Mustafy, który szczególnie wyróżnił się w walce. Pasza oddał decyzję co do dowodzącej osoby armii, tworząc w ten sposób precedens. Wojownicy potwierdzili władzę paszy, a kaid został zabity.
Dżaudar otrzymał od sułtana pod koniec roku 1598 nakaz powrotu do Maroka. Odmówił, argumentując groźbą ataku ze strony Fulbe i Mali. Zmienił zdanie, gdy od przybyłego w lutym 1599 roku paszy Amara dowiedział się, iż sułtan przywrócił go do łask. Do Marrakeszu dotarł 4 lipca 1599 roku, przywożąc ze sobą wielu niewolników oraz 30 wielbłądów obładowanych złotem i drogimi towarami. W tym samym roku doszło do przewidzianego przez paszę ataku, jednak wojska Fulbe i Mali oblegające Dżenne zostały pokonane przez Marokańczyków.
Marokańskie zainteresowanie ekspansją w Sudanie Zachodnim ustało zupełnie wraz ze śmiercią Ahmeda al-Mansura w 1603 roku.
Podsumowanie.
Bilans Maroka.
Opinie co do zyskowności marokańskiej inwazji na Songhaj są wśród historyków podzielone. Początkowo ilość łupów, które trafiły do Marrakeszu była imponująca. W sierpniu 1594 roku miało tam trafić około czterech ton złota, podobną ilość przywiózł też pasza Dżaudar w 1599 roku. Stałym dochodem sułtana były znaczne podatki od handlu solą, oraz roczny trybut Timbuktu, ustalony w 1594 roku na 60 kwintali (304 kilogramy) złota. Główny jednak cel wyprawy, jakim było zajęcie kopalń złota, nie został osiągnięty. Najeźdźcy źle ocienili bogactwo Songhaju, który w handlu złotem był głównie pośrednikiem, a sami władcy nie znali lokalizacji pokładów tego surowca. Źródła te były zresztą bliskie wyczerpaniu, co spowodowało, iż na dłuższą metę ilość złota dostarczanego do Maroka z południa zmalała, zamiast wzrosnąć. Trybut narzucony Timbuktu również nie był stałym źródłem dochodów, gdyż złupione miasto nie miało już rezerw do wypłacania należności. Istotnym czynnikiem zmniejszającym dostawy do metropolii było też to, iż paszowie znaczną część łupów przywłaszczali sobie oraz rozdawali żołnierzom. Należy zaznaczyć, że inwazja była dla Maroka bardzo kosztowna. Wspomniany już podatek wojenny musiał być na tyle wysoki, by do zbierania go potrzebne było wojsko. Do Songhaju władca wysyłał najlepszych żołnierzy, których należało wyekwipować i obficie zaopatrzyć na długą przeprawę przez pustynie. Za swoich rządów al-Mansur wysłał do Sudanu Zachodniego około 25 000 piechurów i kawalerzystów.
Rozpad Songhaju.
W wyniku porażki wojsk Askiów w próbie odparcia marokańskiej inwazji doszło do rozpadu imperium. Głównymi siłami, które pozostały na mapie był Paszalik Arma oraz królestwo Dendi. Znajdowały się one w konflikcie, prowadząc przez większość czasu wojny, będące kontynuacją marokańskiej inwazji. Ludy podporządkowane Songhajow odzyskały niezależność, lub uznały początkowo zwierzchność paszów.
Paszalik Arma obejmował początkowo tereny wokół Timbuktu, Gao i Dżenne, stopniowo jednak ograniczył swe zwierzchnictwo do Timbuktu. Grupą rządzącą w paszaliku byli żołnierze przybyli z Maroka, nazywani nad Nigrem "Arma", od arabskiego słowa "ruma" (strzelcy). Dowodził nimi pasza, do 1618 roku wybierany i przysyłany przez sułtana, później zaś obierany przez samych wojskowych. Ostatecznie zależność od Maroka zerwano w 1660 roku, gdy podczas modłów w meczetach przestano wymieniać imię sułtana. Funkcją Askii nominowanego przez paszę było rządzenie ludnością pochodzenia songhajskiego. Paszalik nieustannie toczył wojny, jeżeli nie ze swym głównym wrogiem – królestwem Dendi, to z plemionami Fulbe, Bambara czy Tuaregami, bądź z rebeliami we własnych granicach. Stopniowo cele wojen zmieniły się z politycznych, na czysto grabieżcze. Paszalik został podporządkowany przez Tuaregów w 1737 roku.
Królestwo Dendi obejmowało dzielnice Dendi oraz Hombori, jego stolicą było miasto Lulumi. Rządy w królestwie sprawowali Askiowie, którymi zostawali kolejni synowie, a potem wnukowie Askii Dauda. Spoiwem królestwa były ciągłe walki z paszalikiem, prowadzone do 1647 roku. One też między innymi spowodowały rezygnacje z wyznawania islamu i przejście na tradycyjne wierzenia animistyczne. Od 1640 roku postępował proces rozbicia dzielnicowego, który postępował aż do podboju francuskiego.

</doc>
<doc id="3213262" url="https://pl.wikipedia.org/wiki?curid=3213262" title="Karu (Mauretania)">
Karu (Mauretania)

Karu (arab. كرو; fr. "Guerou") – miasto w południowo-zachodniej Mauretanii, w regionie Al-Asaba, w departamencie Karu. Siedziba administracyjna gminy Karu. W 2000 roku liczyło ok. 15,6 tys. mieszkańców.
Karu jest drugim pod względem wielkości miastem prowincji Al-Asaba – jej największym miastem jest Kifa.
Geografia.
Miasto położone jest w północnej części regionu Al-Asaba, około 455 km na południowy wschód od Nawakszutu.
Transport.
Leży przy drodze Route de l’Espoir. Najbliższe lotnisko znajduje się w Kifie.

</doc>
<doc id="3213263" url="https://pl.wikipedia.org/wiki?curid=3213263" title="Frankfurt-Bergen-Enkheim">
Frankfurt-Bergen-Enkheim

Niemcy:
Zobacz też:

</doc>
<doc id="3213265" url="https://pl.wikipedia.org/wiki?curid=3213265" title="Cerkiew św. Mikołaja w Moskwie (Priesnienskij)">
Cerkiew św. Mikołaja w Moskwie (Priesnienskij)

Cerkiew św. Mikołaja – prawosławna cerkiew w Moskwie, w rejonie Priesnienskim, w dekanacie centralnym eparchii moskiewskiej miejskiej Rosyjskiego Kościoła Prawosławnego.
Historia.
Najstarsza informacja o cerkwi św. Mikołaja znajdującej się na miejscu obecnej świątyni pochodzi z 1683, jednak istniejąca świątynia jest znacznie młodsza – została wzniesiona w 1902 według projektu G. Kaisera.
W czasie kampanii konfiskaty kosztowności cerkiewnych władze radzieckie odebrały parafii cenne elementy wyposażenia świątyni. Miejscowa parafia funkcjonowała do 1929 (lub 1928), gdy cerkiew została zamknięta. Budynek zaadaptowano na dom kultury im. Pawlika Morozowa, rozbierając część dzwonnicy, usuwając kopuły i przebijając nieistniejące pierwotnie przejścia. Ponowne otwarcie cerkwi miało miejsce w 1992, zaś regularne nabożeństwa odbywają się od 2001.
Główny ołtarz w świątyni poświęcony jest ikonie Matki Bożej „Życiodajne Źródło”, św. Mikołaj jest patronem jednego z ołtarzy bocznych (drugi nosi wezwanie św. Dymitra z Rostowa).
Związani z cerkwią.
W latach 20. XX wieku jednym z regentów miejscowego chóru był Aleksandr Aleksandrow, późniejszy autor hymnu Związku Radzieckiego, twórca Chóru Aleksandrowa.
Proboszczem parafii św. Mikołajа od 2009 r. do 2016 r. Wsiewołod Czaplin, pełniąc równocześnie funkcję przewodniczącego Synodalnego Wydziału ds. stosunków Kościoła i społeczeństwa. Siedziba wydziału mieści się przy świątyni.

</doc>
<doc id="3213266" url="https://pl.wikipedia.org/wiki?curid=3213266" title="Boumdeid">
Boumdeid



</doc>
<doc id="3213267" url="https://pl.wikipedia.org/wiki?curid=3213267" title="Amban (miasto)">
Amban (miasto)

Amban (arab. أمبان; fr. "M’Bagne") – miasto w południowo-zachodniej Mauretanii, w regionie Al-Barakina, w departamencie Amban. Siedziba administracyjna gminy Amban. W 2000 roku liczyło ok. 10,4 tys. mieszkańców.
Miasto leży przy granicy z Senegalem.

</doc>
<doc id="3213268" url="https://pl.wikipedia.org/wiki?curid=3213268" title="Mitte-Nord (okręg administracyjny Frankfurtu nad Menem)">
Mitte-Nord (okręg administracyjny Frankfurtu nad Menem)

Mitte-Nord, Frankfurt-Mitte-Nord – 9. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 48 086 mieszkańców (31 grudnia 2013) i ma powierzchnię 8,82 km². 
Dzielnice.
W skład okręgu wchodzą trzy dzielnice "(Stadtteil)": 

</doc>
<doc id="3213270" url="https://pl.wikipedia.org/wiki?curid=3213270" title="Juan Miranda">
Juan Miranda

Juan Miranda, właśc. Alfonso Torres Chousal (ur. 20 kwietnia 1941 w Meksyku, zm. 19 lipca 2009 tamże) − meksykański kulturysta oraz aktor filmowy, znany także pod pseudonimami Alfonso Torres.
Życiorys.
W połowie lat sześćdziesiątych był popularnym modelem, a jego zdjęcia zamieszczane były w cotygodniowych fotonowelach. W 1963 roku odniósł pierwszy sukces w kulturystyce amatorskiej, zwyciężając zawody i wywalczając tytuł Mr. Mexico. Dwa lata później uzyskał ten sam tytuł, tym razem w kategorii zawodników profesjonalnych. W 1966 zajął czwarte miejsce w ogólnoświatowym konkursie Mr. Universe, spopularyzowanym w późniejszych latach przez sukcesy Arnolda Schwarzeneggera.
Występem w westernach "Los hijos de Satanás" (1967) i "El tunco Maclovio" (1970) rozpoczął sukcesywną karierę aktorską. Musiał ją wstrzymać w 1978, gdy dowiedział się, że cierpi z powodu nowotworowego guza mózgu. Pod koniec lat siedemdziesiątych i w trakcie osiemdziesiątych wystąpił jeszcze w sześciu filmach, z których ostatni to "La ciudad al desnudo" (1989). Zmarł 19 lipca 2009 roku. 
Jego syn, Alfonso Torres, jest kulturystą, aktorem, piosenkarzem i trenerem osobistym.

</doc>
<doc id="3213272" url="https://pl.wikipedia.org/wiki?curid=3213272" title="Frankfurt-Mitte-Nord">
Frankfurt-Mitte-Nord



</doc>
<doc id="3213275" url="https://pl.wikipedia.org/wiki?curid=3213275" title="Munkal">
Munkal

Munkal (arab. مونكل; fr. "Monguel") – miasto w południowo-zachodniej Mauretanii, w regionie Kurkul, w departamencie Munkal. Siedziba administracyjna gminy Munkal. W 2000 roku liczyło ok. 4,9 tys. mieszkańców.

</doc>
<doc id="3213276" url="https://pl.wikipedia.org/wiki?curid=3213276" title="Abu Tilimit">
Abu Tilimit



</doc>
<doc id="3213280" url="https://pl.wikipedia.org/wiki?curid=3213280" title="Mitte-Nord">
Mitte-Nord

Niemcy:
Zobacz też:

</doc>
<doc id="3213283" url="https://pl.wikipedia.org/wiki?curid=3213283" title="Armia Pomorze">
Armia Pomorze



</doc>
<doc id="3213285" url="https://pl.wikipedia.org/wiki?curid=3213285" title="L’Unità">
L’Unità

L’Unità – włoski dziennik o profilu komunistycznym, założony początkowo jako oficjalny organ Włoskiej Partii Komunistycznej, wydawany w latach 1924–2014.
Dziennik był wydawany w Mediolanie od 12 lutego 1924 roku przez polityka i teoretyka marksizmu Antonio Gramsciego jako oficjalny organ Włoskiej Partii Komunistycznej. 8 listopada 1925 roku rząd faszystowski zawiesił wydawanie gazety, a po zamachu na Benito Mussoliniego z 31 października 1926 roku "l’Unità" została oficjalnie zlikwidowana przez władze i odtąd działała jako wydawnictwo podziemne. Po wyzwoleniu Rzymu przez aliantów w czerwcu 1944 roku gazeta ponownie została zalegalizowana i zaczęła się na powrót regularnie ukazywać. W latach 80. "l’Unità" głosiła ideę eurokomunizmu, odrzucającego „przewodnią rolę ZSRR w ruchu robotniczym”, i przyczyniła się mocno do spopularyzowania tej ideologii. W latach 1989–1991 do gazety dołączana była wkładka satyryczna "Cuore", która stała się następnie samodzielnym pismem i ukazywała się do roku 1996.
W 1991 roku "l’Unità" przestała być oficjalnym organem partii komunistycznej i po jej rozpadzie dotykały ją trudności związane z finansowaniem przedsięwzięcia. Wobec przemian partii komunistycznej gazeta zaczęła wspierać Partię Demokratyczną. W okresie od lipca 2000 roku do marca 2001 roku "l’Unità" nie ukazywała się ze względów ekonomicznych, a powróciła na rynek dzięki zaangażowaniu nowych udziałowców.
Zmiany nawyków czytelniczych związane z pojawieniem się internetu oraz kryzys gospodarczy we Włoszech doprowadziły do znacznego spadku sprzedaży, a to natomiast doprowadziło do zadłużenia wydawnictwa na kwotę ponad 25 mln €. Ostatnie lata swojego istnienia gazeta zawdzięczała głównie rządowym dotacjom do przynoszących straty dzienników, które wynosiły w latach 2003–2009 ponad 6,3 mln € rocznie. Nakład pisma zmalał z 230 000 egzemplarzy w latach siedemdziesiątych XX wieku, przez 70 000 w roku 2002, do 20 000 w ostatnich latach istnienia.
Z powodu kłopotów finansowych i braku porozumienia między akcjonariuszami co do ratowania gazety, przez ostatnie trzy miesiące wydawania "l’Unità" zespół redakcyjny pracował bez wynagrodzenia. Przedostatnie wydanie gazety ograniczono do trzech zadrukowanych stron, na których informowano o zamknięciu pisma oraz umieszczono reklamę księgarni internetowej, a resztę stron pozostawiono niezapełnioną. Ostatni, ośmiostronicowy numer z 31 lipca 2014 roku zawierał jedynie komentarze redaktora naczelnego "l’Unity", Giuseppe Caldarolego. Zamknięta gazeta została przez właściciela Nuova Iniziativa Editoriale wystawiona na sprzedaż.

</doc>
<doc id="3213287" url="https://pl.wikipedia.org/wiki?curid=3213287" title="Walad Jandża">
Walad Jandża

Walad Jandża (ar. ولد ينجة, fr. "Ould Yengé") – miasto w południowej Mauretanii, w regionie Ghidimagha, w departamencie Walad Jandża. Siedziba administracyjna gminy Walad Jandża. W 2000 roku liczyło ok. 4,9 tys. mieszkańców.
Miasto leży w pobliżu granicy z Mali, przy rzece Karakoro, będącej dopływem Senegalu.

</doc>
<doc id="3213288" url="https://pl.wikipedia.org/wiki?curid=3213288" title="Boubacar Traoré">
Boubacar Traoré

Boubacar Traoré (ur. 17 grudnia 1946 w Dakarze) – senegalski koszykarz, reprezentant kraju, dwukrotny olimpijczyk.
Uczestnik IO 1968 i IO 1972. Łącznie podczas tych turniejów wystąpił w 16 meczach (z 17), w których zdobył 95 punktów (74 w Meksyku i 21 w Monachium). W Meksyku popełnił 20 przewinień, zaś w 1972 roku 16. Ponadto w Monachium uzyskał 12 zbiórek (w tym 4 ofensywne i 8 defensywnych). Na swoich pierwszych igrzyskach był drugim najlepiej punktującym senegalskim koszykarzem (lepszy był tylko Babacar Seck).
Na obu imprezach zajął wraz z drużyną 15. miejsce. Te dwa turnieje przebiegały dla Senegalu podobnie, przegrywali bowiem wszystkie siedem meczów grupowych i grali w turniejach o miejsca 13–16. Spotkania o miejsca 13–14 przegrywali, więc jako pokonani grali na obu turniejach o przedostatnie miejsce. W Meksyku wygrali z drużyną Maroka (42–38), zaś w Monachium wygrali z Egipcjanami walkowerem (mecz o przedostatnie miejsce się nie odbył, gdyż mająca w nim grać drużyna Egiptu wyjechała z Niemiec przed zakończeniem turnieju (w związku z masakrą izraelskich sportowców)).

</doc>
<doc id="3213292" url="https://pl.wikipedia.org/wiki?curid=3213292" title="Cheikh Amadou Fall">
Cheikh Amadou Fall

Cheikh Amadou Fall (ur. 7 lutego 1946 w Dakarze, zm. 19 czerwca 2008 tamże) – senegalski koszykarz, reprezentant kraju, dwukrotny olimpijczyk.
Uczestnik IO 1968 i IO 1972. Łącznie podczas tych turniejów wystąpił w 14 meczach (z 17), w których zdobył 58 lub 60 punktów (48 lub 50 w Meksyku i 10 w Monachium). W Meksyku popełnił 13 przewinień, zaś w 1972 roku 8. Ponadto w Monachium uzyskał 7 zbiórek (w tym 3 ofensywne i 4 defensywne).
Na obu imprezach zajął wraz z drużyną 15. miejsce. Te dwa turnieje przebiegały dla Senegalu podobnie, przegrywali bowiem wszystkie siedem meczów grupowych i grali w turniejach o miejsca 13–16. Spotkania o miejsca 13–14 przegrywali, więc jako pokonani grali na obu turniejach o przedostatnie miejsce. W Meksyku wygrali z drużyną Maroka (42–38), zaś w Monachium wygrali z Egipcjanami walkowerem (mecz o przedostatnie miejsce się nie odbył, gdyż mająca w nim grać drużyna Egiptu wyjechała z Niemiec przed zakończeniem turnieju (w związku z masakrą izraelskich sportowców)).

</doc>
<doc id="3213297" url="https://pl.wikipedia.org/wiki?curid=3213297" title="Linia kolejowa 15 Sopron – Szombathely">
Linia kolejowa 15 Sopron – Szombathely

Linia kolejowa Sopron – Szombathely – linia kolejowa na Węgrzech. Jest to linia jednotorowa, w całości zelektryfikowana prądem zmiennym 25 kV 50 Hz. Łączy Sopron z Szombathely.
Historia.
Linia została otwarta w 1865 roku.

</doc>
<doc id="3213299" url="https://pl.wikipedia.org/wiki?curid=3213299" title="Ould Yengé">
Ould Yengé



</doc>
<doc id="3213300" url="https://pl.wikipedia.org/wiki?curid=3213300" title="Ould Yenge">
Ould Yenge



</doc>
<doc id="3213302" url="https://pl.wikipedia.org/wiki?curid=3213302" title="Aftut">
Aftut



</doc>
<doc id="3213303" url="https://pl.wikipedia.org/wiki?curid=3213303" title="Federica Di Sarra">
Federica Di Sarra

Federica Di Sarra (ur. 16 maja 1990) – włoska tenisistka.
Kariera tenisowa.
Zdobyła srebrny medal podczas Igrzysk Śródziemnomorskich 2013 w grze podwójnej, grając w parze z Anastasią Grymalską. Na tej samej imprezie zdobyła również brązowy medal w grze pojedynczej.
W karierze wygrała osiem singlowych i dwadzieścia dwa deblowe turnieje rangi ITF. Najwyżej w rankingu WTA była sklasyfikowana na 192. miejscu w singlu (7 marca 2022) oraz na 186. miejscu w deblu (20 maja 2019).

</doc>
<doc id="3213304" url="https://pl.wikipedia.org/wiki?curid=3213304" title="Jan Waza">
Jan Waza



</doc>
<doc id="3213306" url="https://pl.wikipedia.org/wiki?curid=3213306" title="Aspedalen">
Aspedalen

Aspedalen – przystanek kolejowy w Lerum, w regionie Västra Götaland, w Szwecji. Znajduje się na Västra stambanan i jest obsługiwana przez pociągi Göteborgs pendeltåg kursujące między Göteborgiem i Alingsås.

</doc>
<doc id="3213308" url="https://pl.wikipedia.org/wiki?curid=3213308" title="Dingle (stacja kolejowa)">
Dingle (stacja kolejowa)

Dingle (szwedzki: "Dingle station") – stacja kolejowa w Dingle, w regionie Västra Götaland, w Szwecji. Znajduje się na Bohusbanan, 119 km od Göteborga i 61 km od Strömstad. Ceglany budynek dworca został zaprojektowany przez Folke Zettervall i jest podobny do innych budynków dworcowych na Bohusbanan. Poczekalnia w budynku została zamknięta w 2007 roku.

</doc>
<doc id="3213312" url="https://pl.wikipedia.org/wiki?curid=3213312" title="Sukcesja prezydencka">
Sukcesja prezydencka



</doc>
<doc id="3213314" url="https://pl.wikipedia.org/wiki?curid=3213314" title="Tom Waddell">
Tom Waddell

Tom Waddell (ur. 1 listopada 1937 w Paterson, zm. 11 lipca 1987 w San Francisco) − amerykański lekarz, dziesięcioboista, olimpijczyk, działacz LGBT, twórca Gay Games.
Życiorys.
Tom Waddell urodził się w katolickiej rodzinie 1 listopada 1937 roku w Paterson jako Thomas Flubacher. Po rozwodzie rodziców, w wieku 15 lat, zamieszkał u Hazel i Gene'a Waddellów, a sześć lat później został przez nich adoptowany. Zmagając się ze swoimi skłonnościami homoseksualnymi, zdecydował się uprawiać sport, dzięki czemu chciał je zrównoważyć. Jako student wychowania fizycznego na Springfield College uprawiał gimnastykę, piłkę nożną i dziesięciobój, ale pod wpływem śmierci przyjaciela przeniósł się na kurs przygotowawczy do studiów medycznych, który ukończył w 1959 roku.
Latem 1959 roku pracował w obozie dla dzieci w Massachusetts, gdzie poznał swojego pierwszego partnera Enge'a Menakera, wówczas 63-letniego. Obaj pozostali blisko do śmierci Menakera w 1985 roku. Studiował medycynę na New Jersey College of Medicine. W 1962 roku podróżował po Afryce, a w 1965 roku udzielał się w ruchu emancypacyjnym Afroamerykanów w Selma w stanie Alabama. W 1966 roku trafił do United States Army, gdzie był oficerem ds. medycyny prewencyjnej i spadochroniarzem. Odmówił wyjazdu do Wietnamu, ale zamiast procesu został skierowany na treningi dziesięcioboju w programie przygotowawczym do olimpiady w 1968 roku. W igrzyskach zajął szóste miejsce wśród 33 zawodników.
W 1970 roku uzyskał doktorat z medycyny na Stanford University. Po kontuzji kolana w 1972 roku skupił się na medycynie i zaczął ujawniać swoją orientację wśród znajomych. Jako lekarz pracował w różnych szpitalach na Bliskim Wschodzie i osobisty lekarz jednego z saudyjskich książąt oraz lekarz saudyjskiej drużyny olimpijskiej na igrzyskach w 1976 roku.
W 1981 roku związał się z Zohnem Artmanem. W tym samym roku poznał lekkoatletkę Sarę Lewinstein i, ponieważ od dawna chciał zostać ojcem, para zdecydowała się na dziecko. Córka Jessica urodziła się w 1983 roku, a Waddel i Lewinstein pobrali się w 1985 roku.
W 1982 roku zorganizował w San Francisco pierwsze Gay Olympic Games, ale nazwę zmieniono na Gay Games ze względu na spory prawne z Komitetem Olimpijskim USA, a proces zakończył się w Sądzie Najwyższym USA. W 1985 roku wykryto u niego AIDS, rok później brał udział w drugiej edycji Gay Games. Zmarł z powodu komplikacji powiązanych z AIDS 11 lipca 1987 roku w San Francisco.
Upamiętnienie.
Jego imieniem nazwano szpital w dzielnicy San Francisco − Mission District − w którym przez pewien czas pracował. Dick Schaap opisał życie Waddella w biografii "Gay Olympian". 30 lipca 2014 roku jego imieniem nazwano ulicę w San Francisco, w pobliżu ratusza miejskiego. Wcześniej od 1986 roku ulica nosiła imię Lecha Wałęsy, ale po jego wypowiedzi z marca 2013 roku, w której sugerował on konieczność izolacji homoseksualistów oraz sprzeciwiał się ich obecności w przestrzeni publicznej, radni podjęli procedurę zmiany patrona ulicy. W ostatecznym głosowaniu rada jednogłośnie zdecydowała o nadaniu ulicy imienia Waddella.

</doc>
<doc id="3213318" url="https://pl.wikipedia.org/wiki?curid=3213318" title="Al-Murabitun">
Al-Murabitun

Al-Murabitun (arab. المرابطون, "Al-Murābiṭūn", dosł. strażnicy) – salafistyczna organizacja dżihadystyczna powstała w sierpniu 2013 w wyniku fuzji Ruchu na Rzecz Jedności i Dżihadu w Afryce Zachodniej (MUJAO) z Zamaskowanym Batalionem.
Historia.
22 sierpnia 2013, według oświadczenia podpisanego przez Ahmeda al-Tilemsiego i Muchtara Bilmuchtara MUJAO i Zamaskowany Batalion zostały połączone w jedną organizację. O fuzję wnioskował przywódca Al-Ka’idy Ajman az-Zawahiri Obaj przywódcy ustalili, że nie będą szefować połączonej grupie, na czele organizacji stanął wówczas Egipcjanin Abu Bakr al-Muhadżir.
Nazwa Al-Murabitun odnosi się do berberyjskiej dynastii Almorawidów rządzącej częścią Półwyspu Iberyjskiego i terenami m.in. dzisiejszego Maroka i Sahary Zachodniej.
Al-Murabitun działa głównie w regionie Gao w Mali oraz w północnym Nigrze, gdzie handluje narkotykami. Organizacja ma również kontakty w Tunezji, Libii, Sudanie i Egipcie, a także współpracuje z nigeryjską organizacją Boko Haram.
Na początku swojego istnienia organizacja miała około 300 członków i była podzielona na trzy grupy. Przywódcami dwóch grup byli Omar Ould Hamaha oraz Ahmed al-Tilemsi. Według RFI w maju 2014 Al-Murabitun po walkach w Mali liczyła mniej niż stu członków.
W nocy z 13 na 14 listopada 2013, 200 km na zachód od Tessalit, wojsko francuskie zniszczyło pickupa na pustyni. Zginęło trzech członków Al-Murabitun, w tym El-Hassen Ould Khalill, który był byłym rzecznikiem organizacji Sygnatariusze Krwi. W nocy z 4 na 5 marca 2014 podczas bombardowania Ametettaï zginęło 11 dżihadystów, w tym Omar Ould Hamaha.
Na przełomie 2013 i 2014 Muchtar Bilmuchtar był aktywny w południowo-zachodniej Libii, gdzie starał się zbliżyć do ekstremistów z Ansar asz-Szari’a.
Tożsamość dowódcy Al-Murabitun długo pozostawała nieznana. W połowie kwietnia 2014 ujawniono, że był nim Egipcjanin Abu Bakr an-Nasri, zabity przez armię francuską. Malijskie źródła wojskowe podały, że zginął w nocy z 10 na 11 kwietnia 2014 w operacji przeciwko dżihadystom pomiędzy Kidalem a Timbuktu, w której zginęło 7 osób. W maju władze francuskie potwierdziły, że Abubakr al-Nasri był przywódcą Al-Murabitun.
Po jego śmierci przywództwo nad grupą objął Ahmed Al-Tilemsi, na co zgodził się Bilmuchtar. W grudniu 2014 r. Al-Tilemsi zginął. Pod nieobecność Bilmuchtara samozwańczo wodzem ogłosił się jeden z zastępców Al-Tolemsiego, Adnan Abu Walid al Sahrawi. Bilmuchtar nie uznał nowego przywódcy.
W maju 2015 roku al Sahrawi zadeklarował sojusz organizacji z Państwem Islamskim, jednak kilka dni później Bilmuchtar wydał oświadczenie, w którym negował ważność tego oświadczenia, oskarżył PI o „zabijanie niewinnych muzułmanów” i zadeklarował wierność Ajmanowi az-Zawahiriemu, przywódcy Al-Ka’idy, którego władza została osłabiona przez odłączenie się Islamskiego Państwa Iraku i Lewantu.
14 lipca 2014 Abou Aassim El-Mouhajir z Al-Murabitun dokonał zamachu samobójczego na francuski patrol wojskowy w pobliżu Almoustarat. W ataku zginął jeden francuski żołnierz, a sześciu zostały rannych, w tym dwóch ciężko.
20 listopada 2015 frakcja Al-Murabitun powiązana z Al-Kaidą przyznała się do ataku na hotel Radisson w mieście Bamako w Mali.

</doc>
<doc id="3213320" url="https://pl.wikipedia.org/wiki?curid=3213320" title="Velos">
Velos

„Velos” – nazwa noszona na przestrzeni dziejów przez kilka okrętów greckiej marynarki wojennej:

</doc>
<doc id="3213322" url="https://pl.wikipedia.org/wiki?curid=3213322" title="Parafia Narodzenia Najświętszej Maryi Panny w Olszanach">
Parafia Narodzenia Najświętszej Maryi Panny w Olszanach

Parafia Narodzenia Najświętszej Maryi Panny w Olszanach – parafia rzymskokatolicka znajdująca się w archidiecezji przemyskiej w dekanacie Bircza.

</doc>
<doc id="3213324" url="https://pl.wikipedia.org/wiki?curid=3213324" title="Puchar Austrii w piłce nożnej (2012/2013)">
Puchar Austrii w piłce nożnej (2012/2013)

Puchar Austrii w piłce nożnej (2012/2013) (ÖFB-Samsung-Cup) był 79. edycją krajowego, dorocznego Pucharu Austrii w piłce nożnej. Rozpoczął się od pierwszej rundy dnia 12 lipca 2012 roku, a skończył finałem 30 maja 2013 roku. Po raz pierwszy w historii zdobywcą pucharu został zespół FC Pasching występujący wówczas w Regionallidze (trzeci poziom rozgrywek w Austrii).
Pierwsza runda.
Losowanie odbyło się 1 lipca 2012. Mecze odbyły się w dniach 13-15 lipca 2012.
"* - dogrywka"
Druga runda.
Losowanie odbyło się 13 sierpnia 2012. Mecze rozegrano od 25-26 września 2012.
"* - dogrywka"
Trzecia runda.
Losowanie odbyło się 2 października 2012. Mecze rozegrano od 30 do 31 października 2012.
"* - dogrywka"
Półfinały.
Losowanie par odbyło się 21 kwietnia 2013 roku.

</doc>
<doc id="3213326" url="https://pl.wikipedia.org/wiki?curid=3213326" title="Eugeniusz Guz">
Eugeniusz Guz

Eugeniusz Guz pseud. "Borys", "Józiek", "Klepka", "Szoferak" (ur. 29 listopada 1904 w Warszawie, zm. 29 marca 1959 tamże) – polski działacz komunistyczny, uczestnik II wojny światowej, funkcjonariusz aparatu bezpieczeństwa PRL.
Życiorys.
Syn Jakuba, skończył trzy klasy szkoły podstawowej. 1914-1918 po ewakuowaniu ojca do Rosji pomagał w utrzymaniu rodziny sprzedając gazety i papierosy, po odzyskaniu niepodległości przez Polskę został gońcem w Urzędzie Skarbowym. 
W 1920 wstąpił ochotniczo do Wojska Polskiego, w 1921 zdemobilizowany. Został gońcem w Urzędzie Zbożowym, potem pomocnikiem gisera w fabryce wyrobów metalowych. Zwolniony za prowadzenie agitacji komunistycznej wśród młodzieży. Od 1923 działał w Związku Młodzieży Komunistycznej (ZMK) w dzielnicy Wola, prowadził agitację wśród bezrobotnych. Podczas demonstracji bezrobotnych w Warszawie został pobity przez policjantów. W 1925 wstąpił do KPP, jesienią 1927 powołany do służby wojskowej, służył w 1 dywizjonie samochodowym w Warszawie, gdzie był sekretarzem komórki KPP. W latach 1927–1939 był taksówkarzem, równocześnie nadal działał w KPP, tzw. wojskówce. 1929-1930 na polecenie władz KPP był w Moskwie na rocznym kursie w szkole wojskowej. Po powrocie został członkiem Komitetu Dzielnicowego (KD) KPP Wola i sekretarzem komórki KPP szoferów. Zorganizował strajk szoferów, za co zatrzymano mu prawo jazdy, mimo to wkrótce zdobył „lewe” prawo jazdy. Na polecenie Centralnej Techniki KPP przewoził drukarnie i rozwoził nielegalną literaturę komunistyczną. Kilka razy był aresztowany, jednak zwalniany z braku dowodów. 
W 1939 zmobilizowany, walczył pod Modlinem. Po kapitulacji znalazł się w obozie w Działdowie, skąd zbiegł i wrócił do Warszawy. Podczas okupacji był ślusarzem na stacji kolejowej, gdzie w 1943 założył komórkę PPR i organizował sabotaż. Jako sierżant Armii Ludowej walczył w powstaniu warszawskim na Starówce i Śródmieściu. Po upadku powstania uciekł z transportu i ukrywał się w Pruszkowie do stycznia 1945.
Po powrocie do Warszawy przez kilka miesięcy pracował w WUBP, potem w Głównym Inspektoracie Samochodowym, Zakładach Radiowych im. Kasprzaka, Warszawskim Przedsiębiorstwie Budowlanym, Metrobudowie i PKS. Odznaczony m.in. Krzyżem Oficerskim Orderu Odrodzenia Polski. Pochowany na wojskowych Powązkach (kwatera 28BII-3-25).

</doc>
<doc id="3213327" url="https://pl.wikipedia.org/wiki?curid=3213327" title="Parafia św. Jadwigi Śląskiej w Sufczynie">
Parafia św. Jadwigi Śląskiej w Sufczynie

Parafia św. Jadwigi Śląskiej w Sufczynie – parafia rzymskokatolicka znajdująca się w archidiecezji przemyskiej w dekanacie Bircza. 

</doc>
<doc id="3213329" url="https://pl.wikipedia.org/wiki?curid=3213329" title="Carlos Moedas">
Carlos Moedas

Carlos Manuel Félix Moedas (ur. 10 sierpnia 1970 w Beja) – portugalski inżynier, ekonomista, polityk i samorządowiec, od 2011 do 2014 sekretarz stanu w portugalskim rządzie, członek Komisji Europejskiej (2014–2019), od 2021 burmistrz Lizbony.
Życiorys.
W 1993 ukończył inżynierię lądową w Instituto Superior Técnico, wchodzącego w skład Politechniki Lizbońskiej. Następnie kształcił się we francuskiej École nationale des ponts et chaussées. Do 1998 był zatrudniony w przedsiębiorstwie SUEZ. W 2000 uzyskał dyplom MBA w Harvard Business School. Zatrudniony następnie w dziale do spraw przejęć i fuzji w banku Goldman Sachs. Po powrocie do Portugalii był dyrektorem wykonawczym w Aguirre Newman, od 2008 prowadził własne przedsiębiorstwo inwestycyjne.
Carlos Moedas dołączył do centroprawicowej Partii Socjaldemokratycznej. W trakcie kryzysu ekonomiczno-politycznego z ramienia opozycyjnej wówczas PSD brał udział w negocjacjach poświęconych budżetowi Portugalii na 2011. W wyborach w 2011 uzyskał mandat posła do Zgromadzenia Republiki XII kadencji. Zawiesił jego wykonywanie zaraz po rozpoczęciu kadencji parlamentu, gdyż premier Pedro Passos Coelho powierzył mu stanowisko sekretarza stanu przy swoim urzędzie. Carlos Moedas został odpowiedzialny m.in. za agencję ESAME – instytucję powołaną do monitorowania i kontrolowania implementacji reform uzgodnionych pomiędzy Portugalią a tzw. troiką (Komisją Europejską, EBC i MFW).
W 2014 ogłoszono jego kandydaturę na nowego przedstawiciela Portugalii w Komisji Europejskiej. W Komisji Europejskiej, na czele której stanął Jean-Claude Juncker, powołany (z dniem 1 listopada 2014) na komisarza ds. badań, nauki i innowacji. Zakończył urzędowanie wraz z całą KE w 2019.
W 2021, będąc kandydatem skupionej wokół PSD koalicji ugrupowań centroprawicowych, został wybrany na burmistrza Lizbony.

</doc>
<doc id="3213330" url="https://pl.wikipedia.org/wiki?curid=3213330" title="Regina Kobryńska">
Regina Kobryńska

Regina Kobryńska właśc. Zofia Cytryn z domu Kaplan (ur. 15 stycznia 1908 w Łodzi, zm. 1978) – polska działaczka komunistyczna.
Życiorys.
Od 1915 przebywała w Rosji. Od 1923 członek Komsomołu. W 1928 ukończyła Uniwersytet Komunistyczny im. Jakowa Swierdłowa w Moskwie.
Od 1932 przebywała w Polsce. Była pełnomocnikiem i członek KC KPZB, sekretarzem obwodowy w Wilnie, Białymstoku, Brześciu. W 1933 była jedną z organizatorek tzw. powstania poleskiego. W latach 1933–1939 w więzieniu. W 1939 przewodnicząca Komitetu Obwodowego MOPR w Białymstoku, członek Białostockiej Rady Obwodowej. Po 1941 pracownik redakcji polskiej Wszechzwiązkowego Radiokomitetu w Moskwie. W okresie 1943–1944 pracownik polityczny Frontu Południowo-Zachodniego i 3 Frontu Ukraińskiego. W 1944 kierowała Wydziałem Politycznym Polskiego Sztabu Partyzanckiego. 1944–1946 była zastępcą dyrektora Centralnej Szkoły Partyjnej PPR. Od maja 1946 do kwietnia 1947 była kierownikiem Wydziału Historii Partii przy KC PPR. W okresie 1947–1950 pracowała w Akademii Nauk Społecznych przy KC KPZR w Moskwie.

</doc>
<doc id="3213331" url="https://pl.wikipedia.org/wiki?curid=3213331" title="Zhanran Yuancheng">
Zhanran Yuancheng

Zhanran Yuancheng (chiń. 湛然圓澄, pinyin "Zhànrán Yuánchéng"; kor. 담연원징 "Tamyŏn Wŏnjing"; jap. "Tanzen Enchō"; wiet. " Đậm Nhiên Viên Chừng"; ur. 1564, zm. 1626) – chiński mistrz chan ze szkoły caodong, znany także jako Sanmu oraz Yunmen Yuancheng.
Życiorys.
Urodził się w powiecie Kuaiji w prefekturze Shaoxing prowincji Zhejiang. Przyjął wskazania od mistrza chan Yunqi Zhuhonga (1535–1615) i następnie studiował u wielu mistrzów chan.
W wieku 30 lat przeżył doświadczenie oświecenia, które zostało później potwierdzone przez mistrza Zhuhonga jako prawdziwe. Jego kariera w prowincji Zhejiang była blisko związana ze słynnymi w tym czasie intelektualistami Zhou Rudengiem i Tao Wanglingiem, którzy propagowali buddyzm chan.
Zhanran został mistrzem chan szkoły caodong po otrzymaniu przekazu Dharmy od mistrza chan z klasztoru Shaolin – Cizhou Fangniana (zm. 1594). Zasłynął z używania „słów prawdziwego koloru” (chiń. "benseyu") w nauczaniu uczniów. Słowa te odnosiły się do jego sposobu nauczania historii Koanowych podczas ceremonii wejścia do budynku. W trakcie tych ceremonii Zhanran często wyjaśniał znaczenie opowieści gong’anowej.
Zhanran poznał Tao Wanglinga w 1588 roku w klasztorze Baolin.
Dziewiątego miesiąca 1604 roku Zhou Rudeng zorganizował spotkanie, na którym był obecny także Zhanran. Doszło wtedy między nimi do dyskusji na temat rozumienia wskazań buddyjskich.
Zhanran odbudował klasztor Yunmen w Kuaiji przy pomocy rodziny Qi i dlatego był także znany jako Yunmen Yuancheng.
Pozostawił po sobie 8 spadkobierców Dharmy, którzy aktywnie działali w rejonie prowincji Zhejiang. Najbardziej znanymi byli Shiyu Mingfang (1593–1648), Sanyi Mingyu (1599–1665) i Ruibai Mingxue (1584–1641). W pewnym stopniu wszyscy byli pośrednio wmieszani w słynną kontrowersyjną sprawę, związaną z wydaniem w 1654 roku pracy "Wudeng yantong" mistrza chan Feiyina Tongronga, który w młodości był uczniem mistrza Zhanrana. Żyjący wtedy mistrzowie oddali sprawę do rozpatrzenia lokalnemu rządowi. Szczególnie aktywnym w polemikach był uczeń mistrza Shiyu Mingfanga – Weizhong Jingfu
Mistrz chan Zhanran Yuancheng zmarł w 1626 roku.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3213332" url="https://pl.wikipedia.org/wiki?curid=3213332" title="Franciszek Han">
Franciszek Han

Franciszek Han pseud. "Dąb" (ur. 5 marca 1904 w Januszowicach, zm. 17 marca 1972 w Sosnowcu) – działacz komunistyczny.
Syn chłopa Marcina, skończył 3 klasy szkoły podstawowej, od 1918 w Sosnowcu, gdzie pracował w piekarni i dokształcał się na kursach, a od 1921 był robotnikiem w betoniarni. Od 1923 działacz Związku Młodzieży Komunistycznej (ZMK), w którym był agitatorem i sekretarzem założonej przez siebie komórki w betoniarni. 1925-1927 odbywał służbę wojskową w 3 pułku ułanów w Tarnowskich Górach. Zwolniony z pracy, później pracował dorywczo. W 1928 wstąpił do KPP, w 1931 działał w Komitecie Bezrobotnych, w 1933 został sekretarzem Komitetu Dzielnicowego (KD) KPP Stary Sosnowiec. Organizował strajki robotników w Sosnowcu, agitował na wielu wiecach, za co był zatrzymywany przez policję. W drugiej połowie 1940 przystąpił do konspiracyjnej grupy "Koło Przyjaciół Związku Radzieckiego", która w 1941 została częścią filii Stowarzyszenia Przyjaciół ZSRR w Zagłębiu Dąbrowskim. Formował komórki wojskowe, I 1942 wraz ze Stowarzyszeniem przystąpił do PPR i został członkiem KD PPR Stary Sosnowiec. Był odpowiedzialny za agitację wojskową, organizował i został dowódcą grup GL, potem AL w dzielnicy Stary Sosnowiec. Kierował akcjami sabotażowymi i dywersyjnymi, a pod koniec okupacji organizował zabezpieczenie zakładów przemysłowych przed zniszczeniem przez uciekających Niemców. Od I do VI 1945 komendant MO w śródmieściu Sosnowca, później majster w betoniarni. Brał aktywny udział w przeprowadzaniu (sfałszowanego) referendum 1946 i (sfałszowanych) wyborów 1947. Od 1948 w PZPR, 1950 skierowany do szkoły dla aktywistów robotniczych w Łodzi, którą skończył w 1952. Później zajmował różne stanowiska w zakładach prefabrykatów budowlanych. Od 1960 na rencie dla zasłużonych. W zbiorze "Wspomnienia peperowców śląskich" wydanym w 1964 w Katowicach zamieścił publikację "Działalność sabotażowa w Sosnowcu". Był odznaczony m.in. Orderem Sztandaru Pracy II klasy i Krzyżem Oficerskim Orderu Odrodzenia Polski.

</doc>
<doc id="3213333" url="https://pl.wikipedia.org/wiki?curid=3213333" title="Josh Kelly (aktor)">
Josh Kelly (aktor)

Josh Kelly (ur. 25 maja 1982 w Yokosuka, w Japonii) – amerykański aktor telewizyjny i filmowy, scenarzysta i reżyser.
Życiorys.
Wychował się w rodzinie wojskowej, przez wiele lat zmieniając miejsce zamieszkania, takie jak Georgia, Maryland, Maine, Guam i Filipiny. Studiował na Grantham University w Kansas City. Służył trzy razy w Afganistanie i jeden raz w Iraku w United States Army Rangers. Był ranny w nogę podczas służby w rocznicę 9/11.
Od 29 grudnia 2010 do 29 grudnia 2011 oraz od 29 kwietnia 2013 do 19 sierpnia 2013 grał rolę Cuttera Wentwortha w operze mydlanej ABC "Tylko jedno życie".
Wiosną 2022 roku został obsadzony w serialu telewizyjnym "Szpital miejski".

</doc>
<doc id="3213335" url="https://pl.wikipedia.org/wiki?curid=3213335" title="Alessandro Fontana (polityk)">
Alessandro Fontana (polityk)

Alessandro (Sandro) Fontana (ur. 15 sierpnia 1936 w Marcheno, zm. 4 grudnia 2013 w Brescii) – włoski polityk, historyk i wykładowca akademicki, minister, członek Senatu, poseł do Parlamentu Europejskiego IV kadencji.
Życiorys.
Z zawodu historyk, był docentem w katedrze historii współczesnej na Uniwersytecie w Brescii. Był również wieloletnim działaczem Chrześcijańskiej Demokracji, od 1985 do 1986 pełnił funkcję zastępcy sekretarza tej partii. Od 1975 był asesorem w rządzie regionalnym Lombardii. Pełnił także funkcję redaktora naczelnego czasopisma „Il Popolo”.
W 1987 został wybrany na senatora X kadencji, w 1992 odnowił mandat na XI kadencję, z którego zrezygnował jeszcze w tym samym roku. Od czerwca 1992 do lipca 1993 był ministrem szkolnictwa wyższego, badań naukowych i technologii w rządzie, którym kierował Giuliano Amato. Po rozwiązaniu chadecji należał do Centrum Chrześcijańsko-Demokratycznego. W 1994 z listy Forza Italia (jako kandydat CCD) uzyskał mandat eurodeputowanego IV kadencji, który wykonywał do 1999, zajmując w PE stanowisko wiceprzewodniczącego.
Odznaczony Kawalerią Krzyża Wielkiego Orderu Zasługi Republiki Włoskiej (2013).

</doc>
<doc id="3213338" url="https://pl.wikipedia.org/wiki?curid=3213338" title="José Barros Moura">
José Barros Moura

José Aurélio da Silva Barros Moura (ur. 8 października 1944 w Porto, zm. 25 marca 2003) – portugalski polityk, prawnik, wykładowca akademicki i działacz związkowy, poseł do Parlamentu Europejskiego II, III i IV kadencji, parlamentarzysta krajowy.
Życiorys.
Z wykształcenia prawnik, został nauczycielem akademickim na wydziale prawa Uniwersytetu Lizbońskiego, wykładał też prawo wspólnotowe na stołecznym Uniwersytecie Autonomicznym. Pracował także jako dyrektor generalny w ministerstwie pracy (1974–1975) oraz badacz i koordynator centrali związkowej CGTP.
Był działaczem Portugalskiej Partii Komunistycznej i Unitarnej Koalicji Demokratycznej. W latach 1986–1991 sprawował mandat europosła II i III kadencji. Po opuszczeniu komunistów kierował stowarzyszeniem Platforma Lewicy. Przeszedł następnie do Partii Socjalistycznej, z jej ramienia od 1994 do 1999 ponownie zasiadał w PE (IV kadencji). Następnie do czasu swojej śmierci zasiadał w Zgromadzeniu Republiki VIII i IX kadencji.

</doc>
<doc id="3213339" url="https://pl.wikipedia.org/wiki?curid=3213339" title="Kościół baptystyczny w Malborku">
Kościół baptystyczny w Malborku

Kościół baptystyczny w Malborku – neogotycka kaplica przy ul. Jagiellońskiej 105 w Malborku z 1910, nieprzerwanie służąca miejscowemu zborowi baptystycznemu.
Historia.
Budynek został wzniesiony w 1910. W 1945 przeszedł z rąk niemieckiej denominacji baptystycznej w ręce Polskiego Kościoła Chrześcijan Baptystów i jest siedzibą jego zboru. W różnych okresach, m.in. w latach 1946-49, mieściło się tutaj baptystyczne seminarium teologiczne.
Architektura.
Jest to dwukondygnacyjna budowla wzniesiona z cegły na planie prostokąta z przybudówką, wysoko podpiwniczona, pokryta dwuspadowym dachem. Elewacja posiada partie tynkowane w blendach szczytów, w polach blend okiennych i w gzymsie cokołowym "Kaplica powstała w okresie licznych realizacji architektury monumentalnej w mieście, związanych z zainteresowaniem Malborkiem z racji wielkich prac remontowo-konserwatorskich prowadzonych na zamku. Przykład architektury neogotyckiej z elementami modernizmu do dziś pełni swoją pierwotna funkcję".

</doc>
<doc id="3213340" url="https://pl.wikipedia.org/wiki?curid=3213340" title="The Width of a Circle">
The Width of a Circle

The Width of a Circle – piosenka napisana przez Davida Bowiego w roku 1970, która znalazła się na jego albumie "The Man Who Sold the World". Pod koniec tego samego roku płytę wydano na rynku amerykańskim, a w kwietniu następnego roku pozycja znalazła się na półkach sklepów w Wielkiej Brytanii.
Charakterystyka utworu.
Ten otwierający płytę epicki utwór muzyczny, podzielony jest na dwie części. Piosenka zaczyna się melodią Hare Krishny, zagraną na gitarze elektrycznej, równocześnie z delikatną grą na gitarze akustycznej w tle. Muzyk wykonywał krótszą wersję piosenki na koncertach, kilka miesięcy przed jej nagraniem.

</doc>
<doc id="3213341" url="https://pl.wikipedia.org/wiki?curid=3213341" title="Runaljod – gap var Ginnunga">
Runaljod – gap var Ginnunga

Runaljod – gap var Ginnunga – pierwszy album norweskiego zespołu Wardruna. Wydawnictwo ukazało się 19 stycznia 2009 roku nakładem wytwórni muzycznej Indie Recordings.
Jest również pierwszy z muzycznej trylogii "Runaljod" ("dźwięki run"). Każdy z albumów z tej serii ma przedstawiać po osiem run Fuþarku starszego; część nagrań odbywała się w plenerze, w miejscach związanych z poszczególnymi runami.
Pochodzący z płyty utwór „Dagr” został wykorzystany w kanadyjsko-irlandzkim serialu telewizyjnym "Wikingowie" w odcinku pt. „Eye for an Eye” (2014).
Lista utworów.
Kompozytorem i aranżerem wszystkich utworów jest Kvitrafn.

</doc>
<doc id="3213343" url="https://pl.wikipedia.org/wiki?curid=3213343" title="Perseverance (łazik)">
Perseverance (łazik)

Perseverance (pol. „Wytrwałość”) – planetarny łazik misji NASA Mars 2020, której celem jest zbadanie marsjańskiego krateru Jezero. Łazik ma na pokładzie siedem urządzeń do prowadzenia naukowych i technologicznych badań dotyczących eksploracji Marsa
Łazik Perseverance pomoże w poszerzeniu wiedzy o tym, jak przyszli odkrywcy będą wykorzystywać zasoby naturalne dostępne na powierzchni planety. Umiejętność życia na Marsie przekształciłaby przyszłą eksplorację planety. Projektanci przyszłych załogowych wypraw na Marsa będą mogli korzystać z tej misji, aby zrozumieć zagrożenia jakie stwarza pył marsjański i wskazać technologię przetwarzania dwutlenku węgla z atmosfery do produkcji tlenu. Doświadczenia te pomogą inżynierom dowiedzieć się jak korzystać z marsjańskich zasobów do produkcji tlenu do oddychania ludzi i ewentualnie jako utleniacza do paliwa rakietowego.
W 2018 roku jako miejsce lądowania łazika został wybrany krater Jezero o złożonej historii geologicznej, który w odległej przeszłości mieścił jezioro.
NASA wykorzystała przy lądowaniu Perseverance największy w historii spadochron użyty na Marsie o średnicy 21,5 m. Jego zadaniem było spowolnienie opadania łazika. Pod koniec opadania został on odczepiony wraz z czymś, co można nazwać latającym dźwigiem. Latający dźwig opuścił łazika na powierzchnię planety, po czym odczepił liny, a sam odleciał na bezpieczną odległość (około 700 m).
Lądowanie zakończyło się sukcesem 18 lutego 2021, łazik przesłał także pierwsze zdjęcia z planety. Później przesłał również nagranie video pokazujące procedurę lądowania.
23 lipca 2021 roku NASA poinformowała, że łazik Perseverance zacznie pobieranie pierwszej próbki marsjańskich skał, będzie na to potrzebował ok. 11 dni. Zebrany materiał ma zostać w przyszłości wysłany na Ziemię w ramach misji Mars Sample Return.

</doc>
<doc id="3213344" url="https://pl.wikipedia.org/wiki?curid=3213344" title="Ziggy Stardust (piosenka)">
Ziggy Stardust (piosenka)

Ziggy Stardust – ballada rockowa napisana i nagrana przez Davida Bowiego w roku 1971 na potrzeby albumu "The Rise and Fall of Ziggy Stardust and the Spiders from Mars", który wydano w czerwcu 1972 roku. Nazwisko "Stardust" zainspirowane zostało przez amerykańskiego outsidera artystycznego Legendary Stardust Cowboy.
Popularność.
Piosenka znalazła się na pozycji 282. zestawienia 500. utworów wszech czasów amerykańskiego czasopisma "Rolling Stone".
Wypowiedzi.
Bowie powiedział niegdyś na łamach magazynu "Rolling Stone":

</doc>
<doc id="3213345" url="https://pl.wikipedia.org/wiki?curid=3213345" title="Saladworks (Leicester)">
Saladworks (Leicester)

Saladworks – angielska firma z grupy Samworth Brothers zajmująca się produkcją żywności dla Tesco, Waitrose, Marks &amp; Spencer.
Saladworks produkuje zestawy sałatek dla największych sieci detalicznych Wielkiej Brytanii.
Saladworks jest jedną z grup firmy Samworth Brothers notowanej na Londyńskiej Giełdzie Papierów Wartościowych.

</doc>
<doc id="3213346" url="https://pl.wikipedia.org/wiki?curid=3213346" title="Lara Croft and the Guardian of Light">
Lara Croft and the Guardian of Light

Lara Croft and the Guardian of Light – platformowa gra akcji stworzona przez Crystal Dynamics, wydana w formie cyfrowej przez Square Enix na platformy Microsoft Windows, PlayStation 3, Xbox 360 i iOS. Od wcześniejszych gier z serii "Tomb Raider" odróżnia ją silny nacisk położony na rozgrywkę w trybie kooperacji. W grze wieloosobowej gracz wciela się w postać Lary Croft lub majańskiego wojownika Toteca. Postaci muszą ze sobą współpracować, aby powstrzymać złego ducha Xolotla i odnaleźć Dymiące Zwierciadło. Gra oferuje także tryb dla jednego gracza, w którym sprawuje on kontrolę wyłącznie nad Larą, a postać Toteca jest w nim nieobecna.
Gra po raz pierwszy zaprezentowana została 14 czerwca 2010 roku podczas targów E3. W Stanach Zjednoczonych i Wielkiej Brytanii "Guardian of Light" wydany został 18 sierpnia 2010 roku w usłudze Xbox Live Arcade. 28 września gra trafiła do dystrybucji na platformach Steam i PlayStation Network. W dniu premiery gra oferowała wyłącznie możliwość kooperacji w trybie lokalnym – kooperacja poprzez Internet dodana została w późniejszym czasie. 16 października 2010 roku w Ameryce Północnej gra wydana została na urządzenia z systemem iOS, umożliwiając rozgrywkę w kooperacji za pośrednictwem Wi-Fi i Bluetooth. Przez krótki czas za darmo udostępniony został również dodatkowy zestaw map do pobrania.
Podczas targów E3 2014 zapowiedziano kontynuację gry, "Lara Croft and the Temple of Osiris", mającą pojawić się na komputerach osobistych i konsolach ósmej generacji.
Rozgrywka.
W przeciwieństwie do poprzednich odsłon serii, będących grami przygodowymi z perspektywą trzeciej osoby, "Guardian of Light" jest nieliniową „inspirowaną grami arcade” grą w rzucie izometrycznym, zbliżoną do "" na konsolę Game Boy Advance. Oferuje również grę w trybie kooperacji, w którym gracz obejmuje kontrolę nad Larą Croft lub Majem Totekiem. Obie grywalne postaci posiadają unikalne dla nich bronie i umiejętności. Podobnie jak w poprzednich odsłonach, Croft nosi przy sobie dwa pistolety z nielimitowaną ilością amunicji i bosak służący do pokonywania rozpadlin. Totec dzierży włócznie, wykorzystywane jako broń bądź jako „drabina” dla Croft. Obie postaci noszą nieograniczoną liczbę min. Gra daje również możliwość eksplorowania grobowców i rozwiązywania zagadek środowiskowych.
"Guardian of Light" oferuje również tryb dla jednego gracza, do którego w dowolnym momencie – za pośrednictwem Internetu bądź lokalnie – dołączyć może druga osoba. W kampanii dla pojedynczego gracza kieruje on wyłącznie Croft – Totec nie wspomaga jej w przygodzie, dlatego posiada ona należący do niego sprzęt i umiejętności. Zmieniono również część zagadek i map, dostosowując je do możliwości osoby grającej w pojedynkę. Reżyser gry wyjaśnił, że rozwiązanie takie wprowadzono, ponieważ nie chciano, aby gracze wpadali we frustrację musząc polegać na sztucznej inteligencji.
Gra wieloosobowa.
W trybie wieloosobowym gra polega na pracy zespołowej. Croft może wykorzystywać tarcze Toteca jako mobilne platformy, kiedy ten trzyma je nad głową. Może również wykorzystywać wbijane przez niego w ściany włócznie do przemiaszczania się w niedostępne obszary. Wraz z postępem w grze Totec uczy się od Croft obsługi współczesnych broni, jak np. karabiny. Po zabiciu wroga nad jego ciałem pojawiają się punkty – czerwone, jeśli został on zabity przez Croft, bądź niebieskie, jeśli przez Toteca. Po obszarach rozsiane są bonusy, np. kryształy zwiększające liczbę punktów zdobywanych przez gracza. Wysoka liczba punktów po zakończeniu poziomu nagradzana jest nowymi broniami i ulepszeniami. W celu zwiększenia rywalizacji, liczba wrogów i kryształów na mapach jest ograniczona.
Fabuła.
Dwa tysiące lat temu w Ameryce Centralnej rozpoczęła się walka pomiędzy Obrońcą Światła Totekiem a Strażnikiem Mroku Xolotlem. Armia Toteca została rozbita, gdy Xolotl użył Dymiącego Zwierciadła, wyzwalając hordy upiornych stworzeń. Totec przeżył bitwę i znalazł sposób na pokonanie Xolotla, więżąc go w Dymiącym Zwierciadle, samemu stając się nieśmiertelnym strażnikiem zaklętym w kamiennym posągu. W czasach obecnych Lara Croft stara się odnaleźć Zwierciadło. Po długiej podróży udaje się jej odnaleźć artefakt, jednak podczas jego oględzin zostaje zaatakowana przez najemników dowodzonych przez miejscowego watażkę. Nie wierząc w klątwę ciążącą nad Zwierciadłem, zabiera on je, uwalniając Xolotla. Statua Toteca ożywa i przestrzega Larę, że Xolotl musi zostać powstrzymany przed zachodem słońca. W zależności od liczby graczy, Lara i Totec łączą siły, bądź rozdzielają się, próbując na własną rękę pokonać Xolotla.
Produkcja.
"Guardian of Light" nie zalicza się do głównej gałęzi marki "Tomb Raider", będąc początkiem nowej serii zatytułowanej "Lara Croft". Karl Steward, dyrektor ds. marki, wyjaśnił w jednym z wywiadów: „Po zakończeniu prac nad wieńczącym trylogię ' skończyła się dla nas również pewna epoka. Spędziliśmy w studiu kilka miesięcy eksperymentując, próbując podjąć decyzję odnośnie do tego, jaki kierunek obrać”. Dodał także, że wszystkie osoby pracujące nad "Guardian of Light" pracowały również nad poprzednimi trzema grami (', "" i "Underworld"). Gra opracowana została na tym samym silniku graficznym co "Underworld", użyto w niej również realistycznych efektów oświetlenia, realistycznego cieniowania i wielu obiektów o realistycznej fizyce.
Producent gry, Forest Large, w jednym z podcastów przyznał, że jako miejsce akcji rozważano Nowy Orlean, jednak ze względu na ograniczenia czasowe ostatecznie osadzono ją w Ameryce Centralnej, zapożyczając z poprzedniej gry różne elementy, jak np. roślinność, i modyfikując je na potrzeby "Guardian of Light". Produkcja gry nie wpłynęła na prace nad kolejną częścią głównej serii, "Tomb Raider". W grze wykorzystano kompozycje Troelsa Folmanna i Colina O’Malleya stworzone na potrzeby "Legendy", "Anniversary" i "Underworld".
Dystrybucja.
"Lara Croft and the Guardian of Light" jest grą dostępną wyłącznie w cyfrowej dystrybucji. Pierwszą platformą, na której się pojawiła, był Xbox Live Arcade, gdzie gra zadebiutowała 18 sierpnia 2010 roku. Według Karla Stwarta „umowa z Microsoftem odnośnie do uczestnictwa w jego cieszącej się dużą popularnością promocji Summer of Arcade gwarantuje czterotygodniową wyłączność gry na tę platformę”. Pierwotnie tryb kooperacji przez Internet miał zostać uruchomiony 28 października 2010 roku, w dniu premiery gry na platformach Steam i PlayStation Network, jednak został on opóźniony. 22 listopada 2010 roku w wersji na PlayStation 3 dodany został tryb kooperacji przez Internet, z kolei dzień później udostępniono go graczom pecetowym. 16 grudnia 2010 roku w Ameryce Północnej gra trafiła na urdządzenia iPad, iPod i iPhone. Chociaż układ poziomów jest identyczny jak w wersjach na PC, Xboksa 360 i PlayStation 3, wersja na urządzenia z iOS zawiera tylko dziesięć, zamiast czternastu poziomów – po ukończeniu poziomu „Twinsting Bridge” gracz przenoszony jest od razu do poziomu „Xolotl’s Stronghold”. Wersja na urządzenia z iOS nie zawiera również DLC, umożliwia jednak kooperację sieciową za pośrednictwem Wi-Fi i Bluetooth.
Zawartość do pobrania.
Po premierze w okresie od października do grudnia 2010 roku wydano łącznie pięć dodatków do gry. Trzy z nich – "All the Trappings", "Things That Go Boom" i "A Hazardous Reunion" – zawierały nowe mapy i łamigłówki. Drugi dodatek nie pojawił się na Xboksie 360 ze względu na „nieprzewidziane problemy”. Dwa ostatnie dodatki wprowadzały możliwość grania postaciami z innych gier Eidos Interactive – Razielem i Kainem z serii "Legacy of Kain" oraz Kane’em i Lynchem z gry "". Pierwszy dodatek otrzymał trzydziestodniową wyłączność na konsolę Microsoftu.
Odbiór.
"Lara Croft and the Guardian of Light" spotkała się z pozytywnym przyjęciem krytyków. W październiku 2010 roku serwis IGN umieścił grę na 14. miejscu listy dwudziestu pięciu najlepszych produkcji wszech czasów dostępnych za pośrednictwem Xbox Live Arcade. Krytycy uznali, że produkcja znakomicie wykorzystuje potencjał Lary Croft. W ciągu pierwszych sześciu tygodni sprzedaży za pośrednictwem XLA sprzedano 98 tys. kopii gry. 22 czerwca 2013 roku łączna sprzedaż gry na wszystkich platformach wynosiła ponad milion sztuk.
Daemon Hatfield z portalu IGN wystawił grze ocenę 8,5/10, stwierdzając, że „"The Guardian of Light" jest najlepszym "Tomb Raiderem" od długiego czasu”, zaznaczając jednak, że fabuła i dialogi są „zdecydowanie najsłabszą stroną gry”. Chris Watters z serwisu GameSpot również wystawił wersji ocenę 8,5, argumentując, że grę cechują „przemyślane łamigłówki i ładna oprawa wizualna, a za sprawą zróżnicowanych zadań i wartościowych nagród każdy poziom aż prosi się, żeby przechodzić go ponownie”. Recenzent skrytykował jednak „miałką i niezapadającą w pamięć fabułę”. Tom Hoggins z telegraph.co.uk stwierdził, że „"Lara Croft and the Guardian" przywraca dawną chwałę królowej gier przygodowych”. Matt Cabral z GamePro również wysoko ocenił produkcję – wystawiając ocenę 4,5/5 podsumował, że jest ona „zgrabnym połączeniem sztandarowych dla serii łamigłówek, eksploracji i walki w zupełnie nowym opakowaniu”. Podobnie jak większość krytyków skrytykował fabułę, dodał jednak, że „"The Guardian of Light" zwiastuje triumfalny powrót jednej z najbardziej ikonicznych bohaterek w historii gier komputerowych”. Keza MacDonald z Eurogamer wystawił ocenę 9/10: „Historia to bełkot, jednak Lara jest wyluzowana jak zawsze, pojawienie się olbrzymich jaszczurzych demonów komentując stoickim »O mój boże«”. Meagan Marie z „Game Informer” ocenę 9/10 skomentowała stwierdzeniem, że „dając "The Guardian of Light" szansę Crystal Dynamics ponownie odkrył ukryty potencjał drzemiący w Larze. Ci, którzy obawiali się kierunku, w jakim podążyła gra, mogą spać spokojnie. Wiemy już, że Lara jest tak wszechstronna, jak i elastyczna”. Tom Orry z VideoGamer.com ocenę 9/10 skomentował stwierdzeniem, że gra jest „bez wątpienia jedną z najbardziej imponujących pod względem wizualnym produkcji dostępnych w cyfrowej dystrybucji”.

</doc>
<doc id="3213347" url="https://pl.wikipedia.org/wiki?curid=3213347" title="Parafia św. Piotra i Pawła w Borku Starym">
Parafia św. Piotra i Pawła w Borku Starym



</doc>
<doc id="3213349" url="https://pl.wikipedia.org/wiki?curid=3213349" title="Parafia św. Walentego, Leonarda i Michała Archanioła w Futomie">
Parafia św. Walentego, Leonarda i Michała Archanioła w Futomie

Parafia św. Walentego w Futomie – parafia rzymskokatolicka znajdująca się w archidiecezji przemyskiej w dekanacie Błażowa. 
Historia.
W 1436 roku pojawiła się pierwsza wzmianka o Futomie, która początkowo była zwana jako "Futhomyna, Futhuma". W 1451 roku została erygowana parafia, z fundacji Małgorzaty Mościckiej. W latach 1503–1526 w parafii nie było proboszcza, ponieważ wieś przeżyła wielką epidemię przesuwającej się od zachodu tzw. morowej zarazy. W 1576 roku zbudowano następny drewniany kościół, z fundacji Piotra Biejkowskiego, który w 1595 roku został konsekrowany przez abpa lwowskiego Jana Dymitra Solikowskiego, "pw. Świętego Krzyża, Wniebowzięcia Najświętszej Marii Panny, św. Apostołów Piotra, Pawła i Jana Ewangelisty, św. Anny, św. Stanisława i św. Leonarda". Na przełomie XIX i XX wieku patronem parafii był właściciel dóbr w Futomie Stanisław Nowak.
W latach 1910–1911 zbudowano obecny kościół murowany, według projektu arch. inż. Stanisława Majewskiego. W 1911 roku kościół został poświęcony, a 8 lipca 1922 roku odbyła się konsekracja kościoła przez bpa Karola Fischera, "pw. świętych Walentego, Leonarda i Michała Archanioła". W latach 1973–1974 kościół został wyremontowany i wykonano polichromię. . 21 sierpnia 1982 roku w kościele odbyły się święcenia diakonatu. 
Na terenie parafii jest 1 250 wiernych.

</doc>
<doc id="3213350" url="https://pl.wikipedia.org/wiki?curid=3213350" title="Mitte-West (okręg administracyjny Frankfurtu nad Menem)">
Mitte-West (okręg administracyjny Frankfurtu nad Menem)

Mitte-West, Frankfurt-Mitte-West – 7. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 38 919 mieszkańców (31 grudnia 2013) i ma powierzchnię 10,96 km².
Dzielnice.
W skład okręgu wchodzą trzy dzielnice "(Stadtteil)":

</doc>
<doc id="3213352" url="https://pl.wikipedia.org/wiki?curid=3213352" title="Frankfurt-Mitte-West">
Frankfurt-Mitte-West



</doc>
<doc id="3213353" url="https://pl.wikipedia.org/wiki?curid=3213353" title="Mitte-West">
Mitte-West

Niemcy:
Zobacz też:

</doc>
<doc id="3213354" url="https://pl.wikipedia.org/wiki?curid=3213354" title="Cząstka α">
Cząstka α



</doc>
<doc id="3213356" url="https://pl.wikipedia.org/wiki?curid=3213356" title="Nord-Ost (okręg administracyjny Frankfurtu nad Menem)">
Nord-Ost (okręg administracyjny Frankfurtu nad Menem)

Nord-Ost, Frankfurt-Nord-Ost – 10. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 37 494 mieszkańców (31 grudnia 2013) i ma powierzchnię 14,76 km². 
Dzielnice.
W skład okręgu wchodzi pięć dzielnic "(Stadtteil)": 

</doc>
<doc id="3213359" url="https://pl.wikipedia.org/wiki?curid=3213359" title="Ekstraliga białoruska w hokeju na lodzie (2014/2015)">
Ekstraliga białoruska w hokeju na lodzie (2014/2015)

Sezon Ekstraligi białoruskiej – rozgrywany na przełomie 2014 i 2015 jako 23. edycja o mistrzostwo Białorusi w hokeju na lodzie. 
W zmaganiach brało udział 11 zespołów. Do rozgrywek po raz pierwszy dołączyła nowo powstała drużyna HK Dynama Mołodeczno, funkcjonująca jako zespół farmerski klubu Dynama Mińsk. Sezon rozpoczął się 4 września 2014.
Tytułu mistrzowskiego bronił Nioman Grodno, który w finale poprzedniej edycji pokonał Junost Mińsk 5:2.
Sezon zasadniczy.
Uczestniczyło w nim 11 drużyn, które rozegrały po 40 spotkań (4 starcia) w rundzie wstępnej. Następnie tabelę podzielono na grupę mocniejszą (miejsca 1-5) oraz słabszą (6-10). W obu grupach rozegranych zostało po 16 kolejek (4 rundy). Łącznie w sezonie zasadniczym rozegrano 56 kolejek ligowych. W każdej z dwóch faz pierwsze miejsce zajął zespół HK Szachcior Soligorsk.
Faza play-off.
"L = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki (ogółem), G+ = Gole strzelone, G- = Gole stracone, +/- Różnica bramek"
Do fazy play-off awansowało pięć drużyn z grupy mocniejszej i trzy pierwsze z grupy słabszej.
Nagrody.
Po zakończeniu sezonu przyznano nagrody indywidualne:

</doc>
<doc id="3213360" url="https://pl.wikipedia.org/wiki?curid=3213360" title="Frankfurt-Nord-Ost">
Frankfurt-Nord-Ost



</doc>
<doc id="3213361" url="https://pl.wikipedia.org/wiki?curid=3213361" title="Nord-Ost">
Nord-Ost

Niemcy:
Inne:
Zobacz też:

</doc>
<doc id="3213362" url="https://pl.wikipedia.org/wiki?curid=3213362" title="Nord-West">
Nord-West

Nord-West, Frankfurt-Nord-West – 8. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 31 707 mieszkańców (31 grudnia 2013) i ma powierzchnię 10,51 km². 
Dzielnice.
W skład okręgu wchodzą dwie dzielnice "(Stadtteil)": 

</doc>
<doc id="3213364" url="https://pl.wikipedia.org/wiki?curid=3213364" title="Frankfurt-Nord-West">
Frankfurt-Nord-West



</doc>
<doc id="3213365" url="https://pl.wikipedia.org/wiki?curid=3213365" title="Parafia Matki Bożej Szkaplerznej w Kąkolówce">
Parafia Matki Bożej Szkaplerznej w Kąkolówce

Parafia Matki Bożej Szkaplerznej w Kąkolówce – parafia rzymskokatolicka znajdująca się w archidiecezji przemyskiej w dekanacie Błażowa.
Historia.
W 1928 roku w Kąkolówce, dekretem bpa Anatola Nowaka została erygowana parafia z wydzielonego terytorium parafii w Błażowej. Kościół drewniany był "pw. św. Franciszka Serafickiego". W latach 1957–1960 zbudowano obecny kościół murowany, według projektu arch. inż. Jerzego Noska. W 1960 roku kościół został poświęcony "pw. Matki Bożej Szkaplerznej", a 16 lipca 1966 roku bp Stanisław Jakiel dokonał konsekracji kościoła.
Na terenie parafii jest 1 190 wiernych.

</doc>
<doc id="3213366" url="https://pl.wikipedia.org/wiki?curid=3213366" title="Ost (okręg administracyjny Frankfurtu nad Menem)">
Ost (okręg administracyjny Frankfurtu nad Menem)

Ost, Frankfurt-Ost – 11. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 30 722 mieszkańców (31 grudnia 2013) i ma powierzchnię 18,88 km². 
Dzielnice.
W skład okręgu wchodzą trzy dzielnice "(Stadtteil)": 

</doc>
<doc id="3213368" url="https://pl.wikipedia.org/wiki?curid=3213368" title="Frankfurt-Ost">
Frankfurt-Ost



</doc>
<doc id="3213369" url="https://pl.wikipedia.org/wiki?curid=3213369" title="Süd (okręg administracyjny Frankfurtu nad Menem)">
Süd (okręg administracyjny Frankfurtu nad Menem)

Süd, Frankfurt-Süd – 5. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 91 741 mieszkańców (31 grudnia 2013) i ma powierzchnię 84,83 km². 
Dzielnice.
W skład okręgu wchodzi pięć dzielnic "(Stadtteil)": 

</doc>
<doc id="3213371" url="https://pl.wikipedia.org/wiki?curid=3213371" title="Suchoputni Wijśka Zbrojnych Sył Ukrajiny">
Suchoputni Wijśka Zbrojnych Sył Ukrajiny



</doc>
<doc id="3213375" url="https://pl.wikipedia.org/wiki?curid=3213375" title="Frankfurt-Süd">
Frankfurt-Süd



</doc>
<doc id="3213377" url="https://pl.wikipedia.org/wiki?curid=3213377" title="Dominik Krzysztof Obryński">
Dominik Krzysztof Obryński

Dominik Krzysztof Obryński herbu Charyton – referendarz świecki Wielkiego Księstwa Litewskiego w latach 1630-1640, podstarości żmudzki w latach 1619-1627, podkomorzy nowogródzki w latach 1600-1638.
Poseł na sejm 1627 roku. Był elektorem Władysława IV Wazy z województwa nowogródzkiego w 1632 roku.
Poseł nowogródzki na sejmy zwyczajny i nadzwyczajny w 1613 roku.
Bibliografia.
 

</doc>
<doc id="3213380" url="https://pl.wikipedia.org/wiki?curid=3213380" title="West (okręg administracyjny Frankfurtu nad Menem)">
West (okręg administracyjny Frankfurtu nad Menem)

West, Frankfurt-West – 6. okręg administracyjny "(Ortsbezirk)" we Frankfurcie nad Menem, w kraju związkowym Hesja, w Niemczech. Liczy 120 606 mieszkańców (31 grudnia 2013) i ma powierzchnię 51,66 km². 
Dzielnice.
W skład okręgu wchodzi osiem dzielnic "(Stadtteil)": 

</doc>
<doc id="3213383" url="https://pl.wikipedia.org/wiki?curid=3213383" title="Frankfurt-West">
Frankfurt-West



</doc>
<doc id="3213384" url="https://pl.wikipedia.org/wiki?curid=3213384" title="Parafia Najświętszej Maryi Panny Królowej Polski w Piątkowej">
Parafia Najświętszej Maryi Panny Królowej Polski w Piątkowej

Parafia Matki Bożej Królowej Polski w Piątkowej – parafia rzymskokatolicka znajdująca się w archidiecezji przemyskiej w dekanacie Błażowa.
Historia.
W 1905 roku w Piątkowej poświęcono murowaną kaplicę mszalną "pw. Niepokalanego Poczęcia Najświętszej Maryi Panny". W 1958 roku rozpoczęto starania o budowę kościoła. Budowę bez pozwolenia władz państwowych rozpoczęto w październiku 1972 roku, według projektu mgr inż. Władysława Trojanowskiego i mgr inż. Alojzego Trojanowskiego, na fundamentach z 1958 roku. Budowę zakończono w listopadzie 1972 roku, a 3 grudnia 1972 roku odprawiono pierwszą mszę świętą. 
W 1972 roku została erygowana parafia z wydzielonego terytorium parafii w Futomie. W 1973 roku kościół został poświęcony przez biskupa Ignacego Tokarczuka "pw. Najświętszej Maryi Panny Królowej Polski".
Na terenie parafii jest 608 wiernych.

</doc>
<doc id="3213386" url="https://pl.wikipedia.org/wiki?curid=3213386" title="Parafia Matki Bożej Królowej Nieba i Ziemi w Ujazdach">
Parafia Matki Bożej Królowej Nieba i Ziemi w Ujazdach

Parafia Matki Bożej Królowej Nieba i Ziemi w Ujazdach – parafia rzymskokatolicka znajdująca się w archidiecezji przemyskiej w dekanacie Błażowa.
Historia.
W latach 20. XX wieku ks. Michał Siedleczka z Wesołej postanowił zbudować ochronkę w Ujazdach. Zakupił ziemię i zbudował mieszkanie dla zakonnic i budynek szkolny. W 1930 roku ochronka została przekazana siostrom zakonnym Prezentkom, a 6 czerwca 1931 roku kuria biskupia w Przemyślu wydała zgodę na założenie domu zakonnego. 24 lipca 1932 roku bp Anatol Nowak zezwolił w kaplicy przechowywać Najświętszy Sakrament z dostępem dla ludności. 24 sierpnia 1932 roku ks. dziekan Wojciech Stachyrak z Futomy poświęcił kaplicę "pw. Ofiarowania Najświętszej Maryi Panny". Gdy zbudowano kapelanię, w 1939 roku przybył ks. Stanisław Szpunar, który został kapelanem sióstr. 
1 sierpnia 1965 roku kapelanem został ks. Augustyn Wójcik. 10 stycznia 1974 roku dekretem biskupa Ignacego Tokarczuka została erygowana parafia, z wydzielonego terytorium parafii Łubno, parafii Kąkolówka, parafii Wesoła i parafii Błażowa. Przez kilka lat parafia korzystała z niewielkiej kaplicy w Ochronce SS. Prezentek. 
W 1981 roku zbudowano plebanię. W latach 1982–1986, w centrum wsi zbudowano murowany kościół "pw. Matki Bożej Królowej Nieba i Ziemi", według projektu architektów inż. A. Smoczyńskiego i inż. Władysława Jagiełły. W 1986 roku bp Ignacy Tokarczuk poświęcił nowy kościół. W 1991 roku siostry sprzedały ochronkę i opuściły parafię. 20 sierpnia 2017 roku odbyła się konsekracja kościoła, której dokonał abp. Adam Szal.
Na terenie parafii jest 730 wiernych.

</doc>
<doc id="3213391" url="https://pl.wikipedia.org/wiki?curid=3213391" title="Parafia Najświętszej Marii Panny Królowej Świata w Stargardzie Szczecińskim">
Parafia Najświętszej Marii Panny Królowej Świata w Stargardzie Szczecińskim



</doc>
<doc id="3213395" url="https://pl.wikipedia.org/wiki?curid=3213395" title="Apolinary z Hierapolis">
Apolinary z Hierapolis

Apolinary z Hierapolis, również Apolinary Klaudiusz lub Klaudiusz Apolinary (zm. ok. 179) – biskup Hierapolis w czasach panowania Marka Aureliusza (161-180), apologeta i Ojciec Kościoła, święty katolicki.
Był chrześcijańskim pisarzem greckim i teologiem pochodzącym z Azji Mniejszej, autorem pism przeciw montanistom.
Urząd biskupi objął po śmierci św. Papiasza. Napisał wiele dzieł skierowanych przeciwko heretykom, jednak żadne z nich nie przetrwało do dzisiejszych czasów.
Jego wspomnienie liturgiczne w Kościele katolickim obchodzone jest 8 stycznia.

</doc>
<doc id="3213397" url="https://pl.wikipedia.org/wiki?curid=3213397" title="Czarna Turnia (Łysanki)">
Czarna Turnia (Łysanki)

Czarna Turnia – ściana w północnych zboczach Doliny Grzybowieckiej (górne odgałęzienie Doliny Strążyskiej) w polskich Tatrach Zachodnich. Wznosi się w południowo-wschodnim grzbiecie Łysanek, poniżej najwyższego ich szczytu. Ma wysokość około 25 m, wznosi się w lesie i zbudowana jest ze skał węglanowych: dolomitów i wapieni
Pod ściana Czarnej Turni znajdują się cztery niewielkie jaskinie: Dziura w Czarnej Turni I, Dziura w Czarnej Turni II, Dziura w Czarnej Turni III i Dziura w Czarnej Turni IV.

</doc>
<doc id="3213401" url="https://pl.wikipedia.org/wiki?curid=3213401" title="Kapelusze">
Kapelusze

Kapelusze – szereg turni w zachodnich zboczach Doliny Strążyskiej w polskich Tatrach Zachodnich. Wznoszą się powyżej Kominów Strążyskich w południowo-wschodnim grzbiecie Łysanek. Zbudowane są ze skał węglanowych: dolomitów i wapieni.

</doc>
<doc id="3213403" url="https://pl.wikipedia.org/wiki?curid=3213403" title="Liga Mistrzyń siatkarek 2013/2014">
Liga Mistrzyń siatkarek 2013/2014



</doc>
<doc id="3213404" url="https://pl.wikipedia.org/wiki?curid=3213404" title="Parafia Matki Boskiej Saletyńskiej w Trzciance">
Parafia Matki Boskiej Saletyńskiej w Trzciance



</doc>
<doc id="3213406" url="https://pl.wikipedia.org/wiki?curid=3213406" title="Parafia Matki Boskiej Saletyńskiej w Gdańsku">
Parafia Matki Boskiej Saletyńskiej w Gdańsku



</doc>
<doc id="3213407" url="https://pl.wikipedia.org/wiki?curid=3213407" title="Oprogramowanie systemowe PlayStation 3">
Oprogramowanie systemowe PlayStation 3

Oprogramowanie systemowe PlayStation 3 – oficjalne oprogramowanie systemowe konsoli PlayStation 3 firmy Sony. Pierwszą wydaną aktualizacją była 1.02.
Aktualną wersją oprogramowania systemowego jest 4.90, która została opublikowana 28 lutego 2023 roku.

</doc>
<doc id="3213412" url="https://pl.wikipedia.org/wiki?curid=3213412" title="Bergen-Enkheim (Frankfurt nad Menem)">
Bergen-Enkheim (Frankfurt nad Menem)

Bergen-Enkheim, Frankfurt-Bergen-Enkheim – 46. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Bergen-Enkheim.

</doc>
<doc id="3213417" url="https://pl.wikipedia.org/wiki?curid=3213417" title="Czarna Turnia">
Czarna Turnia



</doc>
<doc id="3213418" url="https://pl.wikipedia.org/wiki?curid=3213418" title="Carlos Machado (aktor)">
Carlos Machado (aktor)

Carlos Machado (ur. 1 maja 1966 w Resende, w stanie Rio de Janeiro) – brazylijski aktor teatralny, filmowy i telewizyjny.
Życiorys.
Jest synem pułkownika armii - instruktora Wojskowej Akademii Agulhas Negras i wkrótce wraz z rodzicami i siostrą Inês Machadospędził większość swojego życia na przeprowadzkach. Mieszkał w Brazylii (Dystrykt Federalny (Brazylia)), Kurytybie (PR), New Jersey (USA), a przede wszystkim w Rio de Janeiro i Juiz de Fora. Po ukończeniu stomatologii w São Paulo, zrobił kursy podyplomowe w Niemczech i Stanach Zjednoczonych. Wstąpił do brazylijskiego lotnictwa (FAB) i był porucznikiem dentystą. 
W wieku 29 lat został przeniesiony do Rio de Janeiro. W 1993 r. studiował teatr i wkrótce dostał role w telenowelach Rede Globo: "Malhação", "Moc życzenia" ("Força de um Desejo"), "Uga-Uga", "Kubanacan" i "Kobry i jaszczurki" ("Cobras &amp; Lagartos"). Występował na scenie w sztukach takich jak: "Lancelot" (2004), "Wysoki nadzór" (2005) i "Być albo nie być" (2006). 
W 2012 kandydował do roli aktora porno Rogê Ferro w filmie "Roge, ogniem i mieczem" ("Rogê, a ferro e fogo").
Miał córkę Louisę (ur. 1990), która zachorowała na autoimmunologiczne zapalenie wątroby i zmarła w 2001 roku, po zapaleniu płuc.

</doc>
<doc id="3213424" url="https://pl.wikipedia.org/wiki?curid=3213424" title="Harheim (Frankfurt nad Menem)">
Harheim (Frankfurt nad Menem)



</doc>
<doc id="3213427" url="https://pl.wikipedia.org/wiki?curid=3213427" title="Parafia Najświętszej Maryi Panny Bolesnej w Płotach">
Parafia Najświętszej Maryi Panny Bolesnej w Płotach

Parafia Najświętszej Maryi Panny Bolesnej w Płotach – rzymskokatolicka parafia we wsi Płoty, w gminie Czerwieńsk, należąca do dekanatu Zielona Góra – Ducha Świętego diecezji zielonogórsko-gorzowskiej w Polsce, erygowana 1 sierpnia 2014.
Historia.
1 sierpnia 2014 roku biskup zielonogórsko-gorzowski Stefan Regmunt utworzył nową parafię w Płotach, obejmującą zasięgiem Płoty i Zagórze. Obszar nowej parafii został wydzielony z parafii św. Antoniego w Przylepie. Kościołem parafialnym został dotychczasowy filialny kościół pw. Najświętszej Maryi Panny Bolesnej w Płotach. Pierwszym proboszczem parafii został mianowany ks. Robert Perłakowski.

</doc>
<doc id="3213429" url="https://pl.wikipedia.org/wiki?curid=3213429" title="Thomas Salamon">
Thomas Salamon

Thomas Salamon (ur. 18 stycznia 1989 w Oberpullendorf) – austriacki piłkarz występujący na pozycji pomocnika. Wychowanek SV Edelpute, obecnie jest zawodnikiem litewskiego klubu Sūduva Mariampol. 

</doc>
<doc id="3213430" url="https://pl.wikipedia.org/wiki?curid=3213430" title="Parafia św. Apostołów Piotra i Pawła w Obrazowie">
Parafia św. Apostołów Piotra i Pawła w Obrazowie



</doc>
<doc id="3213434" url="https://pl.wikipedia.org/wiki?curid=3213434" title="Parafia Najświętszego Serca Pana Jezusa w Aleksandrówce">
Parafia Najświętszego Serca Pana Jezusa w Aleksandrówce



</doc>
<doc id="3213435" url="https://pl.wikipedia.org/wiki?curid=3213435" title="Rząd Petra Pitharta">
Rząd Petra Pitharta

Rząd Petra Pitharta – rząd Czech pod kierownictwem Petra Pitharta, powołany i zaprzysiężony 29 czerwca 1990, składający się z przedstawicieli Forum Obywatelskiego, Unii Chrześcijańsko-Demokratycznej i Autonomicznego Ruchu na rzecz Demokracji – Stowarzyszenie Moraw i Śląska (po rozpadzie Forum Obywatelskiego w skład rządu wchodziły: Obywatelska Partia Demokratyczna, Obywatelski Sojusz Demokratyczny, Ruch Obywatelski oraz Unia Chrześcijańska i Demokratyczna – Czechosłowacka Partia Ludowa powstała w wyniku połączenia Unii Chrześcijańsko-Demokratycznej i Czechosłowackiej Partii Ludowej). Urzędował do 2 lipca 1992.

</doc>
<doc id="3213436" url="https://pl.wikipedia.org/wiki?curid=3213436" title="Parafia Najświętszego Serca Pana Jezusa w Jarosławcu">
Parafia Najświętszego Serca Pana Jezusa w Jarosławcu



</doc>
<doc id="3213437" url="https://pl.wikipedia.org/wiki?curid=3213437" title="Grupa 13">
Grupa 13



</doc>
<doc id="3213439" url="https://pl.wikipedia.org/wiki?curid=3213439" title="Joseph Diandy">
Joseph Diandy

Joseph Diandy (ur. 20 marca 1950) – senegalski koszykarz, reprezentant kraju, olimpijczyk.
W 1972 roku wystąpił wraz z drużyną na igrzyskach olimpijskich w Monachium (były to jego jedyne igrzyska olimpijskie). Podczas tego turnieju wystąpił jedynie w dwóch meczach (z ośmiu), w których nie zdobył żadnego punktu. W meczu przeciwko reprezentacji Polski zanotował dwie zbiórki defensywne, natomiast w meczu ze Związkiem Radzieckim raz przewinił.
Jego drużyna przegrała wszystkie siedem spotkań grupowych. W turnieju o miejsca 13–16 Senegalczycy przegrali minimalnie półfinałowy mecz z Japończykami (67–70). Mecz o przedostatnie miejsce się nie odbył, gdyż mająca w nim grać drużyna Egiptu wyjechała z Niemiec 5 i 6 września (po masakrze izraelskich sportowców), zaś mecze o ostatnie pozycje toczyły się właśnie po wyjeździe Egipcjan. Senegal zajął tym samym przedostatnie 15. miejsce.

</doc>
<doc id="3213440" url="https://pl.wikipedia.org/wiki?curid=3213440" title="Mihret Topčagić">
Mihret Topčagić

Mihret Topčagić (ur. 21 czerwca 1988 w Gračanicy) – bośniacki piłkarz występujący na pozycji napastnika. Posiada także obywatelstwo austriackie. Wychowanek St. Michael/Bleiburg, od 2018 jest zawodnikiem FK Sūduva.

</doc>
<doc id="3213441" url="https://pl.wikipedia.org/wiki?curid=3213441" title="Mihret Topcagic">
Mihret Topcagic



</doc>
<doc id="3213442" url="https://pl.wikipedia.org/wiki?curid=3213442" title="Arboretum im. Benedykta Dybowskiego">
Arboretum im. Benedykta Dybowskiego

Arboretum im. Benedykta Dybowskiego – arboretum we Lwowie, położone przy ulicy Kubańskiej 12 (wcześniej Benedykta Dybowskiego, do 1931 Zaścianek), w dzielnicy Pohulanka, w rejonie halickim. 
Arboretum zostało założone w 2010 na terenie, który wcześniej był najbardziej na północ wysuniętą częścią Parku Snopkowskiego. Ponadto obejmuje obszar dawnego arboretum, które w 1910 założył polski botanik, dendrolog i zoolog Benedykt Dybowski. Do 1945 rosły tu rośliny i drzewa, które otrzymywał z różnych stron świata, a którym udało się zaaklimatyzować w tutejszych warunkach. Znajdowało się ono w otoczeniu wybudowanej dla niego willi "Biały Dworek", która powstała w 1913 według projektu Józefa Sosnowskiego. Budynek posiada ryzalit czterokolumnowy portyk z trójkątnym frontonem, obecnie mieści młodzieżowe centrum edukacji ekologicznej. Znajduje się tu jedna z największych na Ukrainie i największa we Lwowie kolekcja dendrologiczna. Rośnie tu 113 gatunków drzew i krzewów, wiele z nich ma ponad 150 lat, jest wśród nich cis, który jest wpisany do Czerwonej Księgi Ukrainy. Ponadto rośnie tu kolekcja roślin uwzględnionych w Czerwonej Księdze Ukrainy oraz ozdobnych roślin zielnych. Na terenie arboretum zamieszkuje ok. 130 gatunków zwierząt.

</doc>
<doc id="3213445" url="https://pl.wikipedia.org/wiki?curid=3213445" title="El Paraíso (stanowisko archeologiczne)">
El Paraíso (stanowisko archeologiczne)

El Paraíso lub Chuquitanta – stanowisko archeologiczne okresu preceramicznego, znajdujące się w Peru, niedaleko Limy, u ujścia rzeki Chillón do Pacyfiku.
Stanowisko datowane jest na okres ok. 1800-1500 lat p.n.e. Miejscowa ludność zajmowała się łowiectwem, zbieractwem zasobów nadmorskich oraz uprawą dyni, fasoli i bawełny. Kompleks El Paraíso składał się z zespołu wielkich platform, na których ustawione były gliniano-kamienne budynki o funkcji mieszkalnej, warsztatowej i sakralnej. Całość zajmuje powierzchnię 58 hektarów, a do jej budowy użyto ponad 100 tys. ton kamieni.

</doc>
<doc id="3213449" url="https://pl.wikipedia.org/wiki?curid=3213449" title="Doudas Leydi Camara">
Doudas Leydi Camara

Doudas Leydi Camara (ur. 23 lipca 1947 w Dakarze) – senegalski koszykarz, reprezentant kraju, dwukrotny olimpijczyk.
Uczestnik IO 1968 i IO 1972. Łącznie podczas tych turniejów wystąpił we wszystkich 17 meczach, w których zdobył 68 punktów (36 w Meksyku i 32 w Monachium). W Meksyku popełnił 26 przewinień, zaś w 1972 roku 16. Ponadto w Monachium uzyskał 12 zbiórek (w tym 6 ofensywnych i 6 defensywnych).
Na obu imprezach zajął wraz z drużyną 15. miejsce. Te dwa turnieje przebiegały dla Senegalu podobnie, przegrywali bowiem wszystkie siedem meczów grupowych i grali w turniejach o miejsca 13–16. Spotkania o miejsca 13–14 przegrywali, więc jako pokonani grali na obu turniejach o przedostatnie miejsce. W Meksyku wygrali z drużyną Maroka (42–38), zaś w Monachium wygrali z Egipcjanami walkowerem (mecz o przedostatnie miejsce się nie odbył, gdyż mająca w nim grać drużyna Egiptu wyjechała z Niemiec przed zakończeniem turnieju (w związku z masakrą izraelskich sportowców)).

</doc>
<doc id="3213453" url="https://pl.wikipedia.org/wiki?curid=3213453" title="Kalbach-Riedberg (Frankfurt nad Menem)">
Kalbach-Riedberg (Frankfurt nad Menem)



</doc>
<doc id="3213455" url="https://pl.wikipedia.org/wiki?curid=3213455" title="Union Stade français-Saint-Cloud Paryż">
Union Stade français-Saint-Cloud Paryż



</doc>
<doc id="3213456" url="https://pl.wikipedia.org/wiki?curid=3213456" title="Nieder-Erlenbach (Frankfurt nad Menem)">
Nieder-Erlenbach (Frankfurt nad Menem)

Nieder-Erlenbach, Frankfurt-Nieder-Erlenbach – 42. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Nieder-Erlenbach.

</doc>
<doc id="3213458" url="https://pl.wikipedia.org/wiki?curid=3213458" title="Nieder-Eschbach (Frankfurt nad Menem)">
Nieder-Eschbach (Frankfurt nad Menem)

Nieder-Eschbach, Frankfurt-Nieder-Eschbach – 45. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. 

</doc>
<doc id="3213459" url="https://pl.wikipedia.org/wiki?curid=3213459" title="Drużynowy Puchar Świata na Żużlu 2014">
Drużynowy Puchar Świata na Żużlu 2014

Drużynowy Puchar Świata 2014 – czternasta edycja turnieju, mająca na celu wyłonić najlepszą żużlową reprezentację świata – Drużynowego Mistrza Świata. Złote medale zdobyli reprezentanci Danii.
Finał.
Bieg po biegu:
Klasyfikacja końcowa.
Pierwsze cztery reprezentacje jechały w finale, te z pozycji 5-7 odpadły w barażu, 8-9 w półfinałach, a trzy ostatnie w eliminacjach.

</doc>
<doc id="3213460" url="https://pl.wikipedia.org/wiki?curid=3213460" title="Parafia św. Apostołów Piotra i Pawła w Beszowie">
Parafia św. Apostołów Piotra i Pawła w Beszowie



</doc>
<doc id="3213462" url="https://pl.wikipedia.org/wiki?curid=3213462" title="Euroseries 3000 Sezon 2007">
Euroseries 3000 Sezon 2007

Euroseries 3000 Sezon 2007 – dziewiąty sezon w historii tej serii. Sezon rozpoczął się 22 kwietnia podczas wyścigu na torze ACI Vallelunga Circuit we Włoszech, a zakończył 11 listopada na hiszpańskim torze Circuit de Catalunya. Tytuł w klasyfikacji kierowców zdobył Włoch Davide Rigon, a w klasyfikacji zespołów włoska ekipa Minardi by GP Racing.
Klasyfikacja kierowców.
Punktacja:
Wygrana w kwalifikacjach (pole position do sobotniego wyścigu): 1 punkt
Punktacja w pierwszym wyścigu (Sobota): 10-8-6-5-4-3-2-1 (osiem pierwszych pozycji)
Punktacja w drugim wyścigu (Niedziela): 6-5-4-3-2-1 (sześć pierwszych pozycji)
Najszybsze okrążenie: 1 punkt (w każdym wyścigu)

</doc>
<doc id="3213463" url="https://pl.wikipedia.org/wiki?curid=3213463" title="Dżabal Ighud">
Dżabal Ighud

Dżabal Ighud (, "Jabal Īghūd"; ) – stanowisko archeologiczne w formie niszy krasowej w masywie wapiennym, położone w południowej części Maroka, 55 kilometrów na południowy wschód od Safi.
Stanowisko zostało odkryte przypadkowo w 1960 roku podczas prac górniczych, rok później rozpoczęto jego badania. W warstwach geologicznych odkryto szczątki kilkunastu gatunków ssaków oraz ślady bytności człowieka z przemysłami kamiennymi typu mustierskiego. Odnalezione zostały także fragmenty szkieletów ludzkich: dwie czaszki należące do osób dorosłych, żuchwę osobnika młodego i dorosłego oraz kość ramienną osobnika młodego. Szczątki te początkowo klasyfikowano jako neandertalskie, obecnie przeważa ich interpretacja jako należących do wczesnych przedstawicieli "Homo sapiens". Datacja znalezisk jest sporna, określana na pomiędzy 190 a 90 tys. lat temu. Aktualne badania metodą termoluminescencyjną zmieniły datowanie na aż 315 tysięcy lat (± 34 tys. lat).

</doc>
<doc id="3213465" url="https://pl.wikipedia.org/wiki?curid=3213465" title="Puchar Europy Mistrzyń Krajowych siatkarek (1960/1961)">
Puchar Europy Mistrzyń Krajowych siatkarek (1960/1961)

Puchar Europy Mistrzyń Krajowych 1961 – 1. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".

</doc>
<doc id="3213466" url="https://pl.wikipedia.org/wiki?curid=3213466" title="Altstadt (Frankfurt nad Menem)">
Altstadt (Frankfurt nad Menem)

Altstadt, Frankfurt-Altstadt – 1. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt I.

</doc>
<doc id="3213476" url="https://pl.wikipedia.org/wiki?curid=3213476" title="Frankfurt-Altstadt">
Frankfurt-Altstadt



</doc>
<doc id="3213481" url="https://pl.wikipedia.org/wiki?curid=3213481" title="Bahnhofsviertel">
Bahnhofsviertel

Bahnhofsviertel, Frankfurt-Bahnhofsviertel – 3. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt I.

</doc>
<doc id="3213482" url="https://pl.wikipedia.org/wiki?curid=3213482" title="Frankfurt-Bahnhofsviertel">
Frankfurt-Bahnhofsviertel



</doc>
<doc id="3213486" url="https://pl.wikipedia.org/wiki?curid=3213486" title="Gutleutviertel">
Gutleutviertel

Gutleutviertel, Frankfurt-Gutleutviertel – 10. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt I.

</doc>
<doc id="3213488" url="https://pl.wikipedia.org/wiki?curid=3213488" title="Marco Djuricin">
Marco Djuricin

Marco Djuricin (ur. 12 grudnia 1992 roku w Wiedniu) – austriacki piłkarz występujący na pozycji napastnika. Wychowanek SV Donau, od 2017 jest zawodnikiem Grasshopper Club, do którego jesy wypożyczony z klubu Red Bull Salzburg.
Podczas rozgrywanych we Francji Mistrzostw Europy U-19 w 2010 roku w meczu przeciwko Holandii zdobył jedyną bramkę w meczu zapewniającą Austrii zwycięstwo i kwalifikację do Mistrzostw Świata U-20 w 2011 roku. W mundialu nie zagrał z powodu kontuzji odniesionej kilka dni przed pierwszym meczem.

</doc>
<doc id="3213489" url="https://pl.wikipedia.org/wiki?curid=3213489" title="Frankfurt-Gutleutviertel">
Frankfurt-Gutleutviertel



</doc>
<doc id="3213491" url="https://pl.wikipedia.org/wiki?curid=3213491" title="EmDrive">
EmDrive

EmDrive (RF resonant cavity thruster) – hipotetyczny sposób napędu statków kosmicznych w zamierzeniu mający działać dzięki samej energii elektrycznej, bez jakiegokolwiek gazu pędnego ani znaczącego promieniowania elektromagnetycznego opuszczającego statek. Urządzenie zostało opracowane przez Rogera Shawyera - inżyniera, założyciela Satellite Propulsion Research Ltd.
Dotychczas nie ma niepodważalnych danych eksperymentalnych wskazujących na to czy urządzenie w rzeczywistości działa, tak jak uważają jego konstruktorzy. Według krytyków, zasada działania urządzenia narusza znane zasady fizyki.
Budowa i założenia teoretyczne.
Żadne współcześnie znane zasady fizyki nie potwierdzają możliwości działania tego urządzenia. Wszystkie hipotezy na ten temat są niepotwierdzonymi spekulacjami.
Teoria działania ma opierać się na efektach relatywistycznych. Główną część urządzenia stanowi rezonator mikrofalowy zamykający promieniowanie mikrofalowe dostarczane przez magnetron. Jeden z końców rezonatora jest szerszy od drugiego, a jego wymiary są dobrane tak, by zapewnić rezonans dla fal elektromagnetycznych o określonej długości. Dzięki temu fale te rozchodząc się w kierunku szerszego końca mają przyspieszać, natomiast w kierunku węższego końca spowalniać. W wyniku różnych prędkości przemieszczania czoła fali mają wywierać różne ciśnienia promieniowania na przeciwległe końce rezonatora i w ten sposób ma powstawać niezerowy ciąg poruszający statek.
Argentyński fizyk Minotti opublikował hipotezę, że za działanie Emdrive może odpowiadać szczególna klasa teorii grawitacji skalarno-tensorowych.
Brytyjski fizyk McCulloch tłumaczy działanie EmDrive w oparciu o jego niepotwierdzoną jeszcze teorię kwantyzowanej bezwładności, zwaną także teorią MiHsC. Teoria ta, jeśli chodzi o jej zastosowanie do Emdrive, przewiduje między innymi, że zwiększenie współczynnika Q oraz umieszczenie dielektryka w stożku lub w cylindrze na jednym z jego końców, spowoduje wzrost ciągu Emdrive.
Fińscy fizycy tłumaczą działanie EmDrive przekształcaniem mikrofal w fotony, które wydostają się z zamkniętej przestrzeni wywołując ciąg.
Portugalscy fizycy (jak również niektórzy pracownicy NASA z Eagleworks Laboratories) tłumaczą działanie EmDrive w oparciu o teorię fali pilotującej.
W lipcu i wrześniu 2016 zostały opublikowane chińskie patenty dr Yue Chena z Chińskiej Akademii Technologii Kosmicznych (CAST) odnośnie do różnych projektów EmDrive mających za zadanie poprawić ciąg napędu.
W październiku 2016 Shawyer uzyskał brytyjski patent na drugą generację EMDrive(tekst patentu) oraz patent międzynarodowy.
Taylor z U.S. Army Space and Missile Defence Command w 2017 opublikował pracę, z której wynika (przy założeniu, że teoria kwantyzowanej bezwładności (MiHsC) McCullocha jest prawdziwa), że można uzyskać znacznie większy ciąg (30 N ciągu na 1 kW energii elektrycznej) stosując zamiast mikrofal jak najkrótsze długości fal, np. używając laserów niebieskich lub ultrafioletowych. Innymi słowy 1 kW energii elektrycznej dostarczy w przybliżeniu 30 m/s² przyspieszenia każdemu 1 kg masy.
Krytyka.
Zdaniem dr. John P. Costella, Shawyer „nie rozumie praw fizyki” i popełnia m.in. podstawowy błąd, nie uwzględniając w swoich diagramach siły wywieranej przez promieniowanie na ściany boczne rezonatora. Także dr Michael E. McCulloch podobnie skrytykował teorię Shawyera. FAQ umieszczone na stronie SPR Ltd. zawiera twierdzenie, że jest to wielkość zaniedbywalna. Najwięcej wątpliwości budzi zignorowanie w teorii urządzenia zasady zachowania pędu, chociaż sam Shawyer twierdzi, że działanie napędu jej nie narusza.
Wynalazca urządzenia aż do 2015 nie opublikował żadnej pracy na jego temat w czasopiśmie podlegającym recenzji naukowej i – jak sam twierdzi – podlegał atakom personalnym i kierowano wobec niego znieważające go obelgi, szczególnie w internecie. Dopiero 10 lipca 2015 ukazała się on-line publikacja naukowa Shawyera w Acta Astronautica, dotycząca drugiej generacji EmDrive. Wcześniej ukazały się publikacje w prasie popularnonaukowej, np. w "New Scientist". Po publikacji artykułu w tym popularnym tygodniku, jego redakcja została skrytykowana za sensacyjny ton. Miesiąc później wydawca opublikował wyjaśnienia i przeprosiny za artykuł. Jednakże oprócz Shawyera także inni naukowcy opublikowali kilka prac dotyczących EmDrive w recenzowanych czasopismach naukowych (niektóre są wymienione w przypisach), część z nich ukazała się jeszcze przed publikacją naukową Shawyera.
Próby eksperymentalne.
Wbrew doniesieniom prasowym, NASA nie udowodniła jeszcze, że silnik w rzeczywistości będzie działał w przestrzeni kosmicznej poza magnetosferą Ziemi, aczkolwiek opublikowano już w naukowym recenzowanym czasopiśmie wyniki prób EmDrive w środowisku próżniowym, chociaż wciąż nie można wykluczyć błędów eksperymentalnych.
Jeszcze przed oficjalnym opublikowaniem artykułu naukowego NASA, José Rodal, Jeremiah Mullikin i Noel Munson ogłosili w kwietniu 2015 na forum NASASpaceFlight.com (jest to strona komercyjna, wbrew nazwie niezwiązana z NASA) wyniki badań, według których sprawdzili oni działanie silnika w próżni i wyeliminowali możliwe błędy pomiarowe, udowadniając przy tym ich zdaniem zasadę działania tego silnika.
W 2015 opublikowano wyniki badań przeprowadzonych przez Martina Tajmara z Uniwersytetu Technicznego w Dreźnie. Fizyk poinformował, że jego zdaniem silnik EmDrive uzyskał ciąg, ale nie stanowi to dowodu na działanie silnika. Zadaniem eksperymentu było sprawdzenie efektów ubocznych wcześniejszych metod używanych do badania silnika („Our test campaign can not confirm or refute the claims of the EMDrive but intends to independently assess possible side-effects in the measurements methods used so far”). Sam eksperyment został skrytykowany za jego niedokładne przeprowadzenie, błędy pomiarowe, a ogłoszone wyniki zostały określone jako „gierki słowne”.
Pierwsza naukowa publikacja Shawyera dotycząca EmDrive ukazała się 10 lipca 2015 w Acta Astronautica i dotyczyła drugiej generacji EmDrive.
Zdaniem Shawyera druga, kriogeniczna generacja EmDrive ma uzyskać tony ciągu, co pozwoli na zastosowanie napędu w niemal wszystkich obecnie używanych pojazdach.
W czerwcu 2016 niemiecki naukowiec i inżynier Paul Kocyla ogłosił crowdfunding w celu wysłania w przestrzeń kosmiczną EmDrive jego produkcji jako satelitę PocketQube.
W sierpniu 2016 Guido Fetta, założyciel przedsiębiorstwa Cannae Inc, ogłosił zamiar wystrzelenia CubeSat, miniaturowego satelity, wyposażonego w Cannae Drive. Jest to jego własna wersja napędu EmDrive.
14 października 2016 ukazał się wywiad filmowy z Shawyerem dla International Business Times UK przedstawiający m.in. przyszłość i historię rozwoju EmDrive oraz zainteresowanie wynalazkiem przez departamenty obrony USA i Wielkiej Brytanii, Pentagon, NASA i Boeinga. Shawyer przekazał dla niektórych z ww. organizacji całą techniczną dokumentację napędu oraz wersje demonstracyjne EmDrive dające ciąg 8 g i 18 g.
17 listopada 2016 opublikowano wyniki badań zespołu NASA, w których wstępnie potwierdzono pomiary wskazujące na wytwarzanie przez urządzenie ciągu, ale bez uznanego wytłumaczenia, w jaki sposób ma się to odbywać.
10 grudnia 2016 Chińska Agencja Kosmiczna ogłosiła na konferencji prasowej w Pekinie, że od 5 lat finansuje badania EmDrive i że zamierza zastosować ten napęd w swoich satelitach najszybciej jak to będzie możliwe oraz że w tej chwili testuje już ten napęd na orbicie Ziemi.
W 2018 brytyjski fizyk dr Mike McCulloch otrzymał dofinansowanie od DARPA w wysokości 1,3 mln USD na badanie przez niego i prof. Martina Tajmara w Niemczech wersji EmDrive opartej na rezonatorze laserowym (zamiast mikrofal) wg pomysłu Taylora oraz na badanie LEMdrive wg pomysłu McCullocha we współpracy z prof. Jose Luis Perez-Diazem w Hiszpanii.
Wstępne wyniki badań opublikowane na konferencji naukowej w maju 2018 wskazują na to, że generowany przez urządzenie „odrzut“ jest jedynie skutkiem ubocznym oddziaływania instalacji elektrycznej urządzenia z ziemskim polem magnetycznym. W trakcie eksperymentów potwierdzono, że umieszczony w urządzeniu pomiarowym „napęd“ wytwarza jakąś siłę, ale wykrywano ją także w warunkach w których urządzenie było zasilane, ale nie generowało fal mikrofalowych które z założenia mają odpowiadać za jego działanie. Według naukowców którzy przeprowadzili eksperyment, najprawdopodobniej może być to tylko wytłumaczone przez indukcję elektromagnetyczną części instalacji elektrycznej urządzenia w polu magnetycznym Ziemi. Pozorny efekt „odrzutu“ nie jest więc wytwarzany zgodnie z zamysłem twórcy urządzenia, ale stanowi jedynie przypadkowy efekt uboczny. Dotychczas nie opublikowano żadnej krytyki badań niemieckich naukowców z wyjątkiem uwag przedstawionych na prywatnym blogu oraz na forum NSF (str. 166 i dalsze).
Wyniki badań EmDrive opublikowane we wrześniu 2018 przez 3 niezależne zespoły (James (Monomorphic) Ciomperlik z USA, Mike McDonald z US Navy i Martin Tajmar z Niemiec) na warsztatach Advanced Propulsion Workshop 2018 w Estes Park wykazały, że EmDrivy zbudowane przez ich zespoły nie działają.
Publikacja zespołu Martina Tajmara na konferencji w październiku 2018 wskazuje, że nie osiągnięto prawdziwego ciągu, a jedynie dryft termiczny. W sierpniu 2019 ukazała się publikacja w Acta Astronautica.
Publikacje zespołu Martina Tajmara na konferencji w marcu 2021 wskazują na brak ciągu zarówno mikrofalowego EmDrive, jak i wersji optycznej (laserowej). Tajmar powtarzał także dwa różne eksperymenty Polaka Zbigniewa Komali oraz Hiszpana Jose Luis Perez-Diaza, w których oryginalnie raportowano uzyskanie ciągu, lecz zespół Tajmara ciągu nie uzyskał. Roger Shawyer skrytykował pracę Tajmara. Mike McCulloch wskazał na błędy podczas przeprowadzenia eksperymentu przez zespół Tajmara.

</doc>
<doc id="3213493" url="https://pl.wikipedia.org/wiki?curid=3213493" title="Mellösa">
Mellösa

Mellösa – miejscowość ("tätort") w Szwecji, w regionie administracyjnym ("län") Södermanland (gmina Flen).
W 2015 roku Mellösa liczyła 505 mieszkańców.
Położenie.
Położona w prowincji historycznej ("landskap") Södermanland nad jeziorem Mellösasjön, ok. 5 km na północ od Flen przy linii kolejowej Kolbäck – Eskilstuna – Oxelösund (jeden z trzech odcinków linii Sala – Oxelösund).
Kilka kilometrów na zachód od Mellösy znajduje się posiadłość Harpsund, od 1953 roku rezydencja rekreacyjna i reprezentacyjna premierów Szwecji.
Demografia.
Liczba ludności tätortu Mellösa w latach 1960–2015:

</doc>
<doc id="3213497" url="https://pl.wikipedia.org/wiki?curid=3213497" title="Gallus (Frankfurt nad Menem)">
Gallus (Frankfurt nad Menem)

Gallus, Frankfurt-Gallus (do 2007 "Gallusviertel", "Frankfurt-Gallusviertel") – 11. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt I.

</doc>
<doc id="3213499" url="https://pl.wikipedia.org/wiki?curid=3213499" title="Frankfurt-Gallus">
Frankfurt-Gallus



</doc>
<doc id="3213500" url="https://pl.wikipedia.org/wiki?curid=3213500" title="Gallusviertel">
Gallusviertel



</doc>
<doc id="3213501" url="https://pl.wikipedia.org/wiki?curid=3213501" title="Frankfurt-Gallusviertel">
Frankfurt-Gallusviertel



</doc>
<doc id="3213502" url="https://pl.wikipedia.org/wiki?curid=3213502" title="Ratinho">
Ratinho

Ratinho, właśc. Everson Rodrígues (ur. 8 czerwca 1971 w Colorado) – brazylijski piłkarz grający na pozycji pomocnika, trener.
Kariera piłkarska.
Ratinho karierę piłkarską rozpoczął w Matsubara. Potem do 1991 roku grał w Athletico Paranaense. W latach 1991-1993 reprezentował barwy szwajcarskiego FC Sankt Gallen, a w latach 1993-1996 grał w FC Aarau.
W 1996 roku przeszedł do grającego wówczas w 2. Bundeslidze 1. FC Kaiserslautern, z którym odnosił największe sukcesy w piłkarskiej karierze. W sezonie 1996/1997 wywalczył awans do Bundesligi, a rok później w sezonie 1997/1998 wywalczył mistrzostwo Niemiec. W sezonie 2002/2003 jego drużyna dotarła do finału Pucharu Niemiec, gdzie jego drużyna przegrała 1:3 z Bayernem Monachium i w którym Ratinho nie grał. Po tym sezonie z powodu utraty miejsca w podstawowym składzie zespołu prowadzonego przez Erica Geretsa odszedł z klubu.
Ratinho wkrótce został zawodnikiem chińskiego Shengyang Ginde. W grudniu 2003 roku podpisał kontrakt z kazachskim Zhenisem Astana. W 2004 roku został zawodnikiem szwajcarskiego FC Luzern, w którym w 2007 roku zakończył piłkarską karierę.
Kariera trenerska.
Ratinho po zakończeniu kariery rozpoczął karierę trenerską. W 2007 roku został trenerem młodzieżowych drużyn FC Luzern. Następnie w latach 2008-2009 był koordynatorem młodzieży FC Sankt Gallen, a w latach 2010-2011 trenował drużynę U-17 1. FC Kaiserslautern (drużyna U-17).

</doc>
<doc id="3213504" url="https://pl.wikipedia.org/wiki?curid=3213504" title="Rozrywka (potok)">
Rozrywka (potok)



</doc>
<doc id="3213510" url="https://pl.wikipedia.org/wiki?curid=3213510" title="Wieloskórka">
Wieloskórka

Wieloskórka (niem. "Allerleirauh") – baśń spisana przez braci Grimm i opublikowana w 1812 roku w ich zbiorze "Baśni" (tom 1, nr 65).
Baśń zawiera wątki obecne w folklorze ludowym wielu narodów. Wykazuje podobieństwo z klasyczną francuską baśnią Charlesa Perraulta pt. "Ośla Skórka" opublikowaną w 1695 roku. 
Treść.
W pewnym kraju, król miał piękną żonę, która pewnego dnia umarła. Przed śmiercią kazała przysiąc mężowi, że jeżeli kiedyś się ożeni, to tylko z kobietą piękniejszą od niej. Król był zrozpaczony i nie chciał się w ogóle żenić. Jednak ponaglany przez doradców, którzy przekonali go, że kraj musi mieć królową, rozpoczął poszukiwania nowej żony. Nigdzie jednak nie mogli znaleźć kobiety równie pięknej, jak zmarła królowa. Wtedy król zwrócił uwagę, że jego córka dorównuje urodą matce. Postanowił się ożenić właśnie z nią. 
Królewna, podobnie jak doradcy, była przerażona oświadczynami ojca. Liczyła na to, że król zmieni swój zamiar. Zażądała więc dla siebie, jako warunku zgody, trzech sukien – jednej w kolorze słońca, drugiej w kolorze księżyca, a trzeciej w kolorze gwiazd. Oprócz tego zażyczyła sobie płaszcza sporządzonego ze skór wszystkich zwierząt żyjących w królestwie. Liczyła na to, że król nie zdoła tego dokonać i odstąpi od swojego zamiaru. 
Jednak królewscy myśliwi i krawcowe dobrze się sprawili. W krótkim czasie, król złożył przed królewną suknie oraz płaszcz, i oświadczył, że następnego dnia będzie wesele. Wówczas królewna zarzuciła płaszcz, zabrała złoty pierścień, złoty kołowrotek i złote motowidełko oraz trzy suknie, i uciekła z zamku. 
Wędrowała długo, aż przeszła granicę i znalazła się w sąsiednim królestwie. Wędrując przez gęsty las poczuła zmęczenie. Weszła do dziupli wielkiego drzewa i tam zasnęła. Tymczasem w lesie polował król, władca tej krainy w towarzystwie grupy myśliwych. Kiedy ich psy zaczęły oszczekiwać drzewo, gdzie schroniła się królewna, myśliwi zainteresowali się co to za zwierzę tam się ukrywa. Zobaczyli brudną dziewczynę, okrytą płaszczem ze skór. Nie domyślili się, że to królewna z sąsiedniego kraju. 
Królewna powiedziała, że jest sierotą opuszczoną przez rodziców i zwróciła się do króla o pomoc. Wówczas król dał jej zatrudnienie w zamkowej kuchni. Królewna otrzymała też imię Wieloskórka. 
Jakiś czas później w zamku odbywało się przyjęcie. Wieloskórka poprosiła kucharza, by pozwolił jej iść popatrzeć. Kucharz zgodził się. Wieloskórka udała się do swojej komórki, obmyła się i przebrała się w jedną z sukien, które miała ze sobą. Kiedy weszła w niej na salę balową, wszyscy byli zachwyceni jej urodą. Sam król zaprosił ją do tańca. Jednak po tańcu, królewna, szybko wróciła do siebie, przebrała się w płaszcz i znów była Wieloskórką pracującą w kuchni. 
Kucharz, po jej powrocie, nakazał jej ugotować zupę dla króla. Wieloskórka wykonała zadanie, a do zupy włożyła swój pierścień. Król był zachwycony smakiem zupy. Zdziwił się kiedy znalazł w niej pierścień. Chciał się dowiedzieć skąd on się wziął, ale przywołana Wieloskórka udawała, że o niczym nie wie. 
Jakiś czas później na zamku znów odbyło się przyjęcie. Królewna znów udała się tam w jednej ze swoich sukien, król znów z nią zatańczył, ale jego partnerka zniknęła po tańcu tak jak poprzednio. Zanim jednak odeszła król zdążył włożyć jej na palec pierścień, który znalazł w zupie.
Później kiedy znów gotowała zupę dla króla wrzuciła tam złoty kołowrotek, a kolejnym razem złote motowidełko. Król był tym tak zaintrygowany, że kazał ponownie przywołać Wieloskórkę. Ujrzał na jej palcu pierścień, który dał tancerce na przyjęciu. Król zdjął z niej wówczas płaszcz i okazało się, że Wieloskórka nosi pod nim jedną ze swoich sukni, w której była na przyjęciu. Wówczas król się jej oświadczył. Jakiś czas później odbyło się huczne wesele.

</doc>
<doc id="3213512" url="https://pl.wikipedia.org/wiki?curid=3213512" title="Kebara">
Kebara

Kebara (hebr. מערת כבארה "Me'arat Kebbara", arab. مغارة الكبارة "Mugharat al-Kabara") – jaskinia położona w południowo-zachodniej części Góry Karmel w Izraelu, na terenie samorządu lokalnego Zichron Ja’akow. Stanowisko eponimiczne kultury kebaryjskiej.
Badania stanowiska rozpoczęte zostały w latach 30. XX wieku przez Francisa Turville’a-Petre, kontynuowano je następnie w latach 50., 60. i 80. Archeolodzy odkryli w jaskini ślady środkowo- i górnopaleolitycznej bytności człowieka. W warstwach górnopaleolitycznych wyodrębniono poziomy charakterystyczne dla kultur natufijskiej (B), kebaryjskiej (C), oryniackiej (D) oraz ahmaryjskiej (E).
Warstwa środkowopaleolityczna, związana z kulturą mustierską, datowana jest metodą termoluminescencyjną oraz rezonansu spinowego na okres od 62 do 48 tys. lat temu. Odkryto w niej kości kilku gatunków zwierząt (daniela, gazeli, dzika oraz krętorogich), a także pochówek neandertalski dorosłego mężczyzny. Choć pozbawiony jest czaszki, należy do jednych z najlepiej zachowanych szkieletów neandertalczyka. 

</doc>
<doc id="3213513" url="https://pl.wikipedia.org/wiki?curid=3213513" title="Frysztackie państwo stanowe">
Frysztackie państwo stanowe

Frysztackie państwo stanowe (cz. "Fryštátské panství") – państwo stanowe w okolicach miasta Frysztat powstałe w 1573 z wydzielenia z księstwa cieszyńskiego. W następnych stuleciach uległo znacznemu rozdrobnieniu na mniejsze państwa stanowe.
Historia.
Od 1290 obszar ten należał do księstwa cieszyńskiego, rządzonego przez Piastów cieszyńskich. Dwaj przedstawiciele tego rodu, książę Wacław III Adam a przede wszystkim jego syn Fryderyk Kazimierz w drugiej połowie XVI wieku popadli w znaczne długi. Książę Fryderyk Kazimierz zmarł w 1571, po czym Wacław III Adam by spłacić jego długi był zmuszony definitywnie sprzedać dobra frysztackie (podobnie jak bielskie, frydeckie i skoczowsko-strumieńskie) w 1573. Frysztacki klucz dóbr nie został sprzedany w całości. Najjwiększa jego część utworzyła frysztackie mniejsze państwo stanowe. Początkowo jego powierzchnia wynosiła około 146 km², a w jego skład weszło miasto Frysztat oraz 17 wsi: Dąbrowa, Darków, Dziećmorowice, Kąkolna, Lutynia Niemiecka, Lutynia Polska, Łazy, Łąki, Orłowa, Piotrowice, Poręba, Raj, Rychwałd, Skrzeczoń, Stare Miasto, Wierzniowice oraz Zawada, zamieszkałych szacunkowo przez niespełna 4000 osób. Część z tych wsi należało do szlachty. Pierwszym właścicielem państwa frysztackiego został Wacław Cygan ze Słupska koło Gliwic. Jego siedzibą został zamek frysztacki. Z powodu jego pożaru w 1617 ród właścicieli frysztackich przeprowadził się do Raju. Cyganowie byli luteranami i sprzyjali temu wyznaniu w swoich dobrach. Z czasem z frysztackiego państwa stanowego wyodrębniły się pomniejsze państwa stanowe: Raj, Rychwałd, Lutynia Niemiecka. W 1637 Cyganowie odsprzedali swe skurczone państwo. Kolejnym właścicielem został Zdenko, hrabia Żampach z Pottenstein, a po nim Gaszynowie z Gaszyna, Hrabiego Melchiora Ferdynanda Gaszyna zastąpili jego synowie: Ferdynand Otto, Jan Rudolf oraz Jerzy Adam. Na początku XVIII na frysztackie państwo stanowe składało się już jedynie miasto Frysztat i trzy wsie. W 1748 zakupił je mylord Mikołaj Taafe, hrabia Carlingford (w Irlandii). W 1749 Mikołaj Taafe był posiadaczem zarówno państwa stanowego Frysztat jak i Raj, ponadto udało mu się zjednoczyć własność w wielu innych zakątkach północno-zachodniego Śląska Cieszyńskiego.

</doc>
<doc id="3213517" url="https://pl.wikipedia.org/wiki?curid=3213517" title="Herb obwodu biełgorodzkiego">
Herb obwodu biełgorodzkiego

Herb obwodu biełgorodzkiego (NHR:100) – jeden z symboli Obwodu biełgorodzkiego w Federacji Rosyjskiej. Został przyjęty 15 lutego 1996 r. i zatwierdzony w podziale terytorialnym Rosji.
Opis.
W błękitnym polu czarny orzeł ze srebrnymi oczami i złotym dziobem, językiem i szponami, nad leżącym na zielonej ziemi złotym lwem ze srebrnymi oczami, zębami, pazurami i szkarłatnym językiem.
Herb obwodu biełgorodzkiego znajduje się także na fladze regionu.

</doc>
<doc id="3213518" url="https://pl.wikipedia.org/wiki?curid=3213518" title="Innenstadt (Frankfurt nad Menem)">
Innenstadt (Frankfurt nad Menem)

Innenstadt, Frankfurt-Innenstadt – 2. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt I.

</doc>
<doc id="3213520" url="https://pl.wikipedia.org/wiki?curid=3213520" title="Alexander Falconer">
Alexander Falconer

Alexander (Alex) Falconer (ur. 1 kwietnia 1940 w Dundee, zm. 12 sierpnia 2012) – brytyjski polityk i robotnik, poseł do Parlamentu Europejskiego II, III i IV kadencji.
Życiorys.
Kształcił się w szkole podstawowej i średniej, szkolił się w zawodzie montera. Pracował w Royal Navy jako palacz, później w departamentach środowiska oraz zdrowia i służb społecznych, a także w resorcie obrony.
Był działaczem Partii Pracy. Z jej ramienia w latach 1984–1999 przez trzy kadencje sprawował mandat eurodeputowanego.

</doc>
<doc id="3213522" url="https://pl.wikipedia.org/wiki?curid=3213522" title="Apolinary Sydoniusz">
Apolinary Sydoniusz



</doc>
<doc id="3213523" url="https://pl.wikipedia.org/wiki?curid=3213523" title="Frankfurt-Innenstadt">
Frankfurt-Innenstadt

Niemcy:
Zobacz też:

</doc>
<doc id="3213524" url="https://pl.wikipedia.org/wiki?curid=3213524" title="Konkordia">
Konkordia



</doc>
<doc id="3213526" url="https://pl.wikipedia.org/wiki?curid=3213526" title="Frédéric Striby">
Frédéric Striby

Frédéric Striby (ur. 9 czerwca 1943 w Sierentz, zm. 7 marca 2013) – francuski polityk, działacz samorządowy i nauczyciel, poseł do Parlamentu Europejskiego IV kadencji (1994–1999).
Życiorys.
Zawodowo pracował jako nauczyciel języka niemieckiego. Zaangażował się w działalność polityczną na poziomie lokalnym. W latach 1971–2008 zajmował stanowisko mera miejscowości Michelbach-le-Bas. Od 1992 do 2011 był radnym departamentu Górny Ren.
W wyborach w 1994 uzyskał mandat eurodeputowanego IV kadencji z listy "Majorité pour l'Autre Europe", komitetu wyborczego, który powołał Philippe de Villiers i na bazie którego powstał następnie Ruch dla Francji.

</doc>
<doc id="3213532" url="https://pl.wikipedia.org/wiki?curid=3213532" title="Wuming Huijing">
Wuming Huijing

Wuming Huijing (chiń. 無明慧經, pinyin "Wúmíng Huìjīng"; kor. 무명혜경 "Mumyŏng Hyegyŏng"; jap. "Mumyō Ekyō"; wiet. "Vô Minh Huệ Kinh"; ur. 1548, zm. 1618) – chiński mistrz chan ze szkoły caodong.
Życiorys.
Praktykę buddyjską rozpoczął stosunkowo późno. Po przeczytaniu Diamentowej sutry w wieku 21 lat, postanowił opuścić dom rodzinny. Aby osiągnąć oświecenie przez trzy lata praktykował w całkowitym odosobnieniu. Ostatecznie osiągnął oświecenie w wieku 27 lat. Przez następne 24 lata pracował na roli, naśladując wzór mistrza chan Baizhanga Huaihaia (720–814).
W jego biografii (napisanej przez Hanshana Deqinga) znajduje się informacja, iż praktykował pod kierunkiem mistrza Yunkonga Changzhonga (1514–1588).
W roku 1598, gdy miał 51 lat, został opatem klasztoru Baofeng. Po pewnym czasie, ponieważ do tej pory nie zdecydował się na religijną pielgrzymkę po chińskich klasztorach chan, udał się na wędrówkę. Odwiedził wtedy wiele klasztorów i spotkał wielu znanych mistrzów, takich jap np. Zibo Zhenke.
Po powrocie na południe Chin zaczął publicznie występować jako mistrz chan szkoły caodong. Prowadził klasztor Shouchang w Xincheng w prefekturze Jianchang prowincji Jiangxi. Ożywił ten prawie już nie działający klasztor i odbudował go. W przeciwieństwie do innych rekonstrukcji klasztorów, przy których korzystano z finansowej pomocy donatorów, Wuming odbudował klasztor dzięki pracy wszystkich mnichów klasztoru. Miał olbrzymi szacunek dla pracy, co przyniosło mu epitet „starożytny Budda z klasztoru Shouchang”.
Jego styl nauczania był określany jako „pojedyncze podnoszenie w górę” (chiń. "danti xiangshang"). W jego zapisanych wypowiedziach (chiń. "yulu") znajduje się wiele spotkaniowych dialogów z uczniami. Nie był przy tym pozbawiony humoru, o czym świadczy jego zachowanie w czasie ceremonii wejścia do budynku. Jeden z zarządzających mnichów zapowiedział: „Proszę, kontemplujcie najwyższe znaczenie!” Wuming krzyknął wtedy: „Czy tłumy rozumieją najwyższe znaczenie? Jeśli nie, to proszę, zwróćcie się do niższego znaczenia!”.
Mistrz chan Wuming Huijing zmarł w 1618 roku. Pozostawił po sobie czterech spadkobierców Dharmy.
Trzech z czterech jego spadkobierców: Wuyi Yuanlai, Huitai Yuanjing i Yongjue Yuanxian działało w Jiangxi i Fujian. Weilin Daopei – spadkobierca mistrza Yongjuego – odnowił klasztor Gushan w Fuzhou, który stał się jednym z najważniejszych centrów buddyjskich w południowo-wschodnich Chinach. Jego wpływ jest odczuwany nawet dzisiaj, zarówno w Chinach, jak i na Tajwanie.
Juelang Daosheng (1592–1659) – spadkobierca mistrza Huitaia – był później jednym z pozywających mistrza Feiyina Tongronga przed osąd władz za wydanie w 1654 roku książki "Wudeng yantong".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3213534" url="https://pl.wikipedia.org/wiki?curid=3213534" title="Floda (stacja kolejowa)">
Floda (stacja kolejowa)

Floda (szwedzki: "Floda station") – stacja kolejowa w Floda, w regionie Västra Götaland, w Szwecji, na Västra stambanan. Oryginalny budynek dworca był tzw Partilledsmodellen. Obecny budynek dworca został ukończony w 1903 roku i od tego czasu przeszedł kilka zmian. Na stacji zatrzymuje się dziś pociągi podmiejskie na trasie Göteborg – Alingsås. 

</doc>
<doc id="3213536" url="https://pl.wikipedia.org/wiki?curid=3213536" title="Parafia Matki Bożej Wspomożenia Wiernych w Górkach">
Parafia Matki Bożej Wspomożenia Wiernych w Górkach

Parafia Matki Bożej Wspomożenia Wiernych w Górkach – parafia rzymskokatolicka znajdująca się w archidiecezji przemyskiej w dekanacie Brzozów.

</doc>
<doc id="3213537" url="https://pl.wikipedia.org/wiki?curid=3213537" title="Metal Ligaen (2014/2015)">
Metal Ligaen (2014/2015)

Sezon Superligi duńskiej został rozegrany na przełomie 2014 i 2015 roku jako 59. sezon rozgrywek o mistrzostwo Danii w hokeju na lodzie. Do rozgrywek przystąpiło 10 zespołów. Obrońcą tytułu mistrzowskiego był SønderjyskE Ishockey, który w finale poprzedniej edycji pokonał Herning Blue Fox 4:2.
Sezon zasadniczy.
System rozgrywek.
W skład ligi wchodziło 10 klubów zawodowych, które grały po 36 spotkań (4 razy z każdym zespołem - 2 u siebie i 2 na wyjeździe). Pierwsze osiem zespołów awansuje do fazy playoff. Dwa ostatnie zespoły nie rozgrywają już żadnych meczów.
Faza play-off.
Faza play-off w rozgrywkach Superisligaen w sezonie 2014/2015 składała się z trzech rund. Uczestniczy w niej drużyny z miejsc od 1 do 8 sezonu zasadniczego. Drużyna, która zajęła w sezonie zasadniczym wyższe miejsce w sezonie zasadniczym (1-4), miały przywilej roli gospodarza ewentualnego siódmego meczu w rywalizacji oraz wybierały sobie przeciwnika w pierwszej rundzie play-off. Przy tym Herning Blue Fox (mistrz sezonu zasadniczego) mógł być ewentualnie zawsze gospodarzem siódmego meczu oraz jako pierwszy wybierał sobie przeciwnika. Wszystkie cztery rundy rozgrywane były w formule do czterech zwycięstw według schematu: 1-1-1-1-1-1-1 (co oznacza, że klub wyżej rozstawiony rozgrywał w roli gospodarza mecze nr 1, 3 oraz ewentualnie 5 i 7). Niżej rozstawiona drużyna rozgrywała w swojej hali mecz drugi, czwarty oraz ewentualnie szósty.

</doc>
<doc id="3213539" url="https://pl.wikipedia.org/wiki?curid=3213539" title="Göteborg Gamlestaden">
Göteborg Gamlestaden

Göteborg Gamlestaden (szwedzki: "Gamlestaden station") – przystanek kolejowy w Göteborgu, w dzielnicy Gamlestaden, w regionie Västra Götaland, w Szwecji. Znajduje się na Vänerbanan, pomiędzy Göteborgs centralstation i Surte. Stacja została otwarta d 08 grudnia 2012 i jest obsługiwana przez pociągi podmiejskie między Göteborgiem i Älvängen (Alependeln). Zatrzymują się tu również pociągi regionalne między Göteborgiem i Vänersborg. Obok stacji znajduje się na przystanek tramwajowy "Gamlestadstorget" pozwalający na przesiadkę na linie 4, 6, 7, 8, 9 i 11 oraz autobusów linii 59, 69, 78, 167 i 168.

</doc>
<doc id="3213541" url="https://pl.wikipedia.org/wiki?curid=3213541" title="Thomas Riedl">
Thomas Riedl

Thomas Riedl (ur. 18 czerwca 1976 w Kaiserslautern) – niemiecki piłkarz grający na pozycji obrońcy.
Kariera piłkarska.
Thomas Riedl karierę piłkarską rozpoczął w 1982 roku w juniorach Phönix Otterbach, a w latach 1987-1994 grał w juniorach 1. FC Kaiserslautern, gdzie w 1994 roku rozpoczął profesjonalną karierę. Odnosił z tym klubem największe sukcesy w piłkarskiej karierze. W sezonie 1995/1996 zdobył Puchar Niemiec. W sezonie 1996/1997 wywalczył awans do Bundesligi, a rok później w sezonie 1997/1998 wywalczył mistrzostwo Niemiec.
W 1999 roku przeszedł do TSV 1860 Monachium. Dnia 27 listopada 1999 roku podczas meczu derbowego z Bayernem Monachium zdobył dla swojej drużyny zwycięskiego gola w 85. minucie, dzięki czemu TSV 1860 Monachium z Bayernem Monachium po raz pierwszy od 22 lat. W 2001 roku wrócił do 1. FC Kaiserslautern, z którym W sezonie 2002/2003 jego drużyna dotarła do finału Pucharu Niemiec, jednak przegrała w nim 1:3 z Bayernem Monachium i w Riedl którym nie grał. Z klubu odszedł w 2006 roku.
Następnie karierę kontynuował w Austrii. Grał w ASKÖ Pasching (2006-2007), Austria Kärnten (2007-2010), SAK Klagenfurt (2009 w ramach wypożyczenia). Potem grał w Eintrachcie Trewir (2010-2011), Eintrachcie Trewir II (2011), SC Idar-Oberstein (2011) i FK Pirmasens, gdzie w 2012 roku zakończył karierę.
Życie prywatne.
Thomas Riedl obecnie w Mehlingen. Żonaty, trzech synów. Jego ojciec - Johannes, również był piłkarzem (grał w latach 70. 1. FC Kaiserslautern. Jeszcze w czasie kariery wyrobił licencję trenera. Obecnie pracuje jako makler ubezpieczony w Signal Iduna.

</doc>
<doc id="3213542" url="https://pl.wikipedia.org/wiki?curid=3213542" title="Westend-Nord">
Westend-Nord

Westend-Nord, Frankfurt-Westend-Nord – 5. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt II.

</doc>
<doc id="3213543" url="https://pl.wikipedia.org/wiki?curid=3213543" title="Frankfurt-Westend-Nord">
Frankfurt-Westend-Nord



</doc>
<doc id="3213544" url="https://pl.wikipedia.org/wiki?curid=3213544" title="Jonsered (przystanek kolejowy)">
Jonsered (przystanek kolejowy)

Jonsered (szwedzki: "Jonsereds station") – przystanek kolejowy w Jonsered, w regionie Västra Götaland, w Szwecji. Znajduje się w Gminie Partille, na Västra stambanan.
Jest obsługiwana przez pociągi podmiejskie Göteborgs pendeltåg (Alingsåspendeln).

</doc>
<doc id="3213545" url="https://pl.wikipedia.org/wiki?curid=3213545" title="Westend-Süd">
Westend-Süd

Westend-Süd, Frankfurt-Westend-Süd – 4. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt II.

</doc>
<doc id="3213546" url="https://pl.wikipedia.org/wiki?curid=3213546" title="Frankfurt-Westend-Süd">
Frankfurt-Westend-Süd



</doc>
<doc id="3213548" url="https://pl.wikipedia.org/wiki?curid=3213548" title="Bockenheim (Frankfurt nad Menem)">
Bockenheim (Frankfurt nad Menem)

Bockenheim, Frankfurt-Bockenheim – 12. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt II.

</doc>
<doc id="3213549" url="https://pl.wikipedia.org/wiki?curid=3213549" title="Kållered (przystanek kolejowy)">
Kållered (przystanek kolejowy)

Kållered (szwedzki: "Kållereds station") – przystanek kolejowy w Kållered, w regionie Västra Götaland, w Szwecji. Znajduje się na Västkustbanan i została otwarta dla ruchu w 1992 roku. obsługuje pociągi podmiejskie Göteborgs pendeltåg między Göteborgiem a Kungsbacką. Przez stację w godzinach kursują pociągi co 15 minut w każdym kierunku. Jest również głównym przystanek autobusowy dla ośmiu linii autobusowych. Autobusy kursują do centrum Mölndal, Göteborga itp. W pobliżu stacji znajduje się centrum handlowe Kållered, w tym IKEA.

</doc>
<doc id="3213550" url="https://pl.wikipedia.org/wiki?curid=3213550" title="Frankfurt-Bockenheim">
Frankfurt-Bockenheim



</doc>
<doc id="3213551" url="https://pl.wikipedia.org/wiki?curid=3213551" title="Tyle słońca w całym mieście (singel)">
Tyle słońca w całym mieście (singel)

Tyle słońca w całym mieście – szósty singel Anny Jantar z albumu Tyle słońca w całym mieście wydany w 1974 roku.
Autorem tekstu jest Janusz Kondratowicz, a kompozycję napisał mąż wokalistki – Jarosław Kukulski. Utwór znalazł się również w ścieżce dźwiękowej Białe tango, Bal na dworcu w Koluszkach, Jaskółka. Utwór zajmował 1. miejsce na liście przebojów Liście Przyjaciół Przebojów Radiowej Jedynki, 2. miejsce na Wakacyjnej Liście Przebojów, oraz w 1999 roku wykonany przez córkę wokalistki – Natalii Kukulskiej zajmował 19. miejsce na Liście Przebojów Programu Trzeciego.
Covery do tego utworu wykonały: córka Anny Jantar – Natalia Kukulska, Julia Kamińska, Marika, Agnieszka Włodarczyk, Joanna Węgrzynowska, Nina Kodorska, Elżbieta Romanowska, Olga Bończyk, Anna Żebrowska oraz żeńskie gwiazdy disco polo.
Wersję anglojęzyczną zatytułowaną „Stay” wypromowała Betty Dorsey w 1976 roku.

</doc>
<doc id="3213552" url="https://pl.wikipedia.org/wiki?curid=3213552" title="Parafia św. Marcina w Przysietnicy">
Parafia św. Marcina w Przysietnicy

Parafia św. Marcina w Przysietnicy – parafia rzymskokatolicka znajdująca się w archidiecezji przemyskiej, w dekanacie Brzozów. 
Proboszczem parafii w latach 1963-1990 był ks. Paweł Komborski.

</doc>
<doc id="3213556" url="https://pl.wikipedia.org/wiki?curid=3213556" title="Roman Hartenberger">
Roman Hartenberger

Roman Hartenberger pseud. "Iskra", "Widia" (ur. 25 sierpnia 1897 w Kamieńskiem, zm. 26 września 1965 w Warszawie) – działacz komunistyczny i związkowy, rewolucjonista, komisarz polityczny Armii Czerwonej, poseł do KRN.
Syn robotnika Rajmunda, skończył szkołę fabryczną i w 1913 został tokarzem w zakładach metalurgicznych. W 1913 wstąpił do SDKPiL, a w 1917 do ZSP i SDPRR(b). 1919 skierowany do Wyższej Szkoły Wojskowo-Politycznej przy KC KP(b)U w Kijowie, wraz ze szkołą wcielony do 13 Armii walczącej na południu przeciw „białym” oddziałom Denikina i Wrangla. Jako komisarz polityczny 3 dywizjonu artylerii 9 Dywizji i 3 Dywizji uczestniczył w tych walkach. 1921 wybrany delegatem dywizji na Ogólnoukraiński Zjazd Rad. W czerwcu 1922 wrócił do kraju i został tokarzem metalowym w zakładach kolejowych w Brześciu, 1923 za udział w strajku kolejarzy zwolniony z pracy. Krótko pracował w zbrojowni w Brześciu, potem był tokarzem w warsztatach Flotylli Marynarki Wojennej w Pińsku. 1924–1926 był organizatorem i przewodniczącym związku zawodowego metalowców w Pińsku, za co zwolniono go z pracy i na krótko aresztowano. Po zwolnieniu pracował w Baranowiczach w Kasie Chorych i Okręgowej Ubezpieczalni Społecznej, był tam również współorganizatorem i członkiem Zarządu Oddziału Związku Pracowników Kas Chorych i Instytucji Ubezpieczeń Społecznych. Zwolniony za to z pracy, 1935 został tokarzem w fabryce w Warszawie (do połowy 1944). 1940–1941 członek organizacji Rewolucyjne Rady Robotniczo-Chłopskie „Młot i Sierp”, później PPR. Organizator i sekretarz komórki PPR i przewodniczący komitetu fabrycznego w fabryce Lilpopa. Członek Komitetu Dzielnicowego (KD) PPR Warszawa-Wola, z ramienia którego prowadził działalność wśród metalowców. 19 lutego 1944 brał udział w inauguracyjnym posiedzeniu konspiracyjnej Warszawskiej Rady Narodowej przy ul. Długosza, na którym został wybrany wiceprzewodniczącym Prezydium Warszawskiej Rady Narodowej i przewodniczącym Koła Radnych Metalowców. Był również posłem do KRN. Podczas powstania warszawskiego wywieziony do obozu pracy w Austrii, skąd po wojnie wrócił do Warszawy i zgłosił się do dyspozycji PPR. Mianowany starostą dzielnicy Śródmieście w Warszawie (do 1948), później został dyrektorem administracyjno-handlowym w Zakładach Kotlarsko-Mechanicznych „Parowóz” w Warszawie. 1950–1953 naczelnik wydziału w Państwowym Przedsiębiorstwie Budowlanym Oddział IV, później do 1959 kierownik rozdzielni w Warszawskiej Fabryce Wyrobów Metalowych; był tam również członkiem Rady Zakładowej i samorządu robotniczego. Od 1948 w PZPR, 21 stycznia 1950 decyzją Wojewódzkiej Komisji Kontroli Partyjnej (WKKP) usunięty z partii, członkostwo z zaliczeniem stażu przywrócono mu 17 września 1957. Członek Komisji Historii Partii KD PZPR Warszawa-Żoliborz, brał aktywny udział w pracach Referatu ds Działaczy Ruchu Robotniczego, głównie na odcinku pracy ideowo-politycznej z młodzieżą. Od 7 kwietnia 1960 na rencie. Odznaczony m.in. Krzyżem Kawalerskim Orderu Odrodzenia Polski i Medalem za Warszawę 1939–1945 (1946). Pochowany na wojskowych Powązkach (kwatera 2B-6-26).

</doc>
<doc id="3213557" url="https://pl.wikipedia.org/wiki?curid=3213557" title="Lerum (stacja kolejowa)">
Lerum (stacja kolejowa)

Lerum (szwedzki: "Lerums station") – stacja kolejowa w Lerum, w regionie Västra Götaland, w Szwecji, na Västra stambanan. Otwarta w sierpniu 1858 roku, a budynek dworca powstał w 1892. W latach 1914-195 zbudowano drugi tor, a w 126 ukończono elektryfikację linii. W 1985 zaprzestano ruchu towarowego na stacji.
W 1987 na stacji Lerum miała miejsce katastrofa kolejowa, w której uczestniczyły 2 pociągi pasażerskie. W jej wyniku śmierć poniosło 9 osób, a 130 zostało rannych.

</doc>
<doc id="3213559" url="https://pl.wikipedia.org/wiki?curid=3213559" title="Nordend-Ost">
Nordend-Ost

Nordend-Ost, Frankfurt-Nordend-Ost – 7. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt III.

</doc>
<doc id="3213560" url="https://pl.wikipedia.org/wiki?curid=3213560" title="Frankfurt-Nordend-Ost">
Frankfurt-Nordend-Ost



</doc>
<doc id="3213561" url="https://pl.wikipedia.org/wiki?curid=3213561" title="Nordend">
Nordend

Niemcy:
Inne:
Zobacz też:

</doc>
<doc id="3213563" url="https://pl.wikipedia.org/wiki?curid=3213563" title="Turniej o Łańcuch Herbowy miasta Ostrowa Wielkopolskiego 1993">
Turniej o Łańcuch Herbowy miasta Ostrowa Wielkopolskiego 1993

Turniej o Łańcuch Herbowy Miasta Ostrowa Wielkopolskiego 1993 – turniej żużlowy, rozegrany po raz 41. w Ostrowie Wielkopolskim, w którym zwyciężył Polak Dariusz Śledź.

</doc>
<doc id="3213565" url="https://pl.wikipedia.org/wiki?curid=3213565" title="Janina Woińska">
Janina Woińska

Janina Woińska (ur. 28 lipca 1919 w Milejczycach, zm. 24 lutego 2013 w Brańsku) – polska farmaceutka i filantropka, Sprawiedliwa wśród Narodów Świata. 
Córka felczera Marcina Woińskiego, studiowała farmację na Uniwersytecie Stefana Batorego w Wilnie. W 1939 roku przyjechała do Brańska, gdzie pracowała w aptece Walentego Pańczyka, mieszczącej się w budynku należącym do żydowskiej rodziny Szapiro. W czasie II wojny światowej podjęła akcję wysyłania paczek do żołnierzy polskich, będących w niewoli niemieckiej, a także ukrywała i pomogła w ucieczce Żydom: Leibowi Szapiro, Fajwelowi Szapiro i Minie Waser. Współpracowała również z Armią Krajową (w aptece mieścił się punkt kontaktowy).
W 1946 roku wyjechała do Łodzi, żeby kontynuować studia farmaceutyczne, które ukończyła w 1948. Wówczas wróciła do Brańska. W latach 1966–1970 była członkiem zarządu Oddziału Polskiego Towarzystwa Farmaceutycznego w Białymstoku. W 1980 roku została uhonorowana tytułem „Farmaceuta Roku”. Za zasługi wojenne została uhonorowana przez Instytut Pamięci Męczenników i Bohaterów Holocaustu Jad Waszem tytułem „Sprawiedliwy wśród Narodów Świata” w 1994 roku. 1 września 2009 roku została Honorowym Obywatelem Miasta Brańsk, a 5 września otrzymała medal diecezji drohiczyńskiej „Benemerenti”.

</doc>
<doc id="3213566" url="https://pl.wikipedia.org/wiki?curid=3213566" title="Turniej o Łańcuch Herbowy miasta Ostrowa Wielkopolskiego 1992">
Turniej o Łańcuch Herbowy miasta Ostrowa Wielkopolskiego 1992

Turniej o Łańcuch Herbowy Miasta Ostrowa Wielkopolskiego 1992 – turniej żużlowy, rozegrany po raz 40. w Ostrowie Wielkopolskim, w którym zwyciężył Polak Marek Garsztka.

</doc>
<doc id="3213567" url="https://pl.wikipedia.org/wiki?curid=3213567" title="Narcyz Witczak-Witaczyński">
Narcyz Witczak-Witaczyński

Narcyz Witczak-Witaczyński (ur. 29 października 1898 w Warszawie, zm. 27 marca 1943 w obozie koncentracyjnym Majdanek) – chorąży kawalerii Wojska Polskiego, fotograf wojskowy, kawaler Orderu Virtuti Militari.
Życiorys.
Po ucieczce z domu rodzinnego, 13 sierpnia 1915 wstąpił jako ochotnik do 2 szwadronu ułanów Legionu Puławskiego, przeformowanego w dywizjon, a później w 1 pułk ułanów polskich przy armii rosyjskiej. Za udział w szarży pod Krechowcami odznaczony w niepodległej Polsce orderem Virtuti Militari. Następnie walczył wraz z I Korpusem Polskim gen. Józefa Dowbor-Muśnickiego przeciwko bolszewikom. Po rozwiązaniu Korpusu udał się Kijowszczyznę, a następnie do Wołogody. Tam 5 sierpnia 1918 aresztowany, przewieziony do Moskwy i wcielony do Mazowieckiego Pułku Ułanów, walczącego po stronie bolszewików. Pod Kazaniem, próbując przeprowadzić swój pluton na drugą stronę frontu, został ranny i odwieziony do szpitala w Moskwie. Po wyleczeniu i rozwiązaniu Mazowieckiego Pułku Ułanów został wcielony do 1 Łotewskiego Pułku Kawalerii. Zbiegł z niego w okolicach Rygi, został jednak aresztowany i osadzony w więzieniu w Mitawie. Po zajęciu Mitawy przez Niemców wywieziony do Niemiec jako jeniec wojenny i przetrzymywany w obozach jenieckich. 22 lipca 1919 zbiegł z obozu we Frankfurcie nad Odrą i wrócił do Polski.
22 sierpnia 1919 ponownie wstąpił do 1 pułku Ułanów Krechowieckich. 7 września 1919 został przeniesiony do Szwadronu Przybocznego Naczelnika Państwa, w którym służył jako wachmistrz – szef szwadronu w okresie od 13 grudnia 1919 do 26 maja 1926 (19 grudnia 1922 pododdział przemianowany został na Szwadron Przyboczny Prezydenta Rzeczypospolitej). W wojnie polsko-bolszewickiej brał udział w walkach na froncie wołyńskim od kwietnia do czerwca 1920. Po ukończeniu w 1927 Szkoły Podoficerów Zawodowych Kawalerii w Jaworowie pracował w Ministerstwie Spraw Wojskowych. Następnie w latach 1928–1931 służył w 1 pułku szwoleżerów Józefa Piłsudskiego. 21 września 1931 przeniesiony do 1 pułku strzelców konnych w Garwolinie. Oficer oświatowy pułku od 13 lipca 1935. Awansowany do stopnia chorążego 1 lutego 1936.
Wraz z pułkiem wziął udział w kampanii wrześniowej w 1939. Po kapitulacji powrócił do Garwolina i rozpoczął pod pseudonimem „Kościesza” tworzenie konspiracyjnej organizacji, skupiającej żołnierzy 1 pułku strzelców konnych – ZWZ/AK Obwodu „Gołąb”. W Komendzie Obwodu pełnił funkcję szefa kontrwywiadu. Od 1941 redagował konspiracyjne czasopismo „Apel”. 17 lipca 1942 aresztowany przez niemieckie władze okupacyjne. Więziony na Pawiaku do grudnia 1942, a następnie w obozie na Majdanku, gdzie zginął 27 marca 1943.
Twórczość.
Od początku swojej służby w Szwadronie Przybocznym dokumentował przy pomocy fotografii dzieje Wojska Polskiego, a szczególnie codzienne życie kawalerii. Jako jeden z nielicznych miał prawo fotografowania Naczelnika Państwa i Naczelnego Wodza Wojska Polskiego marszałka Józefa Piłsudskiego i najważniejszych osobistości II RP, polityków i wojskowych. Był jednym z najbardziej popularnych fotoreporterów wojskowych. Jego fotografie publikowały czasopisma „Wiarus”, „Jeździec i Hodowca”, „Polska Zbrojna” i „Ilustrowany Kurier Codzienny”. Jego ilustracje zawiera najbardziej znana przedwojenna publikacja o historii kawalerii – "Księga Jazdy Polskiej" (Warszawa, 1938). Fotografie jego autorstwa publikowano jako pocztówki, foldery i koperty. Zdobył I nagrodę w konkursie fotografiki wojskowej w 1937 oraz wiele innych nagród i wyróżnień. Jego archiwum fotograficzne liczące około czterech tysięcy negatywów zostało przekazane w styczniu 2014 przez spadkobierców do Narodowego Archiwum Cyfrowego.
Od chwili utworzenia pełnił funkcję sekretarza redakcji tygodnika „Wiarus” dla podoficerów zawodowych Wojska Polskiego, w którym publikowane były także jego artykuły. Pisał też do czasopism „Jeździec i Hodowca” i „Polska Zbrojna”. Jako oficer oświatowy redagował pułkowe pismo „Nowinki”.
Upamiętnienie.
29 października 2015 na zewnętrznej ścianie Kolegiaty Przemienienia Pańskiego w Garwolinie, odsłonięto tablicę pamiątkową poświęconą Narcyzowi Witczak-Witaczyńskiemu. Również w tym samym dniu, przed domem Narcyza Witczak-Witaczyńskiego przy ulicy Polnej w Garwolinie (w miejscu jego ostatniego zamieszkania), odsłonięto kamień pamiątkowy z tablicą, upamiętniający Narcyza Witczak-Witaczyńskiego. Odsłonięcia obydwu tablic ufundowanych przez Miasto Garwolin dokonał Burmistrz Miasta Tadeusz Mikulski, Przewodniczący Rady Miasta Marek Jonczak oraz córki chorążego: Barbara Witczak-Witaczyńska i Krystyna Witczak.
Decyzją Rady Miasta Garwolina z dnia 1 kwietnia 2017, most na rzece Wildze w centrum Garwolina otrzymał imię Narcyza Witczak-Witaczyńskiego.
Powstały dwie publikacje w całości poświęcone Narcyzowi Witczak-Witaczyńskiemu. W 2013 ukazał się album "Szwoleżerowie, ułani i strzelcy konni w fotografii Narcyza Witczaka-Witaczyńskiego", a w 2017 album "Narcyz Witczak-Witaczyński" wydany przez Narodowe Archiwum Cyfrowe. 

</doc>
<doc id="3213568" url="https://pl.wikipedia.org/wiki?curid=3213568" title="Nordend-West">
Nordend-West

Nordend-West, Frankfurt-Nordend-West – 6. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt III.

</doc>
<doc id="3213569" url="https://pl.wikipedia.org/wiki?curid=3213569" title="Frankfurt-Nordend-West">
Frankfurt-Nordend-West



</doc>
<doc id="3213571" url="https://pl.wikipedia.org/wiki?curid=3213571" title="Bornheim (Frankfurt nad Menem)">
Bornheim (Frankfurt nad Menem)

Bornheim, Frankfurt-Bornheim – 9. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt IV.

</doc>
<doc id="3213572" url="https://pl.wikipedia.org/wiki?curid=3213572" title="Frankfurt-Bornheim">
Frankfurt-Bornheim



</doc>
<doc id="3213575" url="https://pl.wikipedia.org/wiki?curid=3213575" title="Ostend (Frankfurt nad Menem)">
Ostend (Frankfurt nad Menem)

Ostend, Frankfurt-Ostend – 8. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Innenstadt IV.

</doc>
<doc id="3213576" url="https://pl.wikipedia.org/wiki?curid=3213576" title="Frankfurt-Ostend">
Frankfurt-Ostend



</doc>
<doc id="3213577" url="https://pl.wikipedia.org/wiki?curid=3213577" title="Motocyklowe Grand Prix Holandii">
Motocyklowe Grand Prix Holandii



</doc>
<doc id="3213578" url="https://pl.wikipedia.org/wiki?curid=3213578" title="Jan Matuszek">
Jan Matuszek



</doc>
<doc id="3213579" url="https://pl.wikipedia.org/wiki?curid=3213579" title="Niemieckie zdobyczne pistolety maszynowe w okresie II wojny światowej">
Niemieckie zdobyczne pistolety maszynowe w okresie II wojny światowej

Niemieckie zdobyczne pistolety maszynowe w okresie II wojny światowej – pistolety maszynowe zdobyte, a następnie użytkowane przez Wehrmacht na frontach II wojny światowej w latach 1939–1945.

</doc>
<doc id="3213581" url="https://pl.wikipedia.org/wiki?curid=3213581" title="Kodeks 0208">
Kodeks 0208

Kodeks 0208 (Gregory-Aland no. 0208) – grecki kodeks uncjalny Nowego Testamentu na pergaminie, paleograficznie datowany na VI wiek. Do naszych czasów zachowały się tylko dwie karty kodeksu. Przechowywany jest w Monachium. Jest palimpsestem.
Opis.
Do dnia dzisiejszego zachowały się tylko dwie karty, z tekstem Listu do Kolosan (1,29-2,10,13-14) i 1. Listu do Tesaloniczan (2,4-7.12-17). Oryginalne karty kodeksu miały rozmiar 23 na 16 cm. Tekst pisany jest dwoma kolumnami na stronę, w 31 linijkach w kolumnie. Jest palimpsestem, tekst górny zawiera tekst „Chronicon” Prospera z Akwitanii.
Tekst.
Fragment reprezentuje mieszaną tradycję tekstualną. Kurt Aland zaklasyfikował go do kategorii III, co oznacza, że jest ważny dla poznania historii tekstu Nowego Testamentu.
W Kolosan 2,2 przekazuje wariant του θεου πατρος και του Χριστου ("Boga Ojca i Chrystusa") zamiast του θεου Χριστου ("Boga Chrystusa"); wariant ten jest wspierany przez minuskuł 1908.
Historia.
Wydawca datował rękopis na VI wiek, obecnie w ten sam sposób datuje go INTF, bywa też datowany na V wiek. Rękopis sporządzony został w południowych Włoszech. Górny tekst palimpsestu został naniesiony w VIII wieku.
Tekst fragmentu opublikował w 1933 Alban Dold, niemiecki paleograf i badacz palimpsestów. Na listę rękopisów Nowego Testamentu wciągnął go biblista Ernst von Dobschütz w 1933 roku, oznaczając go przy pomocy siglum 0208.
Fragment był badany przez paleografów: Guglielmo Cavallo oraz Pasquale Orsini.
Został zdigitalizowany przez CSNTM w 2011.
Rękopis przechowywany jest w Bayerische Staatsbibliothek (29418) w Monachium.

</doc>
<doc id="3213584" url="https://pl.wikipedia.org/wiki?curid=3213584" title="Galeria Sztuki Współczesnej &quot;Bunkier Sztuki&quot;">
Galeria Sztuki Współczesnej &quot;Bunkier Sztuki&quot;



</doc>
<doc id="3213587" url="https://pl.wikipedia.org/wiki?curid=3213587" title="Dornbusch (Frankfurt nad Menem)">
Dornbusch (Frankfurt nad Menem)

Dornbusch, Frankfurt-Dornbusch – 27. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Mitte-Nord.

</doc>
<doc id="3213588" url="https://pl.wikipedia.org/wiki?curid=3213588" title="Frankfurt-Dornbusch">
Frankfurt-Dornbusch



</doc>
<doc id="3213595" url="https://pl.wikipedia.org/wiki?curid=3213595" title="Zbrodnia na Żydówkach z getta w Szczuczynie">
Zbrodnia na Żydówkach z getta w Szczuczynie



</doc>
<doc id="3213597" url="https://pl.wikipedia.org/wiki?curid=3213597" title="Linia kolejowa 18 Szombathely – Kőszeg">
Linia kolejowa 18 Szombathely – Kőszeg

Linia kolejowa Szombathely – Kőszeg – drugorzędna linia kolejowa na Węgrzech. Jest to linia jednotorowa, w całości niezelektryfikowana. Łączy miasto Szombathely z Kőszeg.
Historia.
Linia została otwarta w 1883 roku.

</doc>
<doc id="3213598" url="https://pl.wikipedia.org/wiki?curid=3213598" title="Skała Jelinka">
Skała Jelinka

Skała Jelinka – skała w zachodnich zboczach Doliny Strążyskiej w polskich Tatrach Zachodnich. Znajduje się w odległości 1 km od wylotu doliny, powyżej Kominów Strążyskich. Władysław Cywiński pisze o niej: "„ochrzczona dopiero po umocowaniu na niej szpetnej tablicy”". Nazwano ją w czasach, gdy w Tatrach panowała moda na nadawanie nazw obiektów geograficznych od nazwisk zasłużonych dla Tatr ludzi.
Edward Jelinek (1855-1897) był czeskim publicystą, który przez ćwierć wieku działał intensywnie na rzecz braterstwa polsko-czeskiego. Często bywał w polskich Tatrach, znał osobiście większość polskiej elity kulturalnej związanej z Zakopanem końca XIX w., w tym m.in. malarza Walerego Eljasza-Radzikowskiego oraz jego syna Stanisława. Po śmierci Jelinka z inicjatywy Walerego Eljasza-Radzikowskiego jako wyraz wdzięczności dla wielkiego przyjaciela Polaków odlano z żeliwa i zamontowano na bezimiennej dotąd skale w Dolinie Strążyskiej tablicę o następującej treści:
"Na cześć i sławę Edwarda Jelinka, szlachetnego syna pobratymczego narodu czeskiego, wiernego przyjaciela Polaków tablicę tę na skale tatrzańskiej umieścili zebrani z całej Polski rodacy w r. 1897."
Dwa lata później, 27 lipca 1899 r., odbyła się przy tej skale druga uroczystość ku czci Jelinka. Poniżej tablicy zamocowano brązowy medalion z jego podobizną – dzieło Tadeusza Breyera, studenta Szkoły Sztuk Pięknych w Krakowie, wykonane pod kierunkiem prof. Leona Wyczółkowskiego. Jak donosił pierwszy numer debiutującego na rynku Przeglądu Zakopiańskiego (nr 1 z dn. 3 sierpnia 1899) „Myśl uczczenia tym sposobem nieodżałowanego przyjaciela narodu naszego i naszej ziemi, powzięło grono osób z Sienkiewiczem na czele. W uroczystości, obok samego Sienkiewicza, uczestniczyła delegacja z Czech (m.in. pedagog i tłumacz dzieł literatury polskiej na język czeski František Vondráček (1865-1954)) oraz liczni polscy sympatycy, m.in. wspomniany Leon Wyczółkowski.
Brak jest informacji o tym, by kiedykolwiek nadawano oficjalnie turniczce nad Strążyskim Potokiem nazwę „Skała Jelinka”. Nazwa urobiła się w krótkim czasie samoistnie dzięki wspomnianym artefaktom, wyróżniającym skałę od innych tego typu tworów w licznie odwiedzanej dolinie.

</doc>
<doc id="3213599" url="https://pl.wikipedia.org/wiki?curid=3213599" title="Dornbusch">
Dornbusch

Niemcy:
Osoby:
Inne:

</doc>
<doc id="3213604" url="https://pl.wikipedia.org/wiki?curid=3213604" title="Jan Stanisław Matuszek">
Jan Stanisław Matuszek

Jan Stanisław Matuszek (ur. 22 listopada 1892 w Krakowie, zm. 1940 w ZSRR) – podpułkownik piechoty Wojska Polskiego, ofiara zbrodni katyńskiej.
Życiorys.
Urodził się 22 listopada 1892 w rodzinie Jakuba. W czasie I wojny światowej walczył w szeregach cesarskiej i królewskiej armii. 1 listopada 1917 roku został mianowany porucznikiem rezerwy piechoty. W 1917 roku jego oddziałem macierzystym był c. i k. Pułk Piechoty Nr 57.
Po odzyskaniu przez Polskę niepodległości został przyjęty do Wojska Polskiego. Uczestniczył w wojnie polsko-bolszewickiej 1920. Został awansowany do stopnia kapitana ze starszeństwem z dniem 1 czerwca 1919. W latach 20. był oficerem 16 pułku piechoty w garnizonie Tarnów (w tym w 1923 w funkcji adiutanta sztabowego odkomenderowany na studia na Uniwersytet Jagielloński). Został awansowany do stopnia majora piechoty ze starszeństwem z dniem 1 lipca 1925. Jako oficer 16 pułku piechoty w 1928 był skierowany do Doświadczalnego Centrum Wyszkolenia w Rembertowie. 23 października 1931 został przeniesiony do 2 pułku strzelców podhalańskich w Sanoku na stanowisko dowódcy batalionu. W kwietniu 1934 roku został przesunięty na stanowisko kwatermistrza pułku. W Sanoku był szefem Wojskowego Klubu Sportowego, zasiadł w komitecie organizacyjnym Zjazdu Górskiego w Sanoku w 1936. W ramach WKS uprawiał strzelectwo sportowe. Podczas XII narodowych zawodów strzeleckich w Wilnie triumfował w kilku konkurencjach indywidualnych oraz drużynowo w strzelaniu z pozycji stojącej. Na podpułkownika awansował ze starszeństwem z 19 marca 1937 i 9. lokatą w korpusie oficerów piechoty. Do sierpnia 1939 był I zastępcą dowódcy 5 pułku strzelców podhalańskich w Przemyślu.
W czasie kampanii wrześniowej był zastępcą dowódcą Ośrodka Zapasowego 24 Dywizji Piechoty, a od 9 września zastępcą dowódcy obrony Przemyśla i dowódcą oddziału/pułku bojowego OZ 24 DP, dowódcą wysuniętej linii oporu na Zasaniu. Od 14 września, po wyjeździe generała Jana Chmurowicza dowodził obroną miasta. W nocy z 14 na 15 września dowodzona przez niego załoga miasta wycofała się w kierunku Mościsk, gdzie dołączyła do 24 Dywizji Piechoty. 
Wzięty do sowieckiej niewoli, trafił do obozu w Kozielsku. W 1940 roku został zamordowany przez NKWD. Jego nazwisko znalazło się na tzw. Ukraińskiej Liście Katyńskiej (lista wywózkowa 55/5-39). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.
Ordery i odznaczenia.
austro-węgierskie

</doc>
<doc id="3213606" url="https://pl.wikipedia.org/wiki?curid=3213606" title="Jan Matuszek (major)">
Jan Matuszek (major)



</doc>
<doc id="3213610" url="https://pl.wikipedia.org/wiki?curid=3213610" title="Claudio Azzolini">
Claudio Azzolini

Claudio Azzolini (ur. 9 czerwca 1940 w Neapolu) – włoski polityk, dziennikarz i przedsiębiorca, członek Izby Deputowanych, poseł do Parlamentu Europejskiego IV kadencji.
Życiorys.
Absolwent studiów turystycznych. Pracował w instytucie odbudowy przemysłu (ISI) od 1963 jako dyrektor ds. promocji biznesu i rozwoju. Działał w organizacjach przedsiębiorców, a także w stowarzyszeniu dziennikarskim.
W 1994 dołączył do partii Forza Italia. W latach 1994–1999 z jej ramienia sprawował mandat eurodeputowanego, pracując w Komisji ds. Polityki Regionalnej. Od 2001 do 2008 zasiadał we włoskiej Izbie Deputowanych XIV i XV kadencji.

</doc>
<doc id="3213612" url="https://pl.wikipedia.org/wiki?curid=3213612" title="Eschersheim">
Eschersheim

Eschersheim, Frankfurt-Eschersheim – 28. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Mitte-Nord.
W dzielnicy znajduje się przystanek kolejowy Frankfurt-Eschersheim.

</doc>
<doc id="3213613" url="https://pl.wikipedia.org/wiki?curid=3213613" title="Lemański">
Lemański



</doc>
<doc id="3213614" url="https://pl.wikipedia.org/wiki?curid=3213614" title="Höchst am Main">
Höchst am Main



</doc>
<doc id="3213615" url="https://pl.wikipedia.org/wiki?curid=3213615" title="Kościół św. Michała Archanioła w Skarszewach">
Kościół św. Michała Archanioła w Skarszewach

Kościół świętego Michała Archanioła w Skarszewach – jeden z dwóch rzymskokatolickich kościołów parafialnych znajdujących się w mieście Skarszewy, w województwie pomorskim. Należy do dekanatu Skarszewy diecezji pelplińskiej.
Jest to świątynia gotycka wzniesiona w połowie XIV wieku, zapewne przez zakon joannitów, następnie była wielokrotnie odbudowywana po zniszczeniach. Posiada wieżę z niedużą kopułą (jedyny taki kościół na Pomorzu Gdańskim). Była połączona przejściem podziemnym z zamkiem joannitów. Wyposażenie wnętrza reprezentuje style: barok i rokoko i pochodzi z XVII i XVIII stulecia, do niego należy m.in. ambona zwieńczona figurą św. Michała Archanioła, osiem ołtarzy, chrzcielnica, kilka obrazów, sygnowane herbem fundatora Józefa Wybickiego, autora słów hymnu Polski konfesjonał i monstrancja. Za kościołem znajduje się dzwonnica z dwoma dzwonami: mniejszy nosi imię "Glaube" (niem. "Wiara"), a większy "Hoffung" (niem. "Nadzieja"). Oba dzwony odlane zostały w 1926 roku. 

</doc>
<doc id="3213616" url="https://pl.wikipedia.org/wiki?curid=3213616" title="Trybunał inkwizycji w Mediolanie">
Trybunał inkwizycji w Mediolanie

Trybunał inkwizycji w Mediolanie – sąd inkwizycyjny działający w Mediolanie od połowy XIII wieku do roku 1779. Był kierowany przez inkwizytorów z zakonu dominikańskiego. Od XVI wieku wchodził w skład struktur inkwizycji rzymskiej.
Historia.
Początki inkwizycji w Mediolanie wiążą się z osobą św. Piotra z Werony, który w czerwcu 1251 został mianowany inkwizytorem Lombardii. W okresie Wielkiego Postu 1252 przebywał on w Mediolanie, gdzie wygłaszał kazania przeciwko heretykom i wyznaczył dwutygodniowy okres łaski, w którym heretycy mogli zgłaszać się do niego w celu uzyskania rozgrzeszenia bez ryzyka poniesienia surowych kar. Zanim okres ten minął, Piotr został zamordowany na zlecenie heretyków. W celu osądzenia morderców, uformowany został stały trybunał inkwizycyjny z siedzibą w konwencie dominikańskim S. Eustorgio. Inkwizytorami, którzy mieli ścigać spiskowców, zostali Guido da Sesto i Raniero Sacconi, do których krótko potem dołączył nawrócony spiskowiec Daniele da Giussano.
W 1252 dominikański prowincjał Lombardii otrzymał od papieża Innocentego IV prawo do nominowania i odwoływania inkwizytorów. Dwa lata później papież ten utworzył formalnie prowincję inkwizytorską o nazwie „Lombardia i Marchia Genueńska”, w skład której wchodził także Mediolan. Do końca XIII wieku w trybunale mediolańskim zasiadało prawdopodobnie po 2-3 inkwizytorów. Na początku XIV wieku doszło jednak do podziału prowincji lombardzkiej na Lombardię Górną i Lombardię Dolną, które z kolei rozgraniczono na w miarę stałe okręgi inkwizytorskie. W każdym z tych okręgów, w tym także w mediolańskim, działał odtąd tylko jeden inkwizytor. Mediolan znalazł się w granicach Lombardii Górnej.
Najbardziej znanym epizodem z dziejów inkwizycji mediolańskiej w średniowieczu jest proces niewielkiej sekty czcicieli heretyckiej mistyczki Wilhelmy (zm. 1281) w roku 1300.
W XV wieku w zakonie dominikańskim rozwinął się reformatorski ruch tzw. obserwantów. W 1459 włoscy obserwanci utworzyli tzw. Kongregację Lombardzką, będącą strukturą niezależną od prowincjałów Dolnej i Górnej Lombardii (dla odróżnienia zwano je prowincjami konwentualnymi). Dzięki poparciu papieży i generałów zakonu zyskiwała ona coraz to nowe przywileje i przejmowała stopniowo konwenty podległe konwentualnym prowincjałom, często nie przebierając w środkach. W Mediolanie ośrodkiem obserwantów stał się konwent S. Maria delle Grazie. W 1510 konwent S. Eustorgio, będący siedzibą inkwizycji, został siłą przejęty przez zakonników obserwanckich. Ówczesny konwentualny inkwizytor Mediolanu Graziadio Crotti został zdymisjonowany, a na jego miejsce mianowano Silvestro Mazzoliniego (5 sierpnia 1511). Jednak już w 1512 zakonnicy konwentualni odbili konwent S. Eustorgio i odzyskali kontrolę nad trybunałem inkwizycji. W ciągu następnych kilku lat mediolańska inkwizycja aktywnie zajmowała się ściganiem domniemanych czarownic, czego dowodzą egzekucje w latach 1515 i 1519–1520.
Melchiorre Crivelli, inkwizytor Mediolanu w latach 1521–1554, od 1544 był jednocześnie biskupem pomocniczym archidiecezji mediolańskiej. Za jego urzędowania problemem na północy Włoch stało się przenikanie idei reformacji, a pod względem politycznym Mediolan znalazł się pod władzą Hiszpanii. W 1538 opublikował lokalnie obowiązujący indeks ksiąg zakazanych.
Utworzenie w 1542 Kongregacji Rzymskiej Inkwizycji (tzw. Święte Oficjum) przez papieża Pawła III nie miało początkowo bezpośredniego wpływu na trybunał mediolański, niemniej, w miarę postępowania procesu centralizacji działalności inkwizycyjnej we Włoszech, sytuacja ta stopniowo się zmieniała i trybunał ten stał się częścią struktur inkwizycji rzymskiej. Trudno wskazać jednak jakąś konkretną datę graniczną. Już w 1553 konflikt między inkwizytorem Crivellim a arcybiskupem Arcimboldim spowodował interwencję Kongregacji. Do Mediolanu przysłany został komisarz Inkwizycji Rzymskiej Bonaventura Castiglioni, który nie był dominikaninem. W 1558 papież Paweł IV zadecydował o odebraniu urzędu inkwizycji konwentualnym zakonnikom z S. Eustorgio i przekazaniu go obserwantom z konwentu S. Maria delle Grazie. W 1587 Kongregacja Świętego Oficjum ostatecznie przejęła od władz zakonnych prawo mianowania i odwoływania inkwizytorów w okręgu mediolańskim.
W 1560 arcybiskupem Mediolanu został kardynał Karol Boromeusz (zm. 1584). Za jego pontyfikatu Hiszpanie dwukrotnie (1563 i 1566) podejmowali próby zastąpienia dominikańskiego trybunału w Mediolanie trybunałem inkwizycji hiszpańskiej, który podlegałby Radzie Najwyższej i Generalnej Inkwizycji w Madrycie. Protesty miejscowej ludności, wsparte przez arcybiskupa oraz papieża Piusa IV, zapobiegły realizacji tych planów. Kiedy w 1565 Karol Boromeusz osiadł na stał w Mediolanie, podjął szereg działań reformatorskich. Zdominował on także działalność w zakresie walki z herezją, spychając na dalszy plan inkwizytorów Mediolanu. Był on także wielkim zwolennikiem wiary w czary i przewodniczył licznym procesom o czary w Lecco (1569) i Val Mesolcina (1583), mimo sceptycyzmu ze strony Kongregacji Świętego Oficjum oraz lokalnych inkwizytorów dominikańskich, którzy w tym zakresie zerwali z tradycją poprzedników.
Trybunał mediolański należał do najbardziej prestiżowych w strukturach inkwizycji rzymskiej. Wielu inkwizytorów Mediolanu zostało awansowanych na urząd komisarza generalnego Kongregacji Świętego Oficjum w Rzymie, a trzech (Agostino Galamina, Desiderio Scaglia i Vincenzo Ludovico Gotti) zostało nawet kardynałami. W wewnętrznej hierarchii dominikańskich trybunałów inkwizycyjnych mediolański trybunał zaliczany był do trybunałów pierwszej (najwyższej) klasy.
W 1714 Mediolan przeszedł pod władzę Habsburgów austriackich. Początkowo nie miało to większego wpływu na działalność inkwizycji. Zmieniło się to dopiero za panowania cesarzowej Marii Teresy (1740–1780). W 1771 zlikwidowała ona świeckie konfraternie wspomagające inkwizycję (tzw. "crocesignati") i odebrała inkwizycji kontrolę publikacji. Cztery lata później, 9 marca 1775 wydała dekret, zgodnie z którym inkwizytorzy księstwa Mediolanu i ich wikariusze, w przypadku śmierci lub rezygnacji, nie mogą być zastępowani nowymi nominatami, co w praktyce oznaczało, że trybunały inkwizycyjne mogą istnieć jedynie do końca życia aktualnie urzędujących inkwizytorów. Giovanni Francesco Cremona, inkwizytor Mediolanu od 1765, zmarł 10 marca 1779.
Organizacja.
Siedziba trybunału mediolańskiego mieściła się najpierw w konwencie S. Eustorgio (1252–1558), a potem w konwencie S. Maria delle Grazie (1558–1779). Podlegały mu diecezje Mediolanu i Lodi, a w późniejszym okresie także Vigevano i Bobbio. W Lodi inkwizytor Mediolanu reprezentowany był przez wikariusza generalnego, wywodzącego się z zakonu dominikanów. Oprócz tego inkwizytor mógł mieć dodatkowych wikariuszy spośród współbraci zakonnych, a nadto od końca XVI wieku podlegała mu sieć wikariatów rejonowych ("vicariati foranei"), obejmujących obszary od kilku do kilkudziesięciu parafii. Wikariusze rejonowi byli przeważnie zakonnikami, ale niekoniecznie dominikanami, mogli też wywodzić się z kleru diecezjalnego. W 1748 inkwizytorowi Mediolanu podlegało aż 91 wikariatów.
Inkwizytorów wspomagały świeckie konfraternie zwane "crocesignati" (Bractwa Świętego Krzyża).
Archiwum.
3 czerwca 1788 główne archiwum trybunału mediolańskiego zostało doszczętnie spalone na rozkaz cesarza Józefa II w ogrodach konwentu S. Maria delle Grazie. Ze sporządzonych wówczas inwentarzy archiwalnych wiadomo, że zawierało ono materiały procesowe z okresu 450 lat (1314–1764). Do czasów współczesnych zachowały się jednak akta procesu czcicieli mistyczki Wilhelmy z 1300 oraz część dokumentów z procesu zabójców Piotra z Werony (1252–1295). Zachowało się także archiwum wikariatu generalnego w Lodi, choć jest ono mocno wybrakowane (obejmuje jedynie lata 1559–1635 i 1700–1750).
Lista inkwizytorów.
Pełna lista inkwizytorów Mediolanu znana jest od lat 70. XV wieku. Dane dla wcześniejszego okresu są wyrywkowe.

</doc>
<doc id="3213618" url="https://pl.wikipedia.org/wiki?curid=3213618" title="Valerio Baldini">
Valerio Baldini

Valerio Baldini (ur. 25 października 1939 w Bolonii, zm. 14 stycznia 2012) – włoski polityk i przedsiębiorca, poseł do Parlamentu Europejskiego IV kadencji.
Życiorys.
Z wykształcenia prawnik. Współtworzył i przez wiele lat pracował w przedsiębiorstwie handlowym Mediolanum, m.in. jako jego dyrektor generalny. W 1994 dołączył do partii Forza Italia, w tym samym roku bez powodzenia kandydując do Senatu.
W latach 1994–1999 z ramienia FI sprawował mandat eurodeputowanego, pracując w Komisji ds. Polityki Regionalnej. Był także radnym Lampedusy.

</doc>
<doc id="3213620" url="https://pl.wikipedia.org/wiki?curid=3213620" title="Ginnheim">
Ginnheim

Ginnheim, Frankfurt-Ginnheim – część miasta ("Stadtteil") Frankfurt nad Menem, w Niemczech, w kraju związkowym Hesja. Należy do okręgu administracyjnego Mitte-Nord.

</doc>
<doc id="3213621" url="https://pl.wikipedia.org/wiki?curid=3213621" title="Kazimierz Bartnik">
Kazimierz Bartnik

Kazimierz Bartnik, ps. „Młotek” (ur. 9 listopada 1911 w Suwałkach, zm. 27 września 1992 w Olecku) – żołnierz Wojska Polskiego, AK, AKO i WiN.
Dzieciństwo i młodość.
Urodził się 9 listopada 1911 r. w Suwałkach w rodzinie Franciszka i Franciszki (z domu Laskowskiej). Ze względu na trudną sytuację finansową rodziny, po ukończeniu 4 klas szkoły powszechnej został wysłany do przyuczenia do zawodu szewca. Według powojennych dokumentów w 1930 roku ożenił się ze Stanisławą Kowalewską, z którą miał później ośmioro dzieci: Eugenię, Jadwigę, Romualda, Józefa, Kazimierza, Helenę, Teresę i Henryka.
Służba wojskowa.
W latach 1934-1936 pełnił służbę wojskową w I dywizjonie 29 pułku artylerii lekkiej stacjonującym w Suwałkach. W 1935 roku ukończył Szkołę Podoficerską w Grodnie. W 1939 roku uzyskał tytuł mistrza szewskiego i założył własny warsztat w Pobondziu (gm. Kadaryszki, obecnie gm. Rutka-Tartak), rodzinnej wsi swojej żony.
II wojna światowa.
Wziął udział w kampanii wrześniowej. W czasie obrony Warszawy we wrześniu 1939 r. dowodził stanowiskiem działka w okolicach kościoła św. Michała Archanioła. Jego załodze jako jednej z pierwszych udało się zniszczyć niemiecki czołg nacierający na polskie pozycje. Po kapitulacji przebywał jako jeniec w obozie w Górze Kalwarii, skąd został zwolniony w połowie października 1939 roku.
Udział w konspiracji.
W 1941 roku wstąpił do Związku Walki Zbrojnej, przyjmując pseudonim "Młotek". Początkowo pełnił obowiązki łącznika. Wiosną 1943, roku wobec zagrożenia aresztowaniem, dołączył do oddziału ogn. Józefa Grabowskiego (ps. "Cyklon"), zbrojmistrza Obwodu Suwałki AK. Zajmował się przerzutem broni z Litwy. 1 października 1943 roku został awansowany do stopnia plutonowego.
Konspiracja powojenna.
Po zakończeniu działań wojennych wrócił do domu i podjął ponownie pracę jako szewc. Utrzymywał konspiracyjne kontakty z Armią Krajową i Armią Krajową Obywatelską (od lutego 1945 r.). Od wiosny 1945 r. ukrywał się przed NKWD. W maju 1945 r. na polecenie Józefa Grabowskiego utworzył lotny patrol dywersyjny. W czerwcu 1945 r. rozkazem Józefa Grażuli (ps. "Rębacz"), dowódcy kompanii terenowej AKO, został dowódcą patrolu. Po ujawnieniu się dowódcy kompanii i rozpadzie patrolu w październiku 1945 r. został dowódcą kompanii "Rzepak" w batalionie "Gaj" Obwodu Suwałki-Augustów zrzeszenia Wolność i Niezawisłość. Od stycznia 1946 r. pełnił również funkcję dowódcy partyzanckiego patrolu działającego na terenie gmin Kadaryszki, Wiżajny i Zaboryszki, który w szczytowym okresie liczył ok. 10 członków. W kwietniu 1947 roku odmówił ujawnienia się i rozpoczął powiększanie grupy. Ostatecznie na rozkaz komendanta obwodu, Józefa Grabowskiego, ujawnił się w Powiatowym Urzędzie Bezpieczeństwa Publicznego w Suwałkach 29 kwietnia 1947 r..
Życie po ujawnieniu.
Po ujawnieniu się zamieszkał z rodziną we wsi Stożne w powiecie oleckim i podjął pracę na kolei. Został aresztowany 9 maja 1950 roku. Śledztwo w jego sprawie prowadził Arkadiusz Łukaszuk z PUBP w Suwałkach. 29 listopada 1950 r. Wojskowy Sąd Rejonowy w Białymstoku skazał go na karę 13 lat pozbawienia wolności z utratą praw publicznych na 3 lata oraz przepadek mienia na rzecz Skarbu Państwa. Karę odbywał kolejno w więzieniach w Nowogardzie, Rawiczu i Bydgoszczy. W roku 1955 wyrok został złagodzony do 8 lat pozbawienia wolności. Więzienie opuścił po 7 latach i 3 miesiącach odsiadki 22 sierpnia 1957 r. ze względu na zły stan zdrowia.
Po wyjściu na wolność zamieszkał wraz z rodziną w Olecku. Zmarł 27 września 1992 roku.
Represje wobec rodziny.
Ze względu na działalność konspiracyjną Kazimierza Bartnika, jego rodzina była szykanowana przez funkcjonariuszy UB. W grudniu 1946 r. po kilkunastu rewizjach, połączonych z demolowaniem mieszkania i biciem domowników (najstarsza córka Eugenia w wyniku pobicia przez szefa PUBP w Suwałkach, kpt. Władysława Szysza, miała połamaną szczękę) żona Stanisława otrzymała od funkcjonariuszy PUBP nakaz natychmiastowego opuszczenia domu i wyjazdu do Ełku. Stanisława Bartnik opuściła mieszkanie, pozostawiając w nim dzieci, mając nadzieję, że funkcjonariusze UB pozwolą im zostać na miejscu. 5 stycznia 1947 r. w mieszkaniu zjawiła się grupa operacyjna PUBP w Suwałkach pod dowództwem sierżanta Mieczysława Strzyżykowskiego. W tym czasie w domu przebywało czworo dzieci w wieku od kilku miesięcy do 10 lat. Podczas rewizji skonfiskowano żywność i ubrania a mieszkanie zamknięto. Wkrótce po wyjściu funkcjonariuszy w mieszkaniu wybuchł pożar. Dzieciom udało się opuścić płonący budynek. Według relacji Romualda Bartnika (wówczas siedmioletniego) sąsiedzi nie pomagali w ucieczce z domu z obawy przed funkcjonariuszami UB. W wyniku śledztwa podjętego przez miejscowy posterunek MO ustalono, że za podpalenie odpowiadali rzekomo nieustaleni z nazwiska mieszkańcy Suwalszczyzny „oburzeni bandycką działalnością” Kazimierza Bartnika. Po pożarze dzieci oddano na służbę do okolicznych gospodarzy i pod opiekę rodziny, a Stanisława Bartnik dołączyła do oddziału swojego męża. Ujawniła się 25 kwietnia 1947 r. w Suwałkach.

</doc>
<doc id="3213622" url="https://pl.wikipedia.org/wiki?curid=3213622" title="Frankfurt-Ginnheim">
Frankfurt-Ginnheim



</doc>
<doc id="3213623" url="https://pl.wikipedia.org/wiki?curid=3213623" title="Výborná">
Výborná



</doc>
<doc id="3213625" url="https://pl.wikipedia.org/wiki?curid=3213625" title="Hausen (Frankfurt nad Menem)">
Hausen (Frankfurt nad Menem)

Hausen, Frankfurt-Hausen – 21. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Mitte-West.

</doc>
<doc id="3213627" url="https://pl.wikipedia.org/wiki?curid=3213627" title="Powrót do raju (album)">
Powrót do raju (album)

Powrót do raju – trzeci album studyjny polskiego zespołu Piersi. Wydawnictwo ukazało się w 1995 roku nakładem wytwórni muzycznej Silverton. Na albumie znalazły się takie przeboje jak: „Maryna”, czy „Zośka” oraz cover utworu zespołu Black Sabbath „Iron Man” („Jestem ajron men (remix)”) – utwór ten znalazł się na pierwszej płycie Piersi, ale tym razem w wydaniu elektronicznym.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3213628" url="https://pl.wikipedia.org/wiki?curid=3213628" title="Frankfurt-Hausen">
Frankfurt-Hausen



</doc>
<doc id="3213629" url="https://pl.wikipedia.org/wiki?curid=3213629" title="Zbiornik Nowiec II">
Zbiornik Nowiec II

Zbiornik Nowiec II – zbiornik retencyjny znajdujący się w Gdańsku na Strzyży. Został oddany do użytku w 2002, w 2010 został odbudowany. Powierzchnia zbiornika wynosi 0,52 ha, objętość 8336 m³, a wysokość lustra 66,02 m n.p.m. Obiekt jest administrowany przez Gdańskie Wody Sp. z o.o..
W nocy 15 lipca 2016 został przerwany po silnych opadach deszczu trwających ponad 10 godzin. 

</doc>
<doc id="3213630" url="https://pl.wikipedia.org/wiki?curid=3213630" title="Alex Telles">
Alex Telles

Alex Nicolao Telles (ur. 15 grudnia 1992 w Caxias do Sul) – brazylijski piłkarz, występujący na pozycji obrońcy w hiszpańskim klubie Sevilla FC, do którego jest wypożyczony z Manchesteru United oraz w reprezentacji Brazylii. Uczestnik Mistrzostw Świata 2022.
Kariera klubowa.
Telles urodził się w Caxias do Sul, brazylijskim mieście, w stanie Rio Grande do Sul. W wieku 8 lat, Alex zaczął grać w piłkę na podwórku z dziećmi z okolicy, zaś później zapisał się do akademii młodzieżowej EC Juventude, gdzie rozpocznyał swoją profesjonalną piłkarską karierę. W pierwszej drużynie zadebiutował 24 stycznia 2011 roku w spotkaniu przeciwko São José. Swojego pierwszego gola zdobył 20 sierpnia, w zremisowanym spotkaniu 1:1 z Cruzeiro EC.
W grudniu 2013 roku przeniósł się do Grêmio za sumę 380 tysięcy euro. W Porto Alegre zadebiutował 3 lutego przeciwko SC Internacional. W najwyższej lidze brazylijskiej zadebiutował 26 maja w zwycięskim 3:0 meczu z Náutico Recife.
22 stycznia 2014 roku został zakupiony do tureckiego Galatasaray SK za sumę 6,2 mln euro. Na przenosiny Brazylijczyka nad Bosfor bardzo nalegał trener Roberto Mancini. Dwa tygodnie później Alex zadebiutował w Süper Lig. W swoim pierwszym sezonie Alex zaliczył 13 występów i strzelił 1 bramkę. Ponadto zespół z nim w składzie wywalczył puchar Turcji ogrywając w finale 1:0 Eskişehirspor.
5 października 2020 roku podpisał czteroletni kontrakt z opcją przedłużenia o kolejny rok z Manchesterem United. W nowym klubie zadebiutował 20 października 2020 roku w wygranym 1:2 meczu przeciwko Paris Saint-Germain, w 67 minucie spotkania został zmieniony przez Paula Pogbę. Pierwszą bramkę dla Manchesteru United strzelił 29 września 2021 roku w wygranym 2:1 meczu przeciwko Villarreal.
4 sierpnia 2022 roku został wypożyczony do Sevilli.

</doc>
<doc id="3213631" url="https://pl.wikipedia.org/wiki?curid=3213631" title="Praunheim (Frankfurt nad Menem)">
Praunheim (Frankfurt nad Menem)

Praunheim, Frankfurt-Praunheim – 22. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Mitte-West.

</doc>
<doc id="3213632" url="https://pl.wikipedia.org/wiki?curid=3213632" title="Frankfurt-Praunheim">
Frankfurt-Praunheim



</doc>
<doc id="3213633" url="https://pl.wikipedia.org/wiki?curid=3213633" title="Missy Higgins">
Missy Higgins

Missy Higgins, właśc. Melissa Morrison Higgins (ur. 19 sierpnia 1983 w Melbourne) – australijska piosenkarka, autorka tekstów a także aktorka. Jej albumy, które osiągnęły 1 miejsce w Australii to "The Sound of White" (2004), "On a Clear Night" (2007) i "The Ol' Razzle Dazzle" (2012).
Była pięciokrotnie nominowana do prestiżowej nagrody ARIA Music Awards (pełna nazwa: "The Australian Recording Industry Association Music Awards") w 2005 roku za singel „Scar” (w kategorii najlepsze wydawnictwo pop), rok później z siedmiu nominacji pięć zamieniono na nagrody. Kolejnych siedem nagród ARIA zdobyła w 2007 roku.
Poza karierą muzyczną jest zaangażowana w ruch obrony praw zwierząt i ochrony środowiska.
W 2010 roku zadebiutowała jako aktorka rolą w filmie "Bran Nue Dae", w którym także można posłuchać jej śpiewu na ścieżce dźwiękowej.

</doc>
<doc id="3213634" url="https://pl.wikipedia.org/wiki?curid=3213634" title="Robert Seymour">
Robert Seymour

Robert Seymour (ur. 1798 w Somerset, zm. 20 kwietnia 1836 w Londynie) – brytyjski rysownik, ilustrator, karykaturzysta. Popularność zyskał jako autor ilustracji do "Klubu Pickwicka" Charlesa Dickensa.
Młodość i początek kariery.
Seymour urodził się w hrabstwie Somerset w 1798 roku jako drugi syn Henry'ego Seymoura i Elizabeth Bishop. Niedługo po jego narodzinach cała rodzina przeniosła się do Londynu, gdzie zmarł jego ojciec pozostawiając po sobie długi i mały majątek. Zubożała rodzina szybko oddała młodego Roberta na praktyki do zakładu ilustratorskiego. Pod wpływem swoich mistrzów Seymour szybko zafascynował się malarstwem i w wieku 24 lat zaczął kreślić profesjonalne szkice.
Zlecono mu ilustracje do dzieł: Szekspira, Miltona, Cervantesa i Wordswortha. W tamtym okresie rysował również niezliczone: portrety, krajobrazy i miniatury, które można dziś oglądać w "Victoria and Albert Museum". W połowie lat 20 XIX wieku sukcesy Seymoura się skończyły – "Royal Academy" nie przyjęła jego malowideł i ilustracji, a Robert zaczął mieć problemy finansowe. Na ten okres przypada początek ilustracji do książek – ilustrował niemal wszystko: melodramaty, dramaty, prace naukowe, topograficzne i bajki dla dzieci. Dzięki temu zyskał pieniądze, rozgłos i pracę w wydawnictwie Laceya, z którym się zaprzyjaźnił. Tam też poznał George’a Cruikshanka – znanego malarza i rysownika. Po rozpadzie wydawnictwa Laceya szybko znalazł nową pracę u Thomasa MacLeana. Pod wpływem pracy w jego wydawnictwie zaczął rysować karykatury i rysunki humorystyczne. W 1830 roku MacLean zaproponował Robertowi stworzenie cotygodniowego, litograficznego i humorystycznego cyklu "Looking Glass", która cieszyła się dużą popularnością, a Seymour ilustrował go aż do śmierci.
Praca i konflikt z „Figaro”.
W 1831 roku Seymour rozpoczął pracę w kontrowersyjnym magazynie „Figaro in London” A’Becketta, przyjaciela Dickensa. Dla „Figaro” Robert narysował ponad 300 humorystycznych ilustracji. Seymour począł szkicować też karykatury polityczne. W 1834 rozpoczął się konflikt pomiędzy właścicielem a ilustratorem spowodowany tym, iż A’Beckett nie chciał wypłacić Seymourowi pensji, a gdy ten zrezygnował bogacz zaczął kampanię zniesławiającą Roberta.
Klub Pickwicka.
Robert Seymour zaproponował wydawnictwu "Chapman and Hall" serię humorystycznych obrazków, przedstawiających wydarzenia z życia amatorskiego klubu sportowego. Pomysł przyjęto z entuzjazmem, a autorstwo tekstu, który miałby łączyć ilustracje zaproponowano Charlesowi Dickensowi. Dickens jednak miał inny koncept – to obrazki miałyby ilustrować tekst, a nie odwrotnie jak zaplanowano w pomyśle pierwotnym. Wydawcy przystali na pomysł pisarza. Współpraca pisarza i ilustratora od początku układała się źle – Robert Seymour nie potrafił znieść dominacji Dickensa i faktu, iż nie mógł ilustrować tylko humorystycznych momentów w książce, ale musiał przedstawiać też te tragiczne. Powieść osiągnęła niebywały sukces, a ilustracje były uwielbiane przez angielskich czytelników. Nie dane jednak był Seymourowi dokończyć pracy przy "Klubie Pickwicka", gdyż popełnił samobójstwo przed końcem serii. Pracę za niego dokończył inny ilustrator – Hablot Browne.
Śmierć.
Seymour chorował na rozstrojenie nerwowe spowodowane ogromem pracy i odpowiedzialności w trakcie ilustrowania m.in. "Klubu Pickwicka". Dodatkowo źle zniósł krytykę na łamach „Figaro”, gdzie jego były wydawca przedstawiał go w bardzo złym świetle. Dobę przed śmiercią jego dom odwiedził Charles Dickens, który miał zastrzeżenia do rysunku "Dying Clown" – długa dyskusja połączona z kłótnią spowodowała atak myśli samobójczych u ilustratora. 20 kwietnia 1836 roku Seymour zastrzelił się w swoim domu w Londynie. Został pochowany na cmentarzu przy Kościele św. Marii Magdaleny w Islington, lecz obecnie jego nagrobek znajduje się na terenie Muzeum Charlesa Dickensa w Londynie, stanowiąc część ekspozycji.

</doc>
<doc id="3213636" url="https://pl.wikipedia.org/wiki?curid=3213636" title="Samkowe Siodło">
Samkowe Siodło

Samkowe Siodło – przełęcz pomiędzy Samkowym Zwornikiem (1317 m) a Samkową Czubą (1189 m) w północno-wschodnim grzbiecie Łysanek w polskich Tatrach Zachodnich. Cały rejon przełęczy porastają lasy. Zachodnie stoki opadają do Suchego Żlebu, ze wschodnich natomiast do Doliny Strążyskiej opada Samkowy Żleb – w górnej części depresja, w dolnej przechodząca w żleb. W rejonie tej depresji znajdują się najlepiej w całych polskich Tatrach zachowane płaty naturalnego lasu bukowo-jodłowego.
Nazwa pochodzi od Samkowej Czuby, źródłem zaś tej nazwy jest podhalańskie nazwisko lub przezwisko Samek.

</doc>
<doc id="3213638" url="https://pl.wikipedia.org/wiki?curid=3213638" title="Puchar Europy Mistrzyń Krajowych siatkarek (1961/1962)">
Puchar Europy Mistrzyń Krajowych siatkarek (1961/1962)

Puchar Europy Mistrzyń Krajowych 1962 – 2. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Faza grupowa.
Grupa A.
 Tourcoing
Tabela
Wyniki
Grupa B.
 Sofia
Tabela
Wyniki

</doc>
<doc id="3213644" url="https://pl.wikipedia.org/wiki?curid=3213644" title="Motocyklowe Grand Prix Niemiec">
Motocyklowe Grand Prix Niemiec

Motocyklowe Grand Prix Niemiec – eliminacja Mistrzostw Świata Motocyklowych Mistrzostw Świata rozgrywana od 1952. Wyścig najczęściej jest rozgrywany na torze Sachsenring.
Wyniki wyścigów w MMŚ.
Różowym kolorem zaznaczone wyścigi, które nie były zaliczane do MMŚ.

</doc>
<doc id="3213645" url="https://pl.wikipedia.org/wiki?curid=3213645" title="Puchar Europy Mistrzyń Krajowych siatkarek (1962/1963)">
Puchar Europy Mistrzyń Krajowych siatkarek (1962/1963)

Puchar Europy Mistrzyń Krajowych 1963 – 3. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".

</doc>
<doc id="3213646" url="https://pl.wikipedia.org/wiki?curid=3213646" title="Praunheim">
Praunheim

Niemcy:
Osoby:
Zobacz też:

</doc>
<doc id="3213649" url="https://pl.wikipedia.org/wiki?curid=3213649" title="Parafia Miłosierdzia Bożego w Turzym Polu">
Parafia Miłosierdzia Bożego w Turzym Polu

Parafia Miłosierdzia Bożego w Turzym Polu – parafia rzymskokatolicka znajdująca się w archidiecezji przemyskiej, w archiprezbiteracie sanockim, w dekanacie Brzozów.
Historia parafii.
Parafia została erygowana 2 września 1988 dekretem bp. Ignacego Tokarczuka i wydzielona z parafii pw. św. Katarzyny w Jasionowie. Początkowo obrzędy sprawowano w tymczasowej drewnianej kaplicy. 26 czerwca 1989 rozpoczęto prace przy budowie plebanii i kościoła. Poświęcenie kamienia węgielnego odbyło się 19 listopada 1989. Aktu dokonał bp Ignacy Tokarczuk. Kościół parafialny pw. Miłosierdzia Bożego został poświęcony 1 marca 1992 przez bp. Edwarda Frankowskiego. Na pamiątkę 575. rocznicy powstania Turzego Pola, którą obchodzono 5 listopada 1995, na placu przed kościołem postawiono grotę jubileuszową. W sierpniu 1998 oddano do użytku murowaną, wolnostojącą dzwonnicę z 3 dzwonami. W dniach 5–6 sierpnia 2003 w parafii miało miejsce nawiedzenie kopia obrazu Matki Bożej Częstochowskiej, a 5–6 października 2012 nawiedzenie wielkopiątkowego krzyża papieskiego i relikwii bł. Jana Pawła II. W latach 2014–2017 obok kościoła i plebanii wybudowano i wyposażono kaplicę pogrzebową. Obiekt poświęcił bp Stanisław Jamrozek. 23 września 2018 miała miejsce konsekracja kościoła. Uroczystości przewodniczył abp Adam Szal.
Dzwony.
Dzwon Hubert.
Największy z dzwonów przy kościele. Zawieszony 13 grudnia 1996 na metalowej dzwonnicy ulokowanej za zakrystią. W sierpniu 1998 przeniesiony na nową, murowaną dzwonnicę, wybudowaną przed kościołem. Pierwotnie napędzany ręcznie, od 19 czerwca 2009 napędzany silnikiem elektromagnetycznym.
Dzwon Jan Paweł II.
Średni dzwon zawieszony w sierpniu 1998 na murowanej dzwonnicy przed kościołem. Pierwotnie napędzany ręcznie, od 19 czerwca 2009 napędzany silnikiem elektromagnetycznym.
Dzwon Wojciech.
Mały dzwon zawieszony w sierpniu 1998 na murowanej dzwonnicy przed kościołem. Pierwotnie napędzany ręcznie, od 19 czerwca 2009 napędzany silnikiem elektromagnetycznym.
Sygnaturka.
Na wieży kościoła znajduje się najmniejszy z parafialnych dzwonów. Jest uruchamiany ręcznie ze środka kościoła.

</doc>
<doc id="3213650" url="https://pl.wikipedia.org/wiki?curid=3213650" title="Rödelheim">
Rödelheim

Rödelheim, Frankfurt-Rödelheim – 20. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Mitte-West.
W dzielnicy znajduje się stacja kolejowa Frankfurt-Rödelheim.

</doc>
<doc id="3213651" url="https://pl.wikipedia.org/wiki?curid=3213651" title="Roedelheim">
Roedelheim



</doc>
<doc id="3213653" url="https://pl.wikipedia.org/wiki?curid=3213653" title="Parafia Trójcy Przenajświętszej w Zmiennicy">
Parafia Trójcy Przenajświętszej w Zmiennicy

Parafia Trójcy Przenajświętszej w Zmiennicy – parafia rzymskokatolicka znajdująca się w archidiecezji przemyskiej, w dekanacie Brzozów. 

</doc>
<doc id="3213654" url="https://pl.wikipedia.org/wiki?curid=3213654" title="Puchar Europy Mistrzyń Krajowych siatkarek (1963/1964)">
Puchar Europy Mistrzyń Krajowych siatkarek (1963/1964)

Puchar Europy Mistrzyń Krajowych 1964 – 4. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".

</doc>
<doc id="3213655" url="https://pl.wikipedia.org/wiki?curid=3213655" title="Adam Jaroszewski">
Adam Jaroszewski

Adam Jaroszewski (ur. 25 listopada 1875 w Wojniczu, zm. 14 lipca 1920 w Koczanowicach) – pułkownik piechoty Wojska Polskiego, kawaler Orderu Virtuti Militari.
Życiorys.
Urodził się 25 listopada 1875 w Wojniczu, w ówczesnym powiecie brzeskim Królestwa Galicji i Lodomerii. Ukończył cztery klasy szkoły realnej w Koszycach i Szkołę Kadetów Piechoty w Łobzowie.
Jesienią 1894 został wcielony do Czeskiego Pułku Piechoty Nr 94 w Josephstadt. W 1895 został przeniesiony do Bośniacko-Hercegowińskiego Pułku Piechoty Nr 1 w Wiedniu. W latach 1903–1905 pełnił służbę w pułkowej Komendzie Okręgu Uzupełnień w Sarejewie na stanowisku oficera okręgu uzupełnień. W szeregach macierzystego pułku wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913), a następnie walczył na frontach I wojny światowej. Od 1 sierpnia 1914 do 28 lutego 1915 był referentem batalionów marszowych w Oddziale II c. i k. Ministerstwa Wojny w Wiedniu. Od 15 marca 1915 komendantem batalionu Bośniacko-Hercegowińskiego Pułku Piechoty Nr 1 na froncie rosyjskim. Od 1 października 1916 był zastępcą przedstawiciela c. i k. Naczelnej Komendy Armii przy niemieckim Generalnym Gubernatorstwie w Warszawie. Od 15 marca 1917 komendantem batalionu i tymczasowym komendantem Pułku Piechoty Nr 96 na froncie włoskim. Od 1 maja do 1 listopada 1918 był zastępcą komendanta c. i k. Okręgu Kieleckiego Generalnego Gubernatorstwa Lubelskiego. W czasie służby w c. i k. Armii awansował na kolejne stopnie: kadeta-zastępcy oficera (starszeństwo z 1 września 1894), porucznika (starszeństwo z 1 listopada 1895), nadporucznika (starszeństwo z 1 listopada 1899), kapitana (starszeństwo z 1 listopada 1909) i majora (starszeństwo z 1 sierpnia 1916).
Z dniem 1 listopada 1918 został przyjęty do Wojska Polskiego z zatwierdzeniem posiadanego stopnia majora i przydzielony do Okręgu Wojskowego XVI „Przemyśl”. Od 30 listopada 1918 dowodził 10 pułkiem piechoty w Przemyślu, który 25 lutego 1919 został przemianowany na 37 pułk piechoty. W połowie grudnia 1918 na czele pułku walczył z Ukraińcami o Chyrów (zob. bitwa o Chyrów). Od 10 stycznia 1919 dowodził grupą swojego imienia w bitwie o Lwów. Na stanowisku dowódcy pułku 22 maja 1920 został zatwierdzony w stopniu pułkownika z dniem 1 kwietnia 1920, w piechocie, w grupie oficerów byłej cesarskiej i królewskiej Armii. Następnie pełnił obowiązki dowódcy VII Brygady Piechoty. 25 maja 1920 został dowódcą VIII Brygady Piechoty. 
Poległ 14 lipca 1920 w partyzanckiej zasadzce w rejonie Baranowicz. Razem z nim poległ adiutant sztabowy VIII Brygady Piechoty, kapitan Mieczysław Rudzki, który wcześniej był słuchaczem I Kursu Normalnego Wyższej Szkoły Wojennej w Warszawie. 27 lipca 1922 Naczelnik Państwa i Naczelny Wódz, marszałek Polski Józef Piłsudski dekretem L. 13862/V.M. Adj. Gen. odznaczył pośmiertnie obu oficerów Krzyżem Srebrnym Orderu Wojskowego Virtuti Militari.
Pośmiertnie został mianowany generałem brygady.
Był żonaty, miał jedno dziecko.
Ordery i odznaczenia.
W czasie służby w c. i k. Armii otrzymał:

</doc>
<doc id="3213664" url="https://pl.wikipedia.org/wiki?curid=3213664" title="Parafia św. Józefa w Baryczy">
Parafia św. Józefa w Baryczy

Parafia św. Józefa w Baryczy – parafia rzymskokatolicka znajdująca się w archidiecezji przemyskiej, w dekanacie Domaradz.
Od 1947 do 1965 proboszczem parafii był ks. Stanisław Buczek.

</doc>
<doc id="3213667" url="https://pl.wikipedia.org/wiki?curid=3213667" title="Parafia Wszystkich Świętych w Bliznem">
Parafia Wszystkich Świętych w Bliznem

Parafia Wszystkich Świętych w Bliznem – parafia rzymskokatolicka znajdująca się w archidiecezji przemyskiej, w dekanacie Domaradz.

</doc>
<doc id="3213668" url="https://pl.wikipedia.org/wiki?curid=3213668" title="Kaitlyn Christian">
Kaitlyn Christian

Kaitlyn Christian (ur. 13 stycznia 1992 w Orange) – amerykańska tenisistka.
Kariera tenisowa.
Zdobyła brązowy medal podczas Letniej Uniwersjady 2013 w rozgrywkach drużynowych. W tym samym sezonie wzięła udział w zawodach gry mieszanej podczas wielkoszlemowego US Open, odpadając w pierwszej rundzie.
Łącznie w grze podwójnej osiągnęła cztery finały w ramach rozgrywek cyklu WTA Tour. Triumfowała też w jednym deblowym turnieju cyklu WTA 125.
W karierze wygrała jeden singlowy i trzynaście adeblowych turniejów rangi ITF. Najwyżej w rankingu WTA Tour była sklasyfikowana na 570. miejscu w singlu podczas notowania 25 września 2017 oraz na 38. miejscu w deblu 25 lutego 2019.

</doc>
<doc id="3213669" url="https://pl.wikipedia.org/wiki?curid=3213669" title="Berkersheim">
Berkersheim

Berkersheim, Frankfurt-Berkersheim – 32. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Nord-Ost.
W dzielnicy znajduje się przystanek kolejowy Frankfurt-Berkersheim.

</doc>
<doc id="3213670" url="https://pl.wikipedia.org/wiki?curid=3213670" title="Alain Rolland">
Alain Rolland

Alain Rolland (ur. 22 sierpnia 1966 w Dublinie) – irlandzki rugbysta, reprezentant kraju, następnie międzynarodowy sędzia rugby union. Sędziował w Pro12, europejskich pucharach, a także w rozgrywkach reprezentacyjnych, w tym w Pucharze Świata, działacz sportowy.
Uczęszczał do "Blackrock College". Grał na pozycji , podczas kariery sportowej związany był z klubami Blackrock College RFC i Moseley RFC, zaś na poziomie regionalnym dla Leinster rozegrał czterdzieści spotkań.
Trzykrotnie zagrał w irlandzkiej reprezentacji – zadebiutował w meczu z Argentyną w październiku 1990 roku, kolejne dwa występy, tym razem z ławki rezerwowych, przeciwko USA i Włochom nastąpiły odpowiednio w roku 1994 i 1995. Występował także w kadrze rugby 7, w tym w Pucharze Świata 1993 czy Hong Kong Sevens.
Pierwszy mecz sędziował, gdy na meczu, gdzie miał być kibicem, nie zjawił się wyznaczony arbiter. Wraz z nadejściem profesjonalizmu w rugby zakończył aktywną grę i rozpoczął kursy sędziowskie, by pozostać związanym z tym sportem. Sędziował spotkania w lokalnych irlandzkich rozgrywkach, nie tylko seniorskich. W październiku 2000 roku poprowadził pierwsze mecze w europejskich pucharach, był głównym arbiterem finałów Pucharu Heinekena w sezonach 2003/2004, 2012/2013 i 2013/2014, a także European Challenge Cup w roku 2009/2010. W sierpniu 2001 roku zadebiutował natomiast w Magners League i do 2014 roku zaliczył 65 występów.
W panelu IRB znalazł się w 2001 roku, a karierę międzynarodową zapoczątkował testmeczem Walia-Rumunia we wrześniu tego roku. Do sędziowania Pucharu Sześciu Narodów został po raz pierwszy wyznaczony w edycji 2002 i pojawiał się w tym turnieju do 2014. Rok później zaczął natomiast sędziować w Pucharze Trzech Narodów i w panelu arbitrów, z wyjątkiem edycji 2008, znajdował się do 2012.
Trzykrotnie sędziował w Pucharze Świata – w 2003, 2007 i 2011. W 2007 został wyznaczony na głównego arbitra finałowego pojedynku. Granicę pięćdziesięciu meczów międzynarodowych osiągnął w pod koniec lipca 2011 roku, zaś jego ostatnim, sześćdziesiątym ósmym testmeczem było spotkanie Walii z Francją w lutym 2014 roku. W trakcie kariery sędziował także podczas "tournée" British and Irish Lions w roku 2009 oraz mecze z udziałem Barbarians.
Był następnie konsultantem sędziowskim World Rugby, a w marcu 2016 roku został szefem arbitrów rugby piętnastoosobowego zastępując na tym stanowisku Joëla Jutge.
Żonaty z Lisą, czwórka dzieci – Mark, Clodagh, Natasha i Amy. Nigdy nie był zawodowym graczem ani arbitrem – pracował jako broker hipoteczny oraz kierownik sprzedaży, prowadził także działalność konsultingową. Jako syn Francuza i Irlandki biegle posługiwał się zarówno językiem francuskim, jak i angielskim. W 2015 roku wydał autobiografię pt. "The Whistle Blower: A Journey Deep Into the Heart of Rugby" ().

</doc>
<doc id="3213671" url="https://pl.wikipedia.org/wiki?curid=3213671" title="Frankfurt-Berkersheim">
Frankfurt-Berkersheim

Niemcy:

</doc>
<doc id="3213674" url="https://pl.wikipedia.org/wiki?curid=3213674" title="Bonames">
Bonames

Bonames, Frankfurt-Bonames – 31. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Nord-Ost.

</doc>
<doc id="3213675" url="https://pl.wikipedia.org/wiki?curid=3213675" title="Frankfurt-Bonames">
Frankfurt-Bonames



</doc>
<doc id="3213678" url="https://pl.wikipedia.org/wiki?curid=3213678" title="Eckenheim">
Eckenheim

Eckenheim, Frankfurt-Eckenheim – 29. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Nord-Ost.

</doc>
<doc id="3213679" url="https://pl.wikipedia.org/wiki?curid=3213679" title="Frankfurt-Eckenheim">
Frankfurt-Eckenheim



</doc>
<doc id="3213680" url="https://pl.wikipedia.org/wiki?curid=3213680" title="Magharat al-Kafza">
Magharat al-Kafza

Magharat al-Kafza, "Qafzeh" (arab. مغارة القفزة, "Maghārat al-Qafzah"; hebr. מערת הקפיצה, "Me‘arat ha-Kefica") – jaskinia znajdująca się w zboczu góry Har Kidumim w Izraelu, na południowy wschód od Nazaretu. Paleolityczne stanowisko archeologiczne.
Magharat al-Kafza jest dużą grotą krasową, powstałą wskutek wymycia skał. Pierwsze badania jaskini przeprowadzili w latach 30. XX wieku pracownik francuskiego konsulatu w Jerozolimie René Neuville oraz żydowski prehistoryk Mosze Stekelis. Kolejne prace na stanowisku zostały przeprowadzone na przełomie lat 60. i 70. pod kierownictwem Bernarda Vandermeerscha.
Wewnątrz jaskini odkryto związane z kulturą mustierską warstwy środkowopaleolityczne (L-F) oraz warstwy górnopaleolityczne (E-C), reprezentujące kulturę ahmaryjską. Poziomy górnopaleolityczne zawierały szczątki ówczesnej fauny (tur, jeleń, daniel, nosorożec) oraz grupę pochówków wczesnych reprezentantów gatunku "Homo sapiens" (6 szkieletów osobników dorosłych i 8 dziecięcych). Szczątki ludzkie datowane są metodą termoluminescencyjną na ok. 100-90 tys. lat p.n.e. Część z nich pokryta była ochrą, a na piersi jednego z dzieci złożono także poroże daniela.

</doc>
<doc id="3213681" url="https://pl.wikipedia.org/wiki?curid=3213681" title="Frankfurter Berg">
Frankfurter Berg

Frankfurter Berg, Frankfurt-Frankfurter Berg – 47. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Nord-Ost.

</doc>
<doc id="3213685" url="https://pl.wikipedia.org/wiki?curid=3213685" title="Preungesheim">
Preungesheim

Preungesheim, Frankfurt-Preungesheim – 30. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Nord-Ost.

</doc>
<doc id="3213686" url="https://pl.wikipedia.org/wiki?curid=3213686" title="Frankfurt-Preungesheim">
Frankfurt-Preungesheim



</doc>
<doc id="3213688" url="https://pl.wikipedia.org/wiki?curid=3213688" title="Wang Kenan">
Wang Kenan

Wang Kenan (; ur. 3 sierpnia 1980 w Baoding, zm. 5 października 2013 w Tiencinie) – chiński skoczek do wody.
Lata młodości.
Skoki do wody uprawiał od siódmego roku życia. W 2001 został włączony do kadry narodowej.
Kariera.
Igrzyska olimpijskie.
W 2004 wystartował na igrzyskach olimpijskich w skokach synchronicznych z trampoliny 3 m wraz z Pengiem Bo. Podczas ostatniej, piątej serii skoków popełnił błąd, który spowodował, że Chińczycy otrzymali za ten skok 0 punktów i z pierwszego miejsca spadli na ostatnie, ósme. Ich końcowa nota wyniosła 283,89 pkt.
Mistrzostwa świata.
W 2001 wraz z Pengiem Bo został mistrzem świata w skokach synchronicznych z trampoliny 3 m. W 2003 został wicemistrzem świata w skoku z trampoliny 1 m.
Igrzyska azjatyckie.
W 2002 wraz z Pengiem Bo zdobył złoty medal igrzysk azjatyckich w skokach synchronicznych z trampoliny 3 m.
Uniwersjada.
W 1999 został złotym medalistą uniwersjady w skoku z trampoliny 3 m, a w 2003 w tej samej konkurencji wywalczył srebro. W 2001, 2003 i 2005 wraz z Pengiem Bo zdobywał złoto w skokach synchronicznych z trampoliny 3 m. W 2005 został również srebrnym medalistą w skoku z trampoliny 1 m.
Losy po zakończeniu kariery.
W 2005 zakończył karierę, a następnie został arbitrem skoków do wody. Został wyznaczony do sędziowania zawodów na Igrzyskach Wschodniej Azji 2013, jednakże dzień przed ich rozpoczęciem zginął w wypadku samochodowym, pozostawiając żonę i córkę. Pochowany został 9 października 2013 w Tiencinie.

</doc>
<doc id="3213690" url="https://pl.wikipedia.org/wiki?curid=3213690" title="Joe Kleine">
Joe Kleine

Joseph William Kleine (ur. 4 stycznia 1962 w Colorado Springs) – amerykański koszykarz, środkowy, mistrz NBA z 1998 roku oraz olimpijski z Los Angeles, trener.
W 1980 wystąpił w meczu gwiazd amerykańskich szkół średnich - McDonald’s All-American.
Klein rozpoczął swoją karierę akademicką na uczelni Notre Dame. Po roku przeniósł się do Arkansas, gdzie zgodnie z przepisanymi transferowymi nie mógł występować podczas rozgrywek 1981/82. W sierpniu 1982 wystąpił na mistrzostwach świata w barwach kadry narodowej USA, z którą wywalczył srebrny medal. Nieco wcześniej wywalczył także srebro podczas turnieju World’s Fair, rozegranego w amerykańskim Knoxville. Dwa lata później sięgnął po złoto igrzysk olimpijskich w Los Angeles u boku późniejszych członków Koszykarskiej Galerii Sław – Michaela Jordana, Patricka Ewinga oraz Chrisa Mullina.
Do NBA trafił w drafcie 1985, wybrany z numerem 6 przez Sacramento Kings. W Sacramento spędził trzy i pół roku po czy został wytransferowany wraz z Edem Pinckneyem bo Bostonu w zamian za Danny Ainge'a i Brada Lohausa. Był to najbardziej udany pod względem indywidualnych statystyk okres w jego karierze. Cztery i pół roku później znalazł się w Phoenix, gdzie zasilił szeregi Suns.
W trakcie sezonu 1996/97 wysłano go wraz z Robertem Horry do Lakers. Do Arizony powędrowali natomiast Cedric Ceballos oraz Rumeal Robinson. W Los Angeles zdołał rozegrać zaledwie 8 spotkań, po czym odesłano go do New Jersey wraz z wyborami pierwszej (Anthony Parker) oraz drugiej (George McCloud) rundy draftu 1997 roku. Kolejne rozgrywki rozpoczął w składzie obrońców tytułu mistrzowskiego – Chicago Bulls, którzy sięgnęli w tamtym sezonie po drugi w historii klubu tzw. three-peat. Dzięki temu Kleine zdobył w końcu upragnione mistrzostwo NBA.
W styczniu 1999 roku Kleine powrócił na krótko w szeregi Suns. Przed rozpoczęciem nowego sezonu (1999/2000) związał się z Portland Trail Blazers, z którymi rozegrał notabene zaledwie 7 spotkań. 31 sierpnia 2000 roku został wymieniony wraz z Jermaine’em O’Nealem do Indiany za Dale’a Davisa. Nie było mu jednak dane rozegrać ani jednego spotkania w nowym klubie, ponieważ został zwolniony już pod koniec września. W ten sposób zakończył swoją zawodową karierę. Wystąpił w 1965 spotkaniach, notując średnie 4,8 punktu, 4,1 zbiórki przy wysokiej 79,4% skuteczności rzutów wolnych, co jest rzadkością wśród klasycznych środkowych.
Po zakończeniu kariery zawodniczej trenował przez jakiś czas zespoły AAU oraz szkół średnich w Little Rock. W 2004 został asystentem trenera USA South Team podczas festiwalu olimpijskiego w Colorado Springs, podobnie jak i podczas spotkania gwiazd do lat 18 USA vs. Europe Hoop Summit w San Antonio. Pracował także jako analityk spotkań akademickich uczelni z Arkansas. Następnie w 2007 roku został zatrudniony na stanowisku asystenta trenera w University of Arkansas.
W 1996 wystąpił w filmie Eddie.

</doc>
<doc id="3213691" url="https://pl.wikipedia.org/wiki?curid=3213691" title="Santa Anna (1522)">
Santa Anna (1522)

Santa Anna (hiszp. "Święta Anna") – XVI-wieczna karaka, wchodząca w skład floty wojennej Joannitów. Z uwagi na częściowe pokrycie kadłuba płytami z ołowiu, niektórzy naukowcy przyznają okrętowi miano pierwszego pancernika w historii.
Charakterystyka.
Okręt zwodowano we francuskiej Nicei 21 grudnia 1522 roku. Statek był wyjątkowo nowoczesny, gdyż kadłub pod linią wody – oraz dwa z sześciu pokładów – pokryto ołowianymi płytami. Płyty przymocowano do drewnianego kadłuba za pomocą gwoździ z brązu.
Jednostkę wyposażono także w mały młyn i kilka pieców piekarskich oraz w trzy kuźnie. Dzięki temu załogę okrętu można było zaopatrywać w świeży chleb i dokonywać ewentualnych napraw w poszyciu. Na rufowej galerii zorganizowano też niewielki ogródek z zielonymi roślinami.
Służba.
W 1531 roku „Santa Anna” brała udział w walce z osmańską eskadrą 25 okrętów. Rok później Joannici wysłali okręt jako wsparcie dla floty hiszpańsko-italskiej na Peloponez opanowany wówczas przez Turków. Wyprawa zakończyła się opanowaniem przez siły katolickie miast Koroni oraz Patras. W 1535 roku „Santa Anna” została wysłana z flotą hiszpańską w okolice Tunisu, gdzie odniesiono wielkie zwycięstwo nad korsarską flotą osławionego admirała Barbarossy. Okręt przyczynił się silnym ostrzałem artyleryjskim do zajęcia twierdzy La Goulette (wówczas pod nazwą Halq Wadi), która strzegła wejścia do portu w Tunisie.
W okresie pokoju - ze względu na ładowność ok. 900 t - jednostkę wykorzystywano jako statek handlowy do przewozu pszenicy.
W 1540 roku ówczesny wielki mistrz Juan de Homedes nakazał rozbiórkę okrętu.

</doc>
<doc id="3213693" url="https://pl.wikipedia.org/wiki?curid=3213693" title="Heddernheim">
Heddernheim

Heddernheim, Frankfurt-Heddernheim – 24. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Nord-West.
Aliancki nalot 8 marca 1945 na zakłady przemysłowe w Heddernheim nie doszedł do skutku. Wskutek błędu nawigatorów został zbombardowany Bad Homburg vor der Höhe.

</doc>
<doc id="3213694" url="https://pl.wikipedia.org/wiki?curid=3213694" title="Frankfurt-Heddernheim">
Frankfurt-Heddernheim



</doc>
<doc id="3213695" url="https://pl.wikipedia.org/wiki?curid=3213695" title="Magharat as-Suchul">
Magharat as-Suchul

Magharat as-Suchul, "Skhul" (arab. مغارة السخول, "Maghārat as-Sukhūl"; hebr. מערת הגדי, "Me’arat ha-Gedi") – grota położona pod nawisem skalnym w paśmie Góry Karmel w Izraelu, niedaleko Hadery. Stanowisko archeologiczne z okresu paleolitu.
Badania stanowiska przeprowadził w latach 1929–1934 pod nadzorem Dorothy Garrod Theodore Doney McCown. Wewnątrz jaskini odkryto warstwy środkowopaleolityczne związane z kulturą mustierską. Szczątki fauny reprezentowane są przez kości turów, hipopotamów, dzików, gazeli oraz danieli. W warstwie B, datowanej metodą ESR oraz termoluminescencyjną na 110-80 tys. lat p.n.e. odkryto pochówki 10 archaicznych reprezentantów gatunku "Homo sapiens", w tym 7 osobników dorosłych i 3 dzieci. Pochówki wskazują na istnienie rytuału grzebalnego, na piersi jednego ze szkieletów złożona została żuchwa dzika.

</doc>
<doc id="3213696" url="https://pl.wikipedia.org/wiki?curid=3213696" title="Niederursel">
Niederursel

Niederursel, Frankfurt-Niederursel – 25. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Nord-West.

</doc>
<doc id="3213698" url="https://pl.wikipedia.org/wiki?curid=3213698" title="Frankfurt-Niederursel">
Frankfurt-Niederursel



</doc>
<doc id="3213700" url="https://pl.wikipedia.org/wiki?curid=3213700" title="Fechenheim">
Fechenheim

Fechenheim, Frankfurt-Fechenheim – 35. dzielnica ("Stadtteil") miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Ost.

</doc>
<doc id="3213702" url="https://pl.wikipedia.org/wiki?curid=3213702" title="Parafia św. Barbary w Golcowej">
Parafia św. Barbary w Golcowej

Parafia św. Barbary w Golcowej – parafia rzymskokatolicka znajdująca się w archidiecezji przemyskiej, w dekanacie Domaradz. 

</doc>
<doc id="3213703" url="https://pl.wikipedia.org/wiki?curid=3213703" title="Frankfurt-Fechenheim">
Frankfurt-Fechenheim



</doc>
<doc id="3213704" url="https://pl.wikipedia.org/wiki?curid=3213704" title="Rocznik Augustowsko-Suwalski">
Rocznik Augustowsko-Suwalski

Rocznik Augustowsko-Suwalski – regionalne czasopismo naukowe wydawane przez Augustowsko-Suwalskie Towarzystwo Naukowe przy współpracy z Muzeum Okręgowym w Suwałkach i Archiwum Państwowym w Suwałkach. 
Pierwszy numer ukazał się w roku 2001. W czasopiśmie dominuje tematyka historyczna i archeologiczna, związana głównie z dziejami Suwalszczyzny. Publikowane są także artykuły dotyczące środowiska naturalnego regionu, zwłaszcza Wigierskiego Parku Narodowego. W niektórych tomach publikowane są materiały z konferencji naukowych.
Czasopismo jest również dostępne w wersji on-line.

</doc>
<doc id="3213705" url="https://pl.wikipedia.org/wiki?curid=3213705" title="Parafia Świętej Rodziny w Orzechówce">
Parafia Świętej Rodziny w Orzechówce

Parafia Świętej Rodziny w Orzechówce – parafia rzymskokatolicka znajdująca się w archidiecezji przemyskiej, w dekanacie Domaradz. 

</doc>
<doc id="3213706" url="https://pl.wikipedia.org/wiki?curid=3213706" title="Riederwald">
Riederwald

Riederwald, Frankfurt-Riederwald – 33. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Ost.

</doc>
<doc id="3213708" url="https://pl.wikipedia.org/wiki?curid=3213708" title="Frankfurt-Riederwald">
Frankfurt-Riederwald



</doc>
<doc id="3213709" url="https://pl.wikipedia.org/wiki?curid=3213709" title="Parafia św. Rodziny w Orzechówce">
Parafia św. Rodziny w Orzechówce



</doc>
<doc id="3213712" url="https://pl.wikipedia.org/wiki?curid=3213712" title="Samkowy Żleb">
Samkowy Żleb

Samkowy Żleb – depresja opadająca z Samkowego Siodła w południowo-wschodnim grzbiecie Łysanek do Doliny Strążyskiej w polskich Tatrach Zachodnich. Jej północne ograniczenie tworzą stoki Samkowej Czuby, południowe lesisty grzbiet opadający z grzbietu między Samkowym Siodłem a Samkowym Zwornikiem, w dolnej części zakończony turniami zwanymi Kominami Strążyskimi. Depresja jest płytka, ma wylot tuż po północnej stronie Kominów Strążyskich. Jej dno jest częściowo skaliste tylko w dolnej części. Zimą tworzą się na nim mało strome lodospady.
Nazwa pochodzi od Samkowej Czuby, źródłem zaś tej nazwy jest podhalańskie nazwisko lub przezwisko Samek.

</doc>
<doc id="3213714" url="https://pl.wikipedia.org/wiki?curid=3213714" title="Seckbach">
Seckbach

Seckbach, Frankfurt-Seckbach – 34. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Ost.

</doc>
<doc id="3213715" url="https://pl.wikipedia.org/wiki?curid=3213715" title="Frankfurt-Seckbach">
Frankfurt-Seckbach



</doc>
<doc id="3213716" url="https://pl.wikipedia.org/wiki?curid=3213716" title="Ulica Rakowiecka w Warszawie">
Ulica Rakowiecka w Warszawie

Ulica Rakowiecka w Warszawie – jedna z głównych ulic warszawskiego Starego Mokotowa, o długości 1560 m, biegnąca w kierunku wschód-zachód, od ul. Puławskiej, przecinając al. Niepodległości do ul. św. Andrzeja Boboli łączącej ul. Wołoską z ul. Batorego. Na odcinku między ul. Puławską i al. Niepodległości ulica jest dwukierunkowa, z 2 pasami ruchu w każdą stronę, natomiast na odcinku między al. Niepodległości a ul. Boboli jest jednokierunkowa (w kierunku wschodnim), dysponując 2 pasami. Na tym odcinku wzdłuż ulicy biegną również tory tramwajowe: jadąc ze Śródmieścia tramwaje skręcają tu z alei Niepodległości w kierunku ul. Wołoskiej. Od strony wschodniej ulicę zamyka wielki kompleks biurowy Europlex.
Historia.
Początki i pochodzenie nazwy.
Ulica Rakowiecka była dawną drogą wsi Mokotów, prowadzącą do wsi Rakowiec i Wyględów. W XVIII wieku biegła wśród pól i ogrodów, została uregulowana około 1850 roku. Później Rakowiec został oddzielony od Rakowieckiej ogródkami działkowymi, a obecnie osiedlem Ekopark.
Pierwsze większe budynki, jakie przy niej wybudowano przed wybuchem I wojny światowej, to:
W 1916 roku ulica została się w granicach administracyjnych Warszawy.
Dwudziestolecie międzywojenne.
Przy Rakowieckiej w 1924 roku rozpoczęto budowę (po obu stronach al. Niepodległości) gmachów Szkoły Głównej Gospodarstwa Wiejskiego i Szkoły Głównej Handlowej (pierwszy jej pawilon oddano do użytku w 1925 roku). Okolica ta intensywnie rozbudowywała się w latach 20. XX wieku: powstały budynki mieszkalne, zarówno wille jak i kamienice. W tym czasie cała Rakowiecka została zabudowana: Państwowy Instytut Geologiczny wprowadził się do nowego budynku w 1930 roku. 
2 października 1927 roku nastąpiło uruchomienie trakcji tramwajowej, tramwaje linii „3” kursowały na odcinku Puławska-Kielecka (pętla).
28 listopada 1930 roku przy ulicy Rakowieckiej 6 otworzono nowe pomieszczenia reaktywowanej dwa lata wcześniej Biblioteki Narodowej. Na zbiory przeznaczono część nowo wybudowanego gmachu Biblioteki Wyższej Szkoły Handlowej (w roku 1933 uczelnia zmieniła nazwę na Szkołę Główną Handlową).
Wiosną 1939 roku oddano do użytku budynek Sztabu Generalnego Wojska Polskiego.
II wojna światowa.
Kompleks gmachów Sztabu Głównego Wojska Polskiego przy ulicy Rakowieckiej 4 przekształcono w koszary SS – tzw. "SS-Stauferkaserne". Więzienie też było wykorzystywane przez okupanta.
Powstanie warszawskie.
1 sierpnia 1944 roku o godzinie 17:00 żołnierze Armii Krajowej uderzyli na niemieckie obiekty również w rejonie ul. Rakowieckiej. M.in. 3 kompania szturmowa „Felka” należąca do I Zgrupowania 4 rejonu, wspólnie z kompanią O-2 należącą do Zgrupowania Pułku Baszta Obwodu V AK „Mokotów” zdobyły budynki SGGW (Rakowiecka 26/30). Zwycięstwo to zostało okupione śmiercią dowódcy 3 kompanii por. rez. art. Feliksa Dąbrowskiego „Bohusza” („Bochusza”). Oddziały Obwodu V AK „Mokotów” poniosły tego dnia ciężkie straty podczas nieudanych ataków na silnie umocnione niemieckie punkty oporu przy ulicach Rakowieckiej i Puławskiej. Na skutek tej porażki znaczna część oddziałów Obwodu V wycofała się do Lasu Kabackiego. Pięć kompanii pułku „Baszta” pod dowództwem podpułkownika Stanisława Kamińskiego „Daniela” obsadziło natomiast bloki mieszkalne w czworoboku ulic: Odyńca – Goszczyńskiego – Puławskiej – al. Niepodległości. W następnych dniach powstańcom udało się jednak rozszerzyć swój stan posiadania oraz zorganizować silny ośrodek oporu na Górnym Mokotowie, jednak nie udało im się opanować linii ul. Rakowieckiej.
Już w nocy z 1 na 2 sierpnia 1944 roku jednostki SS, policji i Wehrmachtu dopuściły się na Mokotowie szeregu zbrodni wojennych. Wzięci do niewoli powstańcy byli rozstrzeliwani, rannych dobijano. Niemcy nie zważali przy tym na fakt, że żołnierze AK prowadzili walkę w sposób otwarty i posiadali przewidziane prawem oznaki żołnierskie – a więc walczyli zgodnie z konwencją haską. Zamordowano między innymi wszystkich polskich żołnierzy schwytanych podczas ataku na niemieckie punkty oporu przy ul. Rakowieckiej.
W momencie wybuchu powstania warszawskiego stacjonował tam 3 batalion zapasowy grenadierów pancernych SS, który liczył ok. 600 żołnierzy wspartych kompanią czołgów. 1 sierpnia 1944 roku koszary zostały zaatakowane przez żołnierzy AK z batalionu szturmowego „Odwet II” i grupy artyleryjskiej „Granat” jednak doskonale uzbrojeni i dobrze umocnieni SS-mani zdołali odeprzeć polskie natarcie.
W pierwszych dniach powstania w koszarach Stauferkaserne przy Rakowieckiej 4 Niemcy utworzyli prowizoryczne więzienie – przede wszystkim dla mężczyzn, a zarazem punkt zborny dla wypędzanych mieszkańców Warszawy. 2 sierpnia w godzinach porannych SS-mani z garnizonu Stauferkaserne przystąpili do pacyfikacji kwartałów Mokotowa położonych najbliżej koszar przy Rakowieckiej 4. Mieszkańców najbliższych ulic, m.in. ul. Rakowieckiej, wypędzano z domów, po czym wśród bicia i krzyku gnano do Stauferkaserne. Do godziny 20:00 kilkuset cywilów było zmuszonych czekać w deszczu na dziedzińcu koszar. SS-mani oddawali nad ich głowami serie strzałów z broni maszynowej, potęgując w ten sposób nastrój paniki. Do uwięzionych Polaków przemówił następnie dowodzący garnizonem Stauferkaserne SS-Obersturmführer Martin Patz. Oświadczył on zgromadzonym, że zostali zatrzymani w charakterze zakładników i jeżeli powstanie nie upadnie w ciągu trzech dni, wszyscy zostaną rozstrzelani. Ponadto zapowiedział, że za każdego Niemca zabitego przez powstańców dokonywane będą egzekucje Polaków. Następnie mężczyzn odseparowano od kobiet i dzieci, po czym obie grupy ulokowano w różnych blokach koszarowych. Większość kobiet i dzieci zwolniono wieczorem następnego dnia.
Więzienie w Stauferkaserne funkcjonowało mniej więcej do połowy września 1944 roku, choć wielu Polaków przetrzymywano w koszarach aż do początków października. Po dłuższym lub krótszym pobycie w Stauferkaserne więźniowie byli zazwyczaj kierowani do obozu przejściowego w Pruszkowie lub innych punktów zbornych utworzonych przez Niemców dla wypędzanej ludności Warszawy.
Po 10 września 1944 roku radzieckie lotnictwo rozpoczęło bombardowanie koszar we wschodniej części ul. Rakowieckiej.
Po upadku powstania Niemcy 3 listopada 1944 roku spalili Archiwum Akt Nowych znajdujące się w gmachu Szkoły Głównej Handlowej. Zniszczeniu uległo 95% zasobów archiwum.
Po wojnie.
Po II wojnie światowej ul. Rakowiecka okryła się ponurą sławą, przede wszystkim z powodu okrucieństw popełnianych przez komunistów w więzieniu mokotowskim przy ul. Rakowieckiej 37. Jednak również niesławny był budynek pod numerem 2A, czyli siedziba Ministerstwa Spraw Wewnętrznych PRL (wcześniej Ministerstwo Bezpieczeństwa Publicznego), któremu podlegały takie służby jak: Korpus Bezpieczeństwa Wewnętrznego, Urząd Bezpieczeństwa i Służba Bezpieczeństwa, Milicja Obywatelska i Ochotnicza Rezerwa Milicji Obywatelskiej. Na przesłuchania do tego budynku byli czasem przewożeni więźniowie z więzienia mokotowskiego lub z aresztu w Pałacu Mostowskich. W części bloków ul. Rakowieckiej mieszkali ubecy, w innych, między Wiśniową a aleją Niepodległości – klawisze (strażnicy więzienni).
W 1950 roku u wschodniego zwieńczenia ulicy Rakowieckiej wybudowano kino, które po krótkim czasie otrzymało nazwę „Moskwa” (przy ul. Puławskiej 19/21). Było to jedno z najbardziej znanych kin Warszawy – w nim w latach 70. organizowano Konfrontacje, w ramach których pokazywano filmy niedopuszczone przez cenzurę do szerokiej dystrybucji w PRL. Światową prasę obiegło zdjęcie transportera opancerzonego SKOT stojącego przed kinem Moskwa 13 grudnia 1981 roku na tle reklamy filmu Czas apokalipsy.
1 września 1967 roku zamknięto torowisko tramwajowe pomiędzy ulicą Puławską a aleją Niepodległości, równocześnie uruchomiono nową trasę biegnącą od dotychczasowej pętli przy ulicy Kieleckiej do ulicy św. Andrzeja Boboli (wówczas Karola Chodkiewicza) i dalej na Służewiec.
Kino „Moskwa” rozebrano w 1996 roku i rok później wzniesiono w tym miejscu kompleks kinowo-biurowy „Europlex”, który obecnie zamyka wschodnią perspektywę ulicy. W budynku tym mieściły się kina należące do sieci Silver Screen i później Multikino (do 2010 roku). Obecnie budynek zajmują biura i firmy usługowe.
W pierwszej dekadzie XXI wieku z ulicy Rakowieckiej na Ursynów przeniosła się Szkoła Główna Gospodarstwa Wiejskiego, opuszczając kompleks budynków przy Rakowieckiej 26/30.
Ważniejsze obiekty.
Strona północna:
Strona południowa:

</doc>
<doc id="3213717" url="https://pl.wikipedia.org/wiki?curid=3213717" title="Parafia św. Wojciecha w Bachórzu">
Parafia św. Wojciecha w Bachórzu

Parafia św. Wojciecha w Bachórzu – parafia rzymskokatolicka znajdująca się w archidiecezji przemyskiej, w dekanacie Dubiecko.

</doc>
<doc id="3213718" url="https://pl.wikipedia.org/wiki?curid=3213718" title="Niederrad">
Niederrad

Niederrad, Frankfurt-Niederrad – 17. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Süd.

</doc>
<doc id="3213722" url="https://pl.wikipedia.org/wiki?curid=3213722" title="Oberrad">
Oberrad

Oberrad, Frankfurt-Oberrad – 16. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Süd.

</doc>
<doc id="3213723" url="https://pl.wikipedia.org/wiki?curid=3213723" title="Frankfurt-Oberrad">
Frankfurt-Oberrad



</doc>
<doc id="3213725" url="https://pl.wikipedia.org/wiki?curid=3213725" title="Lindome (przystanek kolejowy)">
Lindome (przystanek kolejowy)

Lindome (szwedzki: "Lindome station") – przystanek kolejowy w Lindome, w regionie Västra Götaland, w Szwecji. Znajduje się Västkustbanan i został otwarty w 1992. Jest obsługiwany przez pociągi podmiejskie Göteborgs pendeltåg kursujące na trasie Göteborg - Kungsbacka. Jest to również główny przystanek autobusowy dla autobusów podmiejskich.
W 2012 stację przebudowano w celu przyjęcia dłuższych pociągów.

</doc>
<doc id="3213728" url="https://pl.wikipedia.org/wiki?curid=3213728" title="Sachsenhausen-Nord">
Sachsenhausen-Nord

Sachsenhausen-Nord, Frankfurt-Sachsenhausen-Nord – 13. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Süd.

</doc>
<doc id="3213730" url="https://pl.wikipedia.org/wiki?curid=3213730" title="Frankfurt-Sachsenhausen-Nord">
Frankfurt-Sachsenhausen-Nord



</doc>
<doc id="3213731" url="https://pl.wikipedia.org/wiki?curid=3213731" title="Cmentarz wojenny w Szypliszkach">
Cmentarz wojenny w Szypliszkach

Cmentarz wojenny w Szypliszkach – cmentarz żołnierzy niemieckich i rosyjskich poległych w czasie I wojny światowej. Na cmentarzu spoczywa 142 żołnierzy niemieckich i rosyjskich.
Cmentarz znajduje się na skraju lasu po zachodniej stronie drogi krajowej nr 8, w odległości ok. 1 km na południowy zachód od miejscowości Szypliszki. Teren cmentarza jest ogrodzony drewnianym płotem. Z pobocza drogi prowadzą na cmentarz schody wykonane z betonowych płyt. Przy wejściu znajdują się dwa wymurowane z polnych kamieni słupy. Na jednym z nich znajduje się granitowa tablica informacyjna. Obszar cmentarza ma kształt prostokąta o wymiarach ok. 30 × 50 m. W centrum znajduje się drewniany krzyż ustawiony na skrzyżowaniu alejek cmentarza. Po lewej stronie głównej alei ustawione są drewniane krzyże łacińskie. Pochowani są tam żołnierze niemieccy. Widoczne są słabo zrysowane rzędy mogił oznaczonych betonowymi płytkami o wymiarach 40 × 40 cm. Mogiła zbiorowa żołnierzy rosyjskich znajduje się najprawdopodobniej po prawej stronie głównej alei, gdzie ustawione są krzyże prawosławne.
W okresie międzywojennym cmentarz znajdował się pod opieką władz polskich. W czasie II wojny światowej Niemcy prowadzili prace konserwatorskie. Niszczejący po II wojnie światowej cmentarz został uporządkowany i ogrodzony w 1980 roku z inicjatywy lokalnego środowiska ZBoWiD
Obiekt znajduje się na liście zabytków województwa podlaskiego pod numerem 330.

</doc>
<doc id="3213732" url="https://pl.wikipedia.org/wiki?curid=3213732" title="Trzęsienie ziemi w Ludian (2014)">
Trzęsienie ziemi w Ludian (2014)

Trzęsienie ziemi w Ludian (2014) – trzęsienie ziemi, które nastąpiło 3 sierpnia 2014 roku w powiecie Ludian, w prowincji Junnan. Miało ono magnitudę 6,1. Serwis Earthquake-report.com podawał, że według stanu na godz. 21 czasu lokalnego, 7 sierpnia 2014, w jego wyniku zginęło 617 osób, 3143 odniosło obrażenia, a 200 tys. pozbawionych dachu nad głową. W prowincji Junnan 25,5 tysięcy domów zostało zniszczonych, niemal 40 tys. poważnie uszkodzonych, a dalszych 150 tys. – uszkodzonych. W Syczuanie zwaliły się 23 domy, a prawie 2600 jest uszkodzonych; w Kuejczou liczb wynosi odpowiednio 12 i 2150; straty materialne szacowane są na ponad 6 miliardów dolarów.
Amerykańskie służby geologiczne podały, że ziemia zatrzęsła się na głębokości 10 kilometrów o godz. 16.30 czasu lokalnego, 11 km na północny zachód od Wenping, a 29 km na południowy zachód od Zhaotong. Epicentrum wstrząsu znajdowało się w mieście Longtoushan. Trzęsienie było szczególnie odczuwalne w prowincji Junnan, słabiej zaś w prowincjach Kuejczou i Syczuan. By pomóc poszkodowanym, wysłano wsparcie w postaci ponad 33 tys. namiotów, 10 tys. składanych łóżek, 10 tys. kołder oraz 60 tys. płaszczy.
Bardzo poważne zagrożenie stworzyło obsuwisko ziemi, które zablokowało rzekę między Ludian a Qiaojia. Tworzące się jezioro wymusiło ewakuację 4200 osób i zalało wioskę Xintian. 6 sierpnia jezioro miało długość 15 km i powierzchnię 45 km kw. Masa wody była groźna dla położonych niżej miejscowości, gdyby doszło do nagłego przerwania tamy-obsuwiska. 7 sierpnia trwały gorączkowe prace nad przekopaniem upustu, który pozwoliłby obniżyć poziom wody.

</doc>
<doc id="3213733" url="https://pl.wikipedia.org/wiki?curid=3213733" title="Wiesław Mirecki">
Wiesław Mirecki

Wiesław Mirecki (ur. 12 marca 1911, zm. 22 listopada 1991) – polski aktor teatralny.
Życiorys.
W latach 1938–39 występował w Teatrze Narodowym. W czasie wojny znalazł się w obozie jenieckim. Po zakończeniu wojny został uchodźcą politycznym i zaciągnął się do II Korpusu Wojska Polskiego we Włoszech i wraz z nim znalazł się w Wielkiej Brytanii. Wziął ślub z polską emigrantką, późniejszą projektantką mody i pisarką Kayą Mirecką-Ploss. Występował na scenach polskich, utrzymywał się jednak z pracy na zmywaku. Po odwilży w 1956, za namową Leona Kruczkowskiego, wrócił do kraju. Po roku dołączyła do niego również żona. W latach 1958–59 Mirecki występował w stołecznym Teatrze Dramatycznym, a w latach 1959–64 oraz 1975–77 w Teatrze Narodowym. W latach 1964–65 był dyrektorem Lubuskiego Teatru im. Kruczkowskiego w Zielonej Górze, a w latach 1966–71 dyrektorem Teatru Zagłębia w Sosnowcu. W latach 1971–75 grał w Teatrze Śląskim im. Wyspiańskiego w Katowicach. Występował również w Teatrze Telewizji.
Nagrody.
1970 – Czarne Diamenty, nagroda redakcji „Wiadomości Zagłębia” za reżyserię sztuki "Przyszedłem pana zabić" Stanisława Goszczurnego w Teatrze Zagłębia w Sosnowcu

</doc>
<doc id="3213735" url="https://pl.wikipedia.org/wiki?curid=3213735" title="Ucisz moje serce">
Ucisz moje serce

Ucisz moje serce – utwór polskiej piosenkarki Sashy Strunin pochodzący z jej pierwszego solowego albumu studyjnego pt. "Sasha". Jego akustyczna wersja 18 czerwca 2010 została wydana w formacie digital download jako trzeci singel z płyty.

</doc>
<doc id="3213736" url="https://pl.wikipedia.org/wiki?curid=3213736" title="Němcová">
Němcová



</doc>
<doc id="3213739" url="https://pl.wikipedia.org/wiki?curid=3213739" title="Klasyfikacje Tour de Pologne 2014">
Klasyfikacje Tour de Pologne 2014



</doc>
<doc id="3213740" url="https://pl.wikipedia.org/wiki?curid=3213740" title="Nečasová">
Nečasová



</doc>
<doc id="3213741" url="https://pl.wikipedia.org/wiki?curid=3213741" title="Sachsenhausen-Süd">
Sachsenhausen-Süd

Sachsenhausen-Süd, Frankfurt-Sachsenhausen-Süd – 14. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Süd.

</doc>
<doc id="3213742" url="https://pl.wikipedia.org/wiki?curid=3213742" title="Frankfurt-Sachsenhausen-Süd">
Frankfurt-Sachsenhausen-Süd



</doc>
<doc id="3213743" url="https://pl.wikipedia.org/wiki?curid=3213743" title="Rusałka pawie oczko">
Rusałka pawie oczko



</doc>
<doc id="3213744" url="https://pl.wikipedia.org/wiki?curid=3213744" title="Złodziej nad złodzieje">
Złodziej nad złodzieje

Złodziej nad złodzieje ("Der Meisterdieb") – baśń ludowa opublikowana w 1843 roku przez braci Grimm w piątym wydaniu ich zbioru "Baśni" (tom 2, nr 192).
Baśń ma korzenie norweskie. Dłuższą wersję tej baśni (której tytuł brzmi "Mestertyven") spisali i opublikowali Peter Christen Asbjørnsen i Jørgen Moe w zbiorze "Norske Folkeeventyr".
Treść według braci Grimm.
Dawno, dawno temu pod chatę ubogiego wieśniaka zajechała bogata kareta. Wysiadający z niej podróżny oświadczył, że pragnie skosztować chłopskiego jadła. Wieśniak zaprosił go do siebie, a jego żona przygotowała posiłek. W trakcie rozmowy wieśniak opowiedział o swoim synu, któremu nigdy nie chciało się pracować i który w końcu porzucił dom i słuch po nim zaginął. Wówczas podróżny oświadczył, że to on jest zaginionym synem.
Wieśniak i jego żona ucieszyli się, kiedy dowiedzieli się, że odzyskali syna. Ale ich radość zmieniła się w smutek, gdy dowiedzieli się, że jest on teraz, jak sam się określił: złodziejem nad złodzieje. Nadal jednak go kochali i ostrzegli, żeby trzymał się z dala od miejscowego hrabiego. Hrabia był jego ojcem chrzestnym, ale gdyby dowiedział się, jaki zawód teraz uprawia, mógłby skazać go na szubienicę. Jednak syn zapragnął porozmawiać z hrabią.
Hrabia przyjął go z szacunkiem sądząc, że ma do czynienia z bogatym panem. Kiedy jednak dowiedział się, że jest on złodziejem oświadczył, że nie każe go powiesić od razu, gdyż jest jego synem chrzestnym. Skoro jednak się chwali, że jest najlepszym złodziejem, wystawi jego zręczność na próbę. Jeśli się sprawdzi – zachowa życie, ale jeśli nie – zawiśnie. Złodziej nad złodzieje przystał na to. 
Zadań było trzy, miały być dokonane nocą. Pierwszym było ukradzenie konia ze stajni hrabiego. Drugim kradzież prześcieradła, na którym hrabia z żoną spali oraz pierścionka żony. Ostatnim zadaniem miało być porwanie proboszcza i zakrystiana z kościoła. 
Pierwsze zadanie okazało się najprostsze, mimo że hrabia rozstawił przed stajnią swoich ludzi, którzy byli poinformowani o planowanej kradzieży. Złodziej nad złodzieje przebrał się za staruszkę, która szuka noclegu. Ludzie hrabiego udzielili go jej, ale w zamian zażądali wina, które rzekoma staruszka miała przy sobie. Wkrótce wszyscy ludzie się upili i posnęli, a złodziej nad złodzieje spokojnie wyjechał na koniu. Następnego dnia pojawił się przed hrabią i opowiedział jak udało mu się ukraść konia. 
Następnej nocy po kradzieży, hrabia kazał pozamykać wszystkie zamki w drzwiach pałacu, a sam czuwał uzbrojony. Także hrabina mocno trzymała swoją obrączkę. Złodziej tymczasem, zakradł się nocą pod szubienicę i odciął ciało skazańca. Posadził sobie trupa na ramiona i podszedł z nim do pałacu hrabiego. Kiedy wspinał się po drabinie, czuwający hrabia ujrzał postać ludzką przez okno i wystrzelił ze strzelby. Złodziej puścił trupa na ziemie, a hrabia zbiegł na dół i zaczął pośpiesznie kopać grób dla swojej ofiary, której w ciemności nie poznał. Tymczasem złodziej nad złodzieje wszedł do środka i udając w ciemności głos hrabiego zażądał od żony wydania prześcieradła i obrączki, gdyż pragnie pochować z nimi zastrzelonego złodzieja. Żona sądząc, że to polecenie męża, oddała mu oba te przedmioty. Następnego dnia złodziej nad złodzieje, pojawił się przed zdumionym hrabią i opowiedział jak udało mu się go przechytrzyć. 
By wykonać trzecie zadanie, złodziej nad złodzieje, wysypał na cmentarzu worek raków. Na każdym z nich przyczepił świecę. Potem, odpowiednio przebrany i ucharakteryzowany, oświadczył, że jest świętym Piotrem. Teraz nadszedł koniec świata i zmarli na cmentarzu zbierają swoje kości. Kto chce dostać się do nieba, musi wejść do jego worka. Wezwanie to usłyszeli ksiądz i zakrystian, którzy widząc chodzące ogniki na cmentarzu i słysząc głos, uwierzyli, że to naprawdę święty Piotr. Czym prędzej podeszli do niego i weszli do jego worka. Złodziej nad złodzieje, zawiązał go i zaciągnął do pobliskiego kurnika. Wrzucił worek do środka i zamknął kurnik. Następnego dnia wyjawił hrabiemu gdzie są ksiądz i zakrystian, i w jaki sposób ich uwięził. 
Hrabia był pod wrażeniem kunsztu złodzieja. Darował mu karę, ale kazał wynosić się z jego ziem. Złodziej pożegnał się z rodzicami i wyruszył w świat.

</doc>
<doc id="3213746" url="https://pl.wikipedia.org/wiki?curid=3213746" title="Kiik-Koba">
Kiik-Koba

Kiik-Koba (ukr. "Киїк-Коба", ros. "Киик-Коба") – jaskiniowe stanowisko archeologiczne okresu środkowego paleolitu, znajdujące się w paśmie Gór Krymskich na Krymie, w dolinie rzeki Zuja, ok. 25 kilometrów na wschód od Symferopola.
Jaskinia ma długość 9 metrów. Jej badania przeprowadził w latach 1924–1926 Gleb Boncz-Osmołowski, było to pierwsze stanowisko zawierające szczątki praczłowieka odkryte na terenie dzisiejszej Ukrainy. Wyodrębniono dwie warstwy, z których dolna datowana jest na ostatni interglacjał, natomiast górna reprezentuje lokalny wariant tradycji mikockiej. W obydwu odkryte zostały narzędzia kamienne oraz kości zwierzęce (m.in. jelenia, antylopy, osła, niedźwiedzia włochatego). U wejścia do jaskini zachowały się resztki kamiennego murku z okresu mustierskiego, chroniącego wnętrze groty przed wiatrem z zewnątrz. W warstwie dolnej został znaleziony szczątkowo zachowany pochówek neandertalski: fragmenty kończyn górnych i stopy dorosłego mężczyzny oraz fragment czaszki dziecka.

</doc>
<doc id="3213748" url="https://pl.wikipedia.org/wiki?curid=3213748" title="Wiesław Klempisz">
Wiesław Klempisz

Wiesław Klempisz, ps. "Brzeziński", (ur. 22 lipca 1925, zm. 6 stycznia 2010 w Warszawie) – żołnierz Armii Krajowej, więzień polityczny w okresie stalinowskim.
Od marca 1943 r. w AK, początkowo w wywiadzie Obwodu II, a od czerwca 1943 r. został przeniesiony do tworzącej się 9 kompanii dywersyjnej (inne nazwy: Kedyw 17, DB 17, Zgrupowanie Żniwiarz), 230 plutonu, IV drużyny, sekcji B. Od wiosny 1943 r. prowadził w domu przy ul. Leśnej 18a na warszawskim Marymoncie magazyn broni o kryptonimie „M”. Brał udział w wielu akcjach bojowych (m.in. w likwidacji Stanisława Wiśniewskiego i akcji „OST-47”).
Brał udział w powstaniu warszawskim od pierwszego do ostatniego dnia. Uczestnik m.in. bielańskiego boju na „Zdobyczy Robotniczej”, walk pod Dworcem Gdańskim, w obronie Zakładów „Opla”, Fortu 7, Centralnej Szkoły Pożarniczej i innych. Szlak bojowy zakończył przy pl. Tucholskim (obecnie Skwer Kompanii AK „Żniwiarz”). Wraz z kapitulującymi 30 września 1944 r. oddziałami żoliborskimi dostał się do niewoli. Przebywał w obozie w Pruszkowie, a następnie w Altengrabow Stalag XI A. W kwietniu 1945 r. został wyzwolony przez armię amerykańską. Podróżował po okupowanych Niemczech. Następnie przyjęły go w swe szeregi Polskie Kompanie Wartownicze.
W kwietniu 1947 r. wrócił do kraju. 19 kwietnia 1950 r. został aresztowany i oskarżony o członkostwo w wywrotowej organizacji w celu „obalenia przemocą ludowo-demokratycznego ustroju Państwa Polskiego” oraz nielegalne przechowywanie broni palnej, amunicji i materiałów wybuchowych. Po ciężkim śledztwie, 19 października 1951 r. został skazany przez sąd, któremu przewodniczył por. Stefan Michnik na karę 12 lat pozbawienia wolności. Karę odbywał m.in. w więzieniach w Warszawie, Goleniowie i Raciborzu oraz w Ośrodkach Pracy Przymusowej w Strzelcach Opolskich i Brzezinach Śląskich. Amnestionowany; zwolniony 3 lutego 1955 r. Z powodu odmówienia współpracy z UB był nadal represjonowany, nie mógł się dalej uczyć, miał trudności z otrzymaniem pracy. Pracował jako robotnik w ZEM „Zelmot” w Łomiankach k. Warszawy, a następnie jako kierowca w Stołecznej Kolumnie Transportu Sanitarnego. Karierę zawodową zakończył na stanowisku kierownika działu u ostatniego pracodawcy, którym był Teatr Wielki w Warszawie. Zmarł 6 stycznia 2010 r. w Warszawie.
Otrzymał odznaczenia m.in.: Srebrny Krzyż Zasługi z Mieczami, Krzyż Walecznych, Warszawski Krzyż Powstańczy, Krzyż Polonia Restituta, Krzyż Partyzancki, Medal „Pro Memoria”.
Jego wspomnienia zostały zawarte w książce „Urodzony 22 lipca”.

</doc>
<doc id="3213750" url="https://pl.wikipedia.org/wiki?curid=3213750" title="Flughafen (Frankfurt nad Menem)">
Flughafen (Frankfurt nad Menem)

Flughafen, Frankfurt-Flughafen – 15. dzielnica "(Stadtteil)" miasta Frankfurt nad Menem, w Niemczech, w kraju związkowym Hesja. Należy do okręgu administracyjnego Süd.
W dzielnicy znajduje się port lotniczy Frankfurt.

</doc>
<doc id="3213754" url="https://pl.wikipedia.org/wiki?curid=3213754" title="Gruszczyński (herb baronowski)">
Gruszczyński (herb baronowski)

Gruszczyński Baron (Gruszczyński von Rosenberg, Gruszczyński-Rosenberg, Poraj odmienny) – polski herb baronowski używany przez rodzinę Gruszczyńskich-Rosenbergów.
Opis herbu.
Znane są przynajmniej dwie wersje tego herbu. Według Juliusza Karola Ostrowskiego jest to zwykły Poraj ubogacony koroną baronowską. Istnieją jednak zabytki z bogatszą wersją tego herbu. Opisy zgodnie z klasycznymi regułami blazonowania:
Herb według Juliusza Karola Ostrowskiego: "W polu czerwonym róża srebrna ze środkiem złotym i listkami zielonymi. Nad tarczą korona baronowska."
Herb nad wejściem do pałacu w Klecewie: "W polu czerwonym róża srebrna ze środkiem złotym i listkami zielonymi. Nad tarczą korona baronowska, nad którą trzy hełmy, każdy w koronie baronowskiej gdzie: Klejnot I – Róża jak w godle; Klejnot II – Mitra biskupia; Klejnot III – Pół orła. Labry powinny być czerwone, podbite złotem. Trzymacze – rycerze trzymający w zewnętrznych rękach miecze wzniesione, wewnętrzne ręce opierający na tarczy; na hełmach para skrzydeł orlich."
Najwcześniejsze wzmianki.
Gruszczyńscy herbu Poraj byli znaną przynajmniej od XV wieku rodziną szlachecką wywodzącą się z Gruszczyc w ziemi sieradzkiej. Z rodziny tej Antoni Gruszczyński, dyrektor Towarzystwa Kredytowego w Prusach Zachodnich otrzymał w 4 września 1809 pruski tytuł baronowski z przydomkiem von Rosenberg, potwierdzony 6 czerwca 1818.
Herbowni.
Jedna rodzina herbownych:

</doc>
<doc id="3213757" url="https://pl.wikipedia.org/wiki?curid=3213757" title="Parafia św. Katarzyny w Bachórcu">
Parafia św. Katarzyny w Bachórcu

Parafia św. Katarzyny w Bachórcu – parafia rzymskokatolicka znajdująca się w archidiecezji przemyskiej, w dekanacie Dubiecko. 

</doc>
<doc id="3213758" url="https://pl.wikipedia.org/wiki?curid=3213758" title="Stephan Weil">
Stephan Weil

Stephan Weil (ur. 15 grudnia 1958 w Hamburgu) – niemiecki polityk i prawnik, działacz Socjaldemokratycznej Partii Niemiec, w latach 2006–2013 nadburmistrz Hanoweru, od 2013 premier Dolnej Saksonii, przewodniczący Bundesratu w kadencji 2013–2014.
Życiorys.
W 1977 zdał egzamin maturalny w szkole średniej Kaiser-Wilhelm-Gymnasium w Hanowerze. Pracował następnie przez kilka miesięcy na oddziale psychiatrii dzieci i młodzieży w szpitalu miejskim. W 1978 podjął studia prawnicze na Uniwersytecie w Getyndze. W 1983 zdał państwowy egzamin prawniczy pierwszego stopnia, po praktyce zawodowej w 1986 podszedł do państwowego egzaminu prawniczego drugiego stopnia.
Od 1987 praktykował w różnych zawodach prawniczych (w tym adwokata i sędziego) w Hanowerze.
Zaangażował się także w działalność polityczną w ramach Socjaldemokratycznej Partii Niemiec. W latach 1991–1997 przewodniczył jednemu z partyjnych okręgów w Hanowerze. Od 1994 do 1997 był członkiem rady ministerialnej w administracji Dolnej Saksonii. W 1997 powołano go na urząd skarbnika miejskiego w administracji miejskiej Hanoweru. W 2006 wygrał wybory na stanowisko nadburmistrza, które zajmował do 2013.
W 2012 został wybrany na przewodniczącego SPD w Dolnej Saksonii. W 2013 uzyskał mandat posła do landtagu, uzyskiwał reelekcję w kolejnych wyborach.
W lutym 2013 został też powołany na premiera Dolnej Saksonii (w ramach koalicji z Zielonymi). W tym samym roku został także przewodniczącym Bundesratu. W 2017 rządząca koalicja nie uzyskała parlamentarnej większości. SPD podpisała wówczas porozumienie koalicyjne z Unią Chrześcijańsko-Demokratyczną, dzięki czemu Stephan Weil zachował stanowisko premiera Dolnej Saksonii. W 2022 po raz trzeci stanął na czele rządu krajowego, powracając do koalicji z Zielonymi.
Życie prywatne.
Stephan Weil jest żonaty, ma jedno dziecko.

</doc>
<doc id="3213759" url="https://pl.wikipedia.org/wiki?curid=3213759" title="Roman Juryś">
Roman Juryś

Roman Juryś, właśc. "Chaim Schacht", ps. „Henryk”, „Stefan”, „Szybiński” (ur. 27 sierpnia 1911 w Jaśle, zm. 17 grudnia 1978 w Warszawie) – działacz komunistyczny, dziennikarz, publicysta. Jego córką jest Julia Juryś, urodzona w 1946 roku. W latach 1980-1993 pracowała w paryskiej Kulturze 
Syn żydowskiego zegarmistrza Abrahama Schachta, 1926 skończył 4 klasy szkoły podstawowej i został robotnikiem w warsztacie papierniczym w Jaśle, 1928 zdał egzamin z zakresu 7 klasy szkoły podstawowej i wstąpił w Warszawie do seminarium nauczycielskiego. Od 1928 działacz Związku Młodzieży Socjalistycznej Szkół Średnich (organizacji pod wpływami komunistycznymi), a VI 1929 wstąpił do Związku Młodzieży Komunistycznej (ZMK). Był czynny w technice Komitetu Warszawskiego ZMK. Po wydaleniu ze szkoły średniej w 1930 wrócił do Jasła i został tam kierownikiem magazynu handlowego. 1 VIII 1930 aresztowany i 22 X 1930 skazany na rok więzienia. 1931 zwolniony, wstąpił do KPP. Członek, później Komitetu Dzielnicowego (KD) i członek Komitetu Podokręgowego KPP w Jaśle. 4 IX 1932 aresztowany i 14 XI 1932 skazany na 3 lata więzienia. Wyrok odsiadywał w Jaśle, Wiśniczu i Tarnowie. 4 IX 1935 zwolniony, udał się do Krakowa, gdzie został robotnikiem w fabryce chemicznej. Członek Komitetu Okręgowego (KO) KPP i KO MOPR.
Kierował specjalną grupą instruktorów związkowych utworzoną dla ułatwienia pracy działaczom KPP w związkach zawodowych. III 1936 był współorganizatorem strajków, za co 1 IV 1936 został aresztowany i osadzony w więzieniu św. Michała w Krakowie, a 13 VII 1936 skazany na 2 lata więzienia z zaliczeniem aresztu śledczego. Więziony w Krakowie, Wiśniczu i Tarnowie. I 1938 zwolniony z powodu choroby, leczył się w Zakopanem i wyjechał później do Warszawy, gdzie był księgowym w przedsiębiorstwie transportowym. IX 1939 udał się do Lwowa i pracował w tamtejszym sądownictwie sowieckim. Po ataku Niemiec na ZSRR VI 1941 wstąpił do Armii Czerwonej. Dwukrotnie ranny, V 1942 zwolniony ze służby wojskowej z powodu stanu zdrowia. Leczył się w Leninabadzie, a od III 1943 był tam księgowym, później dyrektorem Domu Inwalidów Wojennych. Działacz ZPP, od IX 1943 przewodniczący Zarządu Obwodowego ZPP w Leninabadzie. VII 1944 wezwany do Moskwy, VII 1944 przyjęty do PPR.
W 1944 został redaktorem naczelnym organu prasowego ZPP „Wolna Polska” wydawanego do VIII 1946 w Moskwie. Pisywał również do „Nowych Widnokręgów”. Po rozwiązaniu ZPP VIII 1946 wrócił do kraju i został redaktorem w piśmie KC PPR „Głos Ludu”, od 1948 „Trybunie Ludu”. Publikował tam zgodne z linią partyjną i propagandą stalinowską artykuły o ówczesnych procesach politycznych, m.in. procesie Komitetu Porozumiewawczego Organizacji Polski Podziemnej XII 1947, procesie kierownictwa podziemnej PPS-WRN XI 1947 i procesie Laszlo Rajka w Budapeszcie w 1949, na którym był obecny jako specjalny korespondent „Trybuny Ludu”. 30 XI 1956 na własną prośbę zwolniony z pracy w redakcji „Trybuny Ludu”. VIII 1957 został zastępcą redaktora naczelnego „Zwierciadła”. Później był współzałożycielem i redaktorem naczelnym „Ty i Ja”. X 1962 zwolniony, poświęcił się wyłącznie publicystyce. Odznaczony m.in. Orderem Sztandaru Pracy II klasy (1950) i Medalem 10-lecia Polski Ludowej (1955).
W zbiorach „Księga Wspomnień” (Warszawa 1960) i „Cyganeria i polityka. Wspomnienia krakowskie 1919-1939” (Warszawa 1964) opublikował fragmenty wspomnień. W zbiorze „Byli wśród nas” (Warszawa 1958) zamieścił kilkanaście artykułów biograficznych działaczy PPR. Pochowany na cmentarzu Północnym w Warszawie.

</doc>
