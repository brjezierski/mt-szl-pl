<doc id="3216620" url="https://pl.wikipedia.org/wiki?curid=3216620" title="Lista krążowników liniowych">
Lista krążowników liniowych

W pierwszej połowie XX wieku wiele krajów zbudowało lub planowało budowę krążowników liniowych: dużych jednostek floty cechujących się dużą prędkością maksymalną, ale opancerzeniem słabszym w porównaniu do pancerników z generacji drednotów. Pierwsze krążowniki liniowe (typu "Invincible") powstały na skutek działań brytyjskiego Pierwszego Lorda Morskiego Johna Fishera i pojawiły się w 1908, dwa lata po rewolucyjnym pancerniku HMS „Dreadnought”. W tym samym roku Niemcy odpowiedziały własnym krążownikiem SMS „Von der Tann”. W ciągu kolejnej dekady Wielka Brytania i Niemcy zbudowały odpowiednio kolejnych dwanaście i sześć krążowników liniowych. Inne marynarki dołączyły do nich: HMAS „Australia” weszła do służby w Royal Australian Navy w 1913, Japonia zbudowała cztery jednostki typu "Kongō" w latach 1911–1915, a w drugiej połowie 1912 Rosja położyła stępki czterech jednostek typu "Izmaił", które jednak nie zostały nigdy ukończone. Dwa inne kraje rozważały wprowadzenie do służby krążowników liniowych, ale nie zakończyły tego procesu: Francja rozważała kilka projektów studyjnych w 1913 i 1914, a Stany Zjednoczone zamówiły sześć jednostek typu "Lexington" w 1916, których budowa w tej formie nie została nigdy zakończona.
Brytyjskie i niemieckie krążowniki liniowe były używane bardzo intensywnie w czasie I wojny światowej (1914-1918), uczestniczyły między innymi w bitwach koło Helgolandu i na Dogger Bank oraz największej – bitwie jutlandzkiej (31 maja – 1 czerwca 1916), w czasie której jeden niemiecki i trzy brytyjskie krążowniki liniowe zostały zatopione. Japońskie krążowniki liniowe nie brały udziału w walkach, ponieważ niemiecka obecność morska na Pacyfiku została zniszczona przez Wielką Brytanię w pierwszych miesiącach konfliktu. Wielka Brytania i Niemcy próbowały zbudować dodatkowe krążowniki liniowe w czasie wojny – odpowiednio jednostki typu "Admiral" oraz "Mackensen" i "Ersatz Yorck" – ale zmiana priorytetów na korzyść mniejszych jednostek spowodowała, że żaden nowy krążownik nie został ukończony. Wraz z końcem wojny niemiecka Hochseeflotte została internowana, a następnie jej jednostki zostały samozatopione w Scapa Flow.
Zaraz po I wojnie światowej Wielka Brytania, Japonia i Stany Zjednoczone rozważały budowę nowych krążowników liniowych – odpowiednio jednostki typu "G3", "Amagi" i ulepszoną wersję "Lexington". Mając nadzieję uniknąć kolejnego rujnującego państwa wyścigu zbrojeń, te trzy państwa, wraz z Francją i Włochami, podpisały traktat waszyngtoński w 1922. Wprowadzał on moratorium na budowę nowych jednostek. Klauzule w traktacie dawały jednak Wielkiej Brytanii, Japonii i USA szansę przebudowy kilku ich krążowników liniowych na lotniskowce. Jedynie kilka krążowników liniowych przetrwało ograniczenia sił. W latach 30. XX wieku kilka marynarek rozważało budowę nowych jednostek określanych jako „zabójcy krążowników” (ang. "cruiser killer"), wśród nich były Niemcy z jednostkami typu O, Holendrzy z projektem 1047 oraz ZSRR z projektem 69 ("Kronsztad"). Wybuch II wojny światowej we wrześniu 1939 wstrzymał jednak wszystkie te projekty.
W czasie wojny ocalałe krążowniki liniowe brały często udział w akcjach i wiele z nich zostało zatopionych. Cztery japońskie krążowniki typu "Kongō" zostały przebudowane na szybkie krążowniki w latach 30. XX wieku, ale wszystkie zostały zatopione w czasie konfliktu. Z trzech brytyjskich krążowników liniowych znajdujących się w służbie HMS „Hood” i HMS „Repulse” zostały zatopione, ale HMS „Renown” przetrwał wojnę. Jedynym innym ocalałym krążownikiem liniowym po zakończeniu II wojny światowej był ex-niemiecki SMS „Goeben”, który został przekazany Turcji w czasie I wojny światowej i przemianowano go na „Yavuz Sultan Selim”.
Zaproponowano także kilka nowych typów jednostek, w tym amerykański typ "Alaska" oraz japoński projekt B-65. Jednostki typu "Alaska" były oficjalnie klasyfikowane jako „wielkie krążowniki”, ale wielu historyków morskich określa je mianem krążowników liniowych. Jedynie dwie amerykańskie jednostki zostały zbudowane przed końcem wojny. W realiach powojennego ograniczania sił „Renown” i dwie jednostki typu "Alaska" zostały wycofane ze służby, a później zezłomowane. „Yavuz Sultan Selim” – ostatni ocalały krążownik liniowy na świecie – dotrwał do początku lat 70. XX wieku, gdy został także wysłany do stoczni złomowej. Jedynie ZSRR rozważało budowę nowych krążowników liniowych po II wojnie światowej. Stępki trzech jednostek projektu 82 ("Stalingrad"), popieranych silnie przez Stalina, zostały położone na początku lat 50. XX wieku, ale ich budowa została przerwana po śmierci dyktatora w 1953.
Legenda.
Lista typów krążowników liniowych zawiera wszystkie krążowniki ułożone chronologicznie według daty wejścia do służby. Typy, które nie weszły do służby są ułożone według daty przerwania budowy lub ostatnich prac nad projektem.

</doc>
<doc id="3216621" url="https://pl.wikipedia.org/wiki?curid=3216621" title="Andy Comeau">
Andy Comeau

Andy Comeau (ur. 19 października 1970 w New Hampshire, w stanie New Hampshire, w hrabstwie Hillsborough) – amerykański aktor telewizyjny, filmowy i teatralny, producent filmowy.
Życiorys.
Urodził się jako najmłodszy z dziesięciorga dzieci sprzedawcy odzieży narciarskiej, a jego matka mając 30 lat została babcią. Wychowywał się na farmie w New Hampshir i spędził tam pierwsze dwadzieścia lat swego życia. Uczęszczał do Bishop Guertin High School, a następnie kontynuował edukację na Uniwersytecie w New Hampshire (półtora roku). Występował w Palace Theater w Manchester, w stanie New Hampshire, jako tancerz w sztuce Václava Havla "Pokusa". Po semestrze wyjechał do Londynu do Regents College. Następnie powrócił do USA, przerwał studia i przenieniósł się do Los Angeles, aby kontynuować karierę aktorską.
Pojawił się jako Forrest Gump w teledysku parodysty „Weirda Ala” Yankovica do piosenki „Gump” (1996).

</doc>
<doc id="3216623" url="https://pl.wikipedia.org/wiki?curid=3216623" title="Europejska Formuła 2 Sezon 1978">
Europejska Formuła 2 Sezon 1978

Europejska Formuła 2 Sezon 1978 – dwunasty sezon Europejskiej Formuły 2. Rozpoczął się 27 marca na torze v Circuit w Wielkiej Brytanii, a zakończył 24 września w Niemczech Zachodnich, na Hockenheimringu. Tytuł w klasyfikacji kierowców zdobył Włoch Bruno Giacomelli. Wśród zespołów najlepsza okazała się francuska ekipa March Racing, a wśród konstruktorów francuski March Engineering.
Klasyfikacja kierowców.
Punktacja:
Wyścig: 9-6-4-3-2-1 (sześć pierwszych pozycji)
Do klasyfikacji zaliczano 9 najlepszych wyników
Uwagi:

</doc>
<doc id="3216624" url="https://pl.wikipedia.org/wiki?curid=3216624" title="Toni Valtonen">
Toni Valtonen

Toni Valtonen (ur. 15 grudnia 1978 w Helsinkach) – fiński zawodnik mieszanych sztuk walki (MMA) wagi ciężkiej.
MMA.
W mieszanych sztukach walki zadebiutował 25 stycznia 2003 na gali WasaFight 5 pokonując Riku Lahdensuo. Do 2008 walczył dla krajowych organizacji: FinnFight, Fight Festival oraz Cage. W 2008 roku związał się z rosyjską organizacją M-1 Global tocząc dla niej siedem pojedynków w przeciągu roku (bilans 5-2). Od 2009 walczył m.in. dla Shooto Finland i KSW wygrywając m.in. z byłym zawodnikiem IFL Aaronem Starkiem, Attilą Veghiem oraz Łukaszem Jurkowskim. 21 maja 2011 przegrał z Janem Błachowiczem na KSW 16. 2 marca 2013 na gali Fighters Arena uległ ciężkiej kontuzji w walce z Michałem Kitą łamiąc kość piszczelową przy próbie zadania niskiego kopnięcia. 30 października 2020 na gali w Radomiu, stoczył pojedynek z Dawidem Żółtaszkiem, wygrywając walkę przez czasem (TKO - 2 runda). 25 czerwca 2021 na gali przegrał po jednogłośnej decyzji z Filipem Stawowym.

</doc>
<doc id="3216625" url="https://pl.wikipedia.org/wiki?curid=3216625" title="Las Brzuchowicki">
Las Brzuchowicki

Las Brzuchowicki – park leśny położony poza granicami Lwowa, na terytorium administrowanym przez lwowską radę miasta oraz częściowo w rejonie jaworowskim obwodu lwowskiego. 
Od południowego wschodu przylega do dzielnicy Hołosko, a od zachodu do miasta Brzuchowice. Pod względem krajobrazowym Las Brzuchowicki znajduje się na wzgórzach Roztocza. Jego łączna powierzchnia to 3201 ha. 
Podstawę drzewostanu w parku leśnym stanowią sosna, buk i dąb, które porastają piaszczyste podłoże podlegające erozji. Jej wynikiem są liczne parowy przecinające wzniesienia, wiele z nich jest szerokich i głębokich m.in. w północnej części w pobliżu Wólki Hamuleckiej parów ma głębokość 30 metrów i ciągnie się ok. 1 kilometra. 
Drzewostan jest narażony na dewastację, szczególnie w pobliżu intensywnie rozbudowujących się Brzuchowic. Aby zahamować ten proces planowane jest stworzenie obszaru ochronnego, który będzie tworzył Lwowski Regionalny Park Krajobrazowy.
Park leśny jest ulubionym miejscem aktywnych fizycznie mieszkańców Lwowa, a szczególnie cyklistów urządzających tu rajdy lub ćwiczenia w plenerze. 
W zachodniej części Lasu Brzuchowickiego znajdują się ruiny Fortu Brzuchowickiego, od południowego wschodu do parku leśnego przylega Cmentarz Hołoskowski. 
W kwietniu 1979 zostało znalezione ciało powieszonego pisarza, autora piosenek i piosenkarza Wołodymyra Iwasiuka.

</doc>
<doc id="3216626" url="https://pl.wikipedia.org/wiki?curid=3216626" title="Park Narodowy „Taganaj”">
Park Narodowy „Taganaj”

Park Narodowy „Taganaj” (ros. Национальный парк «Таганай», "Nacyonalnyj park „Taganaj”") – park narodowy w Rosji, na Uralu Południowym, w zachodniej części obwodu czelabińskiego, w pobliżu północno-wschodniej granicy miasta Złatoust. Został utworzony 5 marca 1991 roku. Jego całkowita powierzchnia to 568 km², z czego 21% stanowi teren ścisłej ochrony. Na obszarze parku zachowały się w niemal nienaruszonym stanie cenne ekosystemy tundry górskiej i subalpejskich lasów reliktowych.
Od 2018 roku park stanowi rezerwat biosfery UNESCO pod nazwą Rezerwat Biosfery „Górski Ural”.
Fizjografia.
Przez teren parku przebiega granica pomiędzy dwoma głównymi zlewniami w Rosji: europejską Wołgi wraz z dorzeczem Kamy i azjatycką zlewnią Obu z lewym dopływem, rzeką Irtysz. Park położony jest w granicach dwóch regionów klimatycznych, przez co na teren parku napływają zarówno masy powietrza znad Atlantyku, jak i Syberii Zachodniej. Roczna amplituda temperatury powietrza w tym rejonie jest bardzo wysoka, w najgorętsze dni lata temperatura sięga nawet 38 °C, natomiast w najchłodniejsze zimy dochodzi do -50 °C.
Flora i fauna.
Tereny parku narodowego w 93% pokrywają lasy. Od północy rozciąga się strefa lasów świerkowych i świerkowo-jodłowe ze świerkiem syberyjskim i jodłą syberyjską, które zajmują około 50% powierzchni wszystkich lasów, od środkowego wschodu rozciągają się głównie lasy z przewagą modrzewia i brzozy – głównie brzoza omszona, a także lasy sosnowe z sosną zwyczajną. Inne gatunki drzew takie jak lipa drobnolistna, klon zwyczajny czy wiąz górski stanowią niewielki odsetek ogólnej powierzchni lasów. Pozostałą część parku zajmują stepy górskie i wyżyny pokryte przez łąki subalpejskie i tundrę górską. Na tym niewielkim obszarze można zobaczyć unikalne sąsiedztwo środkowoeuropejskich gatunków roślin jak i gatunków pochodzących z Syberii Zachodniej, Syberii Środkowej i Syberii Wschodniej. Na całym terenie opisano dotychczas około 728 gatunków roślin, z czego aż 12% stanowią astrowate. Z całej populacji roślinnej 10 gatunków to endemity na obszarze Uralu (m.in.: zawilec uralski ("Anemone uralensis"), łyszczec uralski ("Gypsophila uralensis"), gnidosz uralski ("Pedicularis uralensis")), a 46 gatunków to gatunki reliktowe. Wśród reliktów należy wymienić zespół gatunków plejstoceńskiego lasostepu brzozowo-sosno-modrzewiowego, który w okresie zlodowacenia znajdował się na skraju lądolodu.
Fauna parku reprezentowana jest przez około 198 gatunków zwierząt, w tym 130 gatunków ptaków, jak choćby sokół wędrowny, rybołów zwyczajny czy bielik zwyczajny. Na obszarze chronionym parku żyją co najmniej 52 gatunki ssaków, m.in. wilki, niedźwiedzie brunatne, rysie, dziki, łosie, bobry i piżmaki, 7 gatunków ryb, 6 gatunków gadów i 3 gatunki płazów.

</doc>
<doc id="3216628" url="https://pl.wikipedia.org/wiki?curid=3216628" title="Lista amerykańskich krążowników liniowych">
Lista amerykańskich krążowników liniowych



</doc>
<doc id="3216629" url="https://pl.wikipedia.org/wiki?curid=3216629" title="Roberto Marazzi">
Roberto Marazzi

Roberto Marazzi (ur. 10 września 1951 roku w Rzymie) – włoski kierowca wyścigowy.
Kariera.
Marazzi rozpoczął karierę w międzynarodowych wyścigach samochodowych w 1971 roku od startów w Brytyjskiej Formuły 3 BRSCC Motor Sport Shell, gdzie jednak nie zdobywał punktów. W późniejszych latach Włoch pojawiał się także w stawce Brytyjskiej Formuły 3 BRSCC John Player, Włoskiej Formuły 3, Brytyjskiej Formuły 3 BARC, Europejskiej Formuły 2, World Challenge for Endurance Drivers, FIA World Endurance Championship oraz 24-godzinnego wyścigu Le Mans.
W Europejskiej Formule 2 Włoch startował w latach 1976-1978. W pierwszym sezonie startów z dorobkiem pięciu punktów uplasował się na dziesiątej pozycji w klasyfikacji generalnej. Dwa lata później był 21.

</doc>
<doc id="3216633" url="https://pl.wikipedia.org/wiki?curid=3216633" title="Przygody Paluszka">
Przygody Paluszka

Przygody Paluszka (niem. "Daumerlings Wanderschaft") – baśń braci Grimm opublikowana w roku 1812 w ich zbiorze "Baśni" (tom 1, nr 45).
Głównym bohaterem, jest Tomcio Paluch (Paluszek) postać z europejskiego folkloru ludowego. Postać pojawia się też w innej baśni braci Grimm zatytułowanej "Paluszek" ("Daumling", nr 37) 
Treść.
"Źródło": 
Pewien krawiec miał syna małego jak palec, którego z tego powodu nazwano Paluszek. Rodzice bardzo kochali swoje dziecko. Pewnego dnia Paluszek oświadczył, że pragnie zwiedzić świat. Ojciec dał mu igłę, która miała mu służyć jako miecz na drogę, a matka ugotowała obiad pożegnalny. Kiedy Paluszek nachylił się nad garnkiem, by zobaczyć, co matka ugotowała, porwała go para znad garnka i uniosła w górę przez komin. 
Chłopiec, po długim locie, znalazł się w obcym kraju. Początkowo podjął pracę u jednego z miejscowych majstrów, ale popadł w konflikt z jego żoną, gdy skrytykował jedzenie i został wyrzucony. Wówczas przyłączył się do spotkanej przypadkiem bandy zbójców. Mieli wspólnie okraść królewski skarbiec. Paluszek, dzięki wzrostowi, dostał się do środka i zaczął podawać kamratom po jednym dukacie. Wkrótce jednak zjawił się tam król, który oglądał tego dnia swoje skarby. Spostrzegł, że brakuje wielu monet i wezwał straż. Strażnicy zauważyli Paluszka i próbowali go dopaść, ale on tak umiejętnie schował się za monetami, że był poza ich zasięgiem. Kiedy wrócił do swoich kamratów, ci byli pod wrażeniem jego sprytu i odwagi. Chcieli mianować go hersztem, jednak Paluszek wolał dalsze zwiedzanie świata. 
Wyruszył w dalszą podróż. Po drodze zatrudnił się u karczmarza. Jednak tamtejsze kucharki nie lubiły go, gdyż będąc prawie niewidoczny, wykrył wszystkie ich machlojki i kradzieże, o których powiadomił karczmarza. Kucharki marzyły o zemście. Pewnego dnia, jedna z nich, podczas koszenia trawy, ujrzała go na łące. Zagarnęła go więc razem z trawą i rzuciła krowie na pożarcie. 
Paluszek znalazł się w brzuchu krowy, skąd na próżno wzywał pomocy. Jakiś czas później krowę zarżnięto. Choć Paluszek uniknął ciosu noży, jednak utknął między odpadami na kiełbasę. W rzeźni panował hałas i nikt nie słyszał jego krzyków. W końcu został wsadzony w kiełbasę, która zaniesiono do wędzenia. Zimą, kiełbasa została zdjęta. Miano ją podać gościom. Podczas krojenia, Paluszek wydostał się na wolność i uciekł z tego miejsca.
Wędrując dalej spotkał w lesie lisa. Obiecał mu, że jeśli zaniesie go do rodziców, dostanie wszystkie kury, które będą w ich domu. Lis zgodził się i zaniósł Paluszka do domu. Rodzice bardzo się ucieszyli, kiedy zobaczyli, że ich syn powrócił. Nie żałowali też kur dla lisa.

</doc>
<doc id="3216635" url="https://pl.wikipedia.org/wiki?curid=3216635" title="Turniej o Brązowy Kask 2014">
Turniej o Brązowy Kask 2014

Turniej o Brązowy Kask 2014 – zawody żużlowe, organizowane przez Polski Związek Motorowy dla zawodników do 19. roku życia. W sezonie 2014 rozegrano dwa turnieje półfinałowe oraz finał, w którym zwyciężył Adrian Cyfer.

</doc>
<doc id="3216637" url="https://pl.wikipedia.org/wiki?curid=3216637" title="Wiktoria (koronowana księżna Szwecji)">
Wiktoria (koronowana księżna Szwecji)



</doc>
<doc id="3216641" url="https://pl.wikipedia.org/wiki?curid=3216641" title="Fatman Scoop">
Fatman Scoop

Fatman Scoop, właściwie Isaac Freeman III (ur. 28 listopada 1979 w Nowym Jorku) – amerykański raper i producent muzyczny.

</doc>
<doc id="3216642" url="https://pl.wikipedia.org/wiki?curid=3216642" title="Koła bliźniacze">
Koła bliźniacze

Koła bliźniacze – oznaczają dwa koła umieszczone na tej samej osi, uważane za jedno koło, przy czym odległość między środkami ich powierzchni styku z nawierzchnią jest równa lub mniejsza niż 460 mm.

</doc>
<doc id="3216643" url="https://pl.wikipedia.org/wiki?curid=3216643" title="Isaac Freeman III">
Isaac Freeman III



</doc>
<doc id="3216644" url="https://pl.wikipedia.org/wiki?curid=3216644" title="Project Four Racing">
Project Four Racing

Project Four Racing – były brytyjski zespół wyścigowy, założony w 1976 roku przez byłego mechanika Brabham Rona Dennisa. Pod koniec 1980 roku zespół połączył się z ekipą Formuły 1 - McLaren. W historii startów ekipa pojawiała się głównie w stawce Europejskiej Formuły 2, Europejskiej Formuły 3 oraz Brytyjskiej Formuły 3.

</doc>
<doc id="3216646" url="https://pl.wikipedia.org/wiki?curid=3216646" title="Borders Abbeys Way">
Borders Abbeys Way

Borders Abbeys Way – pieszy szlak turystyczny w Szkocji w hrabstwie Scottish Borders o długości 109 km. 
Tematem przewodnim szlaku są ruiny opactw założonych przez Dawida I Szkockiego w tej okolicy: Kelso Abbey, Jedburgh Abbey, Melrose Abbey i Dryburgh Abbey. Na szlaku znajdują się też miasta Hawick i Selkirk.
Szlak podzielono na 5 odcinków o długości ok. 20 km.
Na szlaku znajduje się kilka rzek: Jed Water, Teviot, Tweed, Ale Water, oraz Rule Water.

</doc>
<doc id="3216647" url="https://pl.wikipedia.org/wiki?curid=3216647" title="Paluszek (baśń braci Grimm)">
Paluszek (baśń braci Grimm)

Paluszek (niem. "Daumling") – baśń braci Grimm opublikowana w roku 1812 w ich zbiorze "Baśni" (tom 1, nr 37).
Głównym bohaterem, jest Tomcio Paluch (Paluszek) postać z angielskiego folkloru ludowego. Postać pojawia się też w innej baśni braci Grimm zatytułowanej "Przygody Paluszka" ("Daumerlings Wanderschaft", nr 45) 
Treść.
"Źródło": 
Paluszek był długo oczekiwanym dzieckiem chłopa. Ponieważ był mały jak palec, rodzice nazwali go Paluszek. Mimo małego wzrostu, syn wykazywał się sprytem. Kiedy ojciec wybrał się do lasu po drewno, martwił się, że nie ma kto przyjechać wozem konnym, by załadować drzewo. Jednak Paluszek, oświadczył, że dokona tego. Następnego dnia przyjechał wozem konnym, siedząc w uchu konia. Zwrócił tym uwagę dwóch podróżnych, którzy zaproponowali ojcu Paluszka, by im go sprzedał. Ojciec początkowo kategorycznie odmawiał. Jednak Paluszek, namówił ojca by się zgodził, obiecując, że ucieknie tym dwóm kupcom, a pieniądze zostaną. Istotnie w czasie przejażdżki, którą odbywał na kapeluszu jednego z kupców, oświadczył, że musi zejść za potrzebą. Gdy go postawili na ziemi, skrył się w mysiej dziurze, skąd nie mogli go wydostać. 
Następnego dnia, spotkał na swojej drodze, dwóch złodziei, którzy planowali napaść na dom bogatego proboszcza. Zaproponował im pomoc. Zgodnie z planem Paluszek miał wślizgnąć się do domu proboszcza i podać całe złoto i srebro kompanom. W rzeczywistości Paluszek chciał udaremnić kradzież. Kiedy był w środku, narobił takiego hałasu, że bandyci uciekli. 
Paluszek wymknął się z domu i schował się do stodoły, gdzie zamierzał spędzić noc na sianie. Podczas snu został jednak wraz z sianem zaniesiony krowie, która go pożarła. Służąca usłyszała krzyk Paluszka z wnętrza krowy i powiadomiła o tym księdza. Ten uznał, że to zły duch wstąpił w krowę i kazał ją oddać do rzeźni. Po zabiciu krowy żołądek, wraz z Paluszkiem, został przez rzeźnika wyrzucony na śmietnik. Paluszek, próbował się wydostać, ale wtedy przybiegł głodny wilk i pożarł żołądek wraz z Paluszkiem. Wówczas Paluszek zaczął rozmawiać z wilkiem. Zapewnił go, że w domu jego rodziców jest dużo jedzenia. Wilk udał się wskazaną droga. W spiżarni rodziców, Paluszek wszczął alarm. Ojciec zabił wilka, rozciął mu brzuch i wyciągnął syna na wolność. Wszyscy byli bardzo szczęśliwi, że syn wrócił do domu cały i zdrowy.

</doc>
<doc id="3216652" url="https://pl.wikipedia.org/wiki?curid=3216652" title="Grzegorz Grzyb (kierowca rajdowy)">
Grzegorz Grzyb (kierowca rajdowy)

Grzegorz Grzyb (ur. 7 września 1976 w Rzeszowie) – polski kierowca rajdowy, dwukrotny rajdowy mistrz Polski, czterokrotny rajdowy mistrz Słowacji.
Życiorys.
Absolwent wrocławskiego AWF-u. Starty rozpoczął w 1994 w Mistrzostwach Polski w wyścigowym pucharze Cinquecento. Pierwszy start w RSMP zaliczył w 1997 w Rajdzie Krakowskim. Kilkukrotnie zdobył tytuł rajdowego mistrza Słowacji (sezony 2006, 2012, 2013, 2014, 2020) i wicemistrza Słowacji (sezony 2005, 2008, 2010, 2011). W 2012 zajął trzecie, a w 2014 drugie miejsce w klasyfikacji generalnej Mistrzostw Polski, stając kilka razy na podium poszczególnych rajdów. W sezonie 2016, wraz z pilotem Robertem Hundlą, zdobył tytuł Rajdowego Mistrza Polski w klasyfikacji generalnej. W roku 2020 pilotowany przez Michała Poradzisza sięgnął po tytuł Rajdowego Mistrza Słowacji w klasyfikacji generalnej, Rajdowego wicemistrza Polski oraz Mistrza Europy Centralnej CEZ. 
Życie prywatne.
Żonaty z Agnieszką, ma dwie córki: Natalię i Polę.

</doc>
<doc id="3216686" url="https://pl.wikipedia.org/wiki?curid=3216686" title="Powiat kobryński (Imperium Rosyjskie)">
Powiat kobryński (Imperium Rosyjskie)



</doc>
<doc id="3216687" url="https://pl.wikipedia.org/wiki?curid=3216687" title="Epicentrum (film)">
Epicentrum (film)

Epicentrum (tytuł oryg. Into the Storm) – amerykański dreszczowiec akcji w reżyserii Stevena Quale’a, którego premiera odbyła się 7 sierpnia 2014 roku.
W 2014 roku podczas 15. edycji Golden Trailer Awards firmy Buddha Jones, New Line Cinema i Warner Bros. zdobyły nagrodę Golden Trailer w kategorii Best Sound Editing.
Obsada.
Źródło: Filmweb

</doc>
<doc id="3216691" url="https://pl.wikipedia.org/wiki?curid=3216691" title="Bochenek">
Bochenek



</doc>
<doc id="3216693" url="https://pl.wikipedia.org/wiki?curid=3216693" title="Paluszek (baśń Charles’a Perraulta)">
Paluszek (baśń Charles’a Perraulta)

Paluszek (fr. "Le petit Poucet") – baśń Charles’a Perraulta opublikowana w roku 1697 w zbiorze "Histoires ou contes du temps passé". Opowiada o porzuconych w lesie dzieciach, które trafiają do domu olbrzyma-ludożercy.
Głównym bohaterem jest chłopiec nazwany Paluszkiem ("Poucet") ze względu na niski wzrost. W adaptacjach baśni Perraulta często nosi imię Tomcio Paluch. Zbliża go to do postaci z folkloru europejskiego, która również charakteryzuje się niewielkimi rozmiarami, ale przeżywa inne przygody niż bohater Perraulta.
Wątek dzieci, które w lesie spotykają ludożercę, występuje także w innych baśniach ludowych i literackich, m.in. "Jasiu i Małgosi" braci Grimm. W międzynarodowej klasyfikacji Aarnego-Thompsona-Uthera oznaczony jest on jako ATU 327.
Treść.
Paluszek był najmłodszym z siedmiu synów drwala. Rodzina gardziła nim ze względu na bardzo niski wzrost (po urodzeniu był nie większy niż palec), słabowitość i milkliwość, choć w rzeczywistości był nadzwyczaj bystry.
Nędza i głód sprawiły, że rodzice postanowili porzucić dzieci w lesie. Paluszek podsłuchał jednak ich plany i nazbierał kamyków, by oznaczyć przebytą drogę. Dzięki temu bracia mogli wrócić do domu, ku radości rodziców, którzy właśnie odzyskali dawny dług i przez jakiś czas nie brakowało im jedzenia. Kiedy jednak pieniądze się skończyły, ponownie wyprowadzili dzieci do lasu. Tym razem Paluszek nie mógł nazbierać kamyków, więc próbował oznaczyć drogę okruchami chleba, ale wydziobały je ptaki.
Dzieci błąkały się po lesie, aż trafiły do chaty olbrzyma-ludożercy (fr. "ogre"). Jego żona namówiła go, by nie zabijał dzieci od razu, po czym położyła je w pokoju, w którym spały również córki ludożercy w koronach na głowach. Paluszek założył je własnym braciom, dzięki czemu olbrzym po ciemku zamiast nich zamordował własne córki, a chłopcy mogli uciec pod osłoną ciemności.
Gdy rano prawda wyszła na jaw, ludożerca ruszył w pościg w siedmiomilowych butach. Widząc go, chłopcy ukryli się w skalnej grocie. Zmożony zmęczeniem olbrzym zasnął nieopodal nich. Paluszek ukradł mu wtedy buty i wrócił do jego żony, aby wyłudzić od niej złoto, z którym wraca do rodzinnego domu.
Narrator baśni Perraulta proponuje również alternatywne zakończenie, według którego Paluszek nie okradł żony olbrzyma, lecz pobiegł w siedmiomilowych butach na dwór królewski i zrobił tam karierę jako kurier. Zdobywszy majątek, kupił urzędy dla ojca i braci i w ten sposób zapewnił byt rodzinie.
Baśń kończy się wierszowanym morałem, według którego niepozorne i pogardzane dziecko może niespodziewanie przysporzyć korzyści bliskim.

</doc>
<doc id="3216705" url="https://pl.wikipedia.org/wiki?curid=3216705" title="Into the Storm">
Into the Storm



</doc>
<doc id="3216737" url="https://pl.wikipedia.org/wiki?curid=3216737" title="Paluszek">
Paluszek



</doc>
<doc id="3216744" url="https://pl.wikipedia.org/wiki?curid=3216744" title="Almost Green">
Almost Green

Almost Green – album polskiego trębacza jazzowego Tomasza Stańki nagrany z Tomasz Stańko Quartet w Finlandii w 1978.
To była czwarta (i ostatnia) płyta, która powstała w składzie: Tomasz Stańko, Tomasz Szukalski i Edward Vesala. Każdy z albumów kwartetu: "TWET" z 1974 (PN Muza), "Balladyna" z 1976 (ECM) i "Live at Remont" z 1978 (Helicon) nagrywany był z innym basistą.
Wszystkie kompozycje na płycie (oprócz utworu „Megaira”) są autorstwa Tomasza Stańki. Nagrania zarejestrowano w Love Studio w Helsinkach w 1978. Winylowy LP wydany został w 1979 przez fińską wytwórnię Leo Records (LEO 008). Numery matryc: LEO-008 A CR i LEO-XXX B 008 B CR.

</doc>
<doc id="3216766" url="https://pl.wikipedia.org/wiki?curid=3216766" title="Parafia Niepokalanego Poczęcia Najświętszej Maryi Panny w Pantalowicach">
Parafia Niepokalanego Poczęcia Najświętszej Maryi Panny w Pantalowicach

Parafia Niepokalanego Poczęcia Najświętszej Maryi Panny w Pantalowicach − parafia rzymskokatolicka znajdująca się w archidiecezji przemyskiej, w dekanacie Kańczuga. 
Historia.
24 czerwca 1397 roku dziedzice Febroniusz i jego syn Spytko uposażyli parafię w Pantalowicach, którą w 1397 roku erygował bp Maciej. Pierwszy kościół drewniany był "pw. Nawiedzenia Najświętszej Maryi Panny". Przed 1646 rokiem zbudowano następny kościół drewniany. W 1693 roku Eustachy z Goraja Gorayski ufundował kolejny drewniany kościół, który w 1707 roku konsekrował bp Paweł Dubrawski, "pw. Nawiedzenia Najświętszej Maryi Panny, oraz św. Marcina i Antoniego". 1 maja 1900 roku kościół spłonął.
W latach 1900–1902 zbudowano obecny kościół murowany w stylu gotyckim, według projektu arch. Stanisława Majerskiego. W 1902 roku kościół został poświęcony, a 8 czerwca 1910 roku konsekrowany przez bpa Karola Fischera, "pw. Niepokalanego Poczęcia Najświętszej Maryi Panny".
W kościele znajduje się obraz Kopii Obrazu Matki Bożej Kozielskiej i obraz Chrystusa Miłosiernego.
Na terenie parafii jest 1 800 wiernych (w tym: Pantalowice – 1 206, Łopuszka Mała – 488).

</doc>
<doc id="3216776" url="https://pl.wikipedia.org/wiki?curid=3216776" title="Ockelbo">
Ockelbo

Ockelbo – miejscowość ("tätort") w Szwecji, w regionie administracyjnym ("län") Gävleborg. Siedziba władz ("centralort") gminy Ockelbo.
Miejscowość położona jest w prowincji historycznej ("landskap") Gästrikland, nad jeziorem Bysjön, leżącym w zlewni rzeki Testeboån, ok. 30 km na północ od Sandviken w kierunku Bollnäs. Ockelbo leży przy linii kolejowej Gävle/Storvik – Ånge (Norra stambanan).
W 2010 r. Ockelbo liczyło 2724 mieszkańców.

</doc>
<doc id="3216777" url="https://pl.wikipedia.org/wiki?curid=3216777" title="Piekarnictwo">
Piekarnictwo



</doc>
<doc id="3216779" url="https://pl.wikipedia.org/wiki?curid=3216779" title="Our Time Will Come">
Our Time Will Come

Our Time Will Come – dziewiętnasty album studyjny niemieckiego zespołu industrialnego KMFDM, który został wydany 14 października 2014 roku przez Metropolis Records. "Our Time Will Come" jest piątym albumem studyjnym w dyskografii KMFDM, który nie posiada pięcioliterowego tytułu. Za okładkę odpowiada wieloletni kolaborant Aidan Hughes.
Opis.
Album "Our Time Will Come" został wydany 14 października 2014 roku. Jest utrzymywany w industrialnym stylu z wpływami popu i elektroniki. Album został w większości dobrze oceniony przez fanów zespołu i krytyków muzycznych. Po wydaniu "Our Time Will Come" zespół przez dłuższy niż zwykle czas pracował nad następnym albumem "Hell Yeah!", wydanym w 2017 roku, prawie trzy lata później. Utwory "Genau" i "Salvation" zawierają polityczny i historyczny kontekst.

</doc>
<doc id="3216780" url="https://pl.wikipedia.org/wiki?curid=3216780" title="Parafia Nawiedzenia Najświętszej Maryi Panny w Rączynie">
Parafia Nawiedzenia Najświętszej Maryi Panny w Rączynie

Parafia Nawiedzenia Najświętszej Maryi Panny w Rączynie − parafia rzymskokatolicka znajdująca się w archidiecezji przemyskiej, w dekanacie Kańczuga.
Historia.
W 1924 roku w Rączynie przy ochronce sióstr Służebniczek Starowiejskich powstała kaplica, którą poświęcono "pw. Nawiedzenia Najświętszej Maryi Panny".
25 lipca 1958 roku dekretem bpa Franciszka Bardy została erygowana parafia, z wydzielonego terytorium parafii w Pantalowicach. 
W listopadzie 2008 roku abp Józef Michalik dokonał konsekracji nowego kościoła. Do 2009 roku proboszczem parafii był ks. Jan Kuca, a w latach 2009–2019 ks. Stanisław Wojdyła.
Na terenie parafii jest 909 wiernych.

</doc>
<doc id="3216796" url="https://pl.wikipedia.org/wiki?curid=3216796" title="Parafia Świętych Apostołów Piotra i Pawła w Siedleczce">
Parafia Świętych Apostołów Piotra i Pawła w Siedleczce

Parafia Świętych Apostołów Piotra i Pawła w Siedleczce − parafia rzymskokatolicka znajdująca się w archidiecezji przemyskiej, w dekanacie Kańczuga. 
Historia.
Początkowo w Siedleczce zaadaptowano budynek mieszkalny na tymczasową kaplicę. 22 października 1973 roku dekretem bpa Ignacego Tokarczuka została erygowana parafia, z wydzielonego terytorium parafii w Kańczudze. 
W latach 1981–1983 zbudowano murowany kościół, według projektu arch. L. Reppela. 23 października 1983 roku bp Ignacy Tokarczuk poświęcił kościół "pw. św. Apostołów Piotra i Pawła"
Na terenie parafii jest 1 020 wiernych.

</doc>
<doc id="3216806" url="https://pl.wikipedia.org/wiki?curid=3216806" title="Antechinus arktos">
Antechinus arktos

Antechinus arktos – endemiczny gatunek myszopodobnych, owadożernych torbaczy z rodziny niełazowatych zamieszkujący tereny leśne położone na dużych wysokościach, występujący w Australii w północno-wschodniej Nowej Południowej Walii i w południowo-wschodniej części stanu Queensland. W okresie godowym samce tego gatunku prowadzą wielogodzinne kopulacje, które doprowadzają zwierzęta do skrajnego wyczerpania, w konsekwencji czego umierają jeszcze przed przyjściem na świat potomstwa. "A. arktos" został po raz pierwszy opisany w 2014 na łamach czasopisma „Zootaxa”.
Systematyka.
"A. arktos" zaliczane są do rodzaju "Antechinus", lecz przez długi czas były błędnie klasyfikowane jako podgatunek ("A. s. mimetes") gatunku "Antechinus swainsonii". W 2014 roku zespół naukowców w składzie Andrew M. Baker, Thomas Y. Mutton, Harry B. Hines i Steve Van Dyck z Queensland University of Technology opublikował na łamach czasopisma „Zootaxa” artykuł, w którym wykazał, że istnieją uderzające różnice morfologiczne i genetyczne między badanym zwierzęciem a "A. swainsonii" i w konsekwencji te myszopodobne torbacze winny zostać uznane za odrębny gatunek.
Morfologia.
"A. arktos" są małymi torbaczami podobnymi do myszy. Zwierzęta te są bardzo podobne do podgatunków "A. swainsonii", jednak ubarwienie "A. arktos" jest wyraźnie bardziej jaskrawe niż np. "A. s. mimetes", którego sierść ma kolor czarno-brązowy lub szaro-brązowy. "A. arktos" ma futro o stosunkowo długim włosie, wybarwione na kolor pomarańczowo-brązowy, czarne łapy i czarny ogon pokryty krótką sierścią. Sierść pokrywająca całe ciało zwierzęcia jest wyraźnie dłuższa niż u "A. s. mimetes". Badania kraniologiczne wykazały, że czaszka "A. arktos" jest większa i wykazuje wyraźne różnice w stosunku do czaszek wszystkich podgatunków "A. swainsonii".
Rozród.
"A. arktos" jest gatunkiem semelparycznym. Specyfika cyklu rozrodczego "A. arktos" i spokrewnionych z nim myszoworów polega na tym, że samce tych gatunków odbywają w całym swym życiu tylko jeden akt płciowy. Niedługo później umierają. Takie zachowanie jest znane z życia wielu gatunków owadów czy łososia pacyficznego, ale bardzo rzadko występuje u ssaków.
Młode "A. arktos" rodzą się w listopadzie. Samce osiągają dojrzałość płciową koło sierpnia następnego roku i ten moment stanowi punkt zwrotny w ich życiu. Instynkt nakazuje im wówczas dążyć za wszelką cenę do odbycia aktu płciowego i doprowadzenia do zapłodnienia u samic, nawet kosztem snu i jedzenia (żywią się owadami). Okres godowy trwa około 2 tygodni, a pojedynczy akt może trwać przez około 12-14 godzin. W okresie intensywnych i długotrwałych kopulacji w ich organizmie gwałtownie wzrasta poziom hormonu stresu, którego stężenie staje się tak wysokie, że całkowicie zaburza pracę układu odpornościowego. Tak ogromny wysiłek powoduje znaczne wyczerpanie organizmu, utratę wielu ważnych białek i niszczy układy immunologiczne zwierząt. Połowa samców nie dożywa jesieni – umierają w ciągu kilku tygodni z wyczerpania, jeszcze przed przyjściem na świat własnego potomstwa. Ekstremalny poziom hormonów prowadzi do dezintegracji tkanek zwierząt i gangreny, są skrajnie wyczerpane i spada z nich futro. Samice mogą przeżyć nawet trzy cykle rozrodcze, ale większość z nich umiera po wydaniu na świat pierwszego miotu. Prawdopodobnie jest to typowy schemat rozrodczy wszystkich "Antechinus".
Wcześniejsze teorie zakładały, że zachowanie samców "A. arktos" mają charakter altruistyczny i pozwalają na pozostawienie większej ilości pożywienia dla potomstwa. Jesienią, kiedy mają miejsce gody, pożywienia zaczyna bowiem brakować. Biolog dr Diana Fisher z University of Queensland twierdzi jednak, że do opisanych zachowań zwierzęta popycha rywalizacja w przekazaniu jak największej puli swoich genów następnemu pokoleniu i giną. Fisher uważa także, że to samice prowokują samców do seksualnej rywalizacji, co może być formą praktycznego sprawdzianu kondycji fizycznej, a tym samym jakości genów potencjalnych ojców.
Zasięg geograficzny.
"A. arktos" zamieszkują na dużych wysokościach, na terenie kaldery Tweed Volcano w północno-wschodniej Nowej Południowej Walii i w południowo-wschodniej części stanu Queensland. Obszar ten leży na terenie Parku Narodowego Springbrook wchodzącego w skład rezerwatu przyrody
Gondwana Rainforests of Australia wpisanego na listę światowego dziedzictwa UNESCO.

</doc>
<doc id="3216808" url="https://pl.wikipedia.org/wiki?curid=3216808" title="Dyskografia Sanny Nielsen">
Dyskografia Sanny Nielsen

Dyskografia Sanny Nielsen – szwedzkiej piosenkarki, składa się z dziesięciu albumów studyjnych (w tym pięć albumów świątecznych), dwóch albumów kompilacyjnych, dwóch minialbumów, dwudziestu dziewięciu singli oraz trzech teledysków.
Sanna Nielsen zadebiutowała na rynku fonograficznym w 1996 roku albumem studyjnym "Silvertoner", mając wtedy zaledwie 12 lat. Płyta znalazła się na 55. miejscu na oficjalnej szwedzkiej liście sprzedaży. Rok później wokalistka wydała album świąteczny "Min önskejul". Następne wydawnictwo piosenkarki – "Nära mej, nära dej" – ukazało się 9 lat później i dotarło do 12. miejsca na liście sprzedaży. Przełomem w karierze Nielsen okazała się płyta "Stronger", na której po raz pierwszy został zgromadzony materiał w języku angielskim. Album był notowany na 1. miejscu na liście najlepiej sprzedających się wydawnictw w Szwecji i uzyskał certyfikat złotej płyty za sprzedaż w nakładzie przekraczającym 20 tysięcy sztuk. W przeciągu kolejnych dwóch lat Nielsen współpracowała z dwiema innymi szwedzkimi wokalistkami – Shirley Clamp i Sonją Aldén, czego efektem były 2 wspólne albumy świąteczne: "Our Christmas" (2008) oraz "Vår jul" (2010), którym przyznano za sprzedaż odpowiednio platynowy i złoty certyfikat. W 2011 roku ukazała się kolejna płyta piosenkarki zatytułowana "I’m in Love" (3. miejsce na liście sprzedaży). Następnymi wydawnictwami artystki były płyty: "Vinternatten" (2012) oraz "Min jul" (2013), która to sprzedała się w ponad 40 tysiącach egzemplarzy i otrzymała status platynowej. W 2014 roku wokalistka wydała swój dziesiąty album studyjny – "7", który znalazł się na 1. miejscu na szwedzkiej liście sprzedaży.
Spośród singli piosenkarki największy sukces komercyjny odniosły: wydany w 2008 roku „Empty Room”, który uzyskał status platynowego oraz singel „Undo” z 2014 roku, zdobywając złoty certyfikat.
Albumy Nielsen zostały sprzedane w sumie w ponad 100 tysiącach egzemplarzy, a single w 40 tysiącach.

</doc>
<doc id="3216814" url="https://pl.wikipedia.org/wiki?curid=3216814" title="Parafia św. Fabiana i św. Sebastiana w Ostrowie">
Parafia św. Fabiana i św. Sebastiana w Ostrowie

Parafia św. Fabiana i św. Sebastiana w Ostrowie − parafia rzymskokatolicka znajdująca się w archidiecezji przemyskiej, w dekanacie Kańczuga. Patronami parafii są: św. Fabian i św. Sebastian.
Historia.
Parafia w Ostrowie została uposażona w 1600 roku przez Konstantego Korniakta z Białobrzeg, a erygowana 26 stycznia 1601 roku przez biskupa przemyskiego Wawrzyńca Goślickiego, z wydzielonego terytorium parafii w Gaci. 
Pierwszy kościół drewniany, zbudowany przed erekcją parafii, został spalony w 1624 roku przez Tatarów. W 1627 roku zbudowano drugi kościół, który został konsekrowany w 1708 roku przez bpa Pawła Dubrawskiego. W XIX wieku do parafii przyłączono Białoboki. W latach 1938–1940 zbudowano murowany kościół, według projektu arch. S. Tokarskiego, który został poświęcony w 1940 roku, przez ks. Pawła Domina.
27 października 2002 roku odbyła się konsekracja kościoła, której dokonał abp Józef Michalik.
Zasięg parafii.
Do parafii należy 1 510 wiernych z następujących miejscowości: Ostrów – 360, Białoboki – 709, Mikulice – 487. 

</doc>
<doc id="3216817" url="https://pl.wikipedia.org/wiki?curid=3216817" title="NGC 1550">
NGC 1550

NGC 1550 (również NGC 1551, PGC 14880 lub UGCA 3012) – galaktyka soczewkowata (SA0^-(s)?), znajdująca się w gwiazdozbiorze Byka.
Odkrył ją William Herschel 8 października 1785 roku, jednak w swoim katalogu popełnił błąd w pozycji wielkości 1° (w odległości biegunowej). Niezależnie galaktykę odkrył Heinrich Louis d’Arrest 29 grudnia 1861, nie zaobserwował jednak niczego w pozycji podanej przez Herschela. Później domyślił się, że przy założeniu, iż Herschel popełnił błąd wielkości 1°, pozycje podane przez obu astronomów są niemal takie same, czyli obaj obserwowali to samo ciało niebieskie. John Dreyer w swoim "New General Catalogue" skatalogował obserwację Herschela jako NGC 1551, a d’Arresta jako NGC 1550, z adnotacją, że prawdopodobnie to ten sam obiekt.

</doc>
<doc id="3216820" url="https://pl.wikipedia.org/wiki?curid=3216820" title="NGC 1551">
NGC 1551



</doc>
<doc id="3216829" url="https://pl.wikipedia.org/wiki?curid=3216829" title="Grzegorz Grzyb">
Grzegorz Grzyb



</doc>
<doc id="3216838" url="https://pl.wikipedia.org/wiki?curid=3216838" title="Love Me Tonight">
Love Me Tonight

Love Me Tonight – utwór białoruskiej wokalistki Anżaliki Ahurbasz napisany przez greckich twórców – Nikosa Terzisa i Nektariosa Tyrakisa oraz wydany w formie singla w 2005 roku.
Utwór reprezentował Białoruś podczas jubileuszowego, 50. Konkursu Piosenki Eurowizji. Początkowo krajowe eliminacje wygrała piosenka „Boys and Girls”, jednak na początku marca Ahurbasz podjęła decyzję o zmianie swojej konkursowej piosenki i ostatecznie wybrała singiel „Love Me Tonight”, wybrany spośród dwóch nowo nagranych kompozycji (drugą była piosenka „Show Me Your Love Honey” izraelskiego kompozytora Svicy'ego Picki).
18 maja Ahurbasz zaprezentowała utwór w półfinale konkursu i zajęła ostatecznie trzynaste miejsce z 67 punktami na koncie, przez co nie awansowała do finału.
Pod koniec marca ukazał się oficjalny teledysk do utworu.
Lista utworów.
CD Single
CD Maxi-Single
DVD promo

</doc>
<doc id="3216840" url="https://pl.wikipedia.org/wiki?curid=3216840" title="Parafia św. Antoniego Padewskiego w Sieteszy">
Parafia św. Antoniego Padewskiego w Sieteszy

Parafia św. Antoniego Padewskiego w Sieteszy − parafia rzymskokatolicka, znajdująca się w archidiecezji przemyskiej, w dekanacie Kańczuga. 
Historia.
Parafia w Sieteszy została utworzona przed 1391 rokiem. Pierwszy kościół drewniany "pw. św. Antoniego opata i Antoniego z Padwy", został wybudowany najprawdopodobniej w miejscu kapliczki św. Antoniego. Najwcześniejszym wzmiankowanym proboszczem w 1450 roku był ks. Mikołaj. W 1624 podczas najazdu tatarów został spalony kościół i zamordowany proboszcz. Parafia została uposażona przez Pileckich z Łańcuta. Około 1605 roku z fundacji księżnej Anny Ostrogskiej z Jarosławia, właścicielki klucza kańczudzkiego, został zbudowany murowany kościół "pw. św. Mikołaja".
W latach 1906–1910 został zbudowany obecny kościół murowany w stylu neogotyckim, według projektu arch. Michała Kowalczuka, w miejscu poprzedniego kościoła. 26 czerwca 1910 roku odbyła się konsekracja kościoła "pw. św. Antoniego z Padwy i św. Mikołaja", której dokonał bp Karol Fischer.
W 1959 roku miejscowy artysta Zygmunt Wiglusz zaprojektował i wykonał polichromię kościoła, a w 2005 roku, pod jego nadzorem kościół został przemalowany.
Na cmentarzu parafialnym wznosi się kaplica rodowa Łastowieckich z kryptami, w których zachowały się doczesne szczątki rodziny.
Zasięg parafii.
Do parafii należy 1 945 wiernych z miejscowości: Sietesz, Chodakówka i Lipnik.
Na polach od strony Kańczugi wzniesiono w latach 60. XX w. z fundacji Heleny Achramowicz z d. Duda z Chicago, kapliczkę pw. św. Antoniego. Kapliczka dziś zwana jest "przy źródełku", z którego tryskająca woda od wielu lat uznawana jest za cudowną i nadal przypomina o Bożej wszechmocy, która potrzebuje ludzkiej wiary i modlitwy. Nadal zgłaszają się wierni, którzy doświadczyli cudów i wielu łask. W każdy pierwszy wtorek miesięcy letnich odbywa się tam uroczysta nowenna do św. Antoniego oraz Msza święta z kazaniem.
Linki zewnętrzne.
 

</doc>
<doc id="3216841" url="https://pl.wikipedia.org/wiki?curid=3216841" title="Marc Duret">
Marc Duret

Marc Duret (ur. 28 września 1957 w Nicei, w regionie Prowansja-Alpy-Lazurowe Wybrzeże, w departamencie Alpy Nadmorskie) – francuski aktor filmowy, teatralny i telewizyjny, scenarzysta.
W latach 1978-80 studiował w Narodowym Konserwatorium Sztuki Dramatycznej w Paryżu. Debiutował rolą narkomana w dramacie José Giovanniego "Czarna szata mordercy" ("Une robe noire pour un tueur", 1981) obok Annie Girardot i Bruno Cremera. W kultowym melodramacie Luca Bessona "Wielki błękit" ("Le Grand bleu", 1988) z Jeanem-Markiem Barrem, Rosanną Arquette i Jeanem Reno zagrał postać tłumacza Roberto. Kreacja Rico w thrillerze Bessona "Nikita" ("La Femme Nikita", 1990) z Anne Parillaud, Jeanem-Huguesem Anglade, Jeanem Reno, Tchéky Karyo i Jeanne Moreau przyniosła mu nominację do nagrody Cezara dla najbardziej obiecującego aktora. W filmie tragikomicznym "Baby Love" ("Comme les autres", 2008) obok Pascala Elbé i Lamberta Wilsona pojawił się jako Marc.

</doc>
<doc id="3216844" url="https://pl.wikipedia.org/wiki?curid=3216844" title="Single (track) Top 20 lista">
Single (track) Top 20 lista



</doc>
<doc id="3216849" url="https://pl.wikipedia.org/wiki?curid=3216849" title="Parafia Świętych Apostołów Piotra i Pawła w Ryszkowej Woli">
Parafia Świętych Apostołów Piotra i Pawła w Ryszkowej Woli

Parafia Świętych Apostołów Piotra i Pawła w Ryszkowej Woli − parafia rzymskokatolicka znajdująca się w archidiecezji przemyskiej, w dekanacie Jarosław III. 
Historia.
Po wysiedleniu grekokatolików w Ryszkowej Woli, miejscowa cerkiew została zaadaptowana na kościół rzymskokatolicki. W 1969 roku dekretem bpa Ignacego Tokarczuka została erygowana parafia "pw. Świętych Apostołów Piotra i Pawła", z wydzielonego terytorium parafii w Zapałowie i parafii w Laszkach.
W latach 1987–1988 w Bobrówce zbudowano murowany kościół filialny "pw. Wniebowstąpienia Pańskiego", według projektu inż. Józefa Olecha.
Do 2007 roku proboszczem parafii był ks. Stanisław Bąk, a latach 2007–2016 ks. Andrzej Więcek.
Na terenie parafii jest 1 040 wiernych (w tym: Ryszkowa Wola – 680, Bobrówka – 380).

</doc>
<doc id="3216851" url="https://pl.wikipedia.org/wiki?curid=3216851" title="MLB All-Star Game 2003">
MLB All-Star Game 2003

MLB All-Star Game 2003 – 74. Mecz Gwiazd ligi MLB, który odbył się 15 lipca 2003 roku na stadionie U.S. Cellular Field w Chicago. Spotkanie zakończyło się zwycięstwem American League All-Stars 7–6. Frekwencja wyniosła 47 609 widzów.
Najbardziej wartościowym zawodnikiem został wybrany Garret Anderson z Anaheim Angels, który zaliczył trzy odbicia, w tym dwupunktowego home runa przy stanie 1–5 dla NL All-Star Team, double'a i single'a.

</doc>
<doc id="3216869" url="https://pl.wikipedia.org/wiki?curid=3216869" title="Piekarze">
Piekarze



</doc>
<doc id="3216886" url="https://pl.wikipedia.org/wiki?curid=3216886" title="Work Your Magic">
Work Your Magic

Work Your Magic (biał. Daj mnie siłu) – singel białoruskiego wokalisty Dzmitryja Kałduna napisany przez Filippa Kirkorowa i Karena Kawaleriana, wydany w 2007 roku oraz umieszczony na debiutanckiej płycie artysty pt. "Kałdun" z 2009 roku.
Utwór reprezentował Białoruś podczas 52. Konkursu Piosenki Eurowizji w 2007 roku.
Historia utworu.
Nagrywanie.
Utwór został napisany w 2007 roku przez rosyjskiego wokalistę Filippa Kirkorowa i skomponowany przez rosyjsko-ormiańskiego kompozytora Karena Kawaleriana. Sesja nagraniowa odbyła się w tym samym roku w Vox Recording Studio w Atenach. Za miks odpowiedzialny był grecki muzyk Aris Binis, a za mastering – Rembo.
Nagranie.
Poszczególne instrumenty w utworze nagrali:
Wykonania na żywo: "EuroFest", Konkurs Piosenki Eurowizji.
Utwór reprezentował Białoruś podczas 52. Konkursu Piosenki Eurowizji w 2007 roku, wygrywając finał krajowych selekcji "EuroFest 2007". Utwór szybko stał się jednym z faworytów niektórych przedkonkursowych sondaży i analiz, m.in. za sprawą pełnej rozmachu promocji, jaką zapewniła swojemu reprezentantowi białoruska telewizja. W półfinale konkursu, który odbył się 10 maja, Kałdun zaśpiewał swoją propozycję z czwartym numerem startowym i zdobył 176 punktów, awansując do finału z czwartego miejsca. W sobotę 12 maja utwór otrzymał łącznie 145 punktów i zajął 6. miejsce, osiągając tym samym najlepszy wynik w historii występów Białorusi w konkursie.
Lista utworów.
CD Maxi-Single

</doc>
<doc id="3216903" url="https://pl.wikipedia.org/wiki?curid=3216903" title="Majar Szarif">
Majar Szarif

Majar Szarif, "Mayar Sherif Ahmed Abdel-Aziz" (arab. ميار شريف أحمد عبد العزيز, "Mayār Sharīf"; ur. 5 maja 1996 w Kairze) – egipska tenisistka, reprezentantka kraju w rozgrywkach Pucharu Federacji.
Kariera tenisowa.
W swojej karierze wygrała dziewięć singlowych i sześć deblowych turnieje rangi ITF. Najwyżej w rankingu WTA była sklasyfikowana na 44. miejscu w singlu (18 lipca 2022) oraz na 88. miejscu w deblu (11 lipca 2022).
Podczas Igrzysk Afrykańskich w 2011 roku zdobyła trzy medale: brązowy w singlu, złoty w deblu oraz srebrny w rozgrywkach drużynowych. Jej partnerką podczas turnieju gry podwójnej i drużynowej była Madżi Aziz. Na Igrzyskach Afrykańskich 2019 zdobyła trzy złote medale – w grze pojedynczej, podwójnej i drużynowej.
W sezonie 2021 awansowała do finału zawodów w Klużu-Napoce zarówno w grze pojedynczej, jak i w grze podwójnej. W obu meczach mistrzowskim przegrała. We wrześniu zwyciężyła w zawodach singlowych cyklu WTA 125 w Karlsruhe.
W sezonie 2022 osiągnęła finał zawodów w Melbourne. Razem z Terezą Martincovą uległy Bernardzie Perze i Kateřinie Siniakovej 2:6, 7:6(7), 5–10. W kwietniu triumfowała w rozgrywkach singlowych cyklu WTA 125 w Marbelli, a w maju okazała się najlepsza w zawodach tej samej rangi w Karlsruhe w grze pojedynczej i podwójnej. W październiku w Parmie wygrała pierwszy turniej cyklu WTA Tour w karierze. W finałowym meczu pokonała Marię Sakari 7:5, 6:3.

</doc>
<doc id="3216913" url="https://pl.wikipedia.org/wiki?curid=3216913" title="Víctor Balaguer i Cirera">
Víctor Balaguer i Cirera

Víctor Balaguer i Cirera (ur. 11 grudnia 1824 w Barcelonie, zm. 14 stycznia 1901 w Madrycie) – hiszpański pisarz i polityk, tworzący w języku katalońskim i hiszpańskim.
Przez całe życie łączył pracę twórczą z działalnością polityczną. W latach 1843-1868 należał do partii liberalnej, a od roku 1861 był deputowanym do Kortezów. Jako właściciel i wydawca pisma „El Conseller” przyczynił się do odrodzenia literatury katalońskiej, choć sam swój pierwszy wiersz w tym języku napisał dopiero w roku 1857. Dzięki jego staraniom odżyła tradycja igrzysk kwietnych. Ponieważ uczestniczył w wywrotowej działalności generała Juana Prima, musiał opuścić kraj. Lata 1865-1867 spędził wśród felibrów w Prowansji. Pobyt ten wykorzystał później w swojej sześciotomowej pracy naukowej "Historia política y literaria de los trobadores" ("Historia trubadurów w polityce i literaturze", 1878-1880). Do kraju powrócił po wypędzeniu Izabeli II i objął tekę ministra terytoriów zamorskich. Od roku 1879 był członkiem Hiszpańskiej Akademii Królewskiej.

</doc>
<doc id="3216922" url="https://pl.wikipedia.org/wiki?curid=3216922" title="Hasta la vista (utwór muzyczny Rusłana Alachno)">
Hasta la vista (utwór muzyczny Rusłana Alachno)

Hasta la vista (biał. Daj mnie siłu) – utwór białoruskiego wokalisty Rusłana Alachny, napisany przez Tarasa Demchuka i Eleonorę Melnik, wydany w formie singla w 2008.
Utwór wygrał w finale programu "EuroFest 2008", dzięki czemu reprezentował Białoruś podczas 53. Konkursu Piosenki Eurowizji w Belgradzie. 22 maja został zaprezentowany przez Alachnę w półfinale konkursu i zajął 17. miejsce, nie przechodząc do finału.

</doc>
<doc id="3216937" url="https://pl.wikipedia.org/wiki?curid=3216937" title="Ahuas">
Ahuas

Ahuas – gmina ("municipio") we wschodnim Hondurasie, w departamencie Gracias a Dios. W 2010 roku zamieszkana była przez około 9,9 tys. mieszkańców. Siedzibą administracyjną jest miejscowość Ahuas.
Położenie.
Gmina położona jest w północno-wschodniej części departamentu. Graniczy z gminami:
Od północy obszar ogranicza Ocean Atlantycki.
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216938" url="https://pl.wikipedia.org/wiki?curid=3216938" title="Min jul">
Min jul

Min jul – dziewiąty album studyjny szwedzkiej piosenkarki Sanny Nielsen, wydany 4 listopada 2013 przez wytwórnię Parlophone.
Album składa się z dwunastu kompozycji o charakterze świątecznym, w tym zarówno z autorskich nagrań jak i coverów popularnych świątecznych utworów. Płyta sprzedała się w Szwecji w nakładzie przekraczającym 40 tysięcy sztuk i uzyskała certyfikat platynowej. Wydawnictwo było 4. najlepiej sprzedającym się albumem w Szwecji w 2013 roku.
Lista utworów.
Opracowano na podstawie materiału źródłowego.
Całkowita długość: 42:35

</doc>
<doc id="3216940" url="https://pl.wikipedia.org/wiki?curid=3216940" title="Villa de San Francisco">
Villa de San Francisco

Villa de San Francisco – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 10,1 tys. mieszkańców. Siedzibą administracyjną jest miejscowość Villa de San Francisco.
Położenie.
Gmina położona jest we wschodniej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216941" url="https://pl.wikipedia.org/wiki?curid=3216941" title="Vallecillo (Honduras)">
Vallecillo (Honduras)

Vallecillo – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez około 7 tys. mieszkańców. Siedzibą administracyjną jest miejscowość Vallecillo.
Położenie.
Gmina położona jest w zachodniej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216942" url="https://pl.wikipedia.org/wiki?curid=3216942" title="Valle de Ángeles">
Valle de Ángeles

Valle de Ángeles – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 14,7 tys. mieszkańców. Siedzibą administracyjną jest miejscowość Valle de Ángeles.
Położenie.
Gmina położona jest w środkowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216943" url="https://pl.wikipedia.org/wiki?curid=3216943" title="Talanga">
Talanga

Talanga – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez około 36,6 tys. mieszkańców. Siedzibą administracyjną jest miejscowość Talanga.
Położenie.
Gmina położona jest w środkowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216944" url="https://pl.wikipedia.org/wiki?curid=3216944" title="Santa Lucía (Honduras)">
Santa Lucía (Honduras)

Santa Lucía – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 7,6 tys. mieszkańców. Siedzibą administracyjną jest miejscowość Santa Lucía.
Położenie.
Gmina położona jest w środkowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216945" url="https://pl.wikipedia.org/wiki?curid=3216945" title="Santa Ana (Honduras)">
Santa Ana (Honduras)

Santa Ana – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 10,8 tys. mieszkańców. Siedzibą administracyjną jest miejscowość Santa Ana.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216946" url="https://pl.wikipedia.org/wiki?curid=3216946" title="Ruchanka">
Ruchanka



</doc>
<doc id="3216947" url="https://pl.wikipedia.org/wiki?curid=3216947" title="San Juan de Flores">
San Juan de Flores

San Juan de Flores – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 13,5 tys. mieszkańców. Siedzibą administracyjną jest miejscowość San Juan de Flores.
Położenie.
Gmina położona jest w środkowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216948" url="https://pl.wikipedia.org/wiki?curid=3216948" title="San Miguelito (Honduras)">
San Miguelito (Honduras)

San Miguelito – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 1,9 tys. mieszkańców. Siedzibą administracyjną jest miejscowość San Miguelito.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216949" url="https://pl.wikipedia.org/wiki?curid=3216949" title="San Ignacio (Honduras)">
San Ignacio (Honduras)

San Ignacio – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez około 7,4 tys. mieszkańców. Siedzibą administracyjną jest miejscowość San Ignacio.
Położenie.
Gmina położona jest w północnej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216950" url="https://pl.wikipedia.org/wiki?curid=3216950" title="San Buenaventura (Honduras)">
San Buenaventura (Honduras)

San Buenaventura – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 2,1 tys. mieszkańców. Siedzibą administracyjną jest miejscowość San Buenaventura.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216951" url="https://pl.wikipedia.org/wiki?curid=3216951" title="San Antonio de Oriente">
San Antonio de Oriente

San Antonio de Oriente – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 13,9 tys. mieszkańców. Siedzibą administracyjną jest miejscowość San Antonio de Oriente.
Położenie.
Gmina położona jest w południowo-wschodniej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216952" url="https://pl.wikipedia.org/wiki?curid=3216952" title="Sabanagrande">
Sabanagrande

Sabanagrande – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 17 tys. mieszkańców. Siedzibą administracyjną jest miejscowość Sabanagrande.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216953" url="https://pl.wikipedia.org/wiki?curid=3216953" title="Reitoca">
Reitoca

Reitoca – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 10,9 tys. mieszkańców. Siedzibą administracyjną jest miejscowość Reitoca.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216954" url="https://pl.wikipedia.org/wiki?curid=3216954" title="La Venta (gmina)">
La Venta (gmina)

La Venta – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 6,1 tys. mieszkańców. Siedzibą administracyjną jest miejscowość La Venta.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216955" url="https://pl.wikipedia.org/wiki?curid=3216955" title="Lepaterique">
Lepaterique

Lepaterique – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 14,9 tys. mieszkańców. Siedzibą administracyjną jest miejscowość Lepaterique.
Położenie.
Gmina położona jest w południowo-zachodniej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216956" url="https://pl.wikipedia.org/wiki?curid=3216956" title="Maraita">
Maraita

Maraita – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 5,8 tys. mieszkańców. Siedzibą administracyjną jest miejscowość Maraita.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216957" url="https://pl.wikipedia.org/wiki?curid=3216957" title="Marale">
Marale

Marale – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez około 7 tys. mieszkańców. Siedzibą administracyjną jest miejscowość Marale.
Położenie.
Gmina położona jest w północnej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216958" url="https://pl.wikipedia.org/wiki?curid=3216958" title="Nueva Armenia">
Nueva Armenia

Nueva Armenia – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 2,2 tys. mieszkańców. Siedzibą administracyjną jest miejscowość Nueva Armenia.
Położenie.
Gmina położona jest w południowo-wschodniej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216959" url="https://pl.wikipedia.org/wiki?curid=3216959" title="Ojojona">
Ojojona

Ojojona – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 8,2 tys. mieszkańców. Siedzibą administracyjną jest miejscowość Ojojona.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216960" url="https://pl.wikipedia.org/wiki?curid=3216960" title="Orica">
Orica

Orica – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez około 11,2 tys. mieszkańców. Siedzibą administracyjną jest miejscowość Orica.
Położenie.
Gmina położona jest w północno-wschodniej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216961" url="https://pl.wikipedia.org/wiki?curid=3216961" title="La Libertad (Francisco Morazán)">
La Libertad (Francisco Morazán)

La Libertad – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 3 tys. mieszkańców. Siedzibą administracyjną jest miejscowość La Libertad.
Położenie.
Gmina położona jest w południowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216962" url="https://pl.wikipedia.org/wiki?curid=3216962" title="Cedros (gmina)">
Cedros (gmina)

Cedros – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez 18,3 tys. mieszkańców. Siedzibą administracyjną jest miejscowość Cedros.
Położenie.
Gmina położona jest w północnej części departamentu. Graniczy z 8 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216963" url="https://pl.wikipedia.org/wiki?curid=3216963" title="Alubarén">
Alubarén

Alubarén – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez ok. 5,8 tys. mieszkańców. Siedzibą administracyjną jest miejscowość Alubarén.
Położenie.
Gmina położona jest w południowej części departamentu. Graniczy z 4 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216964" url="https://pl.wikipedia.org/wiki?curid=3216964" title="Curarén">
Curarén

Curarén – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 19,7 tys. mieszkańców. Siedzibą administracyjną jest miejscowość Curarén.
Położenie.
Gmina położona jest w południowej części departamentu. Graniczy z 11 gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216965" url="https://pl.wikipedia.org/wiki?curid=3216965" title="Dystrykt Centralny (Honduras)">
Dystrykt Centralny (Honduras)

Dystrykt Centralny – gmina ("municipio") w południowym Hondurasie, w departamencie Francisco Morazán. W 2010 roku zamieszkana była przez około 1,1 mln mieszkańców. Siedzibą administracyjną jest miasto Tegucigalpa – stolica kraju.
Położenie.
Gmina położona jest w środkowej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216966" url="https://pl.wikipedia.org/wiki?curid=3216966" title="El Porvenir (Francisco Morazán)">
El Porvenir (Francisco Morazán)

El Porvenir – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez około 15,9 tys. mieszkańców. Siedzibą administracyjną jest miejscowość El Porvenir.
Położenie.
Gmina położona jest w północnej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216967" url="https://pl.wikipedia.org/wiki?curid=3216967" title="Butterflies (utwór muzyczny 3+2)">
Butterflies (utwór muzyczny 3+2)

Butterflies – utwór białoruskiego zespołu 3+2 nagrany we współpracy z Robertem Wellsem, napisany przez Maksima Fadiejew i Malkę Chaplin, wydany w formie singla w 2010.
Utwór reprezentował Białoruś podczas 55. Konkursu Piosenki Eurowizji. Początkowo eurowizyjnym utworem miał zostać „Far Away” Leanida Szyryna i Juryja Waszczuka, ale członkowie zespołu postanowili zmienić piosenkę na „Butterflies”. 25 maja utwór został zaprezentowany w pierwszym półfinale Eurowizji jako 16. w kolejności i zdobył 59 punktów i awansowała do finału z dziewiątego miejsca. W finale zdobył 18 punktów, zajmując przedostatnie, 24. miejsce.

</doc>
<doc id="3216968" url="https://pl.wikipedia.org/wiki?curid=3216968" title="Guaimaca">
Guaimaca

Guaimaca – gmina ("municipio") w środkowym Hondurasie, w departamencie Francisco Morazán. W 2010 roku zamieszkana była przez około 29,9 tys. mieszkańców. Siedzibą administracyjną jest miejscowość Guaimaca.
Położenie.
Gmina położona jest w północno-wschodniej części departamentu. Graniczy z gminami:
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216970" url="https://pl.wikipedia.org/wiki?curid=3216970" title="Europejska Formuła 3 Sezon 1978">
Europejska Formuła 3 Sezon 1978

Europejska Formuła 3 Sezon 1978 – czwarty sezon Europejskiej Formuły 3. Rozpoczął się 27 marca na torze Circuit Park Zandvoort w Holandii, a zakończył 8 października we Włoszech, na torze ACI Vallelunga Circuit. Tytuł w klasyfikacji kierowców zdobył Holender Jan Lammers. Wśród zespołów najlepsza okazała się holenderska ekipa Racing Team Holland, a wśród konstruktorów brytyjski Ralt.
Klasyfikacja kierowców.
Uwagi:

</doc>
<doc id="3216972" url="https://pl.wikipedia.org/wiki?curid=3216972" title="Kukliński">
Kukliński



</doc>
<doc id="3216973" url="https://pl.wikipedia.org/wiki?curid=3216973" title="Vinternatten">
Vinternatten

Vinternatten – ósmy album studyjny szwedzkiej piosenkarki Sanny Nielsen, wydany 21 listopada 2012 przez wytwórnię EMI.
Album składa się z dwunastu kompozycji o charakterze świątecznym jak i popowym, w tym zarówno z autorskich nagrań oraz coverów popularnych utworów. Płyta była notowana na 5. pozycji na oficjalnej szwedzkiej liście sprzedaży. Ponadto wydawnictwo znalazło się na 47. miejscu najlepiej sprzedających się albumów w Szwecji w 2012 roku.
Płytę promował singel „Viskar ömt mitt namn”, który napisali i skomponowali: Liselott Liljefjäll, Sanna Nielsen i Joakim Ramsell, wydany 29 października 2012.
Lista utworów.
Opracowano na podstawie materiału źródłowego.
Całkowita długość: 47:10

</doc>
<doc id="3216974" url="https://pl.wikipedia.org/wiki?curid=3216974" title="Ulf Svensson">
Ulf Svensson

Ulf Svensson (ur. 29 lutego 1936 roku) – szwedzki kierowca wyścigowy.
Kariera.
Svensson rozpoczął międzynarodową karierę w wyścigach samochodowych w 1966 roku od startów w Szwedzkiej Formule 3, gdzie trzykrotnie stawał na podium, w tym raz na jego najwyższym stopniu. Z dorobkiem osiemnastu punktów uplasował się na trzeciej pozycji w klasyfikacji generalnej. W tym samym roku odniósł zwycięstwo w wyścigu Formula 3 Dalsland Rin, a w Europejskim Pucharze Formuły 3 był czternasty. W późniejszych latach pojawiał się także w stawce Formula 3 Hämeelinna, Formula 3 Finnish Grand Prix, Formula 3 Knutstorp Cup, Formula 3 Keimola, Formula 3 Åbningsløbet, Formula 3 - E.R. Hall Trophy, Grand Prix Monza, Skarpnäcksloppet, Knutstorp Cup, Petit Race, Solituderennen, Critérium du Nivernais, Gran Premio de Vila Real, Formula 3 Keimola - June 9th, Grand Prix Monako Formuły 3, Västkustloppet - Vårtävlingen, Trofeo Bruno e Fofi Vigorelli, Gran Premio de Barcelona, Lincolnshire International Trophy, Hyllingeloppet, Francuskiej Formuły 3, Brytyjskiej Formuły 3 BRSCC Motor Sport Shell, Włoskiej Formuły 3, Brytyjskiej Formuły 3 BRSCC John Player, Niemieckiej Formuły 3, Europejskiej Formuły 3, Brytyjskiej Formuły 3 BARC oraz Brytyjskiej Formuły 3 BRDC Shellsport.

</doc>
<doc id="3216975" url="https://pl.wikipedia.org/wiki?curid=3216975" title="Parafia Najświętszego Serca Pana Jezusa w Łobozewie Górnym">
Parafia Najświętszego Serca Pana Jezusa w Łobozewie Górnym

Parafia Najświętszego Serca Pana Jezusa w Łobozewie Górnym − parafia rzymskokatolicka znajdująca się w archidiecezji przemyskiej, w dekanacie Solina.
Historia.
Wieś Łobozew była w 1526 roku lokowana na prawie wołoskim. W połowie XIX wieku zbudowano drewniany kościół, który od 1884 roku był wzmiankowany w schematyzmach diecezjalnych. W 1887 roku kościół został przebudowany i poświęcony. 
18 lipca 1914 roku została erygowana ekspozytura, z wydzielonego terytorium parafii Jasień. Od 1926 roku ekspozytura stała się z samodzielną parafią.
W 1945 roku po ustaleniu nowej granicy państwowej, Łobozew został podzielony na Łobozew Górny z kościołem po stronie ZSRR i Łobozew Dolny po stronie Polskiej. W 1951 roku Łobozew Górny na podstawie umowy o wymianie terytorium pomiędzy PRL i ZSRR, powrócił do Polski. Kościół został przyłączony do parafii w Uhercach Mineralnych. W 1959 roku dekretem bpa Franciszka Bardy parafia w Łobozewie Górnym została ponownie erygowana. 
W 1985 roku w Teleśnicy Oszwarowej zbudowano drewniany kościół filialny, według projektu arch. Jana Rządcy. 10 sierpnia 1985 roku bp Ignacy Tokarczuk poświęcił "pw. Matki Bożej Częstochowskiej". W 1992 roku oddano do użytku nową plebanię. W 2002 roku rozpoczęto budowę murowanego kościoła filialnego w Teleśnicy Oszwarowej, który 21 sierpnia 2004 roku został poświęcony przez abpa Józefa Michalika. 
Kościół w parafialny jest jednonawowy, o konstrukcji zrębowej, dach dwukalenicowy. Strop wklęsły, w kształcie odwróconego kadłuba łodzi, po bokach płaski. Okna zamknięte łukiem ostrym. Wyposażenie współczesne poza krzyżem procesyjnym z XIX wieku. W pobliżu kościoła dzwonnica drewniana konstrukcji słupowe, szalowana deskami.
Na terenie parafii jest 530 wiernych (w tym: Łobozew – 452, Daszówka – 37, Teleśnica Oszwarowa – 185).

</doc>
<doc id="3216976" url="https://pl.wikipedia.org/wiki?curid=3216976" title="Parafia Matki Bożej Różańcowej w Brzegach Dolnych">
Parafia Matki Bożej Różańcowej w Brzegach Dolnych

Parafia Matki Bożej Różańcowej w Brzegach Dolnych − parafia rzymskokatolicka znajdująca się w archidiecezji przemyskiej, w dekanacie Ustrzyki Dolne.
Historia.
W 1951 roku Brzegi Dolne na podstawie umowy o wymianie terytorium pomiędzy PRL i ZSRR, po sześciu latach wróciły do Polski. We wsi znajdowała się cerkiew greckokatolicka z 1844 roku, która służyła jako magazyn nawozów i materiałów budowlach.
W 1971 roku dekretem bpa Ignacego Tokarczuka została erygowana parafia "pw. Matki Bożej Różańcowej", z wydzielonego terytorium parafii NMP Królowej Polski w Ustrzykach Dolnych. 
Początkowo siedzibą parafii była Łodyna, a na kościół parafialny zaadaptowano dawną cerkiew w Łodynie.
W 1973 roku została odzyskana cerkiew w Brzegach Dolnych, gdzie w 1975 roku została przeniesiona siedziba parafii.
Na terenie parafii jest 800 wiernych (w tym: Brzegi Dolne – 378, Dźwiniacz – 195, Łodyna – 257).

</doc>
<doc id="3216977" url="https://pl.wikipedia.org/wiki?curid=3216977" title="Parafia Narodzenia Najświętszej Maryi Panny w Krościenku">
Parafia Narodzenia Najświętszej Maryi Panny w Krościenku

Parafia Narodzenia Najświętszej Maryi Panny w Krościenku − parafia rzymskokatolicka znajdująca się w archidiecezji przemyskiej, w dekanacie Ustrzyki Dolne. 
Historia.
Krościenko było lokowane w 1555 roku na prawie wołoskim. W 1939 roku tereny te weszły w skład ZSRR, a w 1951 roku na podstawie umowy o wymianie terytorium pomiędzy PRL i ZSRR powróciły do Polski. Po wysiedleniu Ukraińców, w Krościenku osiedlono komunistycznych emigrantów greckich, których część w latach 70. XX wieku powróciła do Grecji. 
W latach 1956–1971 miejscowa cerkiew była przez Greków użytkowana jako owczarnia i magazyn, co przyczyniło się do jej znacznej dewastacji. W 1971 roku cerkiew została odzyskana przez kościół rzymskokatolicki. W 1973 roku została erygowana parafia "pw. Narodzenia Najświętszej Maryi Panny". W latach 1972–1973 kościół został wyremontowany.
Na terenie parafii jest 611 wiernych (w tym: Krościenko – 320, Liskowate – 153, Stebnik – 147).
W 1974 roku w Liskowatem, na kościół filialny została przejęta miejscowa cerkiew, która w 1976 roku była remontowana.
W latach 1995–1996 zbudowano murowany kościół filialny.

</doc>
<doc id="3216978" url="https://pl.wikipedia.org/wiki?curid=3216978" title="Parafia Matki Bożej Różańcowej w Wańkowej">
Parafia Matki Bożej Różańcowej w Wańkowej

Parafia Matki Bożej Różańcowej w Wańkowej − parafia rzymskokatolicka znajdująca się w archidiecezji przemyskiej, w dekanacie Ustrzyki Dolne.
Historia.
Wańkowa wcześniej należała do parafii w Ropience, skąd w 1985 roku przeniesiono dawną drewnianą cerkiew i zaadaptowano na kościół parafialny. W 1985 roku została erygowana parafia "pw. Matki Bożej Różańcowej", a w 1986 roku bp Ignacy Tokarczuk dokonał poświęcenia kościoła. 
W latach 1993–2016 proboszczem parafii był ks. Marek Siedlecki.
Na terenie parafii jest 958 wiernych (w tym: Wańkowa – 482, Brelików – 16, Leszczowate – 76, Paszowa – 215, Serednica – 67, Wola Romanowa – 7).

</doc>
<doc id="3216979" url="https://pl.wikipedia.org/wiki?curid=3216979" title="Parafia Matki Bożej Nieustającej Pomocy w Myczkowie">
Parafia Matki Bożej Nieustającej Pomocy w Myczkowie

Parafia Matki Bożej Nieustającej Pomocy w Myczkowie − parafia rzymskokatolicka znajdująca się w archidiecezji przemyskiej, w dekanacie Solina. 
Na terenie parafii jest 500 wiernych.

</doc>
<doc id="3216980" url="https://pl.wikipedia.org/wiki?curid=3216980" title="Parafia Matki Bożej Częstochowskiej w Myczkowcach">
Parafia Matki Bożej Częstochowskiej w Myczkowcach

Parafia Matki Bożej Częstochowskiej Myczkowcach − parafia rzymskokatolicka, znajdująca się w archidiecezji przemyskiej, w dekanacie Solina.
Historia.
W 1376 roku pojawiła się pierwsza wzmianka o Myczkowcach. W latach 1910–1912 grekokatolicy zbudowali murowaną cerkiew św. Jerzego, która w 1913 roku została poświęcona. Po II wojnie światowej w cerkwi urządzono magazyn zbożowy. W 1957 roku cerkiew została zaadaptowana na kościół filialny, który w 1963 roku poświęcił bp Stanisław Jakiel. 
18 czerwca 1979 roku dekretem bpa Ignacego Tokarczuka została erygowana parafia "pw. Matki Bożej Częstochowskiej", z wydzielonego terytorium parafii Uherce.
Na terenie parafii jest 632 wiernych (w tym: Myczkowce – 430, Zwierzyń – 202).
Kościół filialny.
W Zwierzyńiu zaadaptowano dawną cerkiew na kościół filialny "pw. św. Jana Chrzciciela".
W 1994 roku przy cudownym źródełku Tadeusz Łukacz zbudował grotę Matki Bożej Fatimskiej, która 24 września 1995 roku została poświęcona przez bpa Edwarda Frankowskiego. Następnie Tadeusz Łukacz zbudował stacje drogi krzyżowej, którą w maju 2009 roku poświęcił bp Adam Szal.

</doc>
<doc id="3216981" url="https://pl.wikipedia.org/wiki?curid=3216981" title="Brus Laguna">
Brus Laguna

Brus Laguna – gmina ("municipio") w północno-wschodnim Hondurasie, w departamencie Gracias a Dios. W 2010 roku zamieszkana była przez około 14,3 tys. mieszkańców. Siedzibą administracyjną jest miejscowość Brus Laguna.
Położenie.
Gmina położona jest w północnej części departamentu. Graniczy z gminami:
Od północy obszar ogranicza Ocean Atlantycki.
Miejscowości.
Według Narodowego Instytutu Statystycznego Hondurasu na terenie gminy położone były następujące miejscowości:

</doc>
<doc id="3216983" url="https://pl.wikipedia.org/wiki?curid=3216983" title="I’m in Love">
I’m in Love

I’m in Love – siódmy album studyjny szwedzkiej piosenkarki Sanny Nielsen, wydany 2 marca 2011 przez wytwórnię Lionheart International.
Płyta była notowana na 3. miejscu na oficjalnej szwedzkiej liście sprzedaży. Wydawnictwo znalazło się na 65. miejscu najlepiej sprzedających się albumów w Szwecji w 2011 roku.
Krążek promowały 4 single: „Devotion”, „Part of Me”, „I’m in Love” i „Can’t Stop Love Tonight”.

</doc>
<doc id="3216984" url="https://pl.wikipedia.org/wiki?curid=3216984" title="Racing Team Holland">
Racing Team Holland

Racing Team Holland – holenderski zespół wyścigowy, założony w 1963 roku przez Erika Hazelhoffa Roelfzema i Bena van Markena. W historii startów ekipa pojawiała się w stawce IT GT, Masters of Formula 3, 24 Hours of Spa, Blancpain Endurance Series, GT4 European Cup oraz w Formule 3 (Europejska Formuła 3).

</doc>
<doc id="3216985" url="https://pl.wikipedia.org/wiki?curid=3216985" title="Ruchańce drożdżowe">
Ruchańce drożdżowe

Ruchańce drożdżowe (placki ruchane) – lekko słodkie, okrągłe, czasem owalne, pulchne racuszki z ciasta drożdżowego. Potrawa popularna na Kujawach.
Jest to potrawa prosta i szybka w przygotowaniu. Sporządza się je z mąki, drożdży, mleka, jaj, roztopionego masła i soli. Wyrobione ciasto formuje się w niewielkie placuszki i zostawia do wyrośnięcia, po czym smaży w niewielkiej ilości oleju roślinnego lub smalcu. Niegdyś ruchańce przyjmowały wielkość patelni. Lista produktów tradycyjnych przyjmuje, że wartość średnicy gotowych racuszków powinna wynosić 8-10 cm a ich grubość – ok. 1,5-2,5 cm.
Ruchańce drożdżowe podaje się zazwyczaj posypane cukrem pudrem, ewentualnie z powidłami lub marmoladą. Dawniej podawano je m.in. z twarożkiem a nawet z żurem. Przygotowywano je głównie podczas karnawału. 
Ruchańce drożdżowe wpisane są na "Listę produktów tradycyjnych" województwa kujawsko-pomorskiego.

</doc>
<doc id="3216986" url="https://pl.wikipedia.org/wiki?curid=3216986" title="Dzikamai Gwaze">
Dzikamai Gwaze

Dzikamai Andre Gwaze (ur. 22 kwietnia 1989 w Harare) – zimbabwejski piłkarz występujący na pozycji pomocnika w polskim klubie Górnik Zabrze. Wychowanek Darryn Textiles Africa United, w swojej karierze reprezentował także barwy KS-u Wisła, LZS-u Piotrówka oraz Pogoni Szczecin.

</doc>
<doc id="3216987" url="https://pl.wikipedia.org/wiki?curid=3216987" title="Placki ruchane">
Placki ruchane



</doc>
<doc id="3216988" url="https://pl.wikipedia.org/wiki?curid=3216988" title="Ruchańce">
Ruchańce



</doc>
<doc id="3216989" url="https://pl.wikipedia.org/wiki?curid=3216989" title="Parafia Matki Bożej Różańcowej w Wzdowie">
Parafia Matki Bożej Różańcowej w Wzdowie

Parafia Matki Bożej Różańcowej w Wzdowie − parafia rzymskokatolicka, znajdująca się w archidiecezji przemyskiej, w dekanacie Jaćmierz. 

</doc>
<doc id="3216991" url="https://pl.wikipedia.org/wiki?curid=3216991" title="Trybunał inkwizycji w Belluno">
Trybunał inkwizycji w Belluno

Trybunał inkwizycji w Belluno – sąd inkwizycyjny, działający w latach 1546–1806 i mający swą siedzibę w Belluno w Republice Weneckiej. Był kierowany przez inkwizytorów z zakonu franciszkanów konwentualnych i należał do struktur inkwizycji rzymskiej.
Historia.
Diecezja Belluno od 1254 znajdowała się w granicach prowincji inkwizytorskiej Marchii Trewizańskiej, w której posługę inkwizytorską sprawowali franciszkańscy inkwizytorzy wyznaczani przez swoje władze zakonne. W XV i na początku XVI wieku diecezja ta podlegała co do zasady inkwizytorom generalnym z siedzibą w Wenecji.
Do właściwego utworzenia trybunału inkwizycyjnego w Belluno doszło w roku 1546, a więc cztery lata po utworzeniu przez papieża Pawła III Kongregacji Rzymskiej i Powszechnej Inkwizycji, której zadaniem było koordynowanie działalności inkwizycyjnej we Włoszech przeciwko wpływom reformacji. Pierwszym inkwizytorem był Domenico Fortunato, mianowany przez prowincjała franciszkańskiej prowincji św. Antoniego. Wkrótce potem (prawdopodobnie w 1566) prawo nominacji inkwizytorów Belluno przejęła Kongregacja Rzymskiej i Powszechnej Inkwizycji.
W drugiej połowie XVI wieku inkwizytorzy Belluno blisko współpracowali z trzema kolejnymi biskupami Belluno w zwalczaniu herezji protestanckich, m.in. towarzyszyli im podczas licznych wizytacji duszpasterskich. Od końca XVI wieku inkwizytorom Belluno podlegała także diecezja Feltre.
Republika Wenecka przestała istnieć w wyniku inwazji rewolucyjnej Francji w 1797. Po pokoju w Campo Formio (17 października 1797) Belluno znalazło się w granicach Austrii. Kilka lat później, w wyniku kolejnej wojny francusko-austriackiej, zostało włączone do utworzonego przez Napoleona Bonaparte Królestwa Włoch, którego władze nie zamierzały tolerować dłużej działalności inkwizycji. Dekretem z dnia 28 lipca 1806 konwent S. Pietro w Belluno został rozwiązany, co oznaczało jednocześnie także likwidację trybunału inkwizycyjnego. Rok wcześniej zmarł ostatni inkwizytor Belluno Damiano Miari.
Trybunał inkwizycji w Feltre (1558–1562).
Diecezja Feltre stanowiła początkowo odrębny okręg inkwizytorski. Już od 1530 tamtejszy sąd biskupi wytaczał procesy podejrzanym o herezję, a 10 grudnia 1558 Kongregacja Rzymskiej i Powszechnej Inkwizycji mianowała dla niej inkwizytora w osobie franciszkanina Antonio dal Covolo. Sprawował on swój urząd niespełna cztery lata, ale nie miał następcy. Pod koniec XVI wieku diecezja Feltre stała się częścią okręgu Belluno.
Organizacja.
Siedzibą trybunału był franciszkański konwent S. Pietro w Belluno. Na czele trybunału stał zawsze jeden inkwizytor wywodzący się z zakonu franciszkanów konwentualnych. Podlegał mu jeden wikariusz (zastępca). Jurysdykcji inkwizytora Belluno podlegały diecezje Belluno i Feltre. Trybunał z Belluno jako jeden z nielicznych we Włoszech nie dysponował nigdy własnym więzieniem.
Archiwum.
Właściwe archiwum trybunału inkwizycyjnego w Belluno prawdopodobnie zaginęło. W archiwach diecezjalnych Belluno i Feltre znajduje się jednak pokaźna ilość dokumentacji z procesów inkwizycyjnych, jakie odbyły się w tych diecezjach w drugiej połowie XVI wieku.

</doc>
<doc id="3217007" url="https://pl.wikipedia.org/wiki?curid=3217007" title="Porsche 936/78">
Porsche 936/78

Porsche 936

</doc>
<doc id="3217038" url="https://pl.wikipedia.org/wiki?curid=3217038" title="Porsche 935/77">
Porsche 935/77

Porsche 935

</doc>
<doc id="3217044" url="https://pl.wikipedia.org/wiki?curid=3217044" title="Batalion „Oaza”">
Batalion „Oaza”

Batalion „Oaza” – zgrupowanie Armii Krajowej utworzone wiosną 1944 roku w 5. Rejonie (o kryptonimie „Oaza”) V Obwodu AK warszawskiego Dolnego Mokotowa, uczestniczące w powstaniu warszawskim.
Geneza.
W pierwszym okresie okupacji niemieckiej na Sadybie została utworzona przez Melchiora Czesława Szczubełka „Jaszczura” tajna organizacja wojskowa o kryptonimie „Warszawianka” działająca w strukturach Służby Zwycięstwu Polski. Obejmowała ona swym zasięgiem teren od Wilanowa do ul. Chełmskiej, ul. Sobieskiego do Wisły. 15 czerwca 1943 roku „Warszawianka” została podporządkowana Armii Krajowej jako 5. Rejon Obwodu V – Mokotów. Komendantem rejonu został ppor. „Jaszczur” (M. Czesław Szczubełek). Rejon 5. przyjął kryptonim „Oaza”.
W kwietniu 1944 roku komendantowi 5. Rejonu została podporządkowana 8 kompania WSOP pod dowództwem ppor. rez. Wenancjusza Kuklińskiego „Romana” oraz 3 baon WSOP por. Aleksandra Dąbskiego „Wilka”. W ramach tego Rejonu utworzono baon szkieletowy „Oaza” (dowódcą został rtm. Emil Alfons Vacqueret „Gryf”), który na godzinę „W” składał się z trzech kompanii strzeleckich, kompanii kaem, plutonu saperów, plutonu łączności i sanitariatu. Kompanie liczyły po kilkadziesiąt osób.
Powstanie warszawskie.
1 sierpnia.
"Ordre de bataille" na godzinę „W”.
Na koncentrację (przy mostku nad Jeziorkiem Czerniakowskim) zgłosiło się 211 żołnierzy, a więc 100% stanu ewidencyjnego, w tym 13 oficerów, 5 podchorążych, 43 podoficerów, 126 szeregowców i 24 kobiety.
1 Kompania 500 – ppor. rez. Stanisław Kazubski „Stasiw”
2 Kompania 501 – ppor. Ryszard Kitalla „Huragan” (zginął 2 sierpnia pod Wolicą)
3 Kompania 502 – ppor. rez. piech. Józef Goszyk „Grot” (zginął 2 sierpnia pod Wolicą)
4 Kompania ckm 503 – st. sierż. Stanisław Ratajczak „Wojtek”
Batalion dysponował lkm-em typu Bergmann, 30 pistoletami, 800 granatami filipinkami i 180 butelkami zapalającymi.
Działania 1 sierpnia.
1 sierpnia 1944 roku godz. 11:00 w mieszkaniu por. „Jaszczura” przy ul. Morszyńskiej 3 odbyła się odprawa, na której powiadomiono poszczególnych dowódców o godzinie „W” i przypomniano zadania ciążące na Rejonie. Na kwaterę dowództwa „Jaszczur” wybrał willę przy Powsińskiej 24 (dzisiaj 104) (Willa Podgórskich).
Pierwsza kompania miała obsadzić ul. Powsińską, zaś 3 kompania ul. Sobieskiego na wysokości Fosy Bernardyńskiej przy ul. Idzikowskiego, by w ten sposób zamknąć drogi wylotowe z Warszawy. Siły niemieckie na Sadybie były niewielkie. Załoga Fortu Czerniakowskiego liczyła około 50 żołnierzy, w pobliżu figury św. Jana Nepomucena za ul. Ojcowską (obecnie przy skrzyżowaniu ul. Wiertniczej i ul. Augustówka) mieściło się stanowisko reflektora przeciwlotniczego z kilkuosobową załogą, drugie natomiast w pobliżu placu Bernardyńskiego między ulicą Idzikowskiego a Powsińską. Część oficerów Rejonu proponowała, aby najpierw uderzyć na fort, a potem przejść do natarcia na reflektor przy placu Bernardyńskim, ale por. Jaszczur sprzeciwił się temu, twierdząc, że nie otrzymał takiego rozkazu z Komendy V Obwodu. Do oddziałów Sadyby dołączył się także por. „Wilk” z kompanią WSOP.
1 sierpnia zdobyto stanowisko reflektora przeciwlotniczego, biorąc 7 jeńców i zdobywając karabin maszynowy MG 15 i kilka innych pozycji uzbrojenia.
2–18 sierpnia.
2 sierpnia o świcie komendant „Jaszczur”, po przegranej potyczce z Niemcami na ul. Sobieskiego i poniesieniu kolejnych strat, rozwiązał oddziały Rejonu i z kompanią kaem st. sierż. Stanisława Ratajczaka „Wojtka” utworzył oddział, który bez strat wycofał się do Lasu Kabackiego, gdzie pod nazwą Kompanii Warszawskiej podporządkował się komendantowi 5. Rejonu Obwodu „Obroża”. Pozostali żołnierze zeszli do konspiracji. „Jaszczur” pozostał na Sadybie, gdzie już 3 sierpnia nawiązał kontakt z dowódcą Zgrupowania Pułku „Baszta” Stanisławem Kamińskim „Danielem”. Fort Dąbrowskiego („Czerniaków“) został 7 sierpnia opuszczony przez Niemców i obsadzony przez załogę „Jaszczura”.
18–25 sierpnia.
Działania w okresie 18–25 sierpnia.
18 sierpnia kompania kaem wróciła z lasu i została wcielona do 1 kompanii 5. Rejonu kpt. cichociemnego „Cichego” Juliana Kozłowskiego. Kompania stoczyła walki 18/19 sierpnia w Wilanowie, gdzie poległ kpt. „Cichy”, na placu Bernardyńskim i na ul. Czerniakowskiej, w okolicy Chełmskiej. 19 sierpnia zbudowano pierwszą barykadę w poprzek ul. Powsińskiej (na wysokości ul. Morszyńskiej). W dniach od 19 do 24 sierpnia trwało intensywne natarcie sił niemieckich na pozycje polskie. Cała Sadyba stała w ogniu, jednak nie została spacyfikowana przez Niemców.
Od 22 sierpnia 1944 roku Sadybę zasiliły oddziały przeprawiające się przez Wisłę z Grochowa, Pragi i Obwodu w liczbie ok. 200 żołnierzy. 
"Ordre de bataille" na 18 sierpnia.
Z oddziałów 5. Rejonu i z żołnierzy WSOP tego rejonu zorganizowano l kompanię: 
26 sierpnia – 1 września.
Działania w okresie 25 sierpnia – 1 września.
26 sierpnia 1944 roku odtworzono baon „Oaza”, pod dowództwem kpt. Jacka Wyszogrodzkiego „Janusza” w składzie 3 kompanii: por. Czesława Zawadzkiego „Leguna”, por. Floriana Kołodziejczyka „Maksa”, por. Janusza Spiechowicza „Barnaby” i plutonu PAL por. Stanisława Ziemskiego „Genka”. „Daniel” zasilił batalion o resztki Dywizjonu „Jeleń” i o 2 kompanię WSOP por. Juliusza Nehrebeckiego „Hipa”. 29 sierpnia walki w okolicach Fortu Dąbrowskiego ponownie rozgorzały. 1 września 1944 roku około godz. 11:00 w narożne kazamaty Fortu Czerniakowskiego uderzyła bomba, od której zginęło powstańcze dowództwo Sadyby: 24 oficerów i żołnierzy, w tym por. Szczubełek. Inne źródła wskazują na godz. 17:00. Niemieckie natarcie trwało dalej. Sadyba zamieniała się w pogorzelisko, powstańcy wycofywali się w kierunku Placu Bernardyńskiego, później w kierunku ul. Chełmskiej.
Punkty sanitarne baonu „Oaza” rozmieszczone były m.in. przy ul. Okrężnej i Morszyńskiej oraz w Willi Podgórskich przy ul. Powsińskiej 24.
"Ordre de bataille" na 26 sierpnia.
l kompania (Legun) – por. Czesław Zawadzki „Legun”
2 kompania – por. Florian Kołodziejczak „Maks”
3 kompania (Sadyba) – por. Janusz Spiechowicz „Barnaba” (kontuzjowany 27 sierpnia, po nim dowódcą był Wenancjusz Kukliński „Roman”, który zginął 1 września)
pluton PAL por. por. Stanisława Ziemskiego „Genka” – w rejonie Cmentarza Czerniakowskiego
pluton 687 „Grochów” ppor. Witolda Pruszko (ranny 2 września)
2 kompania WSOP por. „Hipa” (Juliusz Nehrebecki)
i grupa por. Zbigniewa Drzewicy-Wasilewskiego „Macieja”.
2–27 września.
Walki w okresie 2–27 września.
2 września zdziesiątkowany Batalion „Oaza” wycofał się na Dolny Mokotów. Od 3 do 27 września walczył w rejonach ulic: Piaseczyńska, Konduktorska, na Sielcach, Dolnej i Puławskiej. Do 16 września bronił Sielc wraz z Batalionem „Ryś”. Przy wsparciu innych oddziałów, „Oaza” zamykała nieprzerwanie ulicę Belwederską, broniąc łączności Dolnego Mokotowa z Górnym. Po upadku Sielc z resztek Batalionów „Ryś” i „Oaza” dowodzonych chwilowo przez wcześniejszego dowódcę Batalionu „Ryś” rtm. cc Andrzeja Czaykowskiego „Gardę” i innych oddziałów sformowano pod dowództwem kpt. Jacka Wyszogrodzkiego „Janusza” („Garda” został jego zastępcą) Batalion „Oaza-Ryś”, który wszedł w skład Pułku „Waligóra” dowodzonego przez ppłk. Adama Remigiusza Grocholskiego „Waligórę”. Po zranieniu ppłk. „Waligóry” 25 września Jacek Wyszogrodzki objął dowodzenie 30 Pułkiem Piechoty AK „Waligóra”. Wcześniej, 21 września 30 Pułk Piechoty AK „Waligóra” wszedł w skład 10 Dywizji Piechoty AK im. Macieja Rataja. 
27 września Mokotów skapitulował.
"Ordre de bataille" na 15 września.
W czasie powstania poległo 180 żołnierzy spośród ponad 500 walczących żołnierzy Batalionu „Oaza”. Na Cmentarzu Czerniakowskim znajdują się groby sześćdziesięciu żołnierzy Batalionu „Oaza”. Na cmentarzu w Wilanowie są 32 groby kryjące ciała 171 powstańców warszawskich Pułku „Baszta”, Batalionu „Oaza” i Pułku „Waligóra” (pluton „Grochów” i dywizjon „Jeleń”).
Upamiętnienie.
Na warszawskiej Sadybie znajduje się uliczka Batalionu „Oaza”. Nazwę nadano 18 grudnia 1992 roku.
W Parku Czesława Szczubełka (wokół ul. Morszyńskiej i fosy Fortu Czerniakowskiego w Warszawie) znajduje się głaz z wyrytym napisem upamiętniającym żołnierzy Batalionu „Oaza” o treści: „Pamięci żołnierzy AK Batalionu «Oaza» 1939–1944”.

</doc>
<doc id="3217045" url="https://pl.wikipedia.org/wiki?curid=3217045" title="Chris Cord">
Chris Cord

Chris Cord (ur. 15 lipca 1940 roku) – amerykański kierowca wyścigowy.
Kariera.
Cord rozpoczął karierę w międzynarodowych wyścigach samochodowych w 1978 roku od startu w grupie 5 +2.0 24-godzinnego wyścigu Le Mans, w którym odniósł zwycięstwo w swojej klasie, a w klasyfikacji generalnej był piąty. W późniejszych latach Amerykanin pojawiał się także w stawce World Sportscar Championship, World Challenge for Endurance Drivers, World Championship for Drivers and Makes, IMSA Camel GT Championship, IMSA GTU Championship, IMSA Camel GTO, International Race Of Champions oraz IMSA Camel GTP Championship.

</doc>
<doc id="3217046" url="https://pl.wikipedia.org/wiki?curid=3217046" title="Rick Knoop">
Rick Knoop

Rick Knoop (ur. 8 lipca 1953 roku) – amerykański kierowca wyścigowy.
Kariera.
Knoop rozpoczął karierę w międzynarodowych wyścigach samochodowych w 1979 roku od startu w wyścigu SCCA Citicorp Can-Am Challenge, którego jednak nie ukończył. W późniejszych latach Amerykanin pojawiał się także w stawce 24-godzinnego wyścigu Le Mans, World Sportscar Championship, World Challenge for Endurance Drivers, World Championship for Drivers and Makes, IMSA Camel GT Championship, IMSA GTU Championship, IMSA Camel GTO, FIA World Endurance Championship, IMSA Camel GTP Championship, NASCAR Winston Cup, SCCA/Escort Endurance Championship, American Le Mans Series, Grand American Rolex Series, 24-godzinnego wyścigu Daytona oraz 12-godzinnego wyścigu Sebring.

</doc>
<doc id="3217047" url="https://pl.wikipedia.org/wiki?curid=3217047" title="Polski alfabet Braille'a">
Polski alfabet Braille'a



</doc>
<doc id="3217048" url="https://pl.wikipedia.org/wiki?curid=3217048" title="Alfredo Guaraná">
Alfredo Guaraná

Alfredo Guaraná Menezes – brazylijski kierowca wyścigowy.
Kariera.
Guaraná rozpoczął karierę w międzynarodowych wyścigach samochodowych w 1973 roku od gościnnych startów w klasie A Brazilian Saloon Cars Division 3, gdzie odniósł jedno zwycięstwo. W późniejszych latach Brazylijczyk pojawiał się także w stawce Brazylijskiej Formuły Super Vee, Formuły Volkswagen 1600, 24-godzinnego wyścigu Le Mans, Stock Car Brasil, Mil Milhas Brasileiras oraz Brazylijskiej Formuły 2.

</doc>
<doc id="3217049" url="https://pl.wikipedia.org/wiki?curid=3217049" title="Alfredo Guarana">
Alfredo Guarana

Alfredo Guaraná

</doc>
<doc id="3217052" url="https://pl.wikipedia.org/wiki?curid=3217052" title="Paulo Gomes">
Paulo Gomes

Paulo de Mello Gomes (ur. 14 kwietnia 1948 roku w Ribeirão Preto) – brazylijski kierowca wyścigowy.
Kariera.
Gomes rozpoczął karierę w międzynarodowych wyścigach samochodowych w 1974 roku od gościnnych startów w klasie C Brazilian Saloon Cars Division 3. Z dorobkiem dwudziestu punktów uplasował się tam na szóstej pozycji w klasyfikacji generalnej. W późniejszych latach Brazylijczyk pojawiał się także w stawce Włoskiej Formuły 3, Brytyjskiej Formuły 3 - Mallory Park Griffin Golden Helmet, Brytyjskiej Formuły 3 BARC, Brytyjskiej Formuły 3 BRDC Shellsport, 24-godzinnego wyścigu Le Mans, Stock Car Brasil, Mil Milhas Brasileiras, Brazylijskiej Formuły Fiat, South American Supertouring Championship, Trofeo Maserati Brazil oraz A Audi DTCC.

</doc>
<doc id="3217053" url="https://pl.wikipedia.org/wiki?curid=3217053" title="Paulo de Mello Gomes">
Paulo de Mello Gomes

Paulo Gomes

</doc>
<doc id="3217054" url="https://pl.wikipedia.org/wiki?curid=3217054" title="Mário Amaral">
Mário Amaral

Mário Amaral – brazylijski kierowca wyścigowy. Zdobywca drugiego miejsca w grupie 5 +2.0 24-godzinnego wyścigu Le Mans w 1978 roku.

</doc>
<doc id="3217055" url="https://pl.wikipedia.org/wiki?curid=3217055" title="Porsche 935/78">
Porsche 935/78

Porsche 935

</doc>
<doc id="3217056" url="https://pl.wikipedia.org/wiki?curid=3217056" title="Brytyjskie królowe">
Brytyjskie królowe

Królowe Wielkiej Brytanii – jest to chronologiczny spis żon władców brytyjskich, a także ewentualnych małżonków panujących królowych (tzw. książąt małżonków). W nawiasach podane są ich daty życia i śmierci, obok podane jest również imię ich królewskiego małżonka.
Żony monarchów na Wyspach Brytyjskich przed 1707: 

</doc>
<doc id="3217060" url="https://pl.wikipedia.org/wiki?curid=3217060" title="Edward Vesala">
Edward Vesala

Edward Vesala właśc. Martti Juhani Vesala (ur. 15 lutego 1945 w Mäntyharju, zm. 4 grudnia 1999 w Yläne) – fiński perkusista, awangardowy kompozytor jazzowy, aranżer, lider wielu zespołów.
Studiował teorię muzyki i grę na perkusji w Akademii Sibeliusa w Helsinkach. 
Karierę muzyczną rozpoczął w latach 60. grając na perkusji w fińskich zespołach jazzowych i rockowych. W latach 70. kierował zakładanymi przez siebie zespołami jazzowymi, był też członkiem zespołu polskiego trębacza jazzowego Tomasza Stańki, grał z prowadzonym przez Toto Blanke zespołem Electric Circus oraz z norweskim saksofonistą Janem Garbarkiem.
Nagrywał m.in. dla znanej niemieckiej wytwórni ECM Records. W 1978 założył własną wytwórnię płytową Leo Records.
W latach 80. i 90. ub.w. nagrywał płyty z własnymi kompozycjami, które w wyjątkowy sposób łączyły jazz, muzykę poważną, tango i muzykę folkową. Wykonywał je ze zorganizowanym i prowadzonym przez siebie zespołem Sound and Fury, który tworzyło ok. dziesięciu muzyków (w większości uczniów Vesali). Bardziej znanymi członkami byli: saksofoniści Jorma Tapio i Pepa Päivinen, gitarzyści Raoul Björkenheim i Jimi Sumen oraz harfistka grająca również na instrumentach klawiszowych Iro Haarla, która była żoną Vesali.
Muzyk zmarł z powodu niewydolności serca w swoim domu w Yläne (Finlandia), w wieku 54 lat.
Dyskografia (wybór).
jako muzyk sesyjny.
z zespołem Jana Garbarka
z zespołem Tomasza Stańki
z zespołem Kenny'ego Wheelera

</doc>
<doc id="3217063" url="https://pl.wikipedia.org/wiki?curid=3217063" title="Człowiek z księżyca">
Człowiek z księżyca



</doc>
<doc id="3217065" url="https://pl.wikipedia.org/wiki?curid=3217065" title="Parafia św. Stanisława Kostki w Tywoni">
Parafia św. Stanisława Kostki w Tywoni

Parafia św. Stanisława Kostki w Tywoni − parafia rzymskokatolicka znajdująca się w archidiecezji przemyskiej, w dekanacie Jarosław I. 
Historia.
Wieś Tywonia powstała przed 1387 rokiem. W 1594 roku Anna Ostrogska przekazała folwark w Tywoni jarosławskim jezuitom. W XVII wieku w szkole jezuickiej rozwinął się kult św. Stanisława Kostki, a wierni pielgrzymowali do kaplicy "pw. św. Stanisława Kostki" znajdującej się na polach Tywoni. W latach 1777–1944 folwarkiem zarządzali Siemińscy. 
W 1865 roku zbudowano murowaną kaplicę, a w 1949 roku dekretem bpa Franciszka Bardy została erygowana parafia, z wydzielonego terytorium parafii Jarosław-Fara. W latach 1978–1979 zbudowano obecny murowany kościół, według projektu arch. H. Siegiela, który w 1979 roku został poświęcony przez bpa Ignacego Tokarczuka. W 1983 roku Zygmunt Wigliusz wykonał polichromię. W latach 1974–2006 proboszczem parafii był ks. Stanisław Bachta.
Na terenie parafii jest 1402 wiernych (w tym: Tywonia – 610, ul. Lotników – 80, Maleniska - część – 520, Szczytna –188).

</doc>
<doc id="3217066" url="https://pl.wikipedia.org/wiki?curid=3217066" title="Parafia Matki Bożej Nieustającej Pomocy w Pełkiniach-Wygarkach">
Parafia Matki Bożej Nieustającej Pomocy w Pełkiniach-Wygarkach

Parafia Matki Bożej Nieustającej Pomocy w Pełkiniach-Wygarkach − parafia rzymskokatolicka znajdująca się w archidiecezji przemyskiej, w dekanacie Jarosław I. 
Historia.
W 1889 roku w pałacu znajdującym się na Wygarkach zamieszkał na stałe książę Witold Czartoryski po ślubie z hrabiną Jadwigą z Dzieduszyckich, którzy byli bardzo religijni. W 1893 roku zostały sprowadzone zakonnice Służebniczki starowiejskie; również w 1893 roku zbudowano ochronkę. W 1920 roku w Pałacu powstała druga kaplica; pierwszym historycznie znanym kapelanem był ks. Bachota. Następnie przez 25 lat był franciszkanin o. Dzięba; było Bractwo Różańcowe i Krucjata Eucharystyczna. 
Podczas II wojny światowej ukrywał się w Wygarkach aż do 26 marca 1945 roku ks. Kazimierz Kowalski (późniejszy biskup pelpliński). Kolejnymi kapelanami byli: ks. Ostrowski (1945), ks. Władysław Wołek (1945), ks. Michał Czajkowski (1946-1952), ks. Bednarski (1952-1953), ks. Antoni Wisz - Michalita (1953-1958), ks. Franciszek Malak (1958-1964), ks. Czesław Piotrowski (1964), ks. Marian Burczyk (1964-1965), ks. Władysław Świsłocz (1965), ks. Stanisław Ostrowski (1965-1974). 
W 1957 roku ze Starej Wsi przywieziono cudowny obraz Matki Bożej Nieustającej Pomocy. 8 lutego 1974 roku bp Ignacy Tokarczuk przyznał prawa do prowadzenia samodzielnego ośrodka duszpasterskiego.
Na terenie parafii jest 542 wiernych (w tym: Wygarki – 374, Kruhel – 168).

</doc>
<doc id="3217067" url="https://pl.wikipedia.org/wiki?curid=3217067" title="Parafia św. Józefa w Muninie">
Parafia św. Józefa w Muninie

Parafia św. Józefa w Muninie − parafia rzymskokatolicka znajdująca się w archidiecezji przemyskiej, w dekanacie Jarosław II.
Historia.
7 kwietnia 1607 roku Anna Ostrogska przekazała Muninę jako uposażenie dla jarosławskich Jezuitów. Od 1635 roku wieś była przekazywana rodom magnackim. W 1881 roku w Muninie było 860 rzymsko-katolików, 290 grekokatolików i 19 żydów. W 1906 roku założono cmentarz gromadzki.
W latach 1907–1910 na cmentarzu w Muninie z fundacji mieszkańców Muniny i hrabiny Zofii Sienieńskiej, została zbudowana kaplica cmentarna. W 1910 roku staraniem Grzegorza i Agnieszki Jasiewiczów, przybyły siostry Służebniczki Starowiejskie NMP Niepokalanie Poczętej, które prowadziły ochronkę.
1 sierpnia 1945 roku dekretem bpa Franciszka Bardy została utworzona expozytura w Muninie, której expozytami byli: ks. Ludwik Wawrzyszko, ks. Marcin Myszak i ks. Adam Ablewicz. W latach 1945–1948 kaplica cmentarna została powiększona i przekształcona na kościół parafialny. W 1946 roku zbudowano plebanię.
19 lutego 1948 roku expozytura została podniesiona do godności parafii pw. św. Józefa. Gdy kościół okazał się za mały dla potrzeb duszpasterskich, 1958 roku podjęto decyzję o budowie nowego kościoła, ale władze komunistyczne nie wydały pozwolenia. 
W 2002 roku rozpoczęto budowę nowego kościoła, według projektu architekta inż. Stanisława Babinetza, a 19 listopada 2003 roku wmurowano kamień węgielny. 31 października 2010 roku odbyła się konsekracja kościoła, której dokonał abp Józef Michalik.
Na terenie parafii jest 1 630 wiernych.

</doc>
<doc id="3217073" url="https://pl.wikipedia.org/wiki?curid=3217073" title="Joyce Anelay">
Joyce Anelay

Joyce Anne Anelay, Baroness Anelay of St Johns (ur. 17 lipca 1947) – brytyjska polityk, członkini Partii Konserwatywnej, par dożywotni.
W 6 sierpnia 2014 lady Anelay została szefową Biura Spraw Zagranicznych oraz Wspólnoty w koalicyjnym rządzie Camerona.

</doc>
<doc id="3217075" url="https://pl.wikipedia.org/wiki?curid=3217075" title="Theth">
Theth

Theth (alb. "Thethi") – wieś w gminie Shalë, w północnej Albanii w Górach Północnoalbańskich, położona w okolicach źródeł rzeki Shalë, która w tym swym górnym biegu nosi nazwę Thethit (alb. "Luni i Thethit"). Wieś położona jest w Parku Narodowym Thethit na wysokości około 700 m n.p.m.. Jest jedną z najbardziej izolowanych osad w Europie. Obecnie staje się głównym ośrodkiem turystyki górskiej w Albanii. We wsi znajduje się zbudowany w 1892 roku Kościół w Theth oraz Muzeum Etnograficzne (dom Lulash Boshi). Jednym z najciekawszych obiektów jest zamknięta wieża zwana wieżą Nikoll Koçeku. Służyła jako schronienie na okres do 15 dni dla sprawcy przestępstwa zabójstwa lub okaleczenia przed karą zwyczajowej zemsty. W czasie tych 15 dni sprawca i jego rodzina miała czas na znalezienie członka starszyzny, który pełnił rolę adwokata, oraz przekonanie rodziny pokrzywdzonego do zaniechania krwawej zemsty - Gjakmarrja.

</doc>
<doc id="3217076" url="https://pl.wikipedia.org/wiki?curid=3217076" title="Piotr Kazimierz Wiażewicz">
Piotr Kazimierz Wiażewicz

Piotr Kazimierz Wiażewicz herbu Leliwa (zm. 2 kwietnia 1658 roku) – wójt smoleński w latach 1650-1657, wójt mścisławski w 1657 roku, wojewoda nowogródzki w 1653 roku, surogator grodzki smoleński w 1653 roku, kapitan smoleński w latach 1651-1652, wójt orszański w latach 1650-1657, marszałek Trybunału Głównego Wielkiego Księstwa Litewskiego w 1645 roku, podkomorzy mścisławski w 1644 roku, podwojewodzi smoleński w latach 1643-1653, stolnik mścisławski w 1632 roku.
Był elektorem Władysława IV Wazy w 1632 roku z województwa mścisławskiego.
Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z województwa mścisławskiego. 
Poseł na sejm 1634 roku, sejm zwyczajny 1637 roku, sejm 1638 roku, sejm 1640 roku, sejm 1641 roku.
Poseł na sejm 1650, 1652 (II), 1653 roku. Na sejmie 1653 roku wyznaczony z Koła Poselskiego komisarzem do zapłaty wojsku Wielkiego Księstwa Litewskiego.

</doc>
<doc id="3217084" url="https://pl.wikipedia.org/wiki?curid=3217084" title="Stanisław Albrycht Zenowicz">
Stanisław Albrycht Zenowicz

Stanisław Albrycht Zenowicz herbu Deszpot (zm. w grudniu 1665 roku) – marszałek Trybunału Głównego Wielkiego Księstwa Litewskiego w 1645 roku, podkomorzy oszmiański w latach 1649-1665, pisarz ziemski oszmiański w latach 1648-1649, dworzanin Jego Królewskiej Mości.
W 1648 roku był elektorem Jana II Kazimierza Wazy z województwa wileńskiego. Na sejmie 1653 roku wyznaczony z Koła Poselskiego komisarzem do zapłaty wojsku Wielkiego Księstwa Litewskiego. Poseł sejmiku oszmiańskiego na sejm zwyczajny 1654 roku, sejm 1661, 1662 roku, poseł na sejm nadzwyczajny 1652 roku, sejm 1653, 1655, 1666 (I) roku. Na sejmie 1662 roku wyznaczony z Koła Poselskiego komisarzem do zapłaty wojsku Wielkiego Księstwa Litewskiego.

</doc>
<doc id="3217088" url="https://pl.wikipedia.org/wiki?curid=3217088" title="Give in to Me">
Give in to Me



</doc>
<doc id="3217098" url="https://pl.wikipedia.org/wiki?curid=3217098" title="Euro Formuła 3000 Sezon 2001">
Euro Formuła 3000 Sezon 2001

Euro Formuła 3000 Sezon 2001 – trzeci sezon w historii tej serii. Sezon rozpoczął się 22 kwietnia podczas wyścigu na torze ACI Vallelunga Circuit we Włoszech, a zakończył 7 października na hiszpańskim torze Circuit Ricardo Tormo. Tytuł w klasyfikacji głównej zdobył Brazylijczyk Felipe Massa, a w klasyfikacji zespołów włoska ekipa Draco Junior Team.
Klasyfikacja kierowców.
Punktacja wyścigu: 10-6-4-3-2-1 (sześć pierwszych pozycji)

</doc>
<doc id="3217100" url="https://pl.wikipedia.org/wiki?curid=3217100" title="Ulica Leopoldyny w Warszawie">
Ulica Leopoldyny w Warszawie



</doc>
<doc id="3217101" url="https://pl.wikipedia.org/wiki?curid=3217101" title="Zasłonak niebieski">
Zasłonak niebieski

Zasłonak niebieski ("Cortinarius caerulescens" (Schaeff.) Fr.) – gatunek grzybów należący do rodziny zasłonakowatych ("Cortinariaceae")
Systematyka i nazewnictwo.
Po raz pierwszy opisany został w 1774 r. przez Schaeffa jako "Agaricus caerulescens", do rodzaju "Cortinarius" przeniósł go Fries w 1838 r.
Niektóre synonimy nazwy naukowej:
Nazwę polską nadał A. Nespiak w 1975 r. 
Morfologia.
Średnica 5-10 cm, kształt początkowo półkulisty, później łukowaty lub płaski i na środku nieco wgłębiony. Powierzchnia podczas suchej pogody jedwabiście matowa i sucha, podczas wilgotnej śliska i błyszcząca. Brzeg kapelusza długo pozostaje podwinięty i połączony z trzonem siwofioletową zasnówką. Początkowo ma barwę niebieskofioletową, później płowieje i staje się siwy do jasnoochrowego. Młode owocniki pokryte są brudnobiaławymi resztkami zasnówki.
Szerokie i szeroko przyrośnięte. U młodych owocników są niebieskofioletowe, później stają się siwofioletowe, w końcu ochrowobrązowe. Ostrza blaszek bruzdkowane i niebieskie.
Wysokość 4-8 cm, grubość 1-2 cm, walcowaty, pełny. U podstawy posiada bulwę o średnicy do 4,5 cm. U młodych okazów pełny, u starszych pusty. Powierzchnia początkowo włóknista, o barwie siwofioletowej, później naga. W dolnej części posiada białą osłonę, która szybko przebarwia się na ochrowobrązowo.
Jasnoniebieski. Smak słaby, zapach stęchły.
Występowanie i siedlisko.
Występuje w Ameryce Północnej, Europie, Korei i Japonii. W Europie jest szeroko rozprzestrzeniony, ale tylko w niektórych miejscach występuje liczniej. W Polsce notowany był w okolicach Jeleniej Góry, Gdańska, w Górach Świętokrzyskich i w Beskidzie Sądeckim. W 2013 r. nowe jego stanowiska w Łagowskim Parku Krajobrazowym nad Jeziorem Łagowskim podał J Ślusarczyk. Nie jest znane jego rozprzestrzenienie, nie znajduje się jednak na liście gatunków zagrożonych. Jest na takich listach natomiast w Niemczech, Danii, Anglii, Słowacji i Czechach. Według J. Ślusarczyka również w Polsce powinien znaleźć się na liście gatunków zagrożonych
W Polsce rośnie w górskich lasach liściastych, na glebach wapiennych, szczególnie pod bukami, rzadziej pod dębami i grabami. Owocniki wytwarza od sierpnia do października.
Znaczenie.
Grzyb mikoryzowy, grzyb trujący. Zawiera orellaninę i powoduje zatrucia orellaninowe (8 grupa zatruć grzybowych).

</doc>
<doc id="3217102" url="https://pl.wikipedia.org/wiki?curid=3217102" title="Cortinarius caerulescens">
Cortinarius caerulescens



</doc>
<doc id="3217103" url="https://pl.wikipedia.org/wiki?curid=3217103" title="Włoska Formuła 3000 Sezon 2000">
Włoska Formuła 3000 Sezon 2000

Włoska Formuła 3000 Sezon 2000 – drugi sezon w historii tej serii. Sezon rozpoczął się 2 kwietnia podczas wyścigu na torze ACI Vallelunga Circuit we Włoszech, a zakończył 22 października na hiszpańskim torze Misano. Tytuł w klasyfikacji głównej zdobył Brazylijczyk Ricardo Sperafico, a w klasyfikacji zespołów holenderska ekipa Arden Team Russia.
Klasyfikacja kierowców.
Punktacja wyścigu: 10-6-4-3-2-1 (sześć pierwszych pozycji)

</doc>
<doc id="3217104" url="https://pl.wikipedia.org/wiki?curid=3217104" title="Cortinarius coerulescens">
Cortinarius coerulescens



</doc>
<doc id="3217106" url="https://pl.wikipedia.org/wiki?curid=3217106" title="Samuel Stanisław Drucki Sokoliński">
Samuel Stanisław Drucki Sokoliński

Samuel Stanisław Drucki Sokoliński herbu Druck (zm. w październiku 1654 roku) – marszałek Trybunału Głównego Wielkiego Księstwa Litewskiego w 1646 roku, podkomorzy smoleński w latach 1634–1654, kapitan smoleński w latach 1627–1640, podwojewodzi smoleński w latach 1624–1634, dworzanin Jego Królewskiej Mości.
Poseł na sejm zwyczajny 1637 roku, sejm 1638 roku, sejm 1640 roku, sejm 1641 roku.
Poseł na sejm koronacyjny 1649 roku. Poseł na sejm zwyczajny 1654 roku. Był w kompucie obrońców Smoleńska w 1654 roku.

</doc>
<doc id="3217109" url="https://pl.wikipedia.org/wiki?curid=3217109" title="Martwa piłka (NBA)">
Martwa piłka (NBA)

Piłka staje się lub pozostaje martwa, gdy:
Piłka ożywa, gdy:
Piłka staje się żywa, gdy:

</doc>
<doc id="3217110" url="https://pl.wikipedia.org/wiki?curid=3217110" title="Błąd 3 sekund (NBA)">
Błąd 3 sekund (NBA)

Błąd 3 sekund – w koszykówce według zasad NBA może dotyczyć dwóch kategorii:

</doc>
<doc id="3217111" url="https://pl.wikipedia.org/wiki?curid=3217111" title="Rzut sędziowski (NBA)">
Rzut sędziowski (NBA)

Rzut sędziowski () – w koszykówce w lidze NBA może odbywać się między dwoma zawodnikami przeciwnych drużyn w kole środkowym lub innym wyznaczonym do tego miejscu.
Rzut sędziowski w kole środkowym.
Rzut sędziowski w kole środkowym odbywa się w następujących sytuacjach:
Rzuty sędziowskie w innych miejscach.
Rzut sędziowski powinien odbyć się w kole znajdującym się najbliższym, w którym:
Regulacje dotyczące rzutu sędziowskiego.
Rzut sędziowski powinien odbyć się pomiędzy dwiema zaangażowanymi graczami, chyba że uniemożliwione jest to z powodu kontuzji lub wykluczenia z gry jednego z graczy. W takiej sytuacji trener przeciwnej drużyny powinien wpuścić na boisko zmiennika z ławki drużyny przeciwnej. Zawodnik zmieniony nie będzie miał prawa powrotu do gry w dalszej części meczu.
Każdy z zawodników biorących udział w rzucie sędziowskim musi posiadać co najmniej jedną stopę na lub wewnątrz tej połowy koła "jumping circle", która jest dalsza od kosza jego drużyny. Jednocześnie obaj zawodnicy muszą mieć obie stopy wewnątrz koła "restraining circle". Piłka może zostać zbita przez jednego lub obu zawodników biorących udział w rzucie sędziowskim, po tym gdy osiągnie swój najwyższy punkt lotu. Jeśli piłka po podrzuceniu upadnie na ziemię, bez zbicia, sędzia powinien przerwać grę gwizdkiem, ogłosić sytuację martwej piłki i ponownie podrzucić piłkę. 
Karane wprowadzeniem piłki z autu przez drużynę przeciwną jest nieprzestrzeganie następujących zasad:
Pozycja zawodnika wewnątrz "restraining circle" determinowana jest przez położenie kosza jego drużyny. Zawodnik, którego kosz jest bliżej, powinien móc pierwszy wybrać swoją pozycję.

</doc>
<doc id="3217112" url="https://pl.wikipedia.org/wiki?curid=3217112" title="Ofensywny błąd 3 sekund (NBA)">
Ofensywny błąd 3 sekund (NBA)

Ofensywny błąd 3 sekund – w koszykówce NBA jest błędem popełnianym przez drużynę atakującą, poprzez przebywanie zawodnika ataku w obszarze podkoszowym („pas rzutów wolnych”) przez 3 sekundy. Jako obszar podkoszowy rozumiana jest przestrzeń będąca fragmentem pasa rzutów wolnych pomiędzy wyimaginowanym przedłużeniem linii rzutów wolnych a linią końcową boiska.
Dozwolone jest przebywanie gracza drużyny ataku w tym obszarze, który przebywając w nim mniej niż 3 sekundy, jest w sytuacji rzutu do kosza w końcówce trzeciej sekundy. Gdy ruch ciągły w kierunku kosza jest kontynuowany, odliczanie 3 sekund ustaje, a gdy zostaje przerwany - jest kontynuowane.
Odliczanie 3 sekund może rozpocząć się, dopiero gdy piłka znajdzie się w kontroli drużyny atakującej na polu ataku.
Karą za popełnienie ofensywnego błędu 3 sekund jest wprowadzenie piłki do gry przez drużynę przeciwną, z linii autu na wysokości wyimaginowanego przedłużenia linii rzutów wolnych.

</doc>
<doc id="3217113" url="https://pl.wikipedia.org/wiki?curid=3217113" title="Błąd powrotu piłki na pole obrony (NBA)">
Błąd powrotu piłki na pole obrony (NBA)

Błąd powrotu piłki na pole obrony – w koszykówce jest błędem popełnianym przez drużynę ataku. Popełniany jest w momencie, gdy po spowodowaniu przez zawodnika ataku przemieszczenia się piłki z pola ataku na pole obrony, ten sam gracz lub inny zawodnik z jego drużyny jako pierwszy dotknie piłki.
Wprowadzając piłkę z pola ataku nie jest dozwolone wprowadzenie jest na pole obrony. Wyjątek stanowi sytuacja w której do końca IV kwarty lub dogrywki pozostało 2 lub mniej minut. Wtedy dozwolone jest wprowadzenie piłki do gry w dowolne miejsce na boisku. Jednakowoż, jeśli piłka została wprowadzona z intencją wejścia w posiadanie na polu ataku, a zawodnik ataku na boisku zawodzi i powoduje przemieszczenie piłki na pole obrony, jego drużyna nie może dotknąć pierwsza tej piłki.
Podczas rzutu sędziowskiego, próby zdobycia punktów lub sytuacji w której zawodnik wybija piłkę z zatłoczonego obszaru, próbując dostać piłkę, piłka nie jest w kontroli żadnej z drużyn, więc zasada pierwszego dotknięcia nie ma zastosowania.
Karą za błąd jest wprowadzenie piłki do gry przez drużynę przeciwną z autu z wysokości linii środkowej boiska.

</doc>
<doc id="3217114" url="https://pl.wikipedia.org/wiki?curid=3217114" title="Błąd 8 sekund (NBA)">
Błąd 8 sekund (NBA)

Błąd 8 sekund – błąd polegający na ciągłym posiadaniu przez drużynę ataku piłki na ich polu obrony przez więcej niż 8 sekund.
Przyznawane jest nowe 8 sekund, jeśli:
Karą za popełnienie błędu 8 sekund jest wprowadzenie piłki z autu przez drużynę przeciwną w wysokości linii środkowej boiska.

</doc>
<doc id="3217115" url="https://pl.wikipedia.org/wiki?curid=3217115" title="Defensywny błąd 3 sekund (NBA)">
Defensywny błąd 3 sekund (NBA)

Defensywny błąd 3 sekund – w koszykówce NBA jest to błąd 3 sekund popełniany przez drużynę obrony. Odliczanie 3 sekund zaczyna się w momencie, w którym drużyna ataku jest w posiadaniu piłki na polu ataku.
Każdy zawodnik obrony znajdujący się w obszarze podkoszowym musi aktywnie bronić zawodnika ataku, tzn. być na wyciągnięcie ręki i przyjąć pozycję obronną. Każdy zawodnik obrony może kryć dowolnego gracza ataku. Dozwolone jest także podwajanie dowolnego gracza.
W następujących sytuacjach odliczanie 3 sekund zostaje wstrzymane:
Jeżeli obrońca kryje zawodnika z piłką, dozwolone jest, aby znajdował się w obszarze podkoszowym. Nie musi znajdować się wtedy na zasięg ręki od przeciwnika. Jeśli inny zawodnik obrony aktywnie kryje zawodnika z piłką, pierwszy obrońca również musi aktywnie bronić lub wyjść poza obszar podkoszowy. Po podaniu piłki przez zawodnika ataku, obrońca musi ponownie aktywnie bronić lub opuścić obszar podkoszowy.
Defensywny błąd 3 sekund jest karany faulem technicznym (drużyna ataku oddaje rzut wolny i wprowadza piłkę z autu z wysokości przedłużenia linii rzutów wolnych).
Jeżeli zegar 24 sekund wskazywał 14 lub więcej sekund to po zatrzymaniu gry w wyniku błędu 3 sekund, po uruchomieniu nadal będzie wskazywał ostatnią wartość. Jeśli zegar 24 sekund wskazywał mniej niż 14 sekund, to zostanie zresetowany do 14 sekund. Jeżeli przewinienie zostało odgwizdane podczas udanego rzutu z gry to punkty zostają zaliczone i żadne dodatkowe kary nie są nakładane.

</doc>
<doc id="3217117" url="https://pl.wikipedia.org/wiki?curid=3217117" title="Leon Stankiewicz">
Leon Stankiewicz

Leon Józef Stankiewicz (ur. 25 września 1892 w Łubnie k. Dynowa, zm. 26 października 1968 w Ogorzelinach, pochowany w Starogardzie Gdańskim) – polski adwokat, notariusz, działacz społeczny i polityczny.
Lata 1892–1919.
Urodził się w poddynowskim Łubnie jako syn Karola i Stanisławy Stankiewiczów. Pochodził z wywodzącej się z Litwy rodziny o tradycjach ziemiańskich od pokoleń osiadłej w Dynowie. Miał liczne rodzeństwo w tym brata Bronisława Stankiewicza (księdza) i Eugeniusza Stankiewicza (również adwokata).
Szkołę ludową ukończył w Dynowie, później uczył się w gimnazjum realnym im. Cesarza Franciszka Józefa w Drohobyczu gdzie jego kolegami z klasy byli między innymi Michał Karaszewicz-Tokarzewski i Kazimierz Wierzyński. Do klasy o rok wyższej, razem z Bruno Schulzem uczęszczał jego brat Bronisław. W roku 1911 Leon Stankiewicz uzyskał maturę i podjął studia prawnicze na Uniwersytecie Lwowskim. W roku akademickim 1914/1915 studiował na Uniwersytecie Wiedeńskim. Po ukończeniu studiów i zdaniu egzaminów rządowych prawno-historycznego, sądowego i z nauk politycznych został powołany do wojska austriackiego i wysłany na front. Został ranny w ofensywie nad Piavą. Po wyleczeniu ran wstąpił na ochotnika do tworzącego się wojska polskiego i walczył na froncie ukraińskim oraz bolszewickim. We wrześniu 1919 r. został zdemobilizowany.
Lata 1920–1939.
Podjął pracę jako aplikant sądowy w Poznaniu. W roku 1923 zdał egzamin asesorski i uzyskał prawo wykonywania zawodu sędziowskiego i adwokackiego. Praktykę adwokacką podjął w Starogardzie Gdańskim. Kancelarię prowadził nieprzerwanie do wybuchu II wojny światowej. Jednocześnie wykonywał przez pewien czas (co najmniej w latach 1926–1930) zawód notariusza na obwód Sądu Apelacyjnego w Toruniu z siedzibą w Starogardzie.
Oprócz aktywnej działalności zawodowej był zaangażowany społecznie i politycznie. W 1929 roku wszedł do Rady Miejskiej Starogardu, w której był prezesem Klubu Narodowego. Po zamachu na Bronisława Pierackiego został aresztowany i zatrzymany przez tydzień w więzieniu w Starogardzie na podstawie art. 2 rozporządzenia Prezydenta RP z 17 czerwca 1934 w sprawie osób zagrażających bezpieczeństwu, spokojowi i porządkowi publicznemu. Był także związany z Polskim Towarzystwem Gimnastycznym „Sokół”, w którego strukturach pełnił różne funkcje.
Występował w licznych głośnych sprawach, opisywanych często przez prasę. Podczas pobytu w Gdyni przy okazji sprawy dotyczącej nieprawidłowości przy budowie tamtejszej poczty zafascynowany dynamizmem procesu budowy portu i miasta, postanowił włączyć się w to przedsięwzięcie. Jego kamienica, wybudowana według projektu Włodzimierza Prochaski i Tadeusza Jędrzejewskiego przy ulicy Świętojańskiej 53 była jednym z pierwszych ukończonych domów w Gdyni. Wśród jego lokatorów był między innymi Stefan de Walden.
Lata 1939-1968.
Poszukiwany przez Gestapo podczas wojny ukrywał się w rodzinnym Dynowie. Bezpośrednio po jej zakończeniu wrócił na Pomorze i podjął od razu praktykę adwokacką w Gdyni. Pod wpływem Leona Dziubeckiego zaangażował się w próbę wskrzeszenia zdelegalizowanego Stronnictwa Narodowego. Wedle akt sprawy miał kierować SN na obszarze od Szczecina do Gdańska.
Został aresztowany 6 stycznia 1947 i skazany na sześć lat więzienia, a także na utratę praw publicznych i obywatelskich praw honorowych na okres lat trzech oraz przepadek całego mienia. W wyniku amnestii wyrok został skrócony do lat trzech.
Po wyjściu na wolność długo pozostawał bez możliwości pracy w zawodzie. Został także wysiedlony z Gdyni. Do miasta tego powrócił dopiero w 1956 r. i po uzyskaniu rehabilitacji w 1958 podjął pracę w Zespole Adwokackim nr 2. Zmarł po długiej i ciężkiej chorobie, której nabawił się podczas pobytu w więzieniu.

</doc>
<doc id="3217119" url="https://pl.wikipedia.org/wiki?curid=3217119" title="Francesco Bonsignori">
Francesco Bonsignori

Francesco Bonsignori (ur. 1455; zm. 1519) – włoski malarz z okresu wczesnego odrodzenia, przedstawiciel szkoły z Werony.
Życiorys.
Prawdopodobnie był uczniem Liberale da Verony. W 1487 udokumentowano jego obecność w Mantui, gdzie mecenat nad nim obejmowali książę Francesco II Gonzaga i Izabela d'Este. W swojej twórczości artystycznej pozostawał pod wpływem Andrei Mantegny.
Wykazywał zamiłowanie do przedstawiania zwierząt i portretowania (Portret Francesco Petraki) oraz ukazywania scen religijnych (kilka wersji "męczeństwa św. Sebastiana", m.in. z Museo Statale d'Arte w Arezzo i Santa Maria de Grazie w Mantui oraz "Madonny z Dzieciątkiem i świętymi" z 1488 roku w tamtejszych kościołach San Bernardino oraz Santi Nazaro a Celso).

</doc>
<doc id="3217120" url="https://pl.wikipedia.org/wiki?curid=3217120" title="Google Chart">
Google Chart



</doc>
<doc id="3217121" url="https://pl.wikipedia.org/wiki?curid=3217121" title="NGC 1378">
NGC 1378

NGC 1378 – gwiazda podwójna znajdująca się w gwiazdozbiorze Pieca. 19 stycznia 1865 roku Julius Schmidt błędnie skatalogował ją jako obiekt typu „mgławicowego”.

</doc>
<doc id="3217123" url="https://pl.wikipedia.org/wiki?curid=3217123" title="Christophe Robert">
Christophe Robert

Christophe Robert (ur. 30 marca 1964 w Montpon-Ménestérol) – były francuski piłkarz grający na pozycji napastnika.
Kariera piłkarska.
Christophe Robert karierę piłkarską rozpoczął w 1981 roku w FC Nantes, którego barwy reprezentował do 1991 roku grając 191 meczów i strzelając 30 bramek w Ligue 1. Następnym klubem w karierze Roberta było AS Monaco, gdzie w sezonie 1991/1992 rozegrał 23 mecze i strzelił 4 gole.
Po roku pobycie w tym klubie przeszedł do US Valenciennes. Pod koniec sezonu 1992/1993 Robert wraz z kolegami z zespołu - Jorgem Burruchagą i Jacquesem Glassmannem zostali przekupieni przez działaczy Olympique Marsylia w zamian za korzystny dla nich wynik w meczu ligowym. Wkrótce piłkarze po aresztowaniu przyznali się do stawianych im zarzutów, a w ogródku ciotki Roberta w Périgueux policja znalazła kopertę z 250 000 frankami francuskimi. Po tym skandalu Olympique Marsylia została pozbawiona tytułu wywalczonego w sezonie 1992/1993, a Robert wyemigrował do Argentyny grać w Ferro Carril Oeste, jednak w 1995 roku wrócił do Francji grać w CS Louhans-Cuiseaux.
Następnymi klubami w karierze Roberta były: AS Nancy (1996–1997) i AS Saint-Étienne, gdzie po wywalczeniu awansu do Ligue 1 w sezonie 1998/1999 zakończył piłkarską karierę.

</doc>
<doc id="3217124" url="https://pl.wikipedia.org/wiki?curid=3217124" title="Oblężenie Mesolongion">
Oblężenie Mesolongion



</doc>
<doc id="3217125" url="https://pl.wikipedia.org/wiki?curid=3217125" title="Oblężenie Mesolongi">
Oblężenie Mesolongi



</doc>
<doc id="3217126" url="https://pl.wikipedia.org/wiki?curid=3217126" title="Oblężenie Messolongi">
Oblężenie Messolongi



</doc>
<doc id="3217127" url="https://pl.wikipedia.org/wiki?curid=3217127" title="Głupi">
Głupi

Głupi – debiutancki album studyjny polskiego zespołu muzycznego Ørganek. Wydawnictwo ukazało się 12 maja 2014 roku nakładem wytwórni muzycznej Mystic Production. Płytę poprzedziły single „Nie lubię” i „Kate Moss”.
Album dotarł do 7. miejsca polskiej listy przebojów – OLiS. Wydawnictwo uzyskało status platynowej płyty, przekraczając liczbę 30 tysięcy sprzedanych kopii.
Lista utworów.
Opracowano na podstawie materiału źródłowego.

</doc>
<doc id="3217128" url="https://pl.wikipedia.org/wiki?curid=3217128" title="Sylvan Lake">
Sylvan Lake

Sylvan Lake – miasto w Kanadzie, w prowincji Alberta.

</doc>
<doc id="3217129" url="https://pl.wikipedia.org/wiki?curid=3217129" title="Western &amp; Southern Open 2014 (kobiety)">
Western &amp; Southern Open 2014 (kobiety)

Western &amp; Southern Open 2014 – tenisowy turniej WTA rangi WTA Premier 5 w sezonie 2014 z cyklu Western &amp; Southern Open rozgrywany w dniach 11–17 sierpnia 2014 roku w Cincinnati na kortach twardych o puli nagród 2 567 000 dolarów amerykańskich.

</doc>
<doc id="3217130" url="https://pl.wikipedia.org/wiki?curid=3217130" title="Ørganek">
Ørganek

Ørganek, zapisywane również jako Organek – polski zespół muzyczny wykonujący rock alternatywny. Został założony przez Tomasza Organka w 2013 roku. Skład formacji tworzą ponadto basista Adam Staszewski, perkusista Robert Markiewicz oraz klawiszowiec Tomasz Lewandowski.
Historia.
Zespół został założony w formie „power trio” w 2013 roku przez wokalistę i gitarzystę Tomasza Organka, znanego z występów w zespole SOFA. Muzyk zaprosił do współpracy kolegów z macierzystego zespołu: basistę Adama Staszewskiego oraz perkusistę Roberta Markiewicza. Debiutancki album formacji zatytułowany "Głupi" ukazał się 12 maja 2014 roku nakładem wytwórni muzycznej Mystic Production. W nagraniach sesyjnie wziął udział klawiszowiec Tomasz Lewandowski, który później został oficjalnym członkiem zespołu. Wydawnictwo dotarło do 7. miejsca polskiej listy przebojów – OLiS. Produkcja została pozytywnie odebrana przez krytyków muzycznych. Ze szczególnym entuzjazmem spotkała się w recenzji redaktora serwisu CGM Artura Rawicza, który zwrócił uwagę, iż: „Ciężko dziś o płytę błyszczącą szlachetnym wspólnym mianownikiem i równocześnie zachwycającą różnorodnością”.
Premierę płyty poprzedziły single „Nie lubię” i „Kate Moss”, które trafiły do sprzedaży 28 kwietnia, tego samego roku. Druga z piosenek dotarła na szczyt zestawienia Najlepsza rockowa dwudziestka – audycji rozgłośni radiowej Eska Rock. Jednakże szerszą popularnością zyskały pochodzące z płyty piosenki „Głupi ja”, „O, matko!” i „Italiano”, które trafiły na Listę Przebojów Programu Trzeciego Polskiego Radio. Dwa z utworów „O, matko!” i „Italiano” zajęły wysokie 3. miejsce na tejże liście. Pierwszy album w dorobku zespołu został zaprezentowany na żywo m.in. podczas trasy koncertowej Męskie Granie oraz festiwali Behind The Trees i Orange Warsaw Festival.
W lutym 2015 roku płyta "Głupi" otrzymała nominację do nagrody polskiego przemysłu fonograficznego Fryderyka. 8 listopada 2017 roku nagrania uzyskały w Polsce status platynowej płyty, sprzedając się w nakładzie 30 tys. egzemplarzy. 4 listopada 2016 roku, ponownie nakładem oficyny Mystic Production ukazał się drugi album długogrający zespołu pt. "Czarna Madonna". Gościnnie w nagraniach wziął udział Adam „Nergal” Darski, muzyk znany z występów w zespole Behemoth. Materiał zadebiutował na 3. miejscu polskiej listy sprzedaży – OLiS. Wcześniej, 10 października ukazał się pierwszy singel promujący płytę zatytułowany „Mississippi w ogniu”. Promowana teledyskiem piosenka uplasowala się na 1. miejscu Lista przebojów Programu Trzeciego.

</doc>
<doc id="3217131" url="https://pl.wikipedia.org/wiki?curid=3217131" title="Western &amp; Southern Open 2014 (mężczyźni)">
Western &amp; Southern Open 2014 (mężczyźni)

Western &amp; Southern Open 2014 – tenisowy turniej ATP rangi ATP World Tour Masters 1000 w sezonie 2014 z cyklu Western &amp; Southern Open rozgrywany w dniach 11–17 sierpnia 2014 roku w Cincinnati na kortach twardych o puli nagród 4 017 355 dolarów amerykańskich.

</doc>
<doc id="3217132" url="https://pl.wikipedia.org/wiki?curid=3217132" title="Kwaczałka">
Kwaczałka

Kwaczałka ("Kwaczała", ) – potok, dopływ Wisły o długości 5,81 km i powierzchni zlewni 6,08 km².
Potok płynie na terenie gmin Alwernia i Babice, w powiecie chrzanowskim. Źródła potoku znajdują się w Kwaczale. Uchodzi (poprzez żwirownie w starym korycie) do Wisły koło Rozkochowa.

</doc>
<doc id="3217133" url="https://pl.wikipedia.org/wiki?curid=3217133" title="Trybunał inkwizycji w Mondovì">
Trybunał inkwizycji w Mondovì

Trybunał inkwizycji w Mondovì – sąd inkwizycyjny, mający swą siedzibę w Mondovì (Księstwo Sabaudii-Piemontu), istniejący w latach 1571–1800 (z krótką przerwą w 1799). Był kierowany przez dominikanów. Wchodził w skład struktur inkwizycji rzymskiej.
Historia.
Mondovì w średniowieczu należało do diecezji Asti. Dopiero w 1388 stało się siedzibą odrębnej diecezji, obejmującej południową część Piemontu. Region ten od XIII wieku zasiedlany był przez heretyckich waldensów. Kościół katolicki starał się zwalczać heretyków za pomocą dominikańskiej inkwizycji. Na początku XIV wieku głównym ośrodkiem inkwizycji w Piemoncie było Asti, jednak w ciągu następnych lat liczba inkwizytorów wzrosła z jednego do dwóch (okresowo być może nawet trzech) i w konsekwencji uformowały się dwa okręgi inkwizytorskie: Asti wraz z Turynem i Savigliano, przy czym diecezja Mondovì podlegała inkwizytorom Savigliano.
Początki autonomii okręgu Mondovì w strukturach inkwizycji sięgają roku 1474. Ówczesny inkwizytor Savigliano Aimone Taparelli miał już 76 lat i rzadko opuszczał swoją siedzibę w konwencie Savigliano, stąd generał zakonu dominikanów Leonardo Mansueti uznał, że konieczne jest wsparcie go w obowiązkach i mianował innego dominikanina, Biagio Berrę wiceinkwizytorem ("inquisitor substitutus") Taparelliego dla diecezji Mondovì. Kilka lat później, w 1483, w związku z zamierzonym nasileniem represji wobec waldensów, legat papieski kardynał Domenico della Rovere i generał dominikanów Salvo Cassetta uczynili Biagio Berrę pełnoprawnym inkwizytorem Mondovì, niezależnym od trybunału z Savigliano, aczkolwiek on sam rezydował nie w konwencie dominikańskim w Mondovì, lecz w filii tego konwentu w niewielkiej miejscowości Peveragno.
Dalsza kariera inkwizytorska Biagio Berry była bardzo burzliwa. W 1487 odmówił on wzięcia udziału w krucjacie przeciwko waldensom, skutkiem czego został czasowo zawieszony w obowiązkach inkwizytora (1487–1489). W 1495 z nieznanych powodów został odwołany z funkcji i Mondovì ponownie podporządkowano inkwizytorowi Savigliano, ale w 1498 z równie nieznanych powodów zarządzenia te odwołano i ostatecznie Berra pozostał inkwizytorem Mondovì aż do śmierci ok. 1513. Następnie Mondovì powróciło w granice okręgu trybunału z Savigliano.
W 1542 papież Paweł III utworzył w Rzymie Kongregację Rzymskiej i Powszechnej Inkwizycji, będącą organem Kurii Rzymskiej, której zadaniem było kierowanie i koordynowanie działalnością inkwizycyjną przeciwko reformacji. We wrześniu 1551 Kongregacja ustanowiła w Mondovì swoich komisarzy, którzy mieli wspierać działalność przeciw heretykom. Zostali nimi miejscowy archidiakon Costantino Vasco, wikariusz diecezjalny Bartolomeo Grassi oraz dominikanin Vincenzo da Castelnuovo.
W 1560 biskupem Mondovì został sam wielki inkwizytor, kardynał Ghislieri, który kilka lat później został papieżem Piusem V (1566–1572). Jego następcą w 1566 został Vincenzo Lauro, który w latach 1568–1573 i 1580–1585 pełnił jednocześnie funkcję nuncjusza apostolskiego w Sabaudii. Za pontyfikatów tych dwóch biskupów (1560–1587) główną rolę w zwalczaniu deliktów przeciw wierze w diecezji Mondovì odgrywał trybunał biskupi, podczas gdy rola inkwizytorów miała charakter drugorzędny i pomocniczy.
W 1571 zmarł ostatni inkwizytor Savigliano Cristoforo Galliani. Po jego śmierci trybunał ten rozwiązano. Obszar należący do diecezji turyńskiej (w tym sam konwent w Savigliano) podporządkowano inkwizycji z Turynu, natomiast dla diecezji Mondovì utworzono osobny trybunał. Pierwszym inkwizytorem rezydującym w Mondovì był Alessandro Longo, którego siedzibą stał się najpierw konwent S. Domenico, a w 1573 przeniósł ją na stałe do innego konwentu dominikańskiego S. Giovanni Carassone.
Pod koniec XVII wieku książę Sabaudii i Piemontu Wiktor Amadeusz II (panował 1675–1730) popadł w konflikt ze Stolicą Apostolską. W ramach tego konfliktu książę począwszy od roku 1698 zaczął wetować nominacje inkwizytorskie dokonywane przez Kongregację Świętego Oficjum dla trybunałów położonych w jego księstwie. Ostatnim pełnoprawnym inkwizytorem Mondovì okazał się być Tommaso Giacinto Bernardi (1694–1717). Wskutek polityki Wiktora Amadeusza II doszło do trwałych wakatów na stanowiskach inkwizytorskich większości piemonckich trybunałów. Ich działalnością kierowali odtąd wikariusze generalni, a nie pełnoprawni inkwizytorzy, co obniżyło ich rangę. W tej postaci kontynuowały one swoją działalność aż do inwazji rewolucyjnej Francji na Włochy pod koniec XVIII wieku.
Trybunał inkwizycyjny w Mondovì został zniesiony po raz pierwszy 28 stycznia 1799 przez marionetkowy rząd tymczasowy, utworzony przez wojska francuskie po zajęciu Piemontu kilka tygodni wcześniej. Niedługo potem jednak, w maju 1799, Francuzi zostali wyparci przez Austriaków i Rosjan, którzy przywrócili władzę króla Karola Emanuela IV. 28 lipca 1799 rząd monarchiczny wydał dekret o przywróceniu inkwizycji. Restauracja monarchii trwała jednak krótko. Niespełna rok później Francuzi ponownie zajęli Piemont i utworzona przez nich Rada Piemontu ("Consulta del Piemonte") dekretem z dnia 23 lipca 1800 roku definitywnie zlikwidowała miejscowe trybunały, w tym także trybunał w Mondovì.
Organizacja.
Trybunał inkwizycji w Mondovì po roku 1573 miał swoją siedzibę w miejscowym konwencie dominikańskim S. Giovanni Carassone. Na jego czele stał dominikański inkwizytor (po roku 1717 wikariusz generalny. W przeciwieństwie do większości włoskich trybunałów, zakonnicy pełniący funkcję inkwizytorów Mondovì należeli do konwentualnego wikariatu św. Piotra Męczennika, a nie do zreformowanej (obserwanckiej) Prowincji Obojga Lombardii.
Od końca XVI wieku inkwizytorowi podlegali wikariusze rejonowi, wywodzący się spośród lokalnego duchowieństwa (niekoniecznie zakonnego), którzy byli odpowiedzialni za nadzór nad sprawami wiary na prowincji. Okręg Mondovì podzielony był na dziesięć wikariatów rejonowych:
W wewnętrznej hierarchii dominikańskich trybunałów inkwizycyjnych trybunał w Mondovì zaliczany był do najniższej, trzeciej klasy.

</doc>
<doc id="3217138" url="https://pl.wikipedia.org/wiki?curid=3217138" title="Iwano-Frankiwska Akademia Teologiczna Kościoła Greckokatolickiego">
Iwano-Frankiwska Akademia Teologiczna Kościoła Greckokatolickiego

Iwano-Frankiwska Akademia Teologiczna Kościoła Greckokatolickiego (ukr. Івано-Франківська Теологічна Академія Греко-Католицької Церкви, ІФТА УГКЦ) – ukraińska teologiczna szkoła wyższa w Iwano-Frankiwsku. Kształcenie prowadzone jest w wielu specjalnościach na 4 fakultetach. Uczelnia została założona 25 lipca 1991 roku na bazie Greckokatolickiego Seminarium Duchownego jako Iwano-Frankiwski Teologiczno-Katechetyczny Instytut Duchowny a seminarium oddzielnie kontynuowało działalność jako Iwano-Frankiwskie Wyższe Seminarium Duchowne. W 1996 roku pierwsi abiturienci ukończyli Instytut Teologiczny. W roku 2000 Instytut został przekształcony w Iwano-Frankiwską Akademię Teologiczną.
Struktura.
Wydziały (ukr. - Факультети):

</doc>
<doc id="3217139" url="https://pl.wikipedia.org/wiki?curid=3217139" title="Bruno Pesaola">
Bruno Pesaola

Bruno Pesaola (ur. 28 lipca 1925 w Buenos Aires, zm. 29 maja 2015 w Neapolu) – włoski piłkarz pochodzenia argentyńskiego grający na pozycji pomocnika, trener.
Kariera piłkarska.
Bruno Pesaola karierę rozpoczął w 1939 roku w juniorach River Plate, w których grał do 1944 roku. Profesjonalną karierę rozpoczął w 1945 roku w Dock Sud, gdzie grał do 1946 roku.
Bruno Pesaola w 1947 roku wyjechał do Włoch, gdzie podpisał kontrakt z AS Romą, w barwach której zadebiutował w Serie A dnia 14 września 1947 roku w przegranym meczu wyjazdowym z Fiorentiną 0:1. Następnymi klubami w karierze Pesaoli były: Novara Calcio (1950–1952), SSC Napoli (1952–1960), Genoa CFC (1960–1961) i Scafatese, gdzie w 1962 roku zakończył karierę.
Kariera reprezentacyjna.
Bruno Pesaola grał w 1953 roku w reprezentacji Włoch B. Jedyny występ Pesaoli w seniorskiej reprezentacji miał miejsce w Neaoplu dnia 26 maja 1957 roku podczas towarzyskiego meczu z reprezentacją Portugalii (0:3).
Kariera trenerska.
Bruno Pesaola po zakończeniu kariery rozpoczął karierę trenerską. W 1962 roku został trenerem SSC Napoli, gdzie w tym samym roku zdobył z tą drużyną Puchar Włoch, a w 1966 roku zdobył Coppa delle Alpi, trenował zespół do 1968 roku. W sezonie 1963–1964 pracował z US Savoia 1908. Następnie został trenerem Fiorentiny, z którym w sezonie 1968/1969 zdobył ostatnie do tej pory dla tego klubu mistrzostwo Włoch. Z klubu odszedł w 1971 roku.
Następnie trenował Bologna FC (1972–1976), SSC Napoli (1976–1977 – Anglo-Italian League Cup 1976), Bologna (1977–1979), grecki Panathinaikos AO (1979–1980), Siracusa (1980–1981), Napoli (1982–1983) i Puteolana (1983–1985)

</doc>
<doc id="3217141" url="https://pl.wikipedia.org/wiki?curid=3217141" title="Mayar Sherif">
Mayar Sherif



</doc>
<doc id="3217146" url="https://pl.wikipedia.org/wiki?curid=3217146" title="Zachodnioukraiński Uniwersytet Ekonomii i Prawa">
Zachodnioukraiński Uniwersytet Ekonomii i Prawa

Zachodnioukraiński Uniwersytet Ekonomii i Prawa (ukr. Західноукраїнський економіко-правничий університет, ЗУЕПУ) – ukraińska prywatna ekonomiczna i prawnicza szkoła wyższa w Iwano-Frankiwsku. Kształcenie prowadzone jest w wielu specjalnościach na 2 fakultetach. Uczelnia została założona w 1991 roku jako Ukraiński Wolny Instytut Zarządzania i Biznesu w Czerniowcach (UWIMB). W 1995 roku zmienił nazwę na Instytut Ekonomii i Prawa w Czerniowcach (EPICh). W roku 2003 Instytut został przekształcony w Zachodnioukraiński Uniwersytet Ekonomii i Prawa z siedzibą w Iwano-Frankiwsku, gdzie wcześniej od 1992 funkcjonował Wydział Prawa i Ekonomii Przedsiębiorczości.
Struktura.
Wydziały (ukr. - Факультети):

</doc>
<doc id="3217148" url="https://pl.wikipedia.org/wiki?curid=3217148" title="Alexander Motyl">
Alexander Motyl

Alexander John Motyl (ur. 21 października 1953 w Nowym Jorku) – amerykański historyk, politolog, artysta malarz i poeta pochodzenia ukraińskiego.
Studiował na Columbia University, uzyskując licencjat "summa cum laude" z historii (B.A.) w 1975 i stopień naukowy doktora (Ph.D) nauk politycznych w 1984 na podstawie rozprawy "The Ethnic Stability of the Soviet Multinational State: Conceptualization, Interpretation, Case Study". Wykładał na Columbia University, Lehigh University, Harvard University, obecnie jest profesorem nauk politycznych na Rutgers University w Newark.
Specjalizuje się w problematyce Ukrainy, ZSRR i Rosji, zagadnień nacjonalizmu, rewolucji i imperiów.
Prace.
Monografie naukowe:
Opracowania:
Proza i poezja:
Artykuły:
&lt;/div &gt;

</doc>
<doc id="3217149" url="https://pl.wikipedia.org/wiki?curid=3217149" title="Shirley Clarke">
Shirley Clarke

Shirley Clarke z domu Brimberg (ur. 2 października 1919 w Nowym Jorku, zm. 23 września 1997 w Bostonie) – amerykańska reżyserka kina niezależnego należąca do nowojorskiej awangardy filmowej lat 60.; współzałożycielka (wraz z Jonasem Mekasem) The Film-Makers' Cooperative – instytucji zajmującej się dystrybucją filmów kina niezależnego; pod koniec życia również wykładowczyni na Uniwersytecie Kalifornijskim.
W swoich dokumentalnych i paradokumentalnych filmach Clarke pokazywała m.in. środowisko narkomanów ("Łącznik", "The Connection", 1962), gangów ulicznych ("Zimny świat", "The Cool World", 1963) oraz ludzi marginalizowanych ("Portret Jasona", "Portrait of Jason", 1967 r.; prawie dwugodzinny zapis monologu Afroamerykanina uprawiającego męską prostytucję).
Oscara otrzymał jej dokument o poecie Robercie Froście – "Robert Frost: miłosna sprzeczka ze światem" ("Robert Frost: A Lover's Quarrel with the World", 1963; film ten dostał Nagrodę Akademii Filmowej w 1964 roku w kategorii Najlepszy Pełnometrażowy Film Dokumentalny).
Retrospektywa twórczości Shirley Clarke odbyła się podczas 4. Amerykańskiego Festiwalu Filmowego.

</doc>
<doc id="3217152" url="https://pl.wikipedia.org/wiki?curid=3217152" title="Parafia Najświętszego Ciała i Krwi Chrystusa we Wrzosowej">
Parafia Najświętszego Ciała i Krwi Chrystusa we Wrzosowej

Parafia Najświętszego Ciała i Krwi Chrystusa we Wrzosowej – parafia rzymskokatolicka w metropolii i archidiecezji częstochowskiej, regionie częstochowskim, dekanacie porajskim.
Historia.
W latach 1470–1480 Wrzosowa podlegała pod parafię św. Zygmunta, która od 1747 do 1866 roku była zarządzana przez paulinów z klasztoru Jasnogórskiego. 6 listopada 1937 roku biskup Teodor Kubina utworzył ekspozyturę we Wrzosowej, wydzielając jej terytorium z częstochowskich parafii św. Józefa i św. Antoniego. Liturgię niedzielną sprawowano w remizie strażackiej, a w dni powszednie w pomieszczeniu domu, w którym mieszkał ekspozyt. Parafię erygował w 1958 roku biskup Zdzisław Goliński. W 1972 r. otrzymano pozwolenie na budowę nowej świątyni, która została wzniesiona w latach 1974-1978 staraniem ks. Stanisława Poroszewskiego i jego następcy ks. Józefa Mocha.
Zasięg parafii.
Do parafii należą wierni z następujących wsi: Huta Stara B, część Korwinowa, Słowik, Wrzosowa.

</doc>
<doc id="3217153" url="https://pl.wikipedia.org/wiki?curid=3217153" title="Barbro Kvaale">
Barbro Kvaale



</doc>
<doc id="3217156" url="https://pl.wikipedia.org/wiki?curid=3217156" title="Dorota Betlewska-Gutowska">
Dorota Betlewska-Gutowska

Dorota Betlewska-Gutowska (ur. 1958 w Warszawie) – polska poetka, prozaik i eseistka.
Autorka dwóch książek. W wydanej w 1988 roku "Niebieskiej tancbudzie" poetka opowiada o swoim dojrzewaniu oraz o polskich hippisach. Uważając ruch hippisowski za rozsadnika narkomanii, opisuje dramaty młodzieży żyjącej z jednej strony w sposób niekonwencjonalny i barwny, a z drugiej w uzależnieniu i degradacji.
W wydanym w 2012 roku tomiku "Róża Ksiąg i scenariusze" autorka opisała generację uformowaną przez niezgodę na socjalizm. Wiersze opowiadają o czasie „Solidarności” i stanu wojennego. Zawierają też rozważania na temat metafizycznych potrzeb człowieka wciąż dających o sobie znać w zlaicyzowanym świecie. Tomik był nominowany do Nagrody Orfeusza.
Wiersze, opowiadania, eseje i artykuły Betlewska-Gutowska publikowała między innymi w czasopismach: „Filipinka”, „Żyjmy Dłużej”, „Twoje Dziecko”, „Tygodnik Kulturalny”, „Życie Literackie”, „Poezja”, „Odra”, „Topos”.

</doc>
<doc id="3217157" url="https://pl.wikipedia.org/wiki?curid=3217157" title="Elektryczny (singel Męskiego Grania)">
Elektryczny (singel Męskiego Grania)

Elektryczny – oficjalny singel trasy Męskie Granie 2014, który miał prapremierą w radiowej Trójce w czerwcu 2014, a oficjalne wydanie singla przez Kayax odbyło się w sierpniu 2014. Piosence też towarzyszy akcja "Zwrotka Żywca", gdzie słuchacz może sam napisać zwrotkę utworu, a na wideo zaśpiewają ją artyści (m.in. Marek Dyjak, Skubas, Smolik, Katarzyna Nosowska, Krzysztof Zalewski).
Teledysk.
Obraz w reżyserii Kobasa Laksy został zrealizowany w Studiu Koncertowym Polskiego Radia im. Witolda Lutosławskiego. Zdjęcia wykonali Maciej Sobieraj i Piotr Niemyjski. Za produkcję odpowiada Marta Łachacz z Cor Leonis Production.

</doc>
<doc id="3217159" url="https://pl.wikipedia.org/wiki?curid=3217159" title="Linia demarkacyjna III Rzesza-ZSRR">
Linia demarkacyjna III Rzesza-ZSRR



</doc>
<doc id="3217160" url="https://pl.wikipedia.org/wiki?curid=3217160" title="Autostrada Wolności">
Autostrada Wolności



</doc>
<doc id="3217161" url="https://pl.wikipedia.org/wiki?curid=3217161" title="Janusz Wyszogrodzki">
Janusz Wyszogrodzki

Janusz Jacek Wyszogrodzki pseud. "Janusz" (ur. 11 września 1913 w Warszawie zm. 25 maja 2009 w Melbourne) – podporucznik służby stałej Wojska Polskiego, uczestnik kampanii wrześniowej, kapitan AK, uczestnik powstania warszawskiego, dowódca batalionu „Oaza”, a w ostatnich dniach września 1944 roku dowódca 30 pułku piechoty AK „Waligóra”. Pułkownik w stanie spoczynku.
Życiorys.
Przed II wojną światową.
Janusz Jacek Wyszogrodzki uczył się w gimnazjach w Nakle, Bydgoszczy i Warszawie. Po maturze kontynuował naukę na Wydziale Humanistycznym Uniwersytetu im. Józefa Piłsudskiego w Warszawie. Nie ukończył studiów, natomiast ukończył Szkołę Podchorążych Piechoty przy 28 Dywizji Piechoty w Dęblinie. W 1938 roku ukończył kurs dowódców kompanii w Centrum Wyszkolenia Saperów w Warszawie. W latach 1936–1939 był kontraktowym oficerem w 12 batalionie Junackich Hufców Pracy.
II wojna światowa.
We wrześniu 1939 roku pracował ze swoim batalionem przy fortyfikacjach Twierdzy Osowiec. Z oddziałem ruszył do Grodna, jednak po zajęciu miasta przez Armię Czerwoną rozwiązał oddział i wydostał się z miasta, docierając później do Warszawy.
Od października 1939 roku był oficerem Związku Czynu Zbrojnego. Zorganizował oddział, który stał się zalążkiem późniejszej 1 kompanii Mokotów. Oddział ten w 1940 roku liczył około 100 przeszkolonych żołnierzy. W latach 1942–1943 był zastępcą dowódcy 4 Rejonu V Obwodu (Mokotów) Warszawskiego Okręgu Armii Krajowej, kpt. Zygmunta Karola Peitlera „Zygmunta”. Od 1943 roku pełnił funkcję oficera broni i zrzutów, był również odpowiedzialny za organizację i magazynowanie broni V Obwodu, za wydawanie broni oddziałom, uzupełniania jej zasobów i dokonywanie zakupów. W lipcu 1944 roku otrzymał przydział do V Obwodu (Mokotów) Warszawskiego Okręgu Armii Krajowej.
W powstaniu warszawskim był w sztabie 5 Rejonu „Oaza”, następnie w batalionie „Oaza”, z którym 2 sierpnia ewakuował się do Lasu Kabackiego, a później do Lasów Chojnowskich. Po powrocie na Sadybę, 23 sierpnia (według innych źródeł 26 sierpnia) został dowódcą odtworzonego batalionu „Oaza”. Po śmierci Czesława Szczubełka „Jaszczura” 1 września 1944 roku został również komendantem 5. Rejonu V Obwodu, po 15 września 1944 roku został dowódcą połączonych batalionów „Oaza-Ryś”; po zranieniu ppłk. Adama Remigiusza Grocholskiego „Waligóry” 25 sierpnia – objął dowodzenie 30 pułkiem piechoty AK „Waligóra”, który 4 dni wcześniej, 21 września wszedł w skład 10 Dywizji Piechoty AK im. Macieja Rataja. W czasie powstania był ranny.
27 września Mokotów skapitulował.
Po upadku powstania dostał się do obozów przejściowych w Pruszkowie i Skierniewicach, potem do Stalagu X B Sandbostel i Oflagu X C Lübeck, gdzie został wyzwolony przez oddziały brytyjskie 5 maja 1945 roku.
Po wojnie.
W latach 1945–1946 był dowódcą zgrupowania podchorążych w Nahe, a w latach 1947–1949 był komendantem 313 Grupy Transportu w składzie Brytyjskiej Armii Renu (BAOR – British Army of the Rhine). Został zdemobilizowany w sierpniu 1949 roku i wyjechał do Australii, gdzie początkowo trafił do obozu przejściowego Greta (Nowa Południowa Walia). W latach 1950–1952 pracował fizycznie w fabrykach wyrobów cementowych i metalowych w Melbourne, gdzie następnie zdobył kwalifikacje menedżera. Był aktywnym działaczem polonijnym i społecznym. Pełnił funkcje: sekretarza Związku Polaków, prezesa Związku Polaków, referenta budowy lub zakupu Domu Polskiego; był działaczem Klubu Seniora.
Życie rodzinne.
Był synem Juliana i Marii z domu Lewickiej. W 1953 ożenił się z Hildegardą Studnik. Miał z nią dwoje dzieci: Krystynę i Jacka. Od 1990 roku odwiedzał Polskę z córką Krystyną.
Upamiętnienie.
W 1992 roku bydgoski oddział Związku Powstańców Warszawskich wyemitował medal upamiętniający kpt. Jacka Wyszogrodzkiego według założeń projektowych Zdzisława Abramka i projektu Stanisławy Wątróbskiej-Frindt. Mennica Polska wybiła 16 sztuk medalu, w tym 6 w srebrze. Awers medalu o średnicy 70 mm przedstawia sylwetkę Jacka Wyszogrodzkiego otoczoną napisem wersalikami: "kpt. „Janusz” Jacek Wyszogrodzki • Dowódca Batalionu Armii Krajowej „Oaza”". Oba fragmenty tego tekstu rozdzielone są znakami Polski Walczącej. Na rewersie znajduje się podobizna Syreny z liczbą „17” na tarczy oraz emblemat Batalionu „Oaza” oraz napisy wersalikami: "Plac Bernardyński • Las Kabacki • Wilanów • ul. Czerniakowska • Sadyba • Fort Czerniakowski • Sielce • Dolny Mokotów • Skarpa Mokotowska". Na otoku napis wersalikami: "1 VIII 1944 Powstanie Warszawskie 27 IX 1944 • Batalion AK „Oaza”". Oba fragmenty tego tekstu rozdzielone są znakami Polski Walczącej.

</doc>
<doc id="3217164" url="https://pl.wikipedia.org/wiki?curid=3217164" title="Wibrometr">
Wibrometr

Wibrometr – przyrząd służący do pomiaru danych ciała drgającego, przedstawia on parametry pomiaru za pomocą urządzenia wskazówkowego. Podobne urządzenie, które jednak rejestruje wynik w postaci wykresu, to wibrograf.

</doc>
<doc id="3217165" url="https://pl.wikipedia.org/wiki?curid=3217165" title="Traktat o granicach i przyjaźni III Rzesza-ZSRR 1939">
Traktat o granicach i przyjaźni III Rzesza-ZSRR 1939



</doc>
<doc id="3217169" url="https://pl.wikipedia.org/wiki?curid=3217169" title="Andriej Sidielnikow">
Andriej Sidielnikow

Andriej Giennadjewicz Sidielnikow (ur. 8 marca 1980 w Moskwie) – kazachski piłkarz, grający na pozycji bramkarza.
Kariera klubowa.
Sidielnikow profesjonalną karierę rozpoczął w Spartaku Moskwa, w którym jednak występował jedynie w drużynie rezerw. W kolejnych latach występował w takich klubach jak Spartak Tambow, białoruskie Dynama Mińsk, FK Chimki, ponownie Spartak Tambow, Dinamo Machaczkała, Ałanija Władykaukaz, Spartak Nalczyk i FK Orzeł. W 2008 roku zdecydował się na wyjazd do Kazachstanu. Podpisał umowę z FK Aktöbe. W 2015 roku przeszedł do Ordabasy Szymkent.
Kariera reprezentacyjna.
W reprezentacji Kazachstanu zadebiutował 3 marca 2010 roku w towarzyskim meczu przeciwko Mołdawii. Na boisku przebywał przez pełne 90 minut
Sukcesy.
Aktobe

</doc>
<doc id="3217173" url="https://pl.wikipedia.org/wiki?curid=3217173" title="Ligue 1 (2014/2015)/Wyniki spotkań – runda jesienna">
Ligue 1 (2014/2015)/Wyniki spotkań – runda jesienna

Runda jesienna (8 sierpnia – 21 grudnia).
"Źródło:"

</doc>
<doc id="3217176" url="https://pl.wikipedia.org/wiki?curid=3217176" title="Okupacja radziecka w Polsce 1939-1941">
Okupacja radziecka w Polsce 1939-1941



</doc>
<doc id="3217178" url="https://pl.wikipedia.org/wiki?curid=3217178" title="Turhan Tezol">
Turhan Tezol

Turhan Tezol (ur. 9 sierpnia 1932, zm. 27 kwietnia 2014 w Izmirze) – turecki koszykarz.
Lata młodości.
Był synem imigranta z Kawali Mehmeta Şükrü i jego żony Zelihy. Miał czterech braci: Alaettina, Tayyara, Erdoğana i Ayhana i dwie siostry: İnal i Muallę.
Kariera klubowa.
Tezol rozpoczął karierę w klubie Modaspor, z którym trzykrotnie zdobył mistrzostwo Turcji. Po odejściu z tego klubu został zawodnikiem Altınordu SK. Zasłynął z umiejętności dryblingu.
Kariera reprezentacyjna.
W reprezentacji Turcji rozegrał 71 meczów, będąc przez pewien czas jej kapitanem. Wraz z kadrą wystąpił na igrzyskach olimpijskich w 1952, na których zagrał w 2 meczach. Trzykrotnie wystartował również na mistrzostwach Europy: w 1955, 1957 i 1959.
Losy po zakończeniu kariery.
Po zakończeniu kariery pracował jako działacz w izmirskich klubach oraz Tureckiej Federacji Koszykarskiej. Zmarł 27 kwietnia 2014 w Izmirze na raka trzustki. Pochowany został 30 kwietnia 2014 w meczecie Alsancak Hocazade w tym samym mieście.
Życie prywatne.
Był żonaty z Nesrin Gündoğdu, z którą miał dwóch synów: Erhana i Ersina.

</doc>
<doc id="3217179" url="https://pl.wikipedia.org/wiki?curid=3217179" title="Aleksiej Mułdarow">
Aleksiej Mułdarow

Aleksiej Aleksiejewicz Mułdarow (ur. 24 kwietnia 1984 w Cchinwali w Gruzińskiej SRR) – kazachski piłkarz, grający na pozycji obrońcy.
Kariera klubowa.
Mułdarow profesjonalną karierę rozpoczął w klubie FK Mozdok, z którym występował w trzeciej i czwartej lidze. W latach 2005–2007 występował w trzecioligowym FC Krasnodar-2000, w sezonie 2008 był graczem trzecioligowego FK Gubkin, a w latach 2009–2012 reprezentował barwy klubu Mordowija Sarańsk, z którym najpierw wywalczył awans do drugiej, a następnie do pierwszej ligi. Na początku 2013 roku wyjechał do Kazachstanu i podpisał umowę z FK Aktöbe. Następnie grał w Kajsarze Kyzyłorda, a w 2015 został zawodnikiem klubu Szachtior Karaganda.
Kariera reprezentacyjna.
W reprezentacji Kazachstanu zadebiutował 4 czerwca 2013 roku w towarzyskim meczu przeciwko Bułgarii. Na boisku przebywał przez pełne 90 minut
Sukcesy.
Aktobe

</doc>
<doc id="3217192" url="https://pl.wikipedia.org/wiki?curid=3217192" title="Total bases">
Total bases

Total bases (w skrócie TB) – w baseballu statystyka dla pałkarzy oznaczająca liczbę wszystkich zdobytych baz. Jest to suma wszystkich odbić pomnożona przez:
formula_1
Statystyka nie jest brana pod uwagę w przypadku skradzionej bazy i popełnienia błędu. Liczba wszystkich zdobytych baz podzielona przez liczbę podejść do odbicia daje wskaźnik slugging percentage.

</doc>
<doc id="3217240" url="https://pl.wikipedia.org/wiki?curid=3217240" title="Jegal Sung-yeol">
Jegal Sung-yeol

Jegal Sung-yeol (ur. 24 marca 1970 w Uijeongbu) – południowokoreański łyżwiarz szybki, brązowy medalista mistrzostw świata.
Kariera.
Pierwszy sukces w karierze Jegal Sung-yeol osiągnął w lutym 1996 roku, kiedy podczas igrzysk azjatyckich w Harbinie zwyciężył w biegu na 500 m. Miesiąc później wywalczył brązowy medal na dystansie 1000 m na dystansowych mistrzostwach świata w Hamar. W zawodach tych wyprzedzili go jedynie Rosjanin Siergiej Klewczenia oraz Ådne Søndrål z Norwegii. W tym samym roku był też czwarty podczas sprinterskich mistrzostw świata w Heerenveen, przegrywając walkę o medal z Japończykiem Manabu Horiim. Ostatni medal zdobył na rozgrywanych w 1999 roku igrzyskach azjatyckich w Gangwon, gdzie był drugi za Jōjim Katō na 500 m. Wielokrotnie stawał na podium zawodów Pucharu Świata, odnosząc przy tym trzy zwycięstwa: 23 lutego 1996 roku w Roseville i 15 grudnia 1996 roku w Ikaho wygrywał na 1000 m, a 24 lutego 1996 roku w Roseville zwyciężył na 500 m. Najlepsze wyniki osiągnął w sezonie 1996/1997, kiedy był czwarty w klasyfikacji końcowej 500 m i piąty na 1000 m. W 1992 roku wziął udział w igrzyskach olimpijskich w Albertville, gdzie był dwunasty w biegu na 500 m, a na dwukrotnie dłuższym dystansie zajął 26. miejsce. Podczas rozgrywanych dwa lata później igrzysk w Lillehammer zajął odpowiednio 30. i 39. miejsce. Brał też udział w igrzyskach olimpijskich w Nagano, gdzie jego najlepszym wynikiem była szesnasta pozycja w biegu na 500 m. W 1999 roku zakończył karierę.

</doc>
<doc id="3217243" url="https://pl.wikipedia.org/wiki?curid=3217243" title="Jaegal Sung-yeol">
Jaegal Sung-yeol



</doc>
<doc id="3217246" url="https://pl.wikipedia.org/wiki?curid=3217246" title="Trybunał inkwizycji w Casale Monferrato">
Trybunał inkwizycji w Casale Monferrato

Trybunał inkwizycji w Casale Monferrato – sąd inkwizycyjny, mający swą siedzibę w Casale Monferrato, stolicy markizatu Monferrato. Istniał w latach 1505–1800. Był kierowany przez dominikanów. Od połowy XVI wieku był częścią struktur inkwizycji rzymskiej.
Historia.
Casale Monferrato, stolica markizatu Monferrato, należało w średniowieczu do diecezji Vercelli i podlegało jurysdykcji inkwizytorów Vercelli. Dopiero w 1474 papież Sykstus IV utworzył diecezję Casale Monferrato z ziem należących dotąd częściowo do diecezji Vercelli, a częściowo do diecezji Asti. Nie miało to jednak początkowo przełożenia na strukturę terytorialną trybunałów inkwizycyjnych w północnych Włoszech.
Pierwszym inkwizytorem Casale Monferrato został dominikanin Michele Madei da Asti, mianowany 30 grudnia 1488 przez generała zakonu dominikanów Gioacchino Torrianiego. Nominacja ta nie miała jednak żadnego praktycznego znaczenia, była rodzajem prestiżowej, ale wyłącznie tytularnej synekury nadanej byłemu prowincjałowi dominikanów z Lombardii Górnej, który w 1481 został w upokarzający sposób odwołany ze stanowiska prowincjała przez papieskich komisarzy i przez kolejnych kilka lat nie pełnił żadnych funkcji w zakonie. Sam Michele Madei rezydował w konwencie w Asti i nigdy nie odwiedził swego okręgu inkwizytorskiego (obejmującego jedynie okolice Casale i Trino). Urząd inkwizytora Casale pełnił najwyżej do roku 1494, gdy został mianowany inkwizytorem Asti.
Właściwym twórcą trybunału inkwizycyjnego w Casale Monferrato był generał zakonu dominikanów Vincenzo Bandello. 20 maja 1505 mianował on dominikanina Angelo Rizzardiniego inkwizytorem diecezji Casale, Alba Pompeia i Acqui, czyli wszystkich diecezji markizatu Monferrato. Nie ulega wątpliwości, że nominacja ta wychodziła naprzeciw oczekiwaniom markiza Wilhelma IX, który dążył do poddania całego terytorium swego państewka jednemu trybunałowi z siedzibą w stolicy markizatu. 
W 1536 markizat Monferrato przeszedł pod władzę dynastii Gonzaga, która rządziła także księstwem Mantui. Już wcześniej (ok. 1519) spod jurysdykcji inkwizytorów Casale wyłączono diecezję Acqui, którą podporządkowano inkwizytorowi Alessandrii w księstwie Mediolanu.
W 1542 papież Paweł III utworzył Kongregację Rzymskiej i Powszechnej Inkwizycji, będącej centralnym organem Kurii Rzymskiej. W krótkim czasie przejęła ona kontrolę i nadzór nad działalnością włoskich trybunałów inkwizycyjnych (w tym trybunału w Casale), m.in. przejęła z rąk władz zakonnych uprawnienia do mianowania i odwoływania inkwizytorów.
W latach 1670–1680 funkcję inkwizytora Casale sprawował Tommaso Menghini, autor podręcznika dla inkwizytorów "Regole del tribunale del S. Offizio".
W 1708 markizat Monferrato został zajęty przez Sabaudię. Książę Sabaudii i Piemontu Wiktor Amadeusz II (panował 1675–1730) już od dłuższego czasu był w konflikcie ze Stolicą Apostolską. Począwszy od roku 1698 wetował on nominacje inkwizytorskie dokonywane przez Kongregację Świętego Oficjum dla trybunałów położonych w jego księstwie. Kiedy w 1713 zmarł inkwizytor Casale Raimondo Fulminissi da Rotella, książę nie zgodził się na mianowanie jego następcy. Wskutek polityki Wiktora Amadeusza II doszło do powstania trwałych wakatów na stanowiskach inkwizytorskich większości piemonckich trybunałów. Ich działalnością kierowali odtąd wikariusze generalni, a nie pełnoprawni inkwizytorzy, co obniżyło ich rangę. W tej postaci kontynuowały one swoją działalność aż do inwazji rewolucyjnej Francji na Włochy pod koniec XVIII wieku.
Trybunał inkwizycyjny w Casale Monferrato został zniesiony po raz pierwszy 28 stycznia 1799 przez marionetkowy rząd tymczasowy, utworzony przez wojska francuskie po zajęciu Piemontu kilka tygodni wcześniej. Niedługo potem jednak, w maju 1799, Francuzi zostali wyparci przez Austriaków i Rosjan, którzy przywrócili władzę króla Karola Emanuela IV. 28 lipca 1799 rząd monarchiczny wydał dekret o przywróceniu inkwizycji. Restauracja monarchii trwała jednak krótko. Niespełna rok później Francuzi ponownie zajęli Piemont i utworzona przez nich Rada Piemontu ("Consulta del Piemonte") dekretem z dnia 23 lipca 1800 roku definitywnie zlikwidowała miejscowe trybunały, w tym także trybunał w Casale
Organizacja.
Siedzibą trybunału był dominikański konwent S. Domenico w Casale Monferrato. Na jego czele stał dominikański inkwizytor (od 1713 wikariusz generalny), wywodzący się z obserwanckiej Prowincji Obojga Lombardii. Jego jurysdykcji podlegały diecezje Casale Monferrato i Alba Pompeia. Na prowincji inkwizytor reprezentowany był przez wikariuszy rejonowych, wywodzących się na ogół spośród zakonników. Nie wiadomo jednak, ile takich wikariatów podlegało inkwizytorowi Casale.
W wewnętrznej hierarchii dominikańskich trybunałów inkwizycyjnych trybunał w Casale Monferrato zaliczany był do najniższej, trzeciej klasy.

</doc>
<doc id="3217260" url="https://pl.wikipedia.org/wiki?curid=3217260" title="Sergio Cervato">
Sergio Cervato

Sergio Cervato (ur. 22 marca 1929 w Carmignano di Brenta, zm. 9 października 2005 we Florencji) – włoski piłkarz grający na pozycji obrońcy, trener.
Kariera piłkarska.
Urodzony w Carmignano di Brenta Sergio Cervato karierę rozpoczął w 1946 roku w juniorach Tombolo, następnie grał jeszcze dla juniorów FC Bolzano 1996. Profesjonalną karierę rozpoczął w 1948 roku w Fiorentinie, w barwach której zadebiutował w Serie A dnia 12 grudnia 1948 roku w przegranym meczu wyjazdowym z Genoą. W drugiej połowie lat 50. odnosił z tym klubem sukcesy: mistrzostwo Włoch - 1955/1956, finał Pucharu Włoch - 1958/1959, finał Pucharu Europy - 1956/1957. W klubie występował do 1959 roku grając w 316 meczach i strzelając 31 bramek w lidze.
Następnie przeszedł do Juventusu Turyn, z którym w sezonach 1959/1960 i 1960/1961 zdobywał mistrzostwo Włoch oraz Puchar Włoch w sezonie 1959/1960. W 1961 roku przeszedł do SPAL 1907, gdzie w 1965 roku zakończył piłkarską karierę. Łącznie w Serie A rozegrał 466 meczów i strzelił 100 goli.
Kariera reprezentacyjna.
Sergio Cervato grał w reprezentacji Włoch B. W seniorskiej reprezentacji zadebiutował dnia 8 kwietnia 1951 roku w Lizbonie w wygranym 4:1 meczu towarzyskim z reprezentacją Portugalii. Z reprezentacją awansował na mundial 1954 w Szwajcarii, gdzie reprezentacja odpadła w fazie grupowej tego turnieju, jednak Cervato na nim nie grał w żadnym meczu. Ostatni występ Cervato w reprezentacji miał miejsce w Barcelonie dnia 13 marca 1960 roku w przegranym 1:3 meczu towarzyskim z reprezentacją Hiszpanii. Cervato łącznie w reprezentacji Włoch rozegrał 28 meczów i strzelił 4 gole.
Kariera trenerska.
Sergio Cervato po zakończeniu kariery piłkarskiej został trenerem. Trenował kluby: Delfino Pescara 1936 (1966–1967), Trani (1967–1968) i Empoli FC (1968–1970).

</doc>
<doc id="3217292" url="https://pl.wikipedia.org/wiki?curid=3217292" title="Mistrzostwa Ibero-Amerykańskie w Lekkoatletyce 2014">
Mistrzostwa Ibero-Amerykańskie w Lekkoatletyce 2014

16. Mistrzostwa Ibero-Amerykańskie w Lekkoatletyce – zawody lekkoatletyczne rozegrane od 1 do 3 sierpnia 2014 w brazylijskim São Paulo.
Rekordy.
Podczas zawodów ustanowiono 16 krajowych rekordów w kategorii seniorów:

</doc>
<doc id="3217310" url="https://pl.wikipedia.org/wiki?curid=3217310" title="Droga krajowa nr 11 (Szwecja)">
Droga krajowa nr 11 (Szwecja)

Droga krajowa nr 11 () – droga krajowa w południowej Szwecji o długości 91 km, przebiegająca równoleżnikowo z Malmö do Simrishamn w regionie administracyjnym ("län") Skania.
Droga łączy Malmö ze wschodnią częścią Skanii. Większe miejscowości położone na trasie:

</doc>
<doc id="3217318" url="https://pl.wikipedia.org/wiki?curid=3217318" title="Rushwal Samaai">
Rushwal Samaai

Rushwal Samaai (ur. 25 września 1991 w Paarl) – południowoafrykański lekkoatleta specjalizujący się w skoku w dal.
Brązowy medalista igrzysk Wspólnoty Narodów w Glasgow oraz mistrzostw Afryki w Marrakeszu (2014). W 2016 był piąty na halowych mistrzostwach świata w Portland. Mistrz Afryki oraz dziewiąty skoczek w dal igrzysk olimpijskich w Rio de Janeiro (2016). Brązowy medalista mistrzostw świata w Londynie (2017). W 2018 zdobywał medale na igrzyskach Wspólnoty Narodów i mistrzostwach kontynentu. Piąty w finale skoku w dal na światowym czempionacie w Doha (2019).
Stawał na najwyższym stopniu podium mistrzostw RPA.
Rekordy życiowe: stadion – 8,49 (22 kwietnia 2017, Potchefstroom); hala – 8,18 (20 marca 2016, Portland) były rekord Południowej Afryki.

</doc>
<doc id="3217351" url="https://pl.wikipedia.org/wiki?curid=3217351" title="5 Seconds of Summer">
5 Seconds of Summer

5 Seconds of Summer (5SOS) – australijski zespół grający muzykę pop punk/pop rock. Został założony w roku 2011 w Sydney. W skład wchodzą: Luke Hemmings (główny wokal, gitara), Michael Clifford (gitara, wokal), Calum Hood (bas, wokal) oraz Ashton Irwin (perkusja, wokal). Zespół zaczął swoją działalność od publikowania w serwisie YouTube filmów z coverami, które szybko zdobyły popularność. Międzynarodową sławę zdobyli, gdy członkowie zespołu One Direction zaprosili ich do uczestniczenia w trasie koncertowej Take Me Home Tour.
W lutym 2014 roku wydali singiel „She Looks So Perfect”, który zdobył szczyty list przebojów w Australii, Nowej Zelandii, Irlandii i Wielkiej Brytanii. Ich pierwszy album "5 Seconds of Summer" został wydany 27 czerwca 2014 roku i osiągnął pierwsze miejsce w 11 państwach. W grudniu 2014 roku wydali koncertową wersję albumu "LIVESOS". 23 października 2015 roku ukazał się ich drugi album "Sounds Good Feels Good".
W lipcu 2016 roku zespół wydał singiel zatytułowany "Girls Talk Boys". Piosenka znalazła się na oficjalnej ścieżce dźwiękowej do filmu "Ghostbusters." Po trzyletniej przerwie, 22 czerwca 2018 roku zespół wydał trzeci studyjny album "Youngblood". W 2020 roku wydali czwarty, o tytule "CALM", który miał premierę 27 marca 2020 roku. Dwa lata później wydali swój piąty album - "5SOS5", którego premiera przypadła na 23 września 2022 roku. 
Życiorys.
2011-2012: pochodzenie i debiut.
5 Seconds of Summer rozpoczęli swoją karierę w grudniu 2010 roku, kiedy Luke Hemmings, Michael Clifford i Calum Hood, którzy uczęszczali do Norwest Christian College, zaczęli publikować covery popularnych piosenek w serwisie YouTube. Pierwszym video Hemmingsa był cover piosenki Mike'a Posnera „Please don't go”, który opublikował 3 lutego 2011 roku. Ich cover piosenki Chrisa Browna „Next to You” osiągnął ponad 600 000 odtworzeń. W grudniu 2011 roku do zespołu dołączył perkusista – Ashton Irwin.
Zespół przyciągał wielu przedstawicieli dużych wytwórni muzycznych i w końcu podpisał umowę z Sony ATV Music Publishing. Pomimo braku promocji ich pierwsza EP zatytułowana „Unplugged” osiągnęła 3. miejsce na australijskim iTunes i znalazła się w Top 20 w Nowej Zelandii i Szwecji. Ich międzynarodowa sława znacznie wzrosła, kiedy członek One Direction, Louis Tomlinson, opublikował na portalu społecznościowym link do wideoklipu ich piosenki „Gotta Get Out”, pisząc, że jest ich fanem. 5 Seconds of Summer zainteresował się również inny członek One Direction, Niall Horan, który opublikował 19 października 2012 roku na Twitterze link do ich pierwszego singla „Out of My Limit”.
2013-2016: "5 Seconds of Summer", "LIVESOS" i "Sounds Good Feels Good".
14 lutego 2013 roku 5SOS potwierdziło, że będzie występować jako support One Direction na ich światowej trasie koncertowej Take Me Home. Trasa ruszyła 23 lutego na arenie O2 w Londynie i zespół dołączył do One Direction na koncertach w UK, USA, Australii i Nowej Zelandii, włączając siedem koncertów w Allphones Arena w rodzinnym Sydney. Podczas przerwy Take Me Home Tour zespół zagrał w Australii cykl koncertów, na które bilety wyprzedały się w ciągu kilku minut. W tym czasie zespół stawał się coraz bardziej popularny i rozpoznawalny na świecie. 21 listopada 2013 członkowie zespołu powiadomili, że podpisali kontrakt z wytwórnią Capitol Records.
5 lutego 2014 roku 5 Seconds of Summer udostępnili ich pierwszy singiel „She Looks so Perfect” do przedpremierowego pobrania na iTunes. Przyjaźń między 5SOS i One Direction spowodowała podpisanie kontraktu z Modest Mangament. To spowodowało mylne określenie 5 Seconds Of Summer boysbandem, lecz członkowie zaprzeczali temu i mówili, że są po prostu zespołem. W przeciwieństwie do większości boysbandów pisali swoje własne piosenki, grali na instrumentach i nie tańczyli. Niemniej jednak zespół przyciągał grupę fanów tak jak boysbandy. Ashton Irwin porównał fanatyczne fanki, do tych, które mają Fall Out Boy. John Feldmann, frontmen Goldfinger i producent 5 Seconds of Summer, powiedział, że fani 5SOS „fundamentalnie zmienili wygląd fanów pop punku”, przypominają oni fanów zespołów z lat 90. takich jak Green Day i Blink-182.
Pod koniec marca 2014 roku „She Looks so Perfect” została wydana w Wielkiej Brytanii. Pomimo tego, że na pierwszym miejscu top na brytyjskim iTunes znajdowała się tylko jeden dzień, a po tygodniu spadła z pierwszej dziesiątki, 5 Seconds of Summer stali się czwartym australijskim zespołem, który osiągnął pierwsze miejsce w Wielkiej Brytanii i pierwszym, który to zrobił od 14 lat.
5 marca 2014 roku zostało potwierdzone, że zespół ponownie dołączy do trasy One Direction, supportując ich w 2014 roku na trasie „Where We Are” w USA, Kanadzie, UK i Europie. 9 kwietnia 2014 roku EP „She Looks so Perfect” zadebiutowała na 2 miejscu Billboard 200.
9 maja 2014 roku ukazał się drugi singiel „Don't Stop”. Zadebiutował on na 2. miejscu w UK. "Billboard" napisał, że piosenka jest utrzymana „w duchu «She» Green Day i «All the Small Things» Blink-182”.
13 maja 2014 zespół potwierdził, że ich debiutancki album będzie się nazywał "5 Seconds of Summe"r i zostanie wydany 27 czerwca 2014 roku w Europie i Australii, a w innych częściach świata później. Album wygrał nagrodę magazynu "Kerrang!." Luke Hemmings powiedział, że to zaszczyt wygrać jedną z tych nagród i wszyscy są ogromnymi fanami "Kerrang!." Album zadebiutował na pierwszym miejscu Billboard 200 i osiągnął 1. miejsce w 13 krajach oraz znalazł się w top 10 w 26 krajach.
15 lipca 2014 5SOS wydali swój trzeci singiel, „Amnesia”, który był jedyną piosenką nienapisaną przez zespół.
10 października 2014 roku został wydany czwarty singiel „Good Girls”.
22 listopada 2014 roku zespół zawiadomił, że wydadzą swój pierwszy album z piosenkami granymi na żywo, "LIVESOS", 15 grudnia 2014 roku.
Pierwsza trasa koncertowa zespołu „Rock Out with Your Socks Out” rozpoczęła się 5 maja 2015 w Lizbonie, a zakończyła się 13 września na Florydzie. Na koncercie w Lizbonie 5SOS zagrali pierwszy singiel z drugiej płyty. Piosenka nosi tytuł „Permanent Vacation”.
23 października 2015 roku ukazała się nowa płyta pod tytułem "Sounds Good Feels Good".
19 lutego 2016 roku rozpoczęła się trasa koncertowa „Sounds Live Feels Live”.
15 lipca 2016 roku ukazał się singiel „Girls Talk Boys” dla filmu "Ghostbusters".
2017-2018: "Youngblood".
13 stycznia 2017 5 Seconds Of Summer gościnnie wzięli udział w nagraniu piosenki „Take What You Want”, która znalazła się na ósmej płycie japońskiego zespołu One Ok Rock – "Ambitions".
22 lutego 2018 zespół wydał singiel „Want You Back”, który był zapowiedzią światowej trasy koncertowej 5SOS III. Zespół występował w kameralnych miejscach w Europie, Stanach Zjednoczonych, Singapurze, Australii, Meksyku i Brazylii od marca do czerwca 2018 roku. W ramach promocji nadchodzącego albumu, grupa występowała także na festiwalach muzycznych, w telewizji oraz odbyła kilka sesji akustycznych w stacjach radiowych. 
22 maja miał swoją premierę drugi singel „Youngblood”, który stał się ogólnoświatowym hitem. W Australii dotarł do pierwszego miejsca najpopularniejszych singlii i utrzymywał się na szczycie listy ARIA przez osiem kolejnych tygodni. W Polsce dotarł do drugiego miejsca notowania AirPlay – Top oraz uzyskał status potrójnej platynowej płyty. 
15 czerwca 2018 roku zespół wydał trzeci studyjny album pt. "Youngblood". Album zadebiutował na pierwszym miejscu w Australii, stając się trzecim numerem jeden zespołu w swoim kraju. Dzięki łącznej sprzedaży 142 000 egzemplarzy w ciągu pierwszego tygodnia od premiery, krążek uplasował się na pierwszym miejscu notowania Billboard 200, powtarzając tym samym sukces dwóch poprzednich albumów. 5 Seconds of Summer jest pierwszym australijskim artystą, którego trzy albumy osiągnęły szczyt notowań w Stanach Zjednoczonych. Kolejnymi singlami z albumu zostały utwory „Valentine” oraz „Lie to Me”.
2020: "Calm".
7 lutego 2019 roku ukazał się singel „Who Do You Love” będący owocem współpracy z duetem The Chainsmokers. Utwór zdobył sporą popularność na całym świecie, a zespół występował gościnnie podczas ich trasy World War Joy Tour pod koniec 2019 roku. Wraz z premierą utworu „Easier” rozpoczęto promocję nadchodzącego albumu grupy. 21 sierpnia 2019 roku został wydany kolejny singel pt. „Teeth”, który wykorzystano również w trzecim sezonie serialu Netflixa "Trzynaście powodów". Wraz z premierą trzeciego singla „No Shame” ogłoszono, że czwarty album zespołu będzie zatytułowany "Calm", a jego premiera zaplanowana jest na 27 marca 2020 roku. 
16 lutego 2020 roku 5SOS wystąpił podczas Fire Fight Australia, telewizyjnym koncercie odbywającym się na Stadium Australia. Całkowity dochód z koncertu został przekazany organizacjom, które walczą z trwającymi pożarami buszu.
Utwór „Old Me” został wydany najpierw jako singel promocyjny, a następnie jako oficjalny singel w dniu 6 marca. Promocję albumu zakończono wraz z premierą utworu „Wildflower”. 
2022: "5SOS5".
2 marca 2022 roku ukazał się singiel ,Complete mess". Miesiąc później zespół wydał drugi sinigiel ,Take My Hand", który promował się ich światową trasę ,Take My Hand World Tour". Kilka miesięcy później ukazały się kolejne piosenki z nadchodzącego albumu zatytułowane ,My, myself &amp; I" i ,BLENDER". ,Older", ostatni singiel promujący piąty album zespołu, został wydany 18 października. Piosenka powstała przy współpracy z autorką tekstów Sierrą Deaton. 
Po raz pierwszy, przedpremierowo fani mogli usłyszeć nowe utwory zespołu 22 września 2022 roku, w Royal Albert Hall w Londynie. Piosenki zostały zaprezentowane w wyjątkowy sposób przy akompaniamencie orkiestry i chóru. 
Hi or Hey Records.
27 stycznia 2014 roku zespół powiedział, że założył własną wytwórnię Hi or Hey Records. Na oficjalnej stronie Hi or Hey Records zespół wyjaśnił, że będą oni wydawać swoje projekty z pomocą Capitol Records. 24 marca 2015 roku do ich wytwórni dołączył zespół Hey Violet.
Styl muzyczny i wpływy.
5 Seconds of Summer styl muzyczny jest określany jako pop punk, pop rock. Jako swoje inspiracje wymieniają m.in. McFly, Blink-182, All Time Low, Mayday Parade, Green Day, Boys Like Girls and Busted.
Członkowie.
Luke Robert Hemmings (ur. 16 lipca 1996 w Sydney) – w 2011 roku umieszczał covery na swoim kanale w serwisie YouTube. Uczęszczał do Norwest Christian College, lecz nie zdał egzaminów końcowych. Ze względu na zespół miał indywidualny tok nauczania. Jest najmłodszym członkiem zespołu. Ma dwóch starszych braci - Bena i Jacka.
Michael Gordon Clifford (ur. 20 listopada 1995 w Sydney) – uczęszczał do Norwest Christian College. To on zaproponował założenie zespołu i wymyślił nazwę. Jest znany z zamiłowania do farbowania włosów. Jest jedynakiem.
Calum Thomas Hood (ur. 25 stycznia 1996 w Sydney) – uczęszczał do Norwest Christian College. Ma starszą siostrę Mali-Koa, wraz z którą brał udział w The Voice. Posiada tatuaż z jej imieniem na przedramieniu. Jest Nowozelandczykiem i Szkotem.
Ashton Fletcher Irwin (ur. 7 lipca 1994 w Hornsby) – uczęszczał do Richmond High School. Do zespołu dołączył 3 grudnia 2011 r. Jest w połowie Amerykaninem, jego rodzice są rozwiedzeni, ma młodszego brata Harry'ego i siostrę Lauren. W 2011 r. był na przesłuchaniu do X-Factor. Jest najstarszym członkiem zespołu.
Dyskografia.
Albumy studyjne

</doc>
<doc id="3217353" url="https://pl.wikipedia.org/wiki?curid=3217353" title="Saif al-Islam al-Kaddafi">
Saif al-Islam al-Kaddafi



</doc>
<doc id="3217380" url="https://pl.wikipedia.org/wiki?curid=3217380" title="Al-Saadi Kaddafi">
Al-Saadi Kaddafi



</doc>
<doc id="3217383" url="https://pl.wikipedia.org/wiki?curid=3217383" title="Nadwiślan Góra">
Nadwiślan Góra

Nadwiślan Góra – polski klub piłkarski z siedzibą we wsi Góra w województwie śląskim.

</doc>
<doc id="3217414" url="https://pl.wikipedia.org/wiki?curid=3217414" title="Mutasim al-Kaddafi">
Mutasim al-Kaddafi



</doc>
<doc id="3217417" url="https://pl.wikipedia.org/wiki?curid=3217417" title="Landsbankinn">
Landsbankinn

Landsbankinn (do kwietnia 2011 jako: New Landsbanki) – bank komercyjny oferujący usługi finansowe osobom fizycznym, gospodarstwom domowym, przedsiębiorstwom oraz inwestorom profesjonalnym w Islandii, następca prawny upadłego w wyniku kryzysu finansowego Landsbanki.
Landsbankinn jest największym bankiem w Islandii. Pod koniec 2011 r. zatrudniał 1142 pracowników, a suma jego aktywów wynosiła 1135 mld ISK.

</doc>
<doc id="3217421" url="https://pl.wikipedia.org/wiki?curid=3217421" title="Hannibal al-Kaddafi">
Hannibal al-Kaddafi



</doc>
<doc id="3217442" url="https://pl.wikipedia.org/wiki?curid=3217442" title="Ajsza al-Kaddafi">
Ajsza al-Kaddafi



</doc>
<doc id="3217474" url="https://pl.wikipedia.org/wiki?curid=3217474" title="Aleksiej Muldarow">
Aleksiej Muldarow



</doc>
<doc id="3217495" url="https://pl.wikipedia.org/wiki?curid=3217495" title="Andriej Sidelnikow">
Andriej Sidelnikow



</doc>
<doc id="3217523" url="https://pl.wikipedia.org/wiki?curid=3217523" title="Lambert Visscher">
Lambert Visscher

Lambert Visscher (ur. 1633 w Haarlemie, zm. po 1690 we Włoszech) – holenderski rytownik, brat Jana i Cornelisa.
Życie i twórczość artystyczna.
Od 1666 do 1673 działał w Amsterdamie. W 1673 wyjechał do Włoch gdzie zmarł po 1690 być może we Florencji lub Rzymie. Wykonywał w technice miedziorytniczej głównie portrety znanych osobistości oraz dekoracyjne frontyspisy. Jest autorem najstarszych zachowanych wizerunków Braci polskich; Fausta Socyna, Jonasza Szlichtynga, Jana Crella, Johanna Ludwiga Wolzogena, które były wzorowane na zaginionych już dziś – i prawdopodobnie autentycznych – portretach olejnych (miedzioryty dołączono do zbiorowych dzieł Braci polskich w Bibliotheca Fratrum Polonorum, Amsterdam 1665-1668). Sztych przedstawiający Stanisława Lubienieckiego z "Theatrum cometicum..." (wyd. Amsterdam 1668), oparł Visscher na portrecie olejnym Matthiasa Scheitsa z 1666 znajdującego się obecnie w zbiorach Uniwersytetu Amsterdamskiego.

</doc>
<doc id="3217549" url="https://pl.wikipedia.org/wiki?curid=3217549" title="Arpinder Singh">
Arpinder Singh

Arpinder Singh (ur. 30 grudnia 1992) – indyjski lekkoatleta, trójskoczek, rekordzista kraju.
Bez powodzenia startował na mistrzostwach świata juniorów młodszych (2009) i mistrzostwach świata do lat 19 (2010). Srebrny medalista juniorskich mistrzostw Azji w Hanoi (2010). Trzy lata później zdobył brąz podczas azjatyckiego czempionatu w Pune, a w 2014 stanął na najniższym stopniu podium igrzysk Wspólnoty Narodów.
Złoty medalista mistrzostw Indii.
Rekord życiowy: 17,17 (8 czerwca 2014, Lucknow) rekord Indii.
W roku 2021 został laureatem nagrody Arjuna Award.

</doc>
<doc id="3217557" url="https://pl.wikipedia.org/wiki?curid=3217557" title="Okupacja niemiecka w Polsce 1939–1945">
Okupacja niemiecka w Polsce 1939–1945



</doc>
<doc id="3217619" url="https://pl.wikipedia.org/wiki?curid=3217619" title="Vermosh">
Vermosh

Vermosh (alb. "Vermoshi") – wieś w północnej Albanii w Górach Północnalbańskich, położona ukręgu Malësi e Madhe w gminie Kelmend. Jest najbardziej na północ położoną wsią Albanii. Leży na zachód od drogi krajowej SH20 prowadzącej z Koplik do Gusinje. Położona jest na wysokości ponad 1055 m n.p.m.. Wieś rozciąga się na przestrzeni ponad 10 km w dolinie rzeki Lim, która w tym rejonie nosi nazwę Vermosh (alb. "Lumi i Vermoshit"). Z Vermosh pochodził albański przywódca z okresu walk o niepodległość Prek Cali, który walczył z Imperium osmańskim, Królestwem Serbii i ostatecznie u schyłku życia z komunistycznym reżimem Hodży. W marcu 1945 roku po tygodniowej obronie w jaskini w okolicach miejscowości Vukël Prek Cali skapitulował. Został zamordowany w Niedzielę palmową 25 marca 1945 roku.

</doc>
<doc id="3217622" url="https://pl.wikipedia.org/wiki?curid=3217622" title="Graniczna Placówka Kontrolna Bezledy">
Graniczna Placówka Kontrolna Bezledy

Graniczna Placówka Kontrolna Bartoszyce/Bezledy:
Formowanie i zmiany organizacyjne.
Sformowania w 1946 jako kolejowe PPK Bartoszyce kategorii C o etacie nr 7/12.
Przeformowana na etat 7/53 kategorii C i przemianowana na Graniczną Placówkę Kontrolną Ochrony Pogranicza Bartoszyce.
W 1948 pododdział przekazany został do Ministerstwa Bezpieczeństwa Publicznego.
W 1950 przeformowana na kolejowe GPK o etacie nr 096/26.
W 1952 placówka włączona została w etat 352/9 19 Brygady WOP.
W 1976 rozformowano 19 Kętrzyński Oddział WOP. Placówkę podporządkowano Kaszubskiej Brygadzie WOP.
Po rozwiązaniu w 1991 Wojsk Ochrony Pogranicza, utworzona Graniczna placówka Kontrolna w Bartoszycach weszła w podporządkowanie Warmińsko-Mazurskiego Oddziału Straży Granicznej. Zajmowała pomieszczenia budynku przy „elewatorach” przy ul. Bema. W dniu 15.07.1993 dokonano formalnego przeniesienia GPK SG z Bartoszyc do Bezled, choć praktycznie już od 1992 komendant wraz z kadrą kierowniczą przebywał w pomieszczeniach drogowego przejścia granicznego w Bezledach. Z dniem 14.10.2002 Strażnica SG Bartoszyce została skreślona, a ochraniany przez nią odcinek granicy państwowej, budynki, sprzęt włączono do Granicznej Placówki Kontrolnej SG w Bezledach. Do Bezled przeszła też większa część funkcjonariuszy.
24 sierpnia 2005 funkcjonującą dotychczas GPK w Bezledach przemianowano na placówkę Straży Granicznej.
Przejścia graniczne.
Pod Graniczną Placówkę Kontrolną SG w Bartoszycach podlegało:
Ochrona granicy.
Po wchłonięciu strażnicy SG w Bartoszycach z dniem 15.12.2002 zachodni odcinek ochranianej granicy państwowej sięgał do znaku granicznego 2305. Zmiana nastąpiła po połączeniu strażnic SG w Górowie Iławeckim iŚwiadkach Iławeckich. Wówczas odcinek zwiększył się w kierunku zachodnim do znaku granicznego 2314 o 3,64 km i w całości wynosi 18,71 km.
Od zachodu GPK SG w Bezledach graniczyła ze strażnicą SG W Górowie Iławeckim, a od wschodu ze strażnicą SG w Sępopolu.

</doc>
<doc id="3217623" url="https://pl.wikipedia.org/wiki?curid=3217623" title="Ośrodek Dydaktyczno-Muzealny Poleskiego Parku Narodowego w Starym Załuczu">
Ośrodek Dydaktyczno-Muzealny Poleskiego Parku Narodowego w Starym Załuczu

Ośrodek Dydaktyczno-Muzealny Poleskiego Parku Narodowego (inna nazwa: Muzeum Poleskiego Parku Narodowego) – ośrodek edukacyjny i muzeum przyrodnicze zlokalizowane w Starym Załuczu. Gromadzi zbiory związane z Polesiem Zachodnim, w szczególności z Poleskim Parkiem Narodowym. Ośrodek funkcjonuje od 1993.
Ekspozycja.
Ekspozycja muzealna w budynku głównym składa się z 5 działów:
Ponadto na terenie ośrodka znajduje się wiata wystawiennicza, w której prezentowane są duże eksponaty etnograficzne.
Wstęp na ekspozycję odbywa się w godzinach pracy placówki. Nie jest wymagana obecność przewodnika.
Ścieżka przyrodnicza „Żółwik”.
Na terenie ośrodka znajduje się ścieżka przyrodnicza „Żółwik”, prezentująca wiadomości dotyczące żółwia błotnego, lasu i zwierząt go zamieszkujących.

</doc>
<doc id="3217662" url="https://pl.wikipedia.org/wiki?curid=3217662" title="Kaupthing Bank">
Kaupthing Bank

Kaupthing Bank (isl.: "Kaupþing banki"; ) – islandzki bank komercyjny działający w latach 1982–2008.
Działalność.
Przed wybuchem kryzysu finansowego w 2008 r. Kaupthing Bank był największym bankiem w Islandii. Pod koniec 2007 r. wartość jego bilansu kształtowała się na poziomie 5347 mld ISK (58,3 mld EUR).
Działalność Kaupthing koncentrowała się głównie na regionie Europy Północnej – bank miał swoje oddziały w trzynastu państwach. Kaupthing świadczył zintegrowane usługi finansowe na rzecz przedsiębiorstw, inwestorów instytucjonalnych i osób fizycznych, podzielone na pięć segmentów branżowych: bankowość korporacyjną i detaliczną, rynki kapitałowe, operacje skarbowe, bankowość inwestycyjną oraz zarządzanie aktywami i bankowość prywatną. Ponadto bank zarządzał siecią oddziałów zajmujących się obsługą klientów detalicznych w Islandii, gdzie miał swoją siedzibę, oraz – w mniejszym zakresie – w Norwegii i Szwecji.
Kaupthing dysponował licencjami na prowadzenie działalności bankowej dzięki swoim jednostkom zależnym w Danii, Szwecji, Luksemburgu i Wielkiej Brytanii oraz oddziałom w Finlandii, Norwegii i Wyspie Man. Najważniejszymi jednostkami zależnymi Kaupthing były Kaupthing Singer &amp; Friedlander (Wielka Brytania) oraz FIH Erhvervsbank (Dania), ale bank zarządzał również szesnastoma innymi jednostkami zależnymi i oddziałami w różnych państwach w Europie, Ameryce Północnej, Azji i na Bliskim Wschodzie.
Pod koniec 2007 r. bank zatrudniał 3334 osoby. Akcje banku były notowane na giełdzie OMX Nordic Exchange w Reykjavíku i Sztokholmie.
Upadek.
We wrześniu 2008 r. szereg dużych globalnych instytucji finansowych zaczęło doświadczać poważnych trudności. Podczas zawirowań na globalnych rynkach finansowych trzy największe islandzkie banki komercyjne, które w poprzednich latach odnotowywały wyjątkowo wysoki wzrost, zaczęły doświadczać trudności w refinansowaniu zaciągniętych przez siebie zobowiązań krótkoterminowych oraz trudności związanych z paniką bankową.
Doszło do dramatycznego wzrostu liczby przypadków wypłacania depozytów w zagranicznych oddziałach Landsbanki i Kaupthing, przy czym również w oddziałach krajowych dokonywano wypłat środków pieniężnych na ogromną skalę. W dniu 7 października 2008 r. Glitnir Bank i Landsbanki zostały przejęte przez Islandzki Urząd Nadzoru Finansowego (FME). Przez pewien czas sądzono, że Kaupthing Bank zdoła uniknąć tego samego losu, dlatego też w dniu 6 października 2008 r. Bank Centralny Islandii (BCI) udzielił bankowi Kaupthing pożyczki w wysokości 500 mln EUR, zabezpieczonej majątkiem FIH Erhvervsbanken, jednostki zależnej Kaupthing zlokalizowanej w Danii. W dniu 8 października 2008 r. władze Wielkiej Brytanii postawiły jednak w stan upadłości Kaupthing Singer &amp; Friedlander (KSF), jednostkę zależną Kaupthing Bank w Wielkiej Brytanii. Następnego dnia FME przejęło kontrolę nad bankiem, korzystając z uprawnień przysługujących mu na mocy ustawy kryzysowej.
Bank funkcjonował w kilku krajach poprzez „spółki-córki” i tam środki deponentów były objęte gwarancjami krajowych systemów. W przypadku Finlandii i Norwegii zobowiązania wypłat niesamodzielnych oddziałów przejęły na siebie lokalne organy nadzorcze. W Austrii, gdzie oddział zaczął funkcjonować dopiero we wrześniu 2008 r., została zawarta ugoda i rachunki klientów przeniesiono do innych banków. Najdłużej trwała procedura ustalenia podmiotu, który miałby przejąć ciężar wypłat depozytów w Niemczech. Wypłaty deponentom środków z masy upadłościowej banku rozpoczęły się tam dopiero w czerwcu 2009 r.
Następcą gospodarczym banku jest utworzony w 2008 Arion Bank (wcześniej "New Kaupthing Bank").

</doc>
<doc id="3217666" url="https://pl.wikipedia.org/wiki?curid=3217666" title="Stronger (album Sanny Nielsen)">
Stronger (album Sanny Nielsen)

Stronger – czwarty album studyjny szwedzkiej piosenkarki Sanny Nielsen, wydany 16 kwietnia 2008 przez wytwórnię Lionheart International.
Płyta była notowana na 1. miejscu na oficjalnej szwedzkiej liście sprzedaży i uzyskała certyfikat złotej za sprzedaż w nakładzie przekraczającym 20 tysięcy sztuk. Wydawnictwo znalazło się na 33. miejscu najlepiej sprzedających się albumów w Szwecji w 2008 roku.
Krążek promowały 3 single: „Empty Room”, „Nobody Without You” i „I Can Catch the Moon”.

</doc>
<doc id="3217668" url="https://pl.wikipedia.org/wiki?curid=3217668" title="Graniczna Placówka Kontrolna Kołbaskowo">
Graniczna Placówka Kontrolna Kołbaskowo

Graniczna Placówka Kontrolna Kołbaskowo – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy z Niemiecką Republiką Demokratyczną.
Graniczna Placówka Kontrolna Straży Granicznej w Kołbaskowie – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściu granicznym na granicy z Republiką Federalną Niemiec
Formowanie i zmiany organizacyjne.
Przejściowy Punkt Kontrolny Kolbitzów (Kolbaczewo) [PPK Kolbitzów (Kolbaczewo)] – drogowy kategorii "C" o etacie nr "7/12" został sformowany w 1946 roku w ramach Wojsk Ochrony Pogranicza.
W 1947 roku przeformowana została na etat "7/33" kategorii "D". Następnie przeformowana na etat "7/54" kategorii "D" i przemianowana na Graniczną Placówkę Kontrolną Ochrony Pogranicza Kołbaskowo. W 1948 roku pododdział przekazany został do Ministerstwa Bezpieczeństwa Publicznego. W 1948 Graniczna Placówka Kontrolna nr 12 „Kołbaczewo” – drogowa podlegała 8 Brygadzie Ochrony Pogranicza. We wrześniu 1948 roku 12 GPK Kołbaskowo – drogowe przeniesione zostało z Kołbaskowa do Rosówka.
W 1950 roku przeformowana na GPK WOP etacie nr "096/26".
W styczniu 1951 roku 12 GPK Kołbaskowo włączono organizacyjnie do GPK nr 13 w Gumieńcach przenosząc jednocześnie do Szczecina cały skład z GPK Kołbaskowo. W 1952 roku GPK włączona została w etat "352/?" 12 Brygady WOP. 
Graniczna Placówka Kontrolna Kołbaskowo została utworzona 9 maja 1962 roku w strukturach 12 Pomorskiej Brygady Wojsk Ochrony Pogranicza z chwilą uruchomienia nowego przejścia granicznego dla ruchu osobowego w Kołbaskowie. Obsada etatowa GPK składała się z dowódcy (kpt. Edward Stróżyk), kierownika zmiany (por. A. Gregoruk) i 4 żołnierzy.
1 lipca 1965 roku WOP podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Jesienią 1965 GPK Kołbaskowo weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej.
1 października 1971 roku WOP został podporządkowany pod względem operacyjnym, a od 1 stycznia 1972 roku pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwowej. GPK Kołbaskowo podlegała bezpośrednio pod sztab Pomorskiej Brygady WOP w Szczecinie i tak funkcjonowała do 15 maja 1991 roku.
15 maja 1991 roku po rozwiązaniu Wojsk Ochrony Pogranicza, od 16 maja 1991 roku ochronę granicy państwowej przejęła nowo sformowana Straż Graniczna. Graniczna Placówka Kontrolna w Kołbaskowie weszła w podporządkowanie Pomorskiego Oddziału Straży Granicznej i przyjęła nazwę Graniczna Placówka Kontrolna Straży Granicznej w Kołbaskowie (GPK SG w Kołbaskowie}.
W 2000 roku począwszy od Komendy Głównej SG, Oddziałów SG i na końcu strażnic SG oraz GPK SG, rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym, tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku nastąpiło zniesie GPK SG w Rosówku i Strażnicy SG w Barnisławiu, a ochraniany odcinek granicy wraz z obsadą etatową i podległym przejściem granicznym, przejęła Graniczna Placówka Kontrolna SG w Kołbaskowie.
Jako Graniczna Placówka Kontrolna Straży Granicznej w Kołbaskowie funkcjonowała do 23 sierpnia 2005 roku i 24 sierpnia 2005 roku, Ustawą z 22 kwietnia 2005 roku O zmianie ustawy o Straży Granicznej..., została przekształcona na Placówkę Straży Granicznej w Kołbaskowie (PSG w Kołbaskowie) w strukturach Pomorskiego Oddziału Straży Granicznej.
Ochrona granicy.
Podległe przejścia graniczne.
W wyniku porozumienia między SG a BGS powołano do życia na początku grudnia 1998 roku w GPK Kołbaskowo Polsko-Niemiecką Grupę Kontaktową, z której działalności korzystało wiele instytucji sprawdzając dane o kradzionych lub zatrzymanych samochodach, rodzaju i ilości zajętego towaru, sprawcach przemytu i nielegalnego przerzutu osób.
2 stycznia 2003 roku GPK SG w Kołbaskowie przejęła pod ochronę odcinek granicy państwowej, po rozformowanej Strażnicy SG w Barnisławiu.

</doc>
<doc id="3217680" url="https://pl.wikipedia.org/wiki?curid=3217680" title="Kaupþing banki">
Kaupþing banki



</doc>
<doc id="3217698" url="https://pl.wikipedia.org/wiki?curid=3217698" title="Dziewczyna o włosach jak len">
Dziewczyna o włosach jak len

Dziewczyna o włosach jak len (fr. La fille aux cheveux de lin) – utwór francuskiego kompozytora Claude’a Debussy’ego. 
Jest ósmym z pierwszego cyklu Preludiów, napisanego na przełomie 1909 i 1910 roku. Francuski tytuł jest tłumaczony na polski jako "Dziewczyna o włosach jak len". Utwór napisany w tonacji Ges-dur liczy 39 taktów, a jego wykonanie trwa ok. 2,5 minuty.
Kompozytor zaczerpnął tytuł z wiersza Leconte'a de Lisle. Utwór zyskał popularność z powodu prostoty muzycznej, odbiegającej od stylu Debussy'ego w tym okresie. Został ukończony w styczniu 1910, opublikowany trzy miesiące później, a po raz pierwszy wykonany publicznie w czerwcu tego samego roku. Kompozycja jest jednym z najczęściej nagrywanych utworów Debussy'ego, zarówno w oryginalnej wersji, jak i w rozmaitych instrumentacjach.
Kontekst.
Tytuł "La fille aux cheveux de lin" pochodzi od wiersza Leconte'a de Lisle'a z cyklu "Chansons écossaises" ("Pieśni szkockie"), opublikowanego w 1852 w tomiku "Poèmes antiques" ("Starożytne wiersze"). Dziewczyna o włosach koloru lnu stanowiła w sztukach pięknych symbol niewinności i naiwności. Krytycy muzyczni zwracali uwagę, że muzyczna prostota utworu, a w szczególności strona techniczna i harmoniczna, zrozumiale przekazała te cechy. Utwór był wyłomem w stylu kompozytora w okresie, gdy powstał: harmonika jest prosta, bardziej tradycyjna, przypominająca styl wczesnych utworów Debussy'ego.
Tytuł był już wcześniej użyty przez kompozytora do "mélodie", napisanej pomiędzy 1882 a 1884. Podobieństwa pomiędzy obydwoma utworami na tym się kończą, a według artykułu Jamesa R. Briscoe w czasopiśmie "19th-Century-Music", w najlepszym razie powiązanie jest luźne. Pieśń, jedna z wcześniejszych kompozycji nie została opublikowana, a była dedykowana Marie-Blanche Vasnier, ówczesnej kochance Debussy'ego, której dedykował większość swych kompozycji z okresu pomiędzy 1880 a 1884 rokiem.
Historia.
Preludium zostało ukończone 15–16 stycznia 1910 i wydane z pozostałymi utworami z pierwszego cyklu "Preludiów" w kwietniu. Prawykonanie miało miejsce 2 czerwca w Londynie, w Bechstein Hall; pianistą był Franz Liebich. Jeszcze przed premierą francuską kompozycję zaprezentował 26 lipca 1910 Walter Morse Rummel w Stockbridge Casino w Stockbridge w amerykańskim stanie Massachusetts. Pierwszy raz we Francji kompozycję publicznie wykonał Ricardo Viñes 14 stycznia 1911 w Société Nationale de Musique w Paryżu.
Bliski przyjaciel Debussy'ego, Arthur Hartmann opracował transkrypcję preludium na skrzypce i fortepian i wydał ją w maju 1910.
"La fille" jest jednym z najczęściej nagrywanych utworów skomponowanych przez Debussy'ego. Pomimo częstych wykonań, preludium nie traci popularności wśród publiczności, co przypisuje się m.in. stopieniu w utworze „zapamiętywalnej melodii” z „łagodnym akompianiamentem”. Na uznanie wpłynęło także bogactwo przekazywanych emocji, a Clarke Bustard z Richmond Times-Dispatch opisał utwór jako „"prawdopodobnie o najdelikatniejszym charakterze"” spośród dwudziestu czterech preludiów Debussy'ego.
Analiza muzykologiczna.
Preludium a zestawienie pierwszego cyklu.
Debussy był znany ze skrupulatności w układaniu kolejności swoich preludiów w poszczególnych seriach. Pianista i krytyk muzyczny Paul Roberts twierdzi, że "Dziewczyna o włosach jak len", wraz z dwoma poprzednimi stanowi centralny punkt ("the central arch") pierwszego zeszytu preludiów, gdyż są one względem siebie najbardziej skontrastowane. Szóste preludium, "Kroki na śniegu" ("Des pas sur la neige"), wywołuje uczucie smutku i samotności, zaś "Co widział zachodni wiatr" ("Ce qu'a vu le vent d'ouest") — siódme — oddaje agresywną i burzliwą przyrodę. W odróżnieniu od nich "La fille aux cheveux du lin" niesie delikatny „liryzm” i „ciepło” ("lyricism and warmth"), niezwykłe dla muzyki Debussy'ego tego gatunku. Najtrudniejsze technicznie preludium z tej triady, "Co widział zachodni wiatr", Debussy umieścił w otoczeniu dwóch najłatwiejszych z całego cyklu 24 preludiów.
Kompozycja.
Forma preludium odpowiada tytułowi: dziewczynie o złotych włosach w sielskim otoczeniu w Szkocji. Stanowi to przykład impresjonizmu w muzyce, którego reprezentantem był Debussy. Użycie skali pentatonicznej w utworze oddaje ten nastrój, a wtopienie melodii w diatoniczne akordy nadaje cechy piosenki ludowej. Preludium zawiera więcej dźwięków prowadzących w kadencjach plagalnych (kościelnych) niż jakikolwiek inny utwór Debussy'ego, a melodia na zmianę zbiega się i rozbiega.
Utwór rozpoczyna się znanym tematem z trójnutowych fraz, zgrupowanych po ósemce i dwóch szesnastkach i kończy się akordami tworzącymi kadencję plagalną pomiędzy taktem 2 i 3, niespotykaną we wcześniejszych preludiach. Druga część melodii pojawia się w taktach 3–4, przywołujących na myśl szkocką balladę lub melodię w stylu Edvarda Griega. Melodia rozpoczynająca utwór powraca w takcie ósmym, ale z dodanymi elementami harmonicznymi granymi lewą ręką. Od taktu 19 napięcie muzyczne i głośność rośnie, by osiągnąć kulminację pod koniec taktu 21. Takt później melodia ucicha, a motyw kulminacyjny jest powtarzany, lecz oktawę niżej. Następuje burdonowe pianissimo w taktach od 24 do 27. W kolejnym takcie powraca temat, choć grany oktawę wyżej, a po nim burdonowy motyw. Pod koniec melodia w równoległym kontrapunkcie dochodzi do finalnej kadencji, by rozwiązać się tonicznym akordem. Kadencja jest skonstruowana tak, że „"nie wyprzedza melodycznie nuty, która nastąpi"” ani nie zawiera w partii granej lewą ręką toniki. Zostało to opisane jako „"idealna harmonizacja kadencji plagalnej"” Utwór kończy się dwoma arpeggiami na bazie akordów Des-dur w kluczu basowym i następnie Ges-dur w kluczu wiolinowym.

</doc>
<doc id="3217732" url="https://pl.wikipedia.org/wiki?curid=3217732" title="Graniczna Placówka Kontrolna Gdańsk-Wrzeszcz">
Graniczna Placówka Kontrolna Gdańsk-Wrzeszcz

Graniczna Placówka Kontrolna Gdańsk Wrzeszcz – pododdział Wojsk Ochrony Pogranicza pełniący służbę na przejściu granicznym.
Formowanie i zmiany organizacyjne.
Sformowania w 1946 jako lotnicze GPK Gdańsk Wrzeszcz według etatu nr 7/57.
W 1948 pododdział przekazany został do Ministerstwa Bezpieczeństwa Publicznego. 
W 1950 przeformowana na GPK WOP o etacie nr 096/29.
W 1952 placówka została rozformowana.

</doc>
<doc id="3217741" url="https://pl.wikipedia.org/wiki?curid=3217741" title="Dienis Kuzin">
Dienis Kuzin

Dienis Walerjewicz Kuzin (ros. Денис Валерьевич Кузин; ur. 4 grudnia 1988 w Kustanaju) – kazachski łyżwiarz szybki, złoty medalista mistrzostw świata.
Kariera.
Pierwszy sukces na arenie międzynarodowej Dienis Kuzin osiągnął w 2011 roku, kiedy zwyciężył w biegu na 1500 m podczas igrzysk azjatyckich w Astanie. Na rozgrywanych dwa lata później dystansowych mistrzostwach świata w Soczi złoty medal zdobył w biegu na 1000 m. W zawodach tych wyprzedził bezpośrednio Mo Tae-buma z Korei Południowej i Shaniego Davisa z USA. Był też między innymi czwarty na sprinterskich mistrzostwach świata w Nagano w 2014 roku, przegrywając walkę o medal z Danielem Greigiem z Australii. Jak dotąd nie stanął na podium zawodów Pucharu Świata. Najlepsze wyniki w zawodach tego cyklu osiągał w sezonie 2013/2014, kiedy był siódmy w klasyfikacji końcowej 1000 m. W 2010 roku brał udział w igrzyskach olimpijskich w Vancouver, zajmując 23. miejsce w biegach na 1000 i 1500 m. Cztery lata później, podczas igrzysk w Soczi Kuzin był siódmy na 1000 m i dziewiąty na dystansie 1500 m.

</doc>
<doc id="3217742" url="https://pl.wikipedia.org/wiki?curid=3217742" title="La Cotte de St Brelade">
La Cotte de St Brelade

La Cotte de St Brelade – paleolityczne stanowisko archeologiczne, położone w rozpadlinach skał wapiennych na wybrzeżu wyspy Jersey na kanale La Manche. Eksplorowane od początku XX wieku.
Stanowisko było zajmowane przez człowieka w okresie środkowego i górnego paleolitu. Poziomy archeologiczne odpowiadają stadiom izotopowym 7 (ok. 238 tys. lat temu) oraz 6-5 (ok. 200-75 tys. lat temu). Przemysły kamienne zawierają wytwory kultury mustierskiej z narzędziami zębatymi oraz nieliczne pięściaki epiaszelskie. Odnaleziono także 13 zębów należących do neandertalczyka. Datowane na ok. 180 tys. lat temu kości mamutów i nosorożców włochatych ze stanowiska wskazują, iż myśliwi najprawdopodobniej podczas polowania zapędzali zwierzęta nad krawędź klifu.

</doc>
<doc id="3217754" url="https://pl.wikipedia.org/wiki?curid=3217754" title="Graniczna Placówka Kontrolna Krościenko">
Graniczna Placówka Kontrolna Krościenko

Graniczna Placówka Kontrolna Krościenko: 
Formowanie i zmiany organizacyjne.
Sformowania w 1951 roku jako kolejowe GPK Krościenko według etatu nr 7/57. W 1948 roku pododdział przekazany został do Ministerstwa Bezpieczeństwa Publicznego.
W 1952 roku placówka została włączono w etat 19 B WOP nr 352/12.
---&lt;br&gt;
W listopadzie 2002 roku na granicy z Ukrainą w nowo wybudowanym obiekcie zostało uruchomione przejście drogowe Krościenko - Smołnica obsługujące początkowo ruch osobowy do 3,5 ton pomiędzy Polską a Ukrainą, który z dniem 10 marca 2006 roku został rozszerzony o międzynarodowy ruch osobowy. W przejściu granicznym w Krościenku odprawa graniczna zarówno polskich jak i ukraińskich służb odbywa się po stronie polskiej.
Z dniem 2 stycznia 2003 roku strażnica SG w Ustrzykach Dolnych została włączona w strukturę Granicznej Placówki Kontrolnej w Krościenku. Od tego dnia GPK w Krościenku przejęła służbową odpowiedzialność za ochronę odcinka granicy państwowej podległy dotychczas rozwiązanej strażnicy.
24 sierpnia 2005 roku funkcjonującą dotychczas Graniczną Placówkę Kontrolną w Krościenku przemianowano na placówkę Straży Granicznej

</doc>
<doc id="3217783" url="https://pl.wikipedia.org/wiki?curid=3217783" title="La fille aux cheveux de lin">
La fille aux cheveux de lin



</doc>
<doc id="3217790" url="https://pl.wikipedia.org/wiki?curid=3217790" title="Bianca Williams">
Bianca Williams

Bianca Williams (ur. 18 grudnia 1993) – brytyjska lekkoatletka specjalizująca się w biegach sprinterskich.
W 2011 weszła w skład brytyjskiej sztafety 4 × 100 metrów, która zdobyła brązowy medal mistrzostw Europy juniorów. Nie ukończyła finałowego biegu na 200 metrów podczas młodzieżowego czempionatu Europy (2013). W 2014 zdobyła srebro IAAF World Relays oraz dwukrotnie stawała na najniższym stopniu podium podczas igrzysk Wspólnoty Narodów w Glasgow. W tym samym roku zajęła 4. miejsce na dystansie 200 metrów podczas mistrzostw Europy w Zurychu.
Medalistka mistrzostw Wielkiej Brytanii oraz reprezentantka kraju na drużynowych mistrzostwach Europy.
Rekordy życiowe.
25 maja 2014 brytyjska sztafeta 4 × 200 metrów z Williams w składzie ustanowiła czasem 1:29,61 aktualny rekord kraju w tej konkurencji.

</doc>
<doc id="3217815" url="https://pl.wikipedia.org/wiki?curid=3217815" title="Ada Benjamin">
Ada Benjamin

Ada Benjamin (ur. 18 maja 1994) – nigeryjska lekkoatletka specjalizująca się w biegach sprinterskich.
W 2013 sięgnęła po złoto w biegu na 400 metrów i w sztafecie 4 × 400 metrów podczas juniorskich mistrzostw Afryki. Srebrna medalistka igrzysk Wspólnoty Narodów oraz mistrzyni Afryki w biegu rozstawnym 4 × 400 metrów (2014).
Rekord życiowy w biegu na 400 metrów: 51,68 (11 sierpnia 2014, Marrakesz). 

</doc>
<doc id="3217833" url="https://pl.wikipedia.org/wiki?curid=3217833" title="Barnabas Kipyego">
Barnabas Kipyego

Barnabas Kipyego (ur. 12 czerwca 1995) – kenijski lekkoatleta specjalizujący się w biegach długich.
W 2014 został mistrzem świata juniorów w biegu na 3000 metrów z przeszkodami. 

</doc>
<doc id="3217853" url="https://pl.wikipedia.org/wiki?curid=3217853" title="Even Wetten">
Even Wetten

Even Gabrielsen Wetten (ur. 12 sierpnia 1982 w Hamar) – norweski łyżwiarz szybki, dwukrotny medalista mistrzostw świata.
Kariera.
Największe sukcesy na arenie międzynarodowej Even Wetten osiągnął w 2005 roku, kiedy zdobył dwa medale podczas dystansowych mistrzostw świata w Inzell. Wygrał tam bieg na 1000 m, a na dystansie 1500 m zajął trzecie miejsce. Przegrał jedynie ze swym rodakiem, Rune Stordalem i Erbenem Wennemarsem z Holandii. Były to jedyne medale wywalczone przez niego na imprezie tej rangi. Był też między innymi dziewiąty w biegu na 1500 m na dystansowych mistrzostwach świata w Salt Lake City w 2007 roku. Trzykrotnie stawał na podium zawodów Pucharu Świata, ale nigdy nie zwyciężył. Najlepsze wyniki w zawodach tego cyklu osiągał w sezonie 2005/2006, kiedy był czwarty w klasyfikacji końcowej 1000 m. W 2006 roku wziął udział w igrzyskach olimpijskich w Turynie, gdzie był dziesiąty na 1500 m, a w biegu na 1000 m zajął 23. miejsce. W 2007 roku zakończył karierę.

</doc>
<doc id="3217857" url="https://pl.wikipedia.org/wiki?curid=3217857" title="Petter Andersen">
Petter Andersen

Petter Andersen (ur. 2 stycznia 1974 w Oslo) – norweski łyżwiarz szybki, dwukrotny medalista mistrzostw świata.
Kariera.
Największe sukcesy na arenie międzynarodowej Petter Andersen osiągnął w 2005 roku, kiedy zdobył dwa medale podczas dystansowych mistrzostw świata w Inzell. W biegu na 1500 m zajął trzecie miejsce, przegrywając tylko ze swym rodakiem Evenem Wettenem i Janem Bosem z Holandii. Na tych samych mistrzostwach wspólnie z Oddem Borgersenem i Eskilem Ervikiem zdobył też brązowy medal w biegu drużynowym. Były to jedyne medale wywalczone przez niego na imprezie tej rangi. Był też między innymi piąty na wielobojowych mistrzostwach Europy w Erfurcie w 2002 roku. Trzykrotnie stawał na podium zawodów Pucharu Świata, za każdym razem na najwyższym stopniu: 19 lutego 2000 roku w Heerenveen oraz 10 lutego 2001 roku w Berlinie wygrywał biegi na 1500 m, a 30 stycznia 2005 roku w Baselga di Pinè razem z kolegami z reprezentacji wygrał bieg drużynowy. Najlepsze wyniki w zawodach tego cyklu osiągał w sezonie 1999/2000, kiedy był czwarty w klasyfikacji końcowej 1500 m. W 2002 roku wziął udział w igrzyskach olimpijskich w Salt Lake City, gdzie był dwudziesty na 1500 m, a w biegu na 1000 m zajął 28. miejsce. Na rozgrywanych cztery lata później igrzyskach w Turynie zajął odpowiednio siódme i siedemnaste miejsce. W 2006 roku zakończył karierę.

</doc>
<doc id="3217859" url="https://pl.wikipedia.org/wiki?curid=3217859" title="Park Narodowy „Polesie Orłowskie”">
Park Narodowy „Polesie Orłowskie”

Park Narodowy „Polesie Orłowskie” (ros. Национальный парк «Орловское Полесье») – rosyjski park narodowy położony na obszarze rejonu chotynieckiego i rejonu znamieńskiego w północno-zachodniej części obwodu orłowskiego. Park narodowy został założony w dniu 9 stycznia 1994 roku, za sprawą uchwały rządu Federacji Rosyjskiej Nr. 6 z tegoż dnia w sprawie „W celu zachowania unikalnych kompleksów naturalnych i ich wykorzystania w celu ochrony środowiska, rekreacyjnych, edukacyjnych i naukowych”, a także z osobistej inicjatywy ówczesnego gubernatora obwodu orłowskiego Jegora Strojewa
Fizjografia terenu.
Całkowita powierzchnia parku wynosi 777 km², położony jest on na terenie Niziny Wschodnioeuropejskiej, obejmuje pagórkowaty teren położony na wysokości od 200 do 259 m n.p.m., o bogatej rzeźbie terenu wyróżniającej się licznymi rozgałęziającymi się jarami, wąwozami i dolinami rzecznymi. Teren ten leży w zlewni rzeki Oki, przez jego obszar przepływa rzeka Vytebet, będąca prawym dopływem rzeki Żyzdry, która uchodzi do Oki. Na ukształtowanie terenu parku wpływają w znacznej mierze cechy geomorfologiczne terenu, luźne gleby piaszczyste, piaski sandrowe, występują tutaj również gleby bielicoziemne. Park cechuje się klimatem umiarkowanym kontynentalnym z równym napływem kontynentalnych mas powietrza, wraz z masami znad Atlantyku. Miejscowy klimat cechuje się mroźnymi zimami i ciepłymi latami ze średnimi rocznymi opadami deszczu na poziomie 570–580 mm, przez co okres wegetacyjny roślin utrzymuje się w granicach od 175-185 dni.
Flora i fauna.
Teren parku narodowego Polesie Orłowskie zdominowany jest przez lasy mieszane, w ich składzie w różnych kombinacjach dominuje sosna zwyczajna, świerk pospolity, lipa drobnolistna, dąb szypułkowy, jesion wyniosły i różne "klony" ("Acer"), na niewielkich połaciach leśnych występuje również brzoza brodawkowata i olsza czarna. W mniejszym stopniu występuje roślinność świerczyny borealnej o charakterze typowym dla tajgi. Na jego obszarze rośnie ponad 900 gatunków (według władz parku 914) roślin naczyniowych, chociaż jego obszar nie został jeszcze w pełni zbadany. Ze wszystkich okazów roślinnych występujących na terenie parku około 130 gatunków to według Czerwonej księgi gatunków zagrożonych w Rosji i "Czerwonej Księgi regionu orłowskiego" gatunki rzadkie i zagrożone wymarciem. Do gatunków tych zalicza się m.in.: kukułka bzowa, sasanka otwarta, kosaciec syberyjski, lilia złotogłów, czosnek niedźwiedzi czy też szachownica kostkowata.
Fauna parku narodowego reprezentowana jest przez około 271 gatunków kręgowców, przy czym najliczniejszą gromadę zwierząt stanowią ptaki, reprezentowane przez 177 gatunków. Na terenie chronionym mieszka również około 49 gatunków ssaków, 26 gat. ryb, 11 gat. płazów i 7 gat. gadów. Spośród zwierząt zamieszkujących tereny parku należy wymienić wśród ssaków gatunki takie jak: żubry ("Bison bonasus") – będący na terytorium pod całkowitą ochroną, a liczący na obszarze parku 287 sztuk, bobaki ("Marmota bobak"), łosie ("Alces alces"), borowce olbrzymie ("Nyctalus lasiopterus"), wychuchole ukraińskie ("Desmana moschata") itp. Wśród gromady ptaków należy wyróżnić m.in.: bączka zwyczajnego ("Ixobrychus minutus"), bociana czarnego ("Ciconia nigra"), głuszca zwyczajnego ("Tetrao urogallus"), czaplę białą ("Ardea alba"), gadożera zwyczajnego ("Circaetus gallicus"), dzięcioła czarnego ("Dryocopus martius"), srokosza ("Lanius excubitor"), pliszkę cytrynową ("Motacilla citreola") i wiele innych. Do grona płazów, gadów, ryb i owadów występujących w parku należą m.in.: żółw błotny ("Emys orbicularis"), żmija zygzakowata ("Vipera berus"), traszka grzebieniasta ("Triturus cristatus"), niepylak mnemozyna ("Parnassius mnemosyne"), paź królowej ("Papilio machaon"), jelonek rogacz ("Lucanus cervus").

</doc>
<doc id="3217860" url="https://pl.wikipedia.org/wiki?curid=3217860" title="Gudaf Tsegay">
Gudaf Tsegay

Gudaf Tsegay (ur. 23 stycznia 1997) – etiopska lekkoatletka, specjalistka od biegów średnich.
W 2014 bez awansu do finału startowała na halowych mistrzostwach świata w Sopocie, a kilka miesięcy później zdobyła srebro juniorskich mistrzostw świata w Eugene. W 2016 zdobyła brązowy medal halowych mistrzostw świata w Portland. Półfinalistka światowego czempionatu w Londynie w kolejnym roku. W 2019 zdobyła brązowy medal światowego czempionatu w Dosze. W 2021 na igrzyskach olimpijskich w Tokio zdobyła brązowy medal na dystansie 5000 metrów.
W 2022 została halową mistrzynią świata na dystansie 1500 metrów. Na tym samym dystansie zdobyła srebro podczas letniego czempionatu globu w Eugene.
Złota medalistka mistrzostw Etiopii.
Rekordy życiowe.
W 2016 roku czasem 4:01,81 ustanowiła halowy rekord świata juniorów, który przetrwał do lutego 2020.

</doc>
<doc id="3217863" url="https://pl.wikipedia.org/wiki?curid=3217863" title="José Rodolfo Pacho">
José Rodolfo Pacho

José Rodolfo Pacho (ur. 30 stycznia 1996 w Quinindé) – ekwadorski lekkoatleta specjalizujący się w skoku o tyczce.
Czwarty zawodnik mistrzostw panamerykańskich juniorów (2013). W 2014 bez powodzenia startował na juniorskich mistrzostwach świata oraz zdobył złoty medal czempionatu ibero-amerykańskiego. Brązowy medalista mistrzostw panamerykańskich juniorów w Edmonton (2015).
Rekord życiowy: 5,55 (26 czerwca 2019, Goleniów) rekord Ekwadoru.

</doc>
<doc id="3217865" url="https://pl.wikipedia.org/wiki?curid=3217865" title="Jose Rodolfo Pacho">
Jose Rodolfo Pacho



</doc>
<doc id="3217867" url="https://pl.wikipedia.org/wiki?curid=3217867" title="Arion Bank">
Arion Bank

Arion Banki hf. (wcześniej Nýja Kaupþing hf) – islandzki bank komercyjny, następca gospodarczy zlikwidowanego w wyniku kryzysu finansowego w 2008 r. Kaupthing Bank.
Działalność.
Bank świadczy powszechne usługi finansowe na rzecz przedsiębiorstw, inwestorów instytucjonalnych i osób fizycznych.
Celem banku jest oferowanie usług w zakresie bankowości relacyjnej, koncentrując się na dużych klientach korporacyjnych i osobach fizycznych poszukujących szerokiego spektrum rozwiązań finansowych.
Najważniejsze spośród oferowanych produktów bankowych można podzielić na cztery kategorie: zarządzanie aktywami, bankowość inwestycyjną, bankowość korporacyjną i bankowość detaliczną.
Arion Bank Group składa się ze spółki dominującej i ośmiu głównych jednostek zależnych.
Pod koniec 2009 r. Arion Bank zatrudniał 1057 osób (uwzględniając pracowników jednostek zależnych).

</doc>
<doc id="3217869" url="https://pl.wikipedia.org/wiki?curid=3217869" title="No (singel Dawida Podsiadły)">
No (singel Dawida Podsiadły)

No – angielskojęzyczny singel Dawida Podsiadły pochodzący z płyty "Comfort and Happiness".
Notowania.
Teledysk.
27 czerwca 2014 w serwisie YouTube opublikowano teledysk do „No”, a 27 lipca 2014 część drugą „No, Part II”. Reżyserką i scenarzystką obu klipów jest Anna Maliszewska, natomiast zdjęcia realizował Wojciech Zieliński, w roli dziewczyny wystąpiła Marta Nieradkiewicz.

</doc>
<doc id="3217870" url="https://pl.wikipedia.org/wiki?curid=3217870" title="Arion banki">
Arion banki



</doc>
<doc id="3217871" url="https://pl.wikipedia.org/wiki?curid=3217871" title="Gray Maynard">
Gray Maynard

Gray Maynard (ur. 9 maja 1979 w Phoenix) − amerykański zapaśnik oraz zawodnik mieszanych sztuk walki (MMA), dwukrotny pretendent do pasa mistrzowskiego UFC wagi lekkiej.
Kariera MMA.
Zadebiutował 21 kwietnia 2006 roku, pokonując Joshuę Powella przez techniczny nokaut. W 2007 wziął udział w reality show The Ultimate Fighter w którym doszedł do półfinału (przegrywając w nim z Natem Diazem) lecz mimo porażki dostał angaż w UFC i stoczył pojedynek na finałowej gali TUF'a z Robem Emersonem. W trakcie pojedynku przy jednym z obaleń rywala, Maynard uderzył głową o podłoże oktagonu i stracił przytomność, a Emerson doznał kontuzji żeber co skutkowało niezdolnością obydwu zawodników do kontynuowania pojedynku i ogłoszono no contest.
W latach 2007-2010 stoczył siedem pojedynków, wszystkie wygrane m.in. z Dennisem Siverem, Frankie Edgarem oraz rewanżowe z Diazem. 19 września 2007 roku znokautował w rekordowe 9 sekund Joe Veresa (co było rekordem do 29 sierpnia 2009). 28 kwietnia 2010 pokonał Kennego Floriana w eliminatorze do walki o pas mistrza wagi lekkiej. 1 stycznia 2011 zremisował w pojedynku mistrzowskim z ówczesnym mistrzem Frankiem Edgarem który zachował pas. Do ich trzeciego starcia doszło pod koniec roku 8 października. Maynard mimo prowadzenia przez pierwsze rundy (m.in. posłał dwukrotnie mistrza na deski) przegrał z Edgarem przez KO w 4. rundzie. 
W latach 2012-2015 stoczył pięć pojedynków, lecz tylko jeden zdołał wygrać - z Clayem Guidą. Ponosił porażki m.in. z TJ Grantem, w kolejnym rewanżu z Natem Diazem czy Rossem Pearsonem, wszystkie przed czasem.
8 lipca 2016 przełamał zwycięską niemoc, pokonując Fernando Bruno jednogłośnie na punkty. 3 grudnia 2016 przegrał z Ryanem Hallem, natomiast 7 lipca 2017 wypunktował Teruto Ishiharę.
Osiągnięcia.
Zapasy:
Mieszane sztuki walki:

</doc>
<doc id="3217872" url="https://pl.wikipedia.org/wiki?curid=3217872" title="Lista rekordów prędkości pojazdów szynowych">
Lista rekordów prędkości pojazdów szynowych

Problematyka definicji.
Określenie najszybszego pojazdu szynowego na świecie zmienia się zgodnie ze stosowanymi kryteriami.
Po pierwsze, istnieją różne systemy kolejowe, takie jak kolej konwencjonalna, system kolei magnetycznej lub technologia poduszkowców. Ponadto przy pojazdach bezzałogowych osiągnięto bardzo wysokie przyspieszenie i prędkość. Różne parametry techniczne pociągów wpływają na współczynnik prędkości.
Do tej pory nie ma standardowej procedury ani przepisów wykonawczych, które wyznaczają parametry, by określić rekordy świata – w przeciwieństwie do, powiedzmy, dla samochodów osobowych przez FIA lub statku powietrznego przez FAI, UIC nie ustaliła przepisów w tym kierunku. Tak światowe rekordy wymienione tutaj różnić się będą m.in. długością pociągu, ciężarem pociągu, pochylenia trasy lub długości drogi pomiaru. Podobnie, stosowane urządzenia pomiarowe znacznie się różnią. Ponadto pierwsze zapisy nie są w pełni udokumentowane.
Kolej konwencjonalna.
Pierwszy rekord prędkości został ustanowiony przez Rakietę George'a Stephensona w 1830 roku przy 48 km/ godz. W 1890 roku francuski parowóz Crampton osiągnął 144 kilometrów na godzinę.
Granica 200 km/h została przekroczona po raz pierwszy w dniu 7 października 1903 podczas jazdy na kolei wojskowej Mariefelde – Zossen – Jüterbog przez wagon elektryczny AEG i Siemens &amp; Halske, w dniu 27 października 1903 osiągnął 210,3 kilometry na godzinę. Prędkość 200 km/h osiągnęły także parowozy: W dniu 11 maja 1936, ekspresowa lokomotywa 05 002 na trasie Berlin – Hamburg osiągnęła 200,4 kilometrów na godzinę, rekord, który dwa lata później pobił brytyjski LNER A4 4468 z 202,6 kilometrów na godzinę. Jednak już w dniu 21 czerwca 1931 roku Schienenzeppelin Franza Kruckenberga osiągnął 230,2 kilometrów na godzinę, rekord, który był aktualny przez 24 lata.
W dniu 28 marca 1955 francuska lokomotywa CC 7107 osiągnęła 326 kilometrów na godzinę i dzień później BB 9004 osiągnął 331 km/h który był aktualny przez 26 lat. Został pobity przez TGV PSE 16, na trasie Paryż – Lyon osiągnął w dniu 26 lutego 1981 roku 380 km/h.
Granica 400 km/h została przekroczona po raz pierwszy w dniu 1 maja 1988 roku, na linii Hanower – Würzburg przez ICE V przy prędkości 406,9 km/h. W dniu 18 maja 1990 roku, francuski TGV ustanowił nowy rekord 515,3 kilometrów na godzinę. Większej prędkości nie udało się osiągnąć ze względu na zdolności trakcyjne. TGV V150 osiągnął w dniu 3 kwietnia 2007 roku prędkość 574,8 km/h. Jest to aktualny rekord.

</doc>
<doc id="3217874" url="https://pl.wikipedia.org/wiki?curid=3217874" title="REIBOR">
REIBOR

REIBOR ("Reykjavík Interbank Offered Rate") – międzybankowa stopa procentowa stosowana w odniesieniu do kredytów krótkoterminowych zaciąganych w islandzkich bankach komercyjnych i kasach oszczędnościowych.
REIBOR stosuje się w podobny sposób, w jaki wiele państw wykorzystuje LIBOR jako stopę bazową dla pożyczek o zmiennej stopie procentowej, przy czym banki islandzkie korzystają ze stopy REIBOR (powiększonej o premię) jako podstawy przy udzielaniu pożyczek o zmiennej stopie procentowej w walucie islandzkiej, tj. w koronie islandzkiej.

</doc>
<doc id="3217875" url="https://pl.wikipedia.org/wiki?curid=3217875" title="Eustracjusz z Nicei">
Eustracjusz z Nicei

Eustracjusz z Nicei (ur. ok. 1050, zm. ok. 1120 lub 1130) – arcybiskup Nicei w latach 1092–1117, filozof bizantyński, uczeń Jana Italosa.
Eustracjusz z Nicei był wybitnym erudytą bizantyńskim, autorem komentarzy do traktatów etycznych i logicznych Arystotelesa. Prawdopodobnie w latach 1120/1130 należał do koła intelektualnego skupionego wokół Anny Komneny. Jego dzieła, w których czerpał ze starożytnych komentarzy, częściowo dzisiaj utraconych, odegrały szczególną rolę w przekazaniu i odkryciu myśli Arystotelesa na łacińskim Zachodzie.
Życiorys.
Eustracjusz urodził ok. 1050 r. Był uczniem Jana Italosa, ale podczas procesu swego mistrza, w 1082 r., udało mu się wraz z innymi uczniami Italosa przekonać synod o swojej niewinności, i podpisać list w którym rzucali anatemę na heretyckie doktryny Italosa. W tym czasie, Eustracjusz był jeszcze diakonem, ale w 1092 r. został metropolitą nicejskim. Był proszony przez cesarza Aleksego I Komnena o udział w debatach teologicznych z przedstawicielami Kościoła łacińskiego i ormiańskiego (lub monofizyckiego). Polemizował w sprawie kultu ikon z Leonem, metropolitą Chalcedonu. Polemizując z monofizytami ormiańskimi, dla wyjaśnienia dogmatu chrystologicznego posłużył się filozofią Arystotelesa.
W 1117 r. sam został skazany za herezję. Przyczyny jego potępienia są dość skomplikowane i mają zarówno teologiczny jak i polityczny charakter. Głównym zarzutem wobec Eustracjusza było jego ostre rozróżnienie między boskim Logosem Chrystusa a Chrystusem wcielonym, rozróżnienie które czyniło Chrystusa nierównym Ojcu. W związku z tym, warto również zauważyć, że Eustracjusz, podobnie jak jego mistrz Italos, był znany z silnego przekonania o stosowności używania sylogizmu Arystotelesa w teologii; twierdził nawet że sam Chrystus korzystał, z arystotelesowskiego sylogizmu. Rzeczywiście, Eustracjusz próbował w swych rozprawach teologicznych udowodnić prawdziwość chrześcijańskich dogmatów za pomocą argumentów logicznych. Charakterystyczne są pod tym względem tytuły dwóch z jego traktatów: "Sylogistyczne okazanie jak czcić święte ikony" i "Odrzucenie tych, którzy twierdzą, że Chrystus ma jedną naturę, w oparciu o logiczne, fizyczne i teologiczne argumenty". Ostatecznie został zmuszony do abdykacji. Jest bardzo prawdopodobne, że w latach jego teologicznej niełaski, Eustracjusz wziął udział w projekcie Anny Komneny mającym na celu odrodzenie studiów nad Arystotelesem i napisał swoje dzieła egzegetyczne. Zmarł ok. 1120 lub 1030 r..
Zrehabilitowany po śmierci, był cytowany jako autorytet przez synod z 1157 r. Anna Komnena w Aleksjadzie (14.8), pisanej za panowania jej ojca Aleksego I (1081–1118), przedstawia Eustracjusza jako wielkiego erudytę, znawcę zarówno literatury religijnej jak i świeckiej i mistrza dialektyki.
Pisma.
Z prac Eustracjusza zachowały komentarze do pierwszej i szóstej księdze "Etyki Nikomachejskiej" i do drugiej księgi "Analitytk wtórych" Arystotelesa, Powód, dla którego Eustracjusz postanowił wypowiedzieć się jedynie na temat dwóch ksiąg Etyki Arystotelesa nie jest znany, przypuszcza się, że pozostałe księgi były komentowane lub zlecono ich komentowanie Michałowi z Efezu lub i innym anonimowym komentatorm. Nie jest również jasne, dlaczego Eustracjusz ograniczył się jedynie do skomentowania drugiej księgi Analityk wtórych, szczególnie, że, wydaje się, że był jeszcze wówczas dostępny cały komentarz Aleksandra z Afrodyzji do tego dzieła. Komentarz do "Etyki Nikomachejskiej" został przetłumaczony w XIII wieku przez Robert Grosseteste i wywarł znaczący wpływ na Zachodzie dzięki pośrednictwu Alberta Wielkiego.
Część pism Eustracjusza wydał A. Dematrakopulos (1866) i P. Joannou (1952) .
Poglądy filozoficzne.
W polemice z Ormianami Eustracjusz dał wyraz chrystologii zbliżonej do ujęcia Teodora z Mopsuestii. Uznawał, że człowieczeństwo przyjęte przez Chrystusa nie tylko różniło się od Jego bóstwa, lecz było w stosunku do niego służebne: "czciło Boga", było "oczyszczone". Eustracjusz tylko człowieczeństwu Chrystusa przyznawał ludzki tytuł arcykapłana, nieodpowiedni jego zdaniem dla Boga. Poglądy te stały się przyczyną jego potępienia na synodzie w 1117 r., który powtórzył decyzje piątego soboru wymierzone przeciw chrystologii Trzech Rozdziałów.
Epistemologia.
W interpretacji dzieł Arystotelesa, Eustracjusz idzie za filozofami neoplatońskimi, choć w niektórych miejscach, odbiega od poglądów starożytnych, starając się uzgodnić je ze swoimi przekonaniami chrześcijańskimi. Na przykład, w kwestii poznania pierwszych zasad, Eustracjusz różni się zarówno od tego, co na ten temat twierdził Platon i platonicy, jak i Arystoteles. Komentując Analityki wtóre 2.19, Eustracjusz rozpoczyna w stylu wyraźnie neoplatońskim, twierdząc, że skoro w hierarchii bytów dusza przychodzi po intelekcie, uczestniczy tym samym bardziej niż cokolwiek innego w tym co ujmuje intelekt, a zatem wspólne i oczywiste pojęcia, które posiada są tylko odbiciem, tego co ujmuje intelekt. Odrzuca jednak pogląd o preegzystencji duszy i o odzyskiwaniu przez nią fragmentów wiedzy, które wcześniej posiadała, choć była to tylko potencjalna wiedza, wymagająca aktualizacji. Przeciwnie, zgodnie z doktryną chrześcijańską, twierdzi, że dusza ludzka, gdy została stworzona przez Boga, została stworzona z całą potrzebną jej wiedzą o zasadach, wspólnych i oczywistych pojęciach, ale wiedza ta jest zaciemniona przez impulsy pochodzące z ciała. I dopiero prowadzona przez spostrzeżenia zmysłowe lub odpowiednie nauczanie dusza dociera do wspólnych i oczywistych pojęć, co pozwala jej, obudzić się i wyrazić zgodę na pierwsze zasady. Eustracjusz zależy tutaj od neoplatońskich poglądów, które jednak stara się uzgodnić ze swoją wiarą. Jeśli ludzie tracą wiedzę i zrozumienie, które posiada ich dusza, to tylko dlatego, że są podatni i ulegają impulsom płynącym z ciała. Z drugiej strony, jeśli oczyszczą się z cielesnych namiętności, mogą posiąść wiedzę o ostatecznej prawdzie.
Stanowisko w sprawie uniwersaliów.
W kwestii uniwersaliów, Eustracjusz, tak jak jego mistrz Italos i wielu innych filozofów bizantyńskich, broni teorii neoplatończyków według której uniwersalia istnieją w trojaki sposób; a mianowicie, "przed wielu (rzeczami poszczególnymi) w umyśle Boga", "w rzeczach poszczególnych", a wreszcie "po rzeczach poszczególnych" w postaci formy myślowej wyabstrahowanej przez nasz umysł na podstawie cech wspólnych rzeczy poznawalnych. Joannou, a ostatnio Lloyd, uważają Eustracjusza i Italosa za nominalistów, uznających, że uniwersalia to pozbawione wszelkiej rzeczywistości nazwy istniejące tylko w ludzkim umyśle. Natomiast Giokarinis sprzeciwia się temu, twierdząc, że Eustracjusz pozostaje w nurcie tradycji platońskiej, która traktuje "uniwersalia przed rzeczami poszczególnymi" jako myśli Intelektu, które posiadają faktyczne istnienie; tak jak inne rodzaje uniwersaliów, istniejąc in intellectu, jako gołe pojęcia lub myśli, które nie zostały wyabstrahowane, ale które ludzki umysł posiada od początku. Wreszcie Benakis uznaje Eustracjusza za umiarkowanego realistę, podkreślając, że dla Eustracjusza nawet uniwersalia "po rzeczach poszczególnych" faktycznie istnieją. Natomiast K. Ierodiakonou uważa, że Eustracjusz wykorzystuje każdą szansę, aby podkreślić, w swoich komentarzach, jak również w swoich traktatach teologicznych, że myśli Boga i rzeczy poszczególne są substancjami (hypostaseis) i istnieją „per se”, podczas gdy to, co ludzki umysł wyabstrahowuje na podstawie cech wspólnych rzeczy poznawalnych tylko trwa albo nawet wcale nie istnieje.

</doc>
<doc id="3217877" url="https://pl.wikipedia.org/wiki?curid=3217877" title="Kaupthing">
Kaupthing



</doc>
<doc id="3217878" url="https://pl.wikipedia.org/wiki?curid=3217878" title="Masaaki Kobayashi">
Masaaki Kobayashi

 – japoński łyżwiarz szybki, brązowy medalista mistrzostw świata.
Kariera.
Największy sukces w karierze Masaaki Kobayashi osiągnął w 2004 roku, kiedy zdobył brązowy medal w biegu na 1000 m podczas dystansowych mistrzostw świata w Seulu. W zawodach tych wyprzedzili go jedynie Erben Wennemars z Holandii oraz Kanadyjczyk Jeremy Wotherspoon. Był to jedyny medal wywalczony przez niego na międzynarodowej imprezie tej rangi. Na tych samych mistrzostwach Kobayashi był też czwarty w biegu na 500 m, przegrywając walkę o medal z Michaelem Irelandem z Kanady. Czwarty był również na rozgrywanych rok później sprinterskich mistrzostwach świata w Salt Lake City, gdzie w walce o podium lepszy był Joey Cheek z USA. Pięciokrotnie stawał na podium zawodów Pucharu Świata, odnosząc przy tym jedno zwycięstwo: 15 lutego 2004 roku w Collalbo wygrał bieg na 500 m. Najlepsze wyniki w zawodach tego cyklu osiągał w sezonach 2003/2004 i 2004/2005, kiedy był szósty w klasyfikacji końcowej odpowiednio 500 i 1000 m. Nigdy nie wystąpił na igrzyskach olimpijskich. W 2007 roku zakończył karierę.

</doc>
<doc id="3217880" url="https://pl.wikipedia.org/wiki?curid=3217880" title="Ese Brume">
Ese Brume

Ese Brume (ur. 20 stycznia 1996 w Ughelli) – nigeryjska lekkoatletka specjalizująca się w skoku w dal.
Mistrzyni Afryki juniorów z Bambous (2013). W 2014 bez powodzenia startowała na juniorskich mistrzostwach świata oraz zdobyła złote medale igrzysk Wspólnoty Narodów i afrykańskiego czempionatu w Marrakeszu. Mistrzyni Afryki juniorek z 2015. Mistrzyni Afryki z Durbanu (2016) oraz piąta zawodniczka igrzysk olimpijskich w Rio de Janeiro w tym samym roku. W 2021 wywalczyła brązowy medal igrzysk olimpijskich w Tokio. Rok później zdobyła dwa srebrne medale – mistrzostw świata w hali oraz na otwartym stadionie.
Okazjonalnie występuje także w trójskoku i w biegach sprinterskich. W 2013 zdobyła złoto w sztafecie 4 × 100 metrów oraz srebro w trójskoku podczas mistrzostw Afryki juniorów. Dwa lata później na juniorskich mistrzostwach Afryki zdobyła złote medale w sztafecie i trójskoku.
Złota medalistka mistrzostw Nigerii.
Rekord życiowy: stadion – 7,17 (29 maja 2021, Chula Vista) rekord Afryki, hala – 6,85 (20 marca 2022, Belgrad).

</doc>
<doc id="3217882" url="https://pl.wikipedia.org/wiki?curid=3217882" title="Glitnir Bank">
Glitnir Bank

Glitnir Bank – były islandzki bank komercyjny.
Działalność.
Przed wybuchem kryzysu finansowego w 2008 r. Glitnir Bank był trzecim co do wielkości bankiem w Islandii. Wartość jego bilansu pod koniec czerwca 2008 r., tuż przed jego upadkiem, wynosiła 3862 mld ISK.
Główne rynki, na których bank oferował szeroki zakres usług finansowych, w tym usługi bankowości korporacyjnej, bankowości inwestycyjnej, usługi związane z rynkami kapitałowymi, usługi w zakresie zarządzania inwestycjami oraz usługi bankowości detalicznej, były zlokalizowane w Islandii i Norwegii. Glitnir prowadził również działalność w Finlandii, Szwecji, Danii, Zjednoczonym Królestwie, Luksemburgu, Stanach Zjednoczonych, Kanadzie, Chinach i Rosji. Był właścicielem szeregu jednostek zależnych – do najważniejszych z nich należały: Glitnir AB (Szwecja), Glitnir Bank Oyi (Finlandia), Glitnir Bank ASA (Norwegia), Glitnir Bank Luxembourg SA oraz Glitnir Asset Management Luxembourg. Bank prowadził międzynarodową ekspansję w oparciu o dwa sektory przemysłowe: sektor żywności pochodzenia morskiego i zrównoważonej energii.
Akcje banku były notowane na islandzkim rynku regulowanym OMX.
Upadek.
We wrześniu 2008 r. szereg dużych globalnych instytucji finansowych zaczęło doświadczać poważnych trudności. Podczas zawirowań na globalnych rynkach finansowych i po upadku Lehman Brothers we wrześniu 2008 r. trzy największe islandzkie banki komercyjne, które w poprzednich latach odnotowywały wyjątkowo wysoki wzrost, zaczęły doświadczać trudności w refinansowaniu zaciągniętych przez siebie zobowiązań krótkoterminowych oraz trudności związanych z paniką bankową.
W tym okresie Glitnir doświadczał poważnych trudności związanych z finansowaniem prowadzonej przez siebie działalności. Emisja obligacji musiała zostać anulowana z uwagi na brak zainteresowania, sprzedaż aktywów nie została zakończona, a niemiecki bank odmówił przedłużenia dwóch pożyczek o szacunkowej wartości 150 mln EUR.
W dniu 25 września 2008 r. przewodniczący rady nadzorczej Glitnir skontaktował się Bankiem Centralnym Islandii, aby poinformować go, że wskutek konieczności spłaty zaciągniętych pożyczek w październiku, bank odnotowywał bezpośredni deficyt środków w wysokości 600 mln EUR. W dniu 29 września ogłoszono, że rząd Islandii przekaże Glitnir kwotę 600 mln EUR w zamian za 75% kapitału własnego banku.
W bankach islandzkich dokonywano wypłat środków pieniężnych na ogromną skalę nie tylko za granicą, ale również w Islandii. Skala zjawiska wypłacania depozytów w Islandii była na tyle duża, że w pewnym momencie banki islandzkie i bank centralny stanęły przed groźbą niedoboru środków bieżących. W dniu 30 września 2008 r. agencja ratingowa Moody’s obniżyła rating kredytowy Glitnir, doprowadzając tym samym do powstania obowiązku spłaty kolejnych pożyczek. W konsekwencji opublikowano wezwania do uzupełnienia depozytu zabezpieczającego opiewające na kwotę ponad miliarda EUR.
W dniu 7 października 2008 r. Glitnir został zobowiązany do zwrócenia się do Islandzkiego Urzędu Nadzoru Finansowego (FME) z wnioskiem o przejęcie przez niego kontroli nad bankiem.
W celu zapewnienia dalszego funkcjonowania krajowego sektora bankowego władze islandzkie podjęły działania służące przywróceniu niektórych operacji prowadzonych przez (dawny) Glitnir Bank hf, w tym ustanowienie oraz dokapitalizowanie "New Glitnir Bank hf" (przemianowanego później na Íslandsbanki).

</doc>
<doc id="3217883" url="https://pl.wikipedia.org/wiki?curid=3217883" title="Glitnir">
Glitnir



</doc>
<doc id="3217887" url="https://pl.wikipedia.org/wiki?curid=3217887" title="Zimna Wojna 1945–1989">
Zimna Wojna 1945–1989

Zimna Wojna 1945–1989 (ang. "Twilight Struggle") – dwuosobowa gra strategiczna wydana przez GMT Games w 2005 według projektu Ananda Gupta oraz Jasona Matthewsa. Druga edycja gry (ang. Deluxe Edition) została wydana w 2009, a jej polska wersja została przygotowana i wydana w 2012 przez wydawnictwo Bard. Gra opiera swoją rozgrywkę na relacjach pomiędzy dwoma supermocarstwami ZSRR i USA w okresie zimnej wojny.
Mechanika i zasady gry.
Podstawowymi elementami gry są karty oraz plansza. Każda z kart posiada swoją wartość punktów operacji (PO) oraz wydarzenie, które może być związane z USA, ZSRR lub obydwoma supermocarstwami (np. „Interwencja ONZ”). Plansza przedstawia mapę świata składającą się z sześciu regionów: Europy (podział na Europę Zachodnią i Europę Wschodnią), Azji (wewnętrzny podregion Azja Południowo-Wschodnia), Bliskiego Wschodu, Ameryki Środkowej, Ameryki Południowej i Afryki. Każdy region posiada państwa strategiczne (posiadają specjalne zasady dotyczące punktowania) oraz państwa zwykłe, dla których gracze będą przydzielać swoje punkty wpływów, przeprowadzać zmiany sojuszów oraz dokonywać przewrotów. Każde państwo ma swój poziom stabilizacji, który określa minimalną różnicę w punktach wpływu pomiędzy poszczególnymi supermocarstwami w celu uzyskania kontroli nad takim krajem. Tym samym gracz, który posiada więcej punktów wpływu od przeciwnika, a różnica ta jest większa bądź równa wartości stabilizacji, kontroluje dany kraj.
Długość rozgrywki.
Gra składa się z 10 tur odpowiadających kilkuletniemu okresowi w latach 1945–1989. Każda tura z kolei składa się z 7 lub 8 rund (odpowiednio dobiera się 8 lub 9 kart na ręce). W czasie 3 pierwszych tur gracze używają kart oznaczonych „Początek Wojny”, w 4 turze do stosu kart dobieranych dodawane są karty oznaczone jako „Apogeum Wojny” (liczba rund zwiększa się do 8), natomiast w 8 turze w podobny sposób do gry dołącza się karty „Schyłek Wojny”.
Wydarzenia dekady oraz karty wydarzeń.
Poszczególne tury rozpoczynają się od wydarzenia dekady. Każdy z graczy wybiera stosowną kartę po czym realizowane są zapisane na nich wydarzenia (np. „Plan Marshalla – dodaj po jednym punkcie wpływów w dowolnych siedmiu państwach Europy Zachodniej, niekontrolowanych przez ZSRR”). Następnie gracze na przemian zagrywają karty, aż do zakończenia tury. Karty związane z supermocarstwem gracza aktywnego oraz karty neutralne mogą zostać zagrane jako wydarzenie lub operacje, natomiast karty związane z supermocarstwem przeciwnika gracza aktywnego są zagrywane jako wydarzenie i operacje jednocześnie. Wydarzenia pozwalają graczom na różne akcje np. karta „Zwrot Kanału Panamskiego” zawiera wydarzenie o treści „Dodaj po jednym punkcie wpływu USA w Panamie, Wenezueli oraz Kostaryce”. Część wydarzeń na kartach jest jednorazowa. Oznacza to, że w przypadku realizacji takiego wydarzenia, karta nie może już ponownie znaleźć się w grze (np. „Utworzenie Układu Warszawskiego” lub „Atak na ambasadę w Teheranie”). Karty takie są oznaczone asteryskiem.
Zagrywając kartę jako operację możemy wykorzystać jej PO do:
Dodatkowo gracze mogą poświęcać karty z odpowiednią wartością PO na potrzeby wyścigu kosmicznego, w którym zyskują specjalne zdolności przy osiągnięciu odpowiedniego pola (np. gracz który pierwszy osiągnie pole „człowiek na orbicie” zmusza przeciwnika do wybrania i odsłonięcia karty w fazie wydarzenia dekady zanim sam dokona wyboru). Chiny w grze pokazane są w sposób abstrakcyjny przez kartę „Chiny”. Jest to karta, która po zagraniu przekazywana jest przeciwnikowi – podczas kolejnej tury będzie można ją ponownie wykorzystać. Na zakończenie każdej tury, graczowi na ręce może pozostać pewna liczba kart, nie może to być jednak żadna z kart punktujących (muszą odpowiednio wcześniej zostać zagrane).
Karty punktujące oraz działania militarne.
Oprócz zwykłych kart, gracze mogą zagrywać karty punktujące (np. „Kulminacja Napięć w Europie”, „Kulminacja Napięć na Bliskim Wschodzie” itd.). W sytuacji pojawienia się takiej karty gracze punktują się nawzajem według wpływów w danym regionie i przydzielają odpowiednią liczbę punktów zwycięstwa.
Gracze tocząc działania militarne takie jak przewroty w państwach strategicznych lub zagrywając wydarzenie o odpowiedniej treści (np. Kryzys kubański) obniżają poziom DEFCON uniemożliwiając tym samym dokonywanie przewrotów lub zmian sojuszy w poszczególnych regionach. Ponadto każdy gracz musi wykonać odpowiednią liczbę działań militarnych, która jest równa aktualnemu poziomowi DEFCON, w sytuacji kiedy nie jest w stanie tego zrobić przeciwnik otrzymuje odpowiednią liczbę punktów zwycięstwa.
Jeśli tekst na karcie zaprzecza regułom z instrukcji przyjmuje się, że zapis na karcie zastępuje podstawowe zasady.
Warunki zwycięstwa.
Gracz zwycięża natychmiastowo w momencie kiedy zostanie spełniony chociaż jeden z poniższych warunków:
Jeśli żaden z graczy nie osiągnie natychmiastowego zwycięstwa to po zakończeniu 10 tury każdy gracz podlicza odpowiednie regiony tak jakby została zagrana karta punktująca. Zwycięża gracz, który po zsumowaniu wszystkich punktów ma ich więcej niż przeciwnik.
Zawartość pudełka z grą.
W skład pudełka wchodzą:

</doc>
<doc id="3217888" url="https://pl.wikipedia.org/wiki?curid=3217888" title="Íslandsbanki">
Íslandsbanki

Íslandsbanki – bank komercyjny oferujący usługi finansowe osobom fizycznym, gospodarstwom domowym, przedsiębiorstwom oraz inwestorom profesjonalnym w Islandii, następca prawny upadłego w wyniku kryzysu finansowego Glitnir.
Bank specjalizuje się w dwóch sektorach przemysłowych: sektorze żywności pochodzenia morskiego i sektorze energii geotermalnej. Po połączeniu z Byr aktywa banku osiągnęły wartość około 800 mld ISK.
Bank zatrudnia około 1100 pracowników i jest trzecim co do wielkości bankiem islandzkim pod względem aktywów ogółem.
Oferowane przez bank produkty i usługi dzieli się na cztery działy: dział bankowości detalicznej, dział bankowości korporacyjnej, dział operacji rynkowych oraz dział zarządzania majątkiem. Jego udział we wszystkich tych segmentach branżowych waha się między 20 a 40%.

</doc>
<doc id="3217889" url="https://pl.wikipedia.org/wiki?curid=3217889" title="Opactwo Terytorialne w Pannonhalma">
Opactwo Terytorialne w Pannonhalma



</doc>
<doc id="3217890" url="https://pl.wikipedia.org/wiki?curid=3217890" title="Szczęśliwego Nowego Jorku (album)">
Szczęśliwego Nowego Jorku (album)

Szczęśliwego Nowego Jorku – ścieżka dźwiękowa do filmu komediowego Janusza Zaorskiego, "Szczęśliwego Nowego Jorku". 
Autorem muzyki jest Marek Kościkiewicz. Utwory użyte w filmie "Szczęśliwego Nowego Jorku" zostały wykonane przez m.in. Arura Gadowskiego, Grzegorza Guzińskiego, Golden Life.

</doc>
<doc id="3217891" url="https://pl.wikipedia.org/wiki?curid=3217891" title="Evangel 4500">
Evangel 4500

Evangel 4500-300 – amerykański samolot pasażerski opracowany i budowany w wytwórni Evangel Aircraft Corporation w Orange City.
Historia.
W roku 1962 w wytwórni Evangel Aircraft Corporation opracowano projekt samolotu pasażerskiego skróconego startu, przystosowany do startu i lądowania na przygodnych lądowiskach. W 1964 roku był gotowy prototyp, który został oblatany i został oznaczony jako Evangel 4500.
W 1969 roku rozpoczęto produkcję seryjną samolotu, seryjne samoloty otrzymały oznaczenie Evangel 4500-300 i w roku 1970 uzyskały oficjalne świadectwo typu. Wytwórnia otrzymała zamówienie na 12 samolotów tego typu, lecz ostatecznie wyprodukowano jedynie 8 samolotów. 
Użycie w lotnictwie.
Samolot Evangel 4500-300 był używany w lotnictwie cywilnym jako samolot pasażerskim na terenach gdzie nie było stałych lotnisk.
Opis konstrukcji.
Samolot był 9-miejscowym wolnonośnym dolnopłatem o konstrukcji całkowicie metalowej.
Kadłub o przekroju kwadratowym mieścił kabinę pilota oraz miejsca dla 8 pasażerów, przy czym dwóch siedziało w kierunku lotu, a pozostałych 6 po bokach kadłuba twarzą do środka wewnątrz. Kadłub posiadał czworo drzwi. Kabina była ogrzewana wentylowana. 
Płaty o konstrukcji metalowej, były trzyczęściowe, wyposażone w duże lotki typu Frise. Płaty miały charakterystyczne wygięte ku dołowi końcówki.
Samolot był wyposażony w 2 silniki tłokowe, 6- cylindrowe, chłodzone powietrzem, umieszczone w płatach po obu stronach kadłuba. Każdy z silników posiadał moc 350 KM.
Podwozie klasyczne z kółkiem ogonowym, chowane w locie.

</doc>
<doc id="3217896" url="https://pl.wikipedia.org/wiki?curid=3217896" title="Adela Rogers St. John">
Adela Rogers St. John



</doc>
<doc id="3217900" url="https://pl.wikipedia.org/wiki?curid=3217900" title="Graniczna Placówka Kontrolna Zawidów">
Graniczna Placówka Kontrolna Zawidów

Graniczna Placówka Kontrolna Zawidów
Formowanie i zmiany organizacyjne.
Sformowania w 1948 roku jako GPK OP Zawidów według etatu nr 7/52 o numerze 63. W 1948 roku pododdział przekazany został do Ministerstwa Bezpieczeństwa Publicznego.
W 1950 roku, będąc w składzie 8 B WOP, przeformowana na placówkę kolejowo drogową o etacie nr 96/23.
W 1952 roku placówka została włączona w etat 8 Brygady WOP nr 352/8. 
Z dniem 1.01.1960 roku rozformowano GPK Zawidów, a jej funkcję przejęła strażnica WOP Zawidów. Później odtworzono.
W 1991 roku ochronę granicy państwa przejęła nowo sformowana Straż Graniczna. Graniczna Placówka Kontrolna w Lubawce weszła w podporządkowanie Łużyckiego Oddziału Straży Granicznej.
Dowódcy placówki.
"Jarmoliński wymienia następujących dowódców placówki":

</doc>
<doc id="3217902" url="https://pl.wikipedia.org/wiki?curid=3217902" title="Gołąbek podpalany">
Gołąbek podpalany

Gołąbek podpalany ("Russula adusta" (Pers.) Fr.) – gatunek grzybów należący do rodziny gołąbkowatych ("Russulaceae"). 
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1801 r. Persoon nadając mu nazwę "Agaricus adustus". Obecną, uznaną przez Index Fungorum nazwę nadał mu w 1838 r. Elias Fries, przenosząc go do rodzaju "Russula". Niektóre synonimy nazwy naukowej:
Nazwę polską nadała Alina Skirgiełło w 1991 r. Synonimy polskie: gołąbek żółtobrunatny, serojeszka podpalona. 
Morfologia.
Ma średnicę do 15 a nawet 17cm, za młodu jest nieco wypukły, potem wklęsły. U młodych owocników jest białawy, później stopniowo zmienia barwę przez białawokremową do brudnobrązowej, a w środku kapelusza staje się niemal czarny. Powierzchnia w okresie suchej pogody gładka, naga i matowa, w czasie wilgotnej pogody nieco lepka i śliska. Skórę można ściągnąć co najwyżej z 1/3 promienia kapelusza.
Dość cienkie, gęste, z wieloma międzyblaszkami, kruche, do trzonu zatokowato przyrośnięte, nieco zbiegające, czasami tworzą anastomozy. Początkowo są białe, później białokremowe i brudnobiałe, a w końcu ich ostrza stają się czarne. Po uszkodzeniu bardzo powoli zmieniają barwę na czerwonawą (podobnie jak miąższ).
Wysokość 3-8 (10) cm, grubość 2-5cm. Jest walcowaty, początkowo pełny i bardzo twardy, u starszych owocników gąbczasty. Powierzchnia gładka, nieco błyszcząca, początkowo biała, później stopniowo ciemnieje, w końcu przyjmując taki kolor jak kapelusz.
Ma grubość do 2,5 cm, jest twardy i elastyczny. Początkowo jest biały, później białoszary. Uszkodzony bardzo wolno zmienia kolor na czerwonawy, później szarzeje, a dopiero po 12 godzinach czernieje. Ma łagodny smak i mało przyjemny zapach.
Wysyp zarodników biały. Zarodniki o kształcie od kulistego do szerokoelipsoidalnego i rozmiarach 7-9 × 7-8 μm. Powierzchnia zarodników jest siateczkowato-brodawkowata, o bardzo drobnych i amyloidalnych brodawkach. Na ostrzac blaszek dość licznie występują cienkie i nietrwałe cystydy, czasami mające wydłużone szczyty. Dermatocystydy są cienkie. Strzępki skórki zawierają dużą ilość brązowego barwnika.
Występowanie i siedlisko.
Występuje w Ameryce Północnej, Europie i Australii. W Azji podano jego występowanie tylko w Korei i Japonii. W Polsce jest dość pospolity. 
Rośnie w lasach iglastych i mieszanych, szczególnie na kwaśnych glebach pod sosnami i świerkami. 
Znaczenie.
Grzyb mikoryzowy. Grzyb jadalny, ale przeważnie nie jest zbierany.
Gatunki podobne.
Jest wiele podobnych morfologicznie gatunków gołąbków, które po uszkodzeniu czernieją. Podobne są:

</doc>
<doc id="3217903" url="https://pl.wikipedia.org/wiki?curid=3217903" title="Donus II">
Donus II

Donus II – legendarny papież Kościoła katolickiego. Występował w średniowiecznych i wczesnonowożytnych spisach papieży. Większość współczesnej historiografii jest zdania, że nigdy nie istniał. Dawniej uważano, że urodził się w Rzymie, a jego pontyfikat rozpoczął się 20 grudnia 973 i trwał przez kilka miesięcy do marca 974.
Domniemany papież.
Powszechnie uważa się, że obecność w spisach papieskich papieża Donusa II była skutkiem błędu, wynikającego z mylnego odczytania łacińskiego słowa "domnus" (pol. pan), którym został określony papież Benedykt VII. Łaciński zwrot skojarzono z imieniem papieża Donusa z VII wieku. Część średniowiecznych i wczesnonowożytnych źródeł twierdziła, że 20 grudnia 973 rzymianin Donus miał zostać wybrany na papieża pod imieniem Donus II, po śmierci papieża Benedykta VI (którego pontyfikat trwał faktycznie od 19 stycznia 973 do lipca 974). Pontyfikat jego następcy Benedykta VII trwał od października 974 do 10 lipca 983. Przerwa pomiędzy pontyfikatami wynikła z trudnej sytuacji papiestwa w owym okresie. Po śmierci cesarza Ottona I stronnictwo antycesarskie w Rzymie pod przewodnictwem konsula rzymskiego Krescencjusza I (głowy rodu Krescencjuszy) wszczęło bunt przeciwko papieżowi Benedyktowi VI. Uwięziono go w Zamku św. Anioła i uznano za zdetronizowanego, a na Stolicę Piotrową wybrano kardynała diakona Franco, który przyjął imię Bonifacego VII. Obalony papież został zamordowany w więzieniu i pochowany w bazylice św. Piotra. Na Stolicę Apostolską został wybrany Benedykt VII za sprawą Ottona II. Jego poprzednik, Bonifacy VII, zamordowawszy Benedykta VI, zrabował skarbiec bazyliki Piotrowej i uciekł do Bizancjum. Donus II miał umrzeć w marcu 974 roku.
Hipoteza antypapieża.
Część historyków uważała, że Donus II mógł być antypapieżem powołanym przez część mieszkańców Rzymu, zbulwersowanych zabójstwem papieża Benedykta VI, którego ciało zostało wystawione na widok publiczny. Doprowadzili oni do wypędzenia Bonifacego VII. Próba przeforsowania rzymskiego kandydata miała zostać skonfrontowana z wolą cesarza Ottona II, który miał swojego kandydata – przyszłego Benedykta VII. Działania cesarza i narzuconego przez niego nowego papieża miały spowodować, że Donus II został wymazany z większości źródeł.
Roczniki papieskie.
Rocznik Papieski z 1871 podawał na liście papieży pontyfikat Donusa II jako trwający przez okres trzech miesięcy (grudzień 973 – marzec 974). Rocznik Papieski podawał Donusa II na oficjalnej liście papieży, aż do 1947 roku. Fakt uznawania historyczności papieża spowodował, iż posiada on swój medalion z wizerunkiem w rzymskiej bazylice św. Pawła za Murami.

</doc>
<doc id="3217904" url="https://pl.wikipedia.org/wiki?curid=3217904" title="Graniczna Placówka Kontrolna Trzebież">
Graniczna Placówka Kontrolna Trzebież

Graniczna Placówka Kontrolna Trzebież – zlikwidowany pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy z Niemiecką Republiką Demokratyczną.
Graniczna Placówka Kontrolna Straży Granicznej w Trzebieży – zlikwidowana graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy morskiej.
Formowanie i zmiany organizacyjne.
W czerwcu 1948 została utworzona Graniczna Placówka Kontrolna Trzebież (GPK Trzebież) według etatu nr "7/52" w składzie 1 podoficer 6 szeregowych. Zadaniem nowo zorganizowanej GPK była kontrola holowników i barek niemieckich zmierzających do Szczecina. Rok później rozbudowano GPK Trzebież .
W 1950 przeformowana została na morską graniczną placówkę kontrolną.
W 1952 Graniczna Placówka Kontrolna Trzebież została włączona w etat 12 Brygady WOP nr "352/6" . 
Od 1955 GPK Trzebież posiadała stan etatowy 25 wojskowych i podlegała 124 batalionowi WOP Trzebież, później Police.
1 lipca 1965 WOP podporządkowano Ministerstwu Obrony Narodowej, Dowództwo WOP przeformowano na Szefostwo WOP z podległością Głównemu Inspektoratowi Obrony Terytorialnej. Do Ministerstwa Spraw Wewnętrznych odeszła cała kontrola ruchu granicznego oraz ochrona GPK. Jesienią 1965 GPK Trzebież weszła w podporządkowanie Wydziału Kontroli Ruchu Granicznego Komendy Wojewódzkiej Milicji Obywatelskiej.
1 października 1971 WOP został podporządkowany pod względem operacyjnym, a od 1 stycznia 1972 pod względem gospodarczym MSW. Do WOP powrócił cały pion kontroli ruchu granicznego wraz z przejściami. Przywrócono jednolity system ochrony granicy państwowej.
W 1976 zniesiona została numeracja brygad WOP. Wówczas to zarządzeniem DWOP z 17 lutego 1976 i 25 lipca 1976 przyjęto tylko nazwę „regionalną” Pomorska Brygada WOP. GPK Trzebież podlegała bezpośrednio pod sztab Pomorskiej Brygady WOP w Szczecinie i tak funkcjonowała do 15 maja 1991.
15 maja 1991 po rozwiązaniu Wojsk Ochrony Pogranicza, od 16 maja 1991 ochronę granicy państwowej przejęła nowo sformowana Straż Graniczna. Graniczna Placówka Kontrolna w Trzebieży weszła w podporządkowanie Pomorskiego Oddziału Straży Granicznej i przyjęła nazwę Graniczna Placówka Kontrolna Straży Granicznej w Trzebieży (GPK SG w Trzebieży).
W 2000 począwszy od Komendy Głównej SG, Oddziałów SG i na końcu strażnic SG oraz GPK SG, rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym, tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 nastąpiło zniesie Strażnicy SG w Nowym Warpnie–Karsznie, a ochraniany odcinek granicy wraz z obsadą etatową, przejęła Graniczna Placówka Kontrolna SG w Trzebieży.
Jako Graniczna Placówka Kontrolna Straży Granicznej w Trzebieży funkcjonowała do 23 sierpnia 2005 i 24 sierpnia 2005, Ustawą z 22 kwietnia 2005 O zmianie ustawy o Straży Granicznej..., została przekształcona na Placówkę Straży Granicznej w Trzebieży (PSG w Trzebieży) w strukturach Pomorskiego Oddziału Straży Granicznej.
Ochrona granicy.
Podległe przejścia graniczne.
2 stycznia 2003 GPK SG w Trzebieży przejęła pod ochronę odcinek granicy państwowej, po rozformowanej Strażnicy SG w Nowym Warpnie–Karsznie.

</doc>
<doc id="3217905" url="https://pl.wikipedia.org/wiki?curid=3217905" title="Kościół Matki Bożej Częstochowskiej w Łupawie">
Kościół Matki Bożej Częstochowskiej w Łupawie

Kościół Matki Bożej Częstochowskiej w Łupawie – rzymskokatolicki kościół parafialny mieszczący się w dawnym mieście, obecnie wsi Łupawa. w województwie pomorskim. Należy do dekanatu Łupawa diecezji pelplińskiej.
Obecna świątynia została wzniesiona w latach 1767-1772 jako kościół protestancki na miejscu poprzedniej budowli wspomnianej w XIII wieku. Ufundował ją generał Filip Wilhelm von Grumbkow i tajny radca Michał Ernest Boehn. W 1873 roku budowla została przebudowana. W dniu 26 sierpnia 1945 roku kościół został oficjalnie przejęty przez Kościół rzymskokatolicki i otrzymał wezwanie Matki Bożej Częstochowskiej.
Jest to kościół salowy, wzniesiony z cegły przez Jana Gottfrieda. Kościół zbudowany został na kamiennym fundamencie na planie prostokąta. Posiada nie wyodrębnione prezbiterium zamknięte trójbocznie oraz płaski, drewniany strop. Od strony południowo-zachodniej mieści się empora muzyczna. Dach świątyni nakryty jest dachówką karpiówką, natomiast wieża, zakończona ośmiobocznym hełmem, nakryta jest łupkiem kamiennym. Dolna część wieży jest murowana, natomiast górna, pochodząca z 1873 roku jest drewniana. Pod posadzką kościoła jest umieszczona krypta. Do zabytkowego wyposażenia budowli należą: barokowa ambona pochodząca z 1750 roku, żyrandol o ośmiu ramionach, renesansowa ława kolektorska i chrzcielnica z 1865 roku.

</doc>
<doc id="3217906" url="https://pl.wikipedia.org/wiki?curid=3217906" title="Graniczna Placówka Kontrolna Krosno Odrzańskie">
Graniczna Placówka Kontrolna Krosno Odrzańskie



</doc>
<doc id="3217908" url="https://pl.wikipedia.org/wiki?curid=3217908" title="Cmentarz wojenny nr 210 – Łęka Siedlecka">
Cmentarz wojenny nr 210 – Łęka Siedlecka

Cmentarz wojenny nr 210 – Łęka Siedlecka – austriacki cmentarz wojenny z okresu I wojny światowej znajdujący się we wsi Łęka Siedlecka w województwie małopolskim, w powiecie tarnowskim, w gminie Radłów. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. W VIII okręgu brzeskim cmentarzy tych jest 52.
Opis cmentarza.
Obiekt projektował Robert Motka. Znajduje się w centrum miejscowości Łęka Siedlecka, po lewej stronie drogi Radłów – Siedlec. Cmentarz zbudowano na planie prostokąta. Ma powierzchnię 3,71 ara. Nekropolia jest ogrodzona betonowymi słupkami, które połączono metalowymi rurami. Wejście przez metalową furtkę pomiędzy dwoma takimi słupkami. Centralnym pomnikiem jest stojący na kamiennym postumencie, przy ogrodzeniu, naprzeciwko bramki wejściowej, metalowy krzyż bez inskrypcji. Krzyż przykryty jest łamanym daszkiem. Przed nim dwa małe, betonowe cokoły z austriackimi krzyżami kawalerskimi z laurowymi wieńcami. Groby rozmieszczono symetrycznie wzdłuż alejki prowadzącej od furtki do pomnika centralnego. Jest na nich 5 nagrobków w postaci betonowych arkad osadzonych na dwustopniowym cokole We wnękach arkad umieszczono krzyże. Na dwóch stelach są to krzyże łacińskie, na trzech dwuramienne krzyże lotaryńskie. 
Polegli.
Na cmentarzu w sześciu mogiłach zbiorowych pochowano 44 żołnierzy, w tym 26 armii austro-węgierskiej i 18 żołnierzy armii rosyjskiej. Polegli w grudniu 1914 roku. Zidentyfikowano tylko część żołnierzy armii austro-węgierskiej. Walczyli oni w następujących jednostkach:

</doc>
<doc id="3217909" url="https://pl.wikipedia.org/wiki?curid=3217909" title="Miguel Montuori">
Miguel Montuori

Miguel Montuori (ur. 24 września 1932 w Rosario, zm. 4 czerwca 1998 we Florencji) – włoski piłkarz grający na pozycji pomocnika.
Kariera piłkarska.
Miguel Montuori karierę piłkarską rozpoczął w 1951 roku w Racing Club de Avellaneda, w którym występował do 1953 roku. Następnym klubem w karierze Mountuoriego był chilijski Universidad Católica, z którym w sezonie 1954 zdobył mistrzostwo kraju.
Z Chile wyjechał do Włoch w celu podpisania kontraktu z Fiorentiną, w barwach której zadebiutował w Serie A dnia 18 września 1955 roku w zremisowanym meczu wyjazdowym 2:2 z Pro Patrią i z którym odnosił największe sukcesy w swojej karierze: mistrzostwo Włoch (1955/1956), Puchar Zdobywców Pucharów (1960/1961), finał Pucharu Włoch (1958/1959), finał Pucharu Europy (1956/1957), Puchar Przyjaźni (1959, 1960), Coppa delle Alpi (1961). W klubie występował do 1961 roku grając w 172 meczach i strzelając 62 bramki w lidze.
Kariera reprezentacyjna.
Miguel Montuori w reprezentacji Włoch zadebiutował dnia 15 lutego 1956 roku w Bolonii w wygranym 2:0 meczu towarzyskim z reprezentacją Francji. Ostatni występ Montouoriego w reprezentacji miał miejsce w Neapolu dnia 6 stycznia 1960 roku w wygranym 3:0 meczu towarzyskim z reprezentacją Szwajcarii. Montuori łącznie w reprezentacji Włoch rozegrał 12 meczów i strzelił 2 gole.
Sukcesy.
Universidad Católica
Fiorentina

</doc>
<doc id="3217912" url="https://pl.wikipedia.org/wiki?curid=3217912" title="Jezioro Długie (Poleski Park Narodowy)">
Jezioro Długie (Poleski Park Narodowy)

Jezioro Długie – śródleśne jezioro o charakterze dystroficznym, położone na terenie Poleskiego Parku Narodowego (gmina Urszulin, powiat włodawski, województwo lubelskie).
W latach 50. XX wieku powierzchnia jeziora wynosiła 28,4 ha. W kolejnych latach odnotowano znaczący przyrost roślinności nawodnej i szuwarowej (ok. 15% tafli). Na dnie jeziora dobrze zachowały się łąki ramienicowe. Akwen otacza torfowisko. 
Jezioro nie jest dostępne dla turystów – nie przebiega nad nim żaden szlak turystyczny, ani ścieżka przyrodnicza.

</doc>
<doc id="3217919" url="https://pl.wikipedia.org/wiki?curid=3217919" title="Icesave">
Icesave



</doc>
<doc id="3217920" url="https://pl.wikipedia.org/wiki?curid=3217920" title="Obertürkheim">
Obertürkheim

Obertürkheim, Stuttgart-Obertürkheim – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 8 081 mieszkańców (31 grudnia 2011) i ma powierzchnię 5,46 km².

</doc>
<doc id="3217921" url="https://pl.wikipedia.org/wiki?curid=3217921" title="Obertuerkheim">
Obertuerkheim



</doc>
<doc id="3217922" url="https://pl.wikipedia.org/wiki?curid=3217922" title="Stuttgart-Obertürkheim">
Stuttgart-Obertürkheim



</doc>
<doc id="3217924" url="https://pl.wikipedia.org/wiki?curid=3217924" title="Radio Index">
Radio Index



</doc>
<doc id="3217926" url="https://pl.wikipedia.org/wiki?curid=3217926" title="Jezioro Łukie">
Jezioro Łukie

Jezioro Łukie – największe jezioro na terenie Poleskiego Parku Narodowego (gmina Urszulin, powiat włodawski, województwo lubelskie). Zbiornik eutroficzny z bogatą roślinnością nawodną i szuwarową, ewoluujący w kierunku jeziora dystroficznego. 
Na przestrzeni lat 1952–1992 nastąpił znaczący proces zarastania jeziora ze wszystkich stron, utworzyły się również trzy wyspy roślinności nawodnej w północnej jego części. Odnotowano ponadto wyschnięcie odcinka jeziora wysuniętego na południowy wschód.
Szlaki turystyczne.
Nad jeziorem przebiega ścieżka przyrodnicza „Spławy” ze wsi Stare Załucze oraz czarny szlak turystyczny do Zawadówki.

</doc>
<doc id="3217928" url="https://pl.wikipedia.org/wiki?curid=3217928" title="Włoska Formuła 3000 Sezon 1999">
Włoska Formuła 3000 Sezon 1999

Włoska Formuła 3000 Sezon 1999 – pierwszy sezon w historii tej serii. Sezon rozpoczął się 6 czerwca podczas wyścigu na torze ACI Vallelunga Circuit we Włoszech, a zakończył 24 października na włoskim torze Imola. Tytuł w klasyfikacji głównej zdobył Włoch Giorgio Vinella, a w klasyfikacji zespołów włoska ekipa Team Martello.
Klasyfikacja kierowców.
Punktacja wyścigu: 10-6-4-3-2-1 (sześć pierwszych pozycji)

</doc>
<doc id="3217929" url="https://pl.wikipedia.org/wiki?curid=3217929" title="Sillenbuch">
Sillenbuch

Sillenbuch, Stuttgart-Sillenbuch – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 23 164 mieszkańców (31 grudnia 2011) i ma powierzchnię 7,45 km².

</doc>
<doc id="3217930" url="https://pl.wikipedia.org/wiki?curid=3217930" title="Stuttgart-Sillenbuch">
Stuttgart-Sillenbuch



</doc>
<doc id="3217934" url="https://pl.wikipedia.org/wiki?curid=3217934" title="Stuttgart-Mitte">
Stuttgart-Mitte

Stuttgart-Mitte – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 21 230 mieszkańców (31 grudnia 2011) i ma powierzchnię 3,81 km².

</doc>
<doc id="3217936" url="https://pl.wikipedia.org/wiki?curid=3217936" title="Jezioro Karaśne">
Jezioro Karaśne

Jezioro Karaśne – jezioro eutroficzne, najmniejsze jezioro położone na terenie Poleskiego Parku Narodowego (gmina Urszulin, powiat włodawski, województwo lubelskie).
Charakterystyka.
Jezioro należy do zanikających. W latach 50. XX wieku miało powierzchnię 7 hektarów, jednak badania z 1994 wykazały zmniejszenie się powierzchni lustra wody do 2,7 hektara, z tendencją do dalszego kurczenia. Misa jeziorna jest płaska, wyścielona namułami organicznymi o dużej miąższości. Głębokość maksymalna wynosi 0,45 m, jednak najczęściej oscyluje w granicach 0,25-0,35 m. W wodzie rozpuszczone są substancje humusowe, więc jest ona słabo przezroczysta. Dostęp z brzegów jest utrudniony (szuwary i torfowiska ze wszystkich stron).
Przyroda.
Akwen otoczony był pierścieniem splei o szerokości około 120-130 m, porośniętej torfowcami i niską roślinnością. W latach 70. XX wieku został mocno odwodniony, w wyniku czego zewnętrzne partie splei osiadły na gytii dennej.
W 1994 w jeziorze i na przyległym terenie stwierdzono występowanie roślin w pięciu klasach, dwunastu zespołach i jednym zbiorowisku roślinnym. Nie odbiegały one od wyników fitocenotycznych z innych rejonów Polski. Z uwagi na wypłycenie akwenu nie ma tu warunków dla znacznego rozwoju roślinności wodnej. największe rozprzestrzenienie wykazuje asocjacja "Charetum vulgaris". Dobre warunki do rozwoju ma natomiast roślinność szuwarowa (szuwar właściwy w trzech zespołach: "Scirpetum lacustris", "Typhetum latifoliae" oraz "Equistetum limosi" oraz szuwar turzycowy także w trzech zespołach: "Caricetum gracilis", "Caricetum rostratae" i "Caricetum paradoxae"). Otacza ona całe jezioro nieregularnym pasem. Od wschodu i południowego-wschodu do akwenu przylegają łąki zespołu "Molinietum medioeuropaeum".
Na terenie jeziora i przyległych obszarów oznaczono sześć roślin rzadkich. Były to: kruszczyk błotny (dość liczny w północnej i wschodniej części), buławnik czerwony (pojedyncze okazy w północnej części), gniadosz królewski (pojedyncze okazy), rosiczka okrągłolistna (masowo na torfowiskach), wierzba lapońska (kilka sztuk) i torfowiec frędzlowaty (dość rzadki).
Turystyka.
W odległości ok. 250 m na wschód od jeziora przebiega czerwony szlak turystyczny z Urszulina do Starego Załucza.

</doc>
<doc id="3217937" url="https://pl.wikipedia.org/wiki?curid=3217937" title="Stuttgart-Nord">
Stuttgart-Nord

Stuttgart-Nord – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 24 755 mieszkańców (31 grudnia 2011) i ma powierzchnię 6,82 km².
W okręgu znajduje się przystanek kolejowy Stuttgart Nord.

</doc>
<doc id="3217938" url="https://pl.wikipedia.org/wiki?curid=3217938" title="KRDP">
KRDP



</doc>
<doc id="3217941" url="https://pl.wikipedia.org/wiki?curid=3217941" title="Stuttgart-Ost">
Stuttgart-Ost

Stuttgart-Ost – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 45 826 mieszkańców (31 grudnia 2011) i ma powierzchnię 9,04 km².

</doc>
<doc id="3217942" url="https://pl.wikipedia.org/wiki?curid=3217942" title="Edward Hartwich">
Edward Hartwich

Edward Ignacy Hartwich (ur. 4 września 1954 w Mogilnie) – polski polityk, menedżer i samorządowiec, wicemarszałek województwa kujawsko-pomorskiego.
Życiorys.
W 1973 został absolwentem Liceum Ekonomicznego w Mogilnie. Studia ekonomiczne ukończył na Wydziale Nauk Ekonomicznych Uniwersytetu Mikołaja Kopernika w Toruniu. Odbył również podyplomowe studium administracji publicznej w Wyższej Szkole Pedagogicznej w Bydgoszczy (1993–1995) oraz podyplomowe studium polityki strategicznej w Szkole Głównej Handlowej w Warszawie (1997–1998).
W latach 1982–1988 pracował jako główny ekonomista i zastępca głównego księgowego w Wojewódzkim Przedsiębiorstwie Budowlanym w Inowrocławiu. Później objął stanowisko prezesa zarządu Powszechnej Spółdzielni Spożywców w Mogilnie. Funkcję tę pełnił do 1994. Od 1995 do 2004 kierował zarządem Przedsiębiorstwa Odzieżowego „Modus” w Bydgoszczy. W latach 2005–2007 pracował jako główny ekonomista w spółce prawa handlowego Precyzja w tym samym mieście.
W wyborach samorządowych w 2006 uzyskał mandat radnego Bydgoszczy. 23 kwietnia 2007 w tajnym głosowaniu na sesji sejmiku kujawsko-pomorskiego został zatwierdzony na stanowisku wicemarszałka województwa. W 2010 został wybrany na radnego województwa IV kadencji. 29 listopada tego samego roku ponownie wybrany na stanowisko wicemarszałka na okres kadencji 2010–2014. W 2014 nie uzyskał reelekcji w wyborach do sejmiku, odszedł w tym samym roku z zarządu województwa.
W 2015 wszedł w skład rady nadzorczej Portu Lotniczego Bydgoszcz. W 2016 powołany na stanowisko dyrektora Wojewódzkiego Szpitala Dziecięcego im. Józefa Brudzińskiego w Bydgoszczy. W 2022 został pełniącym obowiązki prezesa, a następnie prezesem zarządu spółki akcyjnej Port Lotniczy Bydgoszcz (nie zrezygnował przy tym z funkcji dyrektora WSD).
Życie prywatne.
W 1977 zawarł związek małżeński z Elżbietą, z którą ma dwie córki: Martę i Monikę.

</doc>
<doc id="3217945" url="https://pl.wikipedia.org/wiki?curid=3217945" title="Aomori (stacja kolejowa)">
Aomori (stacja kolejowa)

 – stacja kolejowa zlokalizowana w mieście Aomori, w prefekturze Aomori, w Japonii.
Linie kolejowe.
Stacja Aomori obsługiwana jest przez następujące linie.
Infrastruktura.
Stacja Aomori posiada trzy perony wyspowe połączone z budynkiem dworca kładką nad torowiskiem. Na stacji znajduje się czynna kasa biletowa oraz biuro podróży View Plaza.
Stacja Aomori jest stacją krańcową (wszystkie pociągi zaczynają bądź kończą tu swój bieg), mimo iż układ torów jest przechodni.
Pociągi pospieszne (limitowane).
Stacja Aomori obsługiwana jest przez następujące pociągi pospieszne (obsługujące limitowaną liczbę stacji osobowych).
Historia.
Stacja została otwarta 1 września 1891r.

</doc>
<doc id="3217946" url="https://pl.wikipedia.org/wiki?curid=3217946" title="Kościół św. Andrzeja Apostoła w Boruszynie">
Kościół św. Andrzeja Apostoła w Boruszynie

Kościół pw. św. Andrzeja Apostoła – późnoklasycystyczny katolicki kościół parafialny znajdujący się w Boruszynie w gminie Połajewo. 
Jednonawową świątynię z transeptem, stojącą na dominującej nad wsią wydmie, zbudowano w 1822, a rozbudowano w 1850. Wyposażenie pochodzi z 1. połowy XIX wieku. Ołtarz główny oraz ambona ze zdobieniami późnobarokowymi. Brama wejściowa na teren przykościelny pełni rolę dzwonnicy i pochodzi z około 1850-1860. Przy kościele rośnie jesion o obwodzie 460 cm. Grota maryjna z tablicą o treści: "W życiu i śmierci Totus Tuus przez Niepokalaną. Jan Paweł II papież". W sąsiedztwie zlokalizowana jest plebania, kryta dachem naczółkowym, pochodząca z 1912. 

</doc>
<doc id="3217947" url="https://pl.wikipedia.org/wiki?curid=3217947" title="RSC">
RSC

Sporting Club

</doc>
<doc id="3217948" url="https://pl.wikipedia.org/wiki?curid=3217948" title="Tokyu Car Corporation">
Tokyu Car Corporation



</doc>
<doc id="3217950" url="https://pl.wikipedia.org/wiki?curid=3217950" title="Aleja Armii Ludowej w Warszawie">
Aleja Armii Ludowej w Warszawie

Aleja Armii Ludowej – ulica w warszawskiej dzielnicy Śródmieście, będąca częścią Trasy Łazienkowskiej. 
Przebieg.
Aleja Armii Ludowej jest częścią Trasy Łazienkowskiej. Rozpoczyna swój bieg jako przedłużenie mostu Łazienkowskiego, przy skrzyżowaniu z Wisłostradą. Prowadząc po estakadzie, mija górą rondo Sedlaczka (skrzyżowanie ulic Łazienkowskiej, Myśliwieckiej i Rozbrat) i pokonuje skarpę warszawską. Następnie, biegnąc w wykopie, krzyżuje się z Alejami Ujazdowskimi (plac Na Rozdrożu), a dalej przebiega bez powiązania pod ulicą Marszałkowską, i krzyżuje się dwupoziomowym skrzyżowaniem z ulicą Waryńskiego. Aleja kończy swój przebieg kolejnym dwupoziomowym skrzyżowaniem z aleją Niepodległości, gdzie przechodzi w ulicę Wawelską.
Historia.
Pierwsze plany budowy arterii komunikacyjnej na południu Warszawy na odcinku Opaczewska – pl. Na Rozdrożu, powstały w latach 30. XX wieku. Wiązały się one z likwidacją lotniska mokotowskiego (przenoszone na Okęcie i Gocław) oraz toru wyścigów konnych (przenoszony na Służewiec). Nowej arterii planowano nadać imię Józefa Piłsudskiego.
W zmienionej wersji przedwojenne plany rozwijane były po 1945 roku. W trakcie budowy Marszałkowskiej Dzielnicy Mieszkaniowej (1950–1952) wytyczono aleję Armii Ludowej na przedłużeniu ulicy Wawelskiej do pl. Na Rozdrożu i zbudowano wzdłuż niej domy, jednak przestrzeń między nimi przez kilkanaście kolejnych lat pozostawała niezagospodarowana.
Prace budowlane nad Trasą Łazienkowską, w której przebieg włączono aleję Armii Ludowej, rozpoczęto w 1968 roku, lecz z powodu braku pieniędzy wkrótce je przerwano. Budowa została wznowiona w 1971 roku, a uroczyste otwarcie miało miejsce 22 lipca 1974 roku, w dniu trzydziestolecia PRL.
Do końca 2013 roku posiadała kategorię drogi krajowej oraz stanowiła fragment miejskiego odcinka drogi nr 2 i trasy europejskiej E30. Od 1 stycznia 2014 roku na całej długości jest drogą powiatową, o nieustalonym numerze.
Nazwa.
Nazwa alei upamiętnia Armię Ludową, konspiracyjną organizację zbrojną Polskiej Partii Robotniczej z okresu okupacji niemieckiej. Współpraca tej formacji z ZSRR sprawiła, że po transformacji ustrojowej 1989 pojawiły się propozycje zmiany nazwy alei. Podnoszono pomysł, by jej patronem został płk Ryszard Kukliński, lecz ostatecznie upamiętniono go ulicą na Białołęce, a aleja Armii Ludowej zachowała dotychczasową nazwę.
9 listopada 2017 wojewoda mazowiecki Zdzisław Sipiera wydał zarządzenie zastępcze w trybie przewidzianym przez "ustawę z dnia 1 kwietnia 2016 r. o zakazie propagowania komunizmu lub innego ustroju totalitarnego przez nazwy jednostek organizacyjnych, jednostek pomocniczych gminy, budowli, obiektów i urządzeń użyteczności publicznej oraz pomniki", zmieniające nazwę arterii z "al. Armii Ludowej" na "ul. Lecha Kaczyńskiego". Zarządzenie weszło w życie 10 listopada 2017. 16 listopada Rada Miasta Stołecznego Warszawy przyjęła uchwałę o wniesieniu skargi na zarządzenie zastępcze do sądu administracyjnego.
11 stycznia 2018 rada przyjęła kolejną uchwałę, ponownie zmieniającą nazwę arterii z "ul. Lecha Kaczyńskiego" na "Trasa Łazienkowska". Uchwała weszła w życie 5 lutego, 14 dni od dnia jej ogłoszenia w Dzienniku Urzędowym Województwa Mazowieckiego, jednakże jej wykonanie zostało wstrzymane 7 lutego przez rozstrzygnięcie nadzorcze wojewody. 1 marca Rada Miasta Stołecznego Warszawy przyjęła uchwałę o wniesieniu skargi na rozstrzygnięcie nadzorcze do sądu administracyjnego. 29 października 2018 Wojewódzki Sąd Administracyjny w Warszawie orzekł, że wojewoda mazowiecki miał rację, stwierdzając nieważność uchwały Rady Miasta o zmianie nazwy "ul. Lecha Kaczyńskiego" na "Trasę Łazienkowską".
28 maja 2018 Wojewódzki Sąd Administracyjny w Warszawie uchylił zarządzenie zastępcze wojewody mazowieckiego z 9 listopada 2017. Wojewoda mazowiecki zapowiedział wniesienie skargi kasacyjnej od powyższego wyroku do Naczelnego Sądu Administracyjnego. 7 grudnia Naczelny Sąd Administracyjny oddalił skargę kasacyjną wojewody.
Przeciwko zmianie nazwy alei krytycznie wypowiedział się Piotr Osęka, który określił to „konfiskatą pamięci” przez IPN.

</doc>
<doc id="3217952" url="https://pl.wikipedia.org/wiki?curid=3217952" title="Łukasz Wroński">
Łukasz Wroński

Łukasz Wroński (ur. 13 stycznia 1994 w Bełchatowie) – polski piłkarz grający na pozycji pomocnika w GKS Bełchatów.

</doc>
<doc id="3217955" url="https://pl.wikipedia.org/wiki?curid=3217955" title="Jezioro Moszne">
Jezioro Moszne

Jezioro Moszne – jezioro o powierzchni 17 ha na terenie Poleskiego Parku Narodowego (gmina Urszulin, powiat włodawski, województwo lubelskie) z bardzo mulistym dnem sięgającym 17 m głębokości, uznawane za typowe jezioro dystroficzne.
W latach 50. XX wieku jezioro było otoczone ok. 80-150-metrowym pierścieniem splei z roślinnością charakterystyczną dla torfowisk przejściowych. Od tego okresu spleja nie przyrosła w sposób znaczący, natomiast na jezioro wkroczyła roślinność nawodna i szuwarowa, zajmując około 30% poprzedniej tafli.
Nad jeziorem przebiega ścieżka przyrodnicza „Dąb Dominik”, w ramach której wybudowano pomost prowadzący do współczesnego brzegu jeziora.

</doc>
<doc id="3217957" url="https://pl.wikipedia.org/wiki?curid=3217957" title="Kukawka prążkowana">
Kukawka prążkowana

Kukawka prążkowana ("Neomorphus radiolosus") – gatunek średniej wielkości lub dużego ptaka z rodziny kukułkowatych (Cuculidae), podrodziny kleszczojadów. Występuje endemicznie po zachodniej stronie Andów w Kolumbii i Ekwadorze. Zagrożony wyginięciem.
Taksonomia.
Gatunek po raz pierwszy opisali Philip Lutley Sclater i Osbert Salvin. Opis ukazał się w 1878 roku na łamach „Proceedings of the Zoological Society of London”. Holotyp pochodził z Ekwadoru, za miejsce odłowienia wskazano "Intaj" (dalsze położenie nieznane). Nadano mu nazwę "Neomorphus radiolosus" akceptowaną obecnie przez IOC.
Pierwszy opis zawierał informacje o wyglądzie upierzenia, wymiary, miejsce zebrania holotypu, uwagi co do klasyfikacji w rodzaju "Neomorphus" oraz załączoną tablicę barwną oznaczoną numerem XXVII. Miejsce przechowywania holotypu określono jako "Museum Salvin–Godman", wiadome jest, że trafił potem do Muzeum Brytyjskiego (znalazł się w katalogu z 1891). Gatunek monotypowy.
Morfologia.
Długość ciała mieści się w przedziale 46–50 cm. Około 5 cm przypada na dziób (mierzony od zgięcia po koniuszek), a 25,5 cm na ogon (tyle mierzą środkowe sterówki, zewnętrzne mierzą około 17 cm). Skrzydła mają długość blisko 17 cm, zaś skok – 7 cm. Dwa zbadane osobniki ważyły 365 i 433 g.
W większości upierzenie grzbietu i spodu ciała przybiera barwę czarną; dzięki płowym obrzeżom piór sprawia wrażenie łuskowanego. Niższą, brązową część grzbietu pokrywają drobne, czarne prążki. Kuper odróżnia czarnobrązowy kolor. Pokrywy skrzydłowe kasztanowe. Zewnętrzne lotki I rzędu mają barwę czarną, pozostałe – także II rzędu – fioletowoczerwoną. Długi, w porównaniu do ciała, ogon cechuje zielono-fioletowy połysk. Czub i kark porastają czarne, połyskujące ciemnozielono pióra. Za okiem widoczne jest nagie pole niebieskiej skóry, a do tego czarna obrączka oczna, która w okresie lęgowym zmienia kolor na niebieski. Tęczówka brązowa. Dziób mocny, górna szczęka szara, dolna żółtawa. Nogi niebieskoszare, stosunkowo długie i mocne. Brak dymorfizmu płciowego, osobniki młodociane przypominają dorosłe.
Zasięg występowania.
Kukawka prążkowana występuje na zachodnich zboczach Andów na terenie południowo-zachodniej Kolumbii i północno-zachodniego Ekwadoru. Ograniczona jest do regionu biogeograficznego zwanego Chocó, będącego lasem deszczowym leżącym u pacyficznego wybrzeża Andów. Środowisko życia stanowią lasy deszczowe, zarówno nizinne jak i górskie, na wysokości 30–1525 m n.p.m.
Zachowanie.
Zwykle ptaki tego gatunku widuje się, gdy chodzą lub biegają po ziemi. Mogą latać, jednak częściej, by dostać się na wyższe miejsce, podskakują lub posługują się krótkim podfrunięciem. W trakcie żerowania zwierzę często podnosi i opuszcza czubek. Podąża za mrówkami nomadycznymi (ang. "army ants"), które wypłaszają zdobycz (owady i inne stawonogi). Prócz tego zjada płazy bezogonowe, jaszczurki i małe węże, którymi trzęsie, dopóki nie padną, a następnie je zjada. Kukawki prążkowane żerują samotnie. W przypadku spotkania dwóch ptaków często dochodzi do okazywania agresji i przepędzenia konkurenta przez kłapanie dziobem lub rozkładanie skrzydeł i ogona ku ziemi. Wypłoszony ptak opuszcza okolice kolonii mrówek. Niekiedy odzywa się niskim "muu", podobnym do muczenia krowy.
Lęgi.
Jeszcze w 1997 (ukazanie się 4. tomu "Handbook of the Birds of the World") wszelkie aspekty rozrodu "N. radiolosus" pozostawały nieznane. W 2007 po raz pierwszy opisano gniazda i zachowania lęgowe. Dwa gniazda odnalezione w marcu i kwietniu 2005 mieściły się w lesie pierwotnym, na drzewach z rodziny zaczerniowatych (Melastomataceae), na wysokości 5,4 i 3,9 m nad ziemią. Umieszczone były na gałęzi bądź dwóch gałęziach w miejscu wyrastania ich z pnia. Prawdopodobnie gniazda w całości wykonane były z liści, nie stwierdzono gałązek, mchu ani wyściółki. W gniazdach znajdowało się po jednym jaju koloru kremowego, jednak nie wiadomo, czy taka była oryginalna wielkość zniesienia, gdyż gniazda odnaleziono już w trakcie wysiadywania. Inkubacja trwała co najmniej 13 dni. Tylko w jednym obserwowanym gnieździe wykluło się pisklę, w drugim wylęg się nie powiódł. Pisklę karmione było przez oboje rodziców drobnymi bezkręgowcami, w tym prostoskrzydłymi, oraz małymi kręgowcami, jak niewielkie żaby i jaszczurki. Codziennie w trakcie wysiadywania jaja, a potem karmienia pisklęcia ptaki dokładały zielone liście jako wyściółkę. Młode było w pełni opierzone po 20 dniach od wyklucia. Kukawka prążkowana lęgi wyprowadza od marca do czerwca.
Status i zagrożenia.
Przez Międzynarodową Unię Ochrony Przyrody (IUCN) gatunek od 2009 klasyfikowany jest jako zagrożony wyginięciem (EN, "Endangered"). W latach 2000–2008 włącznie "N. radiolosus" przypisywano status narażonego (VU, "Vulnerable"). W 1997 znany był jedynie z dwunastu siedlisk, po sześć w każdym zamieszkiwanym państwie. Szacunki oparte na zagęszczeniu ptaków i przybliżonym zasięgu (58 tys. km²) wskazują na populację nie większą niż 2500 osobników. Zagrożenie dla gatunku stanowi wycinka lasów, kłusownictwo oraz mała ilość potomstwa. Występuje w 11 obszarach uznanych za ostoje ptaków IBA, w tym w Parku Narodowym Munchique.

</doc>
<doc id="3217958" url="https://pl.wikipedia.org/wiki?curid=3217958" title="Power Music">
Power Music



</doc>
<doc id="3217959" url="https://pl.wikipedia.org/wiki?curid=3217959" title="Kikaider">
Kikaider



</doc>
<doc id="3217960" url="https://pl.wikipedia.org/wiki?curid=3217960" title="P.m.">
P.m.



</doc>
<doc id="3217961" url="https://pl.wikipedia.org/wiki?curid=3217961" title="Radio Park FM">
Radio Park FM



</doc>
<doc id="3217964" url="https://pl.wikipedia.org/wiki?curid=3217964" title="Express FM">
Express FM



</doc>
<doc id="3217966" url="https://pl.wikipedia.org/wiki?curid=3217966" title="Paul Émile Chabas">
Paul Émile Chabas



</doc>
<doc id="3217969" url="https://pl.wikipedia.org/wiki?curid=3217969" title="All the Time in the World (singel)">
All the Time in the World (singel)



</doc>
<doc id="3217971" url="https://pl.wikipedia.org/wiki?curid=3217971" title="Radio Rekord">
Radio Rekord



</doc>
<doc id="3217972" url="https://pl.wikipedia.org/wiki?curid=3217972" title="Tempsat 1">
Tempsat 1

Tempsat 1 – amerykański wojskowy satelita technologiczny. Służył badaniom inżynieryjnym nad kontrolą termiczną statków kosmicznych za pomocą czarnych farb. Satelita stanowił zwykłą sferę o średnicy 35 cm (14 cali). Wystrzelony razem z Dodecapole 2.
Satelita pozostaje na orbicie okołoziemskiej, której trwałość szacowana jest na 1000 lat.

</doc>
<doc id="3217973" url="https://pl.wikipedia.org/wiki?curid=3217973" title="Janusz Stefański">
Janusz Stefański

Janusz Maria Stefański (ur. 14 czerwca 1946 w Krakowie, zm. 4 listopada 2016 we Frankfurcie nad Menem) – polski perkusista jazzowy, kompozytor, pedagog.
Życiorys.
Studiował grę na perkusji i fortepianie w Wyższej Szkole Muzycznej w Krakowie. Obronił dyplom w 1972; koncert magisterski (podczas którego Stefański wykonał m.in. skomponowane przez Krystynę Moszumańską-Nazar „Etiudy na perkusję solo”) odbył się 19 listopada 1972 w krakowskiej Filharmonii. Jeszcze podczas nauki brał udział w koncertach krakowskiego Zespołu MW2 (m.in. na "Warszawskiej Jesieni").
Pierwszym zespołem, z którym pojawił się na polskiej scenie, był kwartet Zbigniewa Seiferta, z którym brał udział w festiwalu Jazz nad Odrą w 1968 i 1969. Na Jazz nad Odrą w 1969 uzyskał wyróżnienie w kategorii solistów (zespół Seiferta zdobył I nagrodę w kategorii zespołów nowoczesnych).
 W 1974 nagrał ze Stańką i Stu Martinem album "Fish Face". W latach 70. nawiązał kontakty z muzykami niemieckimi, w wyniku czego pojawił się w składach Hans Koller Free Sound czy też w zespole Radio Jazz Group Stuttgart. W tym czasie współpracował też z przebywającym tam Zbigniewem Seifertem i jego Zbigniew Seifert Variouspheres. W Polsce jego działalność nie ograniczała się wtedy tylko do jazzu: dokonywał nagrań z Markiem Grechutą czy Czesławem Niemenem. W 1975 otrzymał stypendium i pogłębiał swoją wiedzę i umiejętności w bostońskim Berklee College of Music.
W Polsce nagrywał ze Studiem Jazzowym Polskiego Radia prowadzonym przez Jana „Ptaszyna” Wróblewskiego. Był też członkiem zespołu Zbigniewa Namysłowskiego (Zbigniew Namysłowski Quartet) i cenionego The Quartet, zespołu bez lidera, w którym grali tacy muzycy jak Tomasz Szukalski, Sławomir Kulpowicz i Paweł Jarzębski. Razem z nimi w 1980 Stefański występował w klubie Village Vanguard w Nowym Jorku.
W 1981 został perkusistą The Vienna Art Orchestra i zamieszkał w Königstein im Taunus w Niemczech, biorąc jednak udział w Jazz Jamboree 1981 oraz krakowskich Zaduszkach (jako członek austriackiej orkiestry).
Po wprowadzeniu w Polsce stanu wojennego w 1981 Stefański, wraz z rodziną (żoną i dwiema córkami) pozostał w Niemczech, gdzie występował i nagrywał z wieloma znanymi muzykami jak Carla Bley, Joachim Kühn, Albert Mangelsdorff, Charlie Mariano, Steve Swallow, John Tchicai, Jasper van ’t Hof, Miroslav Vitouš, Carlos Ward czy Władysław "Adzik" Sendecki (Vladislav Sendecki - Vladyslav Sendecki) i Leszek Żądło (Polish Jazz Ensamble). Był liderem zespołu "Janusz M. Stefański JazzArt".
Zaliczany do czołówki europejskich perkusistów jazzowych, zapraszany na nagrania do wielu europejskich rozgłośni radiowych i stacji telewizyjnych (Polska, Czechy, Austria, Szwajcaria, Belgia, Dania). Ma na swoim koncie nagrania do ponad 70. albumów. Komponował też muzykę filmową (m.in. do kilku niemieckich filmów telewizyjnych).
Był członkiem kadry naukowej Wyższej Szkoły Muzycznej przy Uniwersytecie Johanna Gutenberga w Moguncji, gdzie od 1993 wykładał perkusję i teorię rytmu. W latach 2000−2003 był też wykładowcą Uniwersytetu Muzyki i Sztuki we Frankfurcie nad Menem.
W 2009 nadano mu honorowy tytuł profesora Uniwersytetu Johanna Gutenberga.
W 2009 został też członkiem „międzynarodowej” grupy International Jazz, w skład której wchodzili także: Jan Jarczyk z Montrealu, Andrzej Olejniczak z Bilbao i Dariusz Oleszkiewicz z Los Angeles. W latach 2009–2010 grupa koncertowała podczas tournée w Polsce, Francji, Kanadzie i Stanach Zjednoczonych.
Zmarł 4 listopada na raka płuc w szpitalu we Frankfurcie nad Menem.

</doc>
<doc id="3217974" url="https://pl.wikipedia.org/wiki?curid=3217974" title="Świętajno (jezioro)">
Świętajno (jezioro)



</doc>
<doc id="3217975" url="https://pl.wikipedia.org/wiki?curid=3217975" title="PCMA">
PCMA



</doc>
<doc id="3217976" url="https://pl.wikipedia.org/wiki?curid=3217976" title="Lubuck">
Lubuck

Lubuck (ros. Любутск, Любуцк, Любутеск) – dawny gród, obecnie resztki grodziska w Rosji, w obwodzie kałuskim, w rejonie fierzikowskim, w gminie wiejskiej Dugna (сельское поселение «Посёлок Дугна»), w pobliżu wsi Troickoje (Троицкое), na prawym brzegu Oki, 4 km od ujścia rzeczki Dugna. Od XIV wieku gród graniczny Wielkiego Księstwa Litewskiego. Nazwa Lubuck pochodzi od potoku Lubucza opływającego miejscowość z północnej i wschodniej strony.
Historia.
Przed przyłączeniem do Wielkiego Księstwa Litewskiego tereny Lubucka należały księstwa briańskiego.
Po raz pierwszy wzmiankowany w 1372 r., kiedy wielki książę litewski Olgierd wraz z wojskami Michała Twerskiego wystąpił przeciwko wielkiemu księciu moskiewskiemu Dymitrowi Dońskiemu, któremu jednak udało się zatrzymać armię sprzymierzeńców właśnie w okolicach Lubucka, gdzie zawarto rozejm.
W 1396 r. Lubuck wchodził w skład Wielkiego Księstwa Litewskiego, kiedy okolice grodu spustoszył książę riazański Oleg Iwanowicz. Następnie księstwo riazańskie zostało najechane przez Witolda. W 1402 książę riazański Rodosław Olgowicz wyprawił się na Briańsk, ale pod Lubuckiem został pokonany i wzięty do niewoli przez litewskich książąt Lingwena i Aleksandra Patrykiejewicza.
Na początku XV w. Lubuck przechodził z rąk do rąk. Po wojnie litewsko-moskiewskiej 1406-1408 przejściowo znajdował się pod władzą Wielkiego Księstwa Moskiewskiego. Jednak już w 1442 należał do Litwy, gdzie stał się centrum namiestnictwa.
W 1462 w Lubucku gościł Kazimierz IV Jagiellończyk.
W 1480 Lubuck wzmiankowany jest jako punkt, który osiągnął Ahmed-chan w trakcie swojej wyprawy na Moskwę przez ziemie litewskie.
W 1473 r. moskiewski wojewoda Bieklemiszew najechał okolice Lubucka. W trakcie litewskiej wyprawy odwetowej zginął książę Siemion Odojewski, uznający zwierzchnictwo Moskwy.
Podczas wojny litewsko-moskiewskiej (1492-1494), w sierpniu 1492 r. książę wojewoda Fiodor Telepień-Oboleński spalił Lubuck i uprowadził w niewolę 1,5 tys. mieszkańców. Na mocy układu pokojowego przy Litwie pozostała część Księstw Wierchowskich, w tym Lubuck.
Na początku następnej wojny Lubuck został zdobyty przez wojska moskiewskie Jakowa Zachariewicza Koszkina-Zacharina w 1503 r., a na mocy rozejmu wraz z resztą Księstw Wierchowskich znalazł się pod władzą Wielkiego Księstwa Moskiewskiego.
Iwan III Srogi nadał Lubuck swojemu synowi Andrzejowi Starickiemu.
W XVI wieku Lubuck stracił swoje strategiczne znaczenie, przestał być fortecę nad Oką i stał się posadą. W 1566 r. wzmiankowany jako grodzisko.
Do dzisiejszych czasów w zachodniej części grodziska zachował się w wał obronny o wysokości 11 m i długości ponad 150 m.
W pobliżu znajdują się ruiny cerkwi z czasów Piotra I oraz cmentarz.

</doc>
<doc id="3217979" url="https://pl.wikipedia.org/wiki?curid=3217979" title="Laura Samuel">
Laura Samuel

Laura Samuel (ur. 19 lutego 1991) – brytyjska lekkoatletka specjalizująca się w trójskoku.
W 2010 została w Moncton wicemistrzynią świata juniorek. Cztery lata później zdobyła dla reprezentacji Anglii srebrny medal igrzysk Wspólnoty Narodów.
Wielokrotna złota medalistka mistrzostw Wielkiej Brytanii.
Rekordy życiowe w trójskoku: hala – 13,66 (15 lutego 2015, Sheffield); stadion – 14,09 (29 lipca 2014, Glasgow). 

</doc>
<doc id="3217981" url="https://pl.wikipedia.org/wiki?curid=3217981" title="Andreas Almgren">
Andreas Almgren

Andreas Almgren (ur. 12 czerwca 1995) – szwedzki lekkoatleta specjalizujący się w biegach średnio i długodystansowych.
W 2011 dotarł do półfinału podczas mistrzostw świata kadetów w Lille Metropole. Brązowy medalista juniorskich mistrzostw świata (2014). W 2015 był czwarty na halowych mistrzostwach Europy w Pradze.
Złoty medalista mistrzostw Szwecji oraz reprezentant kraju w meczach międzypaństwowych.

</doc>
<doc id="3217983" url="https://pl.wikipedia.org/wiki?curid=3217983" title="Jade Miller">
Jade Miller

Jade Miller (ur. 13 stycznia 1995) – amerykańska lekkoatletka specjalizująca się w biegu na 400 metrów przez płotki.
Srebrna medalistka mistrzostw panamerykańskich juniorów (2013). Rok później stanęła na najniższym stopniu podium juniorskich mistrzostw świata w Eugene.
Rekord życiowy: 55,75 (27 maja 2016, Jacksonville).

</doc>
<doc id="3217987" url="https://pl.wikipedia.org/wiki?curid=3217987" title="Parafia Trójcy Przenajświętszej w Makowisku">
Parafia Trójcy Przenajświętszej w Makowisku

Parafia Trójcy Przenajświętszej w Makowisku − parafia rzymskokatolicka znajdująca się w archidiecezji przemyskiej, w dekanacie Jarosław III. 

</doc>
<doc id="3217989" url="https://pl.wikipedia.org/wiki?curid=3217989" title="Parafia św. Michała Archanioła w Surochowie">
Parafia św. Michała Archanioła w Surochowie

Parafia św. Michała Archanioła w Surochowie − parafia rzymskokatolicka znajdująca się w archidiecezji przemyskiej, w dekanacie Jarosław III. 
Historia.
W 1946 roku miejscowa murowana cerkiew w Surochowie została zaadaptowana na kościół rzymskokatolicki, duszpasterzem został ks. Karol Jendyk. W październiku została erygowana ekspozytura w Surochowie, do której przydzielono Sobiecin, Koniaczów i Makowisko.
W 1983 roku rozpoczęto generalny remont kościoła, a w latach 1984–1985 artysta Stanisław Gąsior wykonał polichromię.
W 1992 roku do parafii przyłączono Zgodę, która posiada kościół filialny "pw. św. Maksymiliana Marii Kolbego" (zbudowany w latach 1982–1985, a poświęcony 15 sierpnia 1985 roku przez bpa Ignacego Tokarczuka.
W 2000 roku na cmentarzu parafialnym przy granicy Surochowa i Sobiecina, rozbudowano kaplicę cmentarną "pw. św. Józefa", która jest użytkowana przez wiernych z Sobiecina jako kościół filialny.
Na terenie parafii jest 1 490 wiernych (w tym: Surochów – 978, Sobiecin – 367, Zgoda – 145).

</doc>
<doc id="3217993" url="https://pl.wikipedia.org/wiki?curid=3217993" title="Parafia św. Katarzyny w Manasterzu">
Parafia św. Katarzyny w Manasterzu

Parafia św. Katarzyny w Manasterzu − parafia rzymskokatolicka, znajdująca się w archidiecezji przemyskiej, w dekanacie Kańczuga.
Historia.
Parafia w Manasterzu została utworzona przed 1452 rokiem. Pierwszy kościół drewniany, "pw. św. Katarzyny PM", zbudowany został wraz z utworzeniem parafii w 1452 roku (taką datę, umieszczoną na belce kościelnej, odnalazł bp Wacław Hieronim Sierakowski wizytujący parafie w roku 1745 roku). W 1479 roku proboszczem w Manasterzu był Jan z Hyżnego. W 1611 roku dawne uposażenie parafii odnowiła kolatorka księżna Anna Ostrogska z Jarosławia.
W 1624 roku Manasterz zniszczyli Tatarzy. W 1655 roku był potop szwedzki, a w 1657 roku najazd księcia siedmiogrodzkiego Jerzego II Rakoczego. Przy końcu maja 1772 roku przez Manasterz przeszły wojska austriackie generałów Esterhazyego i Hadika, dokonując I rozbioru Polski. W wyniku rozbioru ziemie te znalazły się pod zaborem austriackim, pod nazwą Królestwo Galicji i Lodomerii.
W 1783 roku kościół był już bardzo zniszczony i dlatego w 1881 roku został rozebrany. Obecny kościół murowany zbudowano w latach 1881–1882, kosztem kolatora Józefa Kellermanna, który w 1886 roku został poświęcony. W 1895 roku odbyła się konsekracja kościoła "pw. św. Katarzyny", której dokonał bp Jakub Glazer.
Część wyposażenia barokowego przeniesiono ze starego kościoła. Krzyż gotycki pochodzi z 1522 roku. Polichromie wykonał w 1960 roku art. J. Gross z Gliwic. Przy kościele znajduje się dzwonnica z roku 1920.
Od 1997 roku proboszczem parafii jest ks. Tadeusz Szczupak. 
Na terenie parafii jest 1 080 wiernych (w tym: Manasterz 862 i Zagórze 283). 
Bibliografia.
 

</doc>
<doc id="3217994" url="https://pl.wikipedia.org/wiki?curid=3217994" title="Parafia Matki Bożej Nieustającej Pomocy w Dobieszynie">
Parafia Matki Bożej Nieustającej Pomocy w Dobieszynie

Parafia Matki Bożej Nieustającej Pomocy w Dobieszynie − parafia rzymskokatolicka, znajdująca się w archidiecezji przemyskiej, w dekanacie Krosno I.
Historia.
W 1444 roku pojawiła się pierwsza wzmianka o Dobieszynie, jako własność Mikołaja Uchacza.
18 czerwca 1985 roku w dekretem bpa Ignacego Tokarczuka została erygowana parafia, z wydzielonego terytorium parafii Jedlicze. 
W latach 1985–1988 zbudowano murowany kościół, według projektu arch. inż. Mieczysława Krukierka i obliczeń konstrukcyjnych inż. Tadeusza Woźniaka. 26 czerwca 1988 roku bp Ignacy Tokarczuk poświęcił kościół "pw. Najświętszej Maryi Panny Nieustającej Pomocy".
27 czerwca 2010 roku abp Józef Michalik dokonał konsekracji kościoła.
Na terenie parafii jest 1 509 wiernych. 
Linki zewnętrzne.
 

</doc>
<doc id="3217995" url="https://pl.wikipedia.org/wiki?curid=3217995" title="Parafia św. Katarzyny w Odrzykoniu">
Parafia św. Katarzyny w Odrzykoniu

Parafia św. Katarzyny w Odrzykoniu − parafia rzymskokatolicka, znajdująca się w archidiecezji przemyskiej, w dekanacie Krosno I.
Historia.
Parafia w Odrzykoniu została erygowana w drugiej połowie XIV wieku. Prawdopodobnie przy lokacji wsi została uposażona została za króla Kazimierza Wielkiego. W 1479 roku pojawiła się pierwsza wzmianka w dokumentach źródłowych, jest wzmianka o proboszczu ks. Stanisławie Trawce. W 1658 roku Zofia ze Skotnickich, żona Jakuba Kalińskiego, podczaszego Sanockiego, ufundowała w kościele prebendę Bractwa Najświętszego Imienia Jezus. 
W 1646 roku był wzmiankowany drewniany kościół "pw. św. Katarzyny". W latach 1867–1873 zbudowano obecny murowany kościół w stylu neogotyckim. W 1873 roku poświęcono kamień węgielny. 7 maja 1902 roku odbyła się konsekracja kościoła "pw. św. Katarzyny Dziewicy i Męczennicy i Matki Bożej Różańcowej", której dokonał bp Józef Sebastian Pelczar. 
W kościele znajduje się m.in. chrzcielnica z końca XV wieku, dzwon z 1507 roku i sygnaturkę z 1536 roku, drewniane, późnobarokowe antependium z płaskorzeźbą Ostatniej Wieczerzy, wykonane ok. 1700 roku. 
W 1904 roku malarz Karol Popiel wykonał polichromię. Podczas II wojny światowej został spalony dach jednej z wież kościelnych. W latach 2007–2010 wykonano remont wierzy, sygnaturki i dachu. 
W 2003 roku podczas Nawiedzenia Obrazu Matki Bożej Jasnogórskiej podjęto decyzję o budowie Drożek Różańcowych. Z fundacji ks. prał. Stanisława Władyki zbudowano 20 kaplic. W 2005 roku odbyło się pierwsze nabożeństwo. 4 lipca 2010 roku abp Józef Michalik poświęcił kapliczki Dróżek Różańcowych
Na terenie parafii jest 2 865 wiernych (w tym: Odrzykoń – 2 128, Bierska – 29, Głębokie – 190, Łysa Góra – 32, Podbratkówka – 141, Podlesie – 12, Podzamcze – 158, Rzeki – 56, Skalickie – 4, Zawodzie – 87).

</doc>
<doc id="3217997" url="https://pl.wikipedia.org/wiki?curid=3217997" title="Parafia św. Andrzeja Boboli w Potoku">
Parafia św. Andrzeja Boboli w Potoku

Parafia św. Andrzeja Boboli w Potoku − parafia rzymskokatolicka w archidiecezji przemyskiej, w dekanacie Krosno I. 
Historia.
W 1971 roku ks. Zdzisław Pokrywka rozpoczął odprawianie mszy świętych w Potoku. 30 października 1974 roku dekretem bpa Ignacego Tokarczuka została erygowana parafia, z wydzielonego terytorium parafii Jedlicze. W lutym 1975 roku zbudowano drewniany kościół, który 2 marca 1975 roku poświęcił bp Ignacy Tokarczuk. 
W 1982 roku rozpoczęto budowę murowanego kościoła, według projektu arch. Ewy Bohm.
Na terenie parafii jest 1 650 wiernych.
Linki zewnętrzne.
 

</doc>
<doc id="3217998" url="https://pl.wikipedia.org/wiki?curid=3217998" title="J-TREC">
J-TREC



</doc>
<doc id="3217999" url="https://pl.wikipedia.org/wiki?curid=3217999" title="Marcin Teodor Oskierka">
Marcin Teodor Oskierka

Marcin Teodor Oskierka herbu własnego – kasztelan oszmiański w 1793 roku, marszałek oszmiański w latach 1765-1793, dyrektor koła rycerskiego sejmików poselskich powiatu oszmiańskiego na sejmie elekcyjnym 1764 roku, starosta miadziolski.
Życiorys.
Poseł mozyrski na sejm 1738 roku. Poseł na sejm 1760 roku.
W 1764 roku był marszałkiem powiatu oszmiańskiego w konfederacji Wielkiego Księstwa Litewskiego. 
Elektor Stanisława Augusta Poniatowskiego z powiatu oszmiańskiego w 1764 roku. Na Sejmie Rozbiorowym w 1775 roku powołany do Komisji Skarbowej Wielkiego Księstwa Litewskiego. Poseł na sejm 1780 roku z powiatu oszmiańskiego. Był komisarzem do zbierania ofiar w 1789 roku. Poseł oszmiański na sejm 1780 roku. Komisarz Komisji Porządkowej Cywilno-Wojskowej województwa wileńskiego powiatu oszmiańskiego repartycji oszmiańskiej w Oszmianie w 1790 roku.
Zaraz po sejmie 1780 roku został kawalerem Orderu Świętego Stanisława.

</doc>
<doc id="3218005" url="https://pl.wikipedia.org/wiki?curid=3218005" title="Bruzda (rowek)">
Bruzda (rowek)



</doc>
<doc id="3218007" url="https://pl.wikipedia.org/wiki?curid=3218007" title="Tadeusz Kociełł">
Tadeusz Kociełł

Tadeusz Kociełł herbu Pelikan (ur. 7 lipca 1736, zm. 5 lutego 1799) – starosta oszmiański w 1772 roku, starosta markowski w 1764 roku, pułkownik Kawalerii Narodowej, generał major wojsk litewskich
Elektor Stanisława Augusta Poniatowskiego z powiatu oszmiańskiego w 1764 roku. Komisarz Komisji Porządkowej Cywilno-Wojskowej województwa wileńskiego powiatu oszmiańskiego repartycji oszmiańskiej w Oszmianie w 1790 roku
Syn starosty markowskiego Kazimierza Kociełła i Barbary z Chomińskich II v. za kasztelanem inflanckim Janem Niemirowiczem-Szczyttem. Brat przyrodni pisarza skarbowego litewskiego Justyniana Niemirowicza-Szczytta.
Poślubił Annę Tyszkiewicz, córkę pisarza wielkiego litewskiego Józefa Benedykta Tyszkiewicza i Teresy z Niemirowiczów-Szczyttów (córki kasztelana smoleńskiego Krzysztofa Benedykta Niemirowicza-Szczytta).
Miał z Anną troje dzieci: Józefa (płk., powstańca kościuszkowskiego), Michała Kazimierza (gen., powstańca kościuszkowskiego) i Barbarę za Andrzejem Abramowiczem.

</doc>
<doc id="3218008" url="https://pl.wikipedia.org/wiki?curid=3218008" title="Odwrotka (orka)">
Odwrotka (orka)



</doc>
<doc id="3218013" url="https://pl.wikipedia.org/wiki?curid=3218013" title="Katastrofa lotu Sepahan Air 5915">
Katastrofa lotu Sepahan Air 5915

Katastrofa lotu Sepahan Air 5915 – katastrofa lotnicza, która wydarzyła się 10 sierpnia 2014 w godzinach porannych w pobliżu lotniska w Teheranie. Zginęło w niej 40 osób, a 8 zostało rannych.
Wypadkowi uległ 2-silnikowy samolot An-140 - maszyna ta po raz pierwszy wzbiła się w powietrze w 2008 roku. Samolot należał do linii lotniczych Sepahan Air. Wypadek wydarzył się zaraz po starcie z lotniska w Teheranie - samolot spadł na jeden z domów mieszkalnych w dzielnicy Azadi. Docelowo maszyna miała lecieć do Tabasu. Na pokładzie samolotu było 48 osób.

</doc>
<doc id="3218015" url="https://pl.wikipedia.org/wiki?curid=3218015" title="Parafia św. Józefa w Żarnowcu">
Parafia św. Józefa w Żarnowcu

Parafia św. Józefa w Żarnowcu − parafia rzymskokatolicka, znajdująca się w archidiecezji przemyskiej, w dekanacie Krosno I. 
Historia.
W 1980 roku ks. prał. Stanisław Szpytma poświęcił plac pod budowę kościoła w Żarnowcu. Na tymczasową kaplicę zaadaptowano budynek gospodarczy i 8 listopada 1980 roku odprawiono pierwszą mszę świętą. W latach 1981–1982 zbudowano kościół, który 19 marca 1982 roku poświęcił bp Ignacy Tokarczuk "pw. św. Józefa". 
21 czerwca 1982 roku została erygowana parafia z wydzielonego terytorium parafii Jedlicze. 
Na terenie parafii jest 900 wiernych.
Linki zewnętrzne.
 

</doc>
<doc id="3218017" url="https://pl.wikipedia.org/wiki?curid=3218017" title="Parafia Matki Bożej Częstochowskiej w Iskrzyni">
Parafia Matki Bożej Częstochowskiej w Iskrzyni

Parafia Matki Bożej Częstochowskiej w Iskrzyni − parafia rzymskokatolicka w archidiecezji przemyskiej, w dekanacie Krosno II.
Historia.
W 1352 roku została lokowana wieś Iskrzynia. W latach 1907 i 1948 mieszkańcy bezskutecznie starali się o budowę własnego kościoła. W 1977 roku w prywatnych domach powstał punkt katechetyczny. W 1980 roku w punkcie katechetycznym rozpoczęto odprawiać msze święte. 
W latach 1982–1985 zbudowano murowany kościół, według projektu arch. inż. Leonarda Reppela. 26 sierpnia 1985 roku bp Ignacy Tokarczuk poświęcił kościół, "pw. Matki Bożej Częstochowskiej". W 1985 roku została erygowana parafia, z wydzielonego terytorium parafii Krościenko Wyżne. 22 sierpnia 1993 roku abp Józef Michalik dokonał konsekracji kościoła.
Na terenie parafii jest 1 100 wiernych.
Linki zewnętrzne.
 

</doc>
<doc id="3218020" url="https://pl.wikipedia.org/wiki?curid=3218020" title="Sōhei Kaneko">
Sōhei Kaneko

 – japoński lekkoatleta, dyskobol.
W 1962 zdobył brązowy medal igrzysk azjatyckich z wynikiem 46,21 m.
W 1964 wystartował na igrzyskach olimpijskich w rzucie dyskiem, zajmując 23. miejsce w kwalifikacjach z wynikiem 46,46 m.
Wielokrotny mistrz i rekordzista kraju.
Zmarł 31 lipca 2006 w Maebashi na raka trzustki. Pochowany został 3 sierpnia tegoż roku w Kiyoshisono.
Jego syn Munehiro również był lekkoatletą (mistrz Japonii w dziesięcioboju).

</doc>
<doc id="3218021" url="https://pl.wikipedia.org/wiki?curid=3218021" title="Parafia Matki Boskiej Częstochowskiej w Kiezmarku">
Parafia Matki Boskiej Częstochowskiej w Kiezmarku



</doc>
<doc id="3218022" url="https://pl.wikipedia.org/wiki?curid=3218022" title="Parafia Matki Boskiej Częstochowskiej w Krzywiźnie">
Parafia Matki Boskiej Częstochowskiej w Krzywiźnie



</doc>
<doc id="3218023" url="https://pl.wikipedia.org/wiki?curid=3218023" title="Parafia Matki Boskiej Częstochowskiej w Ksawerowie">
Parafia Matki Boskiej Częstochowskiej w Ksawerowie



</doc>
<doc id="3218025" url="https://pl.wikipedia.org/wiki?curid=3218025" title="Obraz Matki Bożej Częstochowskiej">
Obraz Matki Bożej Częstochowskiej



</doc>
<doc id="3218026" url="https://pl.wikipedia.org/wiki?curid=3218026" title="Iran-141">
Iran-141

Iran-141 – dwusilnikowy samolot pasażerski krótkiego zasięgu konstrukcji irańskiej; drugi irański samolot pasażerski po konstrukcji Iran-140 (na licencji An-140). Produkcję rozpoczęto na początku 2014 roku. 
W projektowanie i produkcję samolotu zaangażowane były: Iranian Aviation Industries Organization (IAIO), Iran Aircraft Manufacturing Industries Company (HESA), Uniwersytet Technologiczny Sharif, Uniwersytet Technologiczny Amirkabir, Irański Uniwersytet Nauki i Technologii, i Uniwersytet Technologiczny Isfahan.

</doc>
<doc id="3218027" url="https://pl.wikipedia.org/wiki?curid=3218027" title="Boris Karpow">
Boris Karpow

Boris Nikołajewicz Karpow (ros. Борис Николаевич Карпов, ur. w 1896 w Krzemieńczuku, zm. w 1968 w Moskwie) – radziecki malarz, grafik i ilustrator.
Był absolwentem Moskiewskiej Szkoły Malarstwa, Rzeźby i Architektury (1917-1918), a następnie w latach 1918-1920 uczęszczał do Ukraińskiej Akademii Sztuk Pięknych w Kijowie. Malował głównie portrety przywódców politycznych i wojskowych ZSRR, Bohaterów Związku Radzieckiego i Bohaterów Pracy Socjalistycznej, znanych artystów i naukowców oraz pejzaże.
Jego portrety radzieckich aktorów teatralnych, kompozytorów i uczonych znajdują się w zasobach wystawienniczych największych teatrów byłego Związku Radzieckiego oraz w kilku muzeach Rosji i Ukrainy (m.in. w Muzeum Teatru Wielkiego, Muzeum Historycznym, Literackim Muzeum Lwa Tołstoja) oraz w zbiorach prywatnych. Kilka obrazów jest w posiadaniu mieszkających w Polsce krewnych drugiej żony artysty Tatiany Karpowej.

</doc>
<doc id="3218028" url="https://pl.wikipedia.org/wiki?curid=3218028" title="Diecezja Jaffna">
Diecezja Jaffna

Diecezja Jaffna – diecezja rzymskokatolicka w Sri Lance, powstała w 1845 jako wikariat apostolski. Diecezja od 1886.

</doc>
<doc id="3218029" url="https://pl.wikipedia.org/wiki?curid=3218029" title="Parafia Zwiastowania Najświętszej Maryi Panny w Jabłonicy Polskiej">
Parafia Zwiastowania Najświętszej Maryi Panny w Jabłonicy Polskiej

Parafia Zwiastowania Najświętszej Maryi Panny w Jabłonicy Polskiej − parafia rzymskokatolicka, znajdująca się w archidiecezji przemyskiej, w dekanacie Krosno II. 
Historia.
15 stycznia 1946 roku w Jabłonicy Polskiej, dekretem bpa Franciszka Bardy została erygowana ekspozytura "pw. Zwiastowania Najświętszej Maryi Panny", z wydzielonego terytorium parafii Kombornia. Na kościół parafialny zaadaptowano dawną cerkiew. W 1956 roku dobudowano zakrystię.
Na terenie parafii jest 1 036 wiernych.
Linki zewnętrzne.
 

</doc>
<doc id="3218030" url="https://pl.wikipedia.org/wiki?curid=3218030" title="Chihuahua – The Album">
Chihuahua – The Album

Chihuahua – The Album – dwunasty album studyjny szwajcarskiego DJa, piosenkarza DJ Bobo wydany 2003 roku. Płytę promował utwór "Chihuahua". 

</doc>
<doc id="3218032" url="https://pl.wikipedia.org/wiki?curid=3218032" title="Parafia Matki Bożej Pocieszenia w Komborni">
Parafia Matki Bożej Pocieszenia w Komborni

Parafia Matki Bożej Pocieszenia w Komborni − parafia rzymskokatolicka, znajdująca się w archidiecezji przemyskiej, w dekanacie Krosno II. 
Historia.
Parafia w Komborni została erygowana po lokacji wsi, ok. polowy XIV wieku. Pierwszy kościół drewniany był zbudowany "pw. św. Marcina". W 1486 roku wzmiankowany był proboszcz ks. Stanisław. W 1494 roku ks. Stanisław Kłeczek ufundował obraz Wniebowzięcia Najświętszej Maryi Panny. Około 1576 roku Bonerowie właściciele wsi, po przejściu na Kalwinizm, zamienili kościół na zbór kalwiński. W 1596 roku Piotr Firlej, wojewoda lubelski, zwrócił kościół katolikom i potwierdził uposażenie parafii. W 1619 roku Sebastian Kwolek wykonał polichromię. W 1624 roku kościół został zrabowany przez Tatarów. W 1636 roku Piotr Firlej powiększył uposażenie parafii. W 1781 roku dokonano rest6euracji kościoła, a w 1865 roku do prezbiterium dobudowano kaplicę grobowa Urbańskich.
W 1913 roku zdecydowano o budowie nowego kościoła. W 1931 roku rozpoczęto budowę kościoła według projektu arch. prof. Jana Bagieńskiego. Fundamenty wytyczono wokół starego kościoła, który w maju 1932 roku został rozebrany. Po wybudowaniu, kościół 11 listopada 1933 roku został poświęcony przez ks. dziekana Franciszka Gosztyłę. 15 sierpnia 1958 roku bp Wojciech Tomaka dokonał konsekracji kościół "pw. Matki Bożej Nieustającej Pomocy". W latach 1954–1957 artysta Stanisław Jakubczyk wykonał polichromię. 
W 1980 roku w Woli Komborskiej najpierw odprawiano msze święte po domach, a następnie w tymczasowej kaplicy. W latach 1980–1983 zbudowano murowany kościół filialny, według projektu arch. Jana Rządcy. 4 września 1983 roku bp Ignacy Tokarczuk poświęcił kościół "pw. Miłosierdzia Bożego i św. Anny".
11 czerwca 2017 roku w Miejscu Piastowym odbyła się koronacja cudownego obrazu Matki Bożej Pocieszenia, której dokonał abp Adam Szal. Obraz pochodzi z przed 1624 roku i przedstawia koronację Matki Bożej.
Na terenie parafii jest 1 835 wiernych (w tym: Kombornia – 1 440, Wola Komborska – 398).
Linki zewnętrzne.
 

</doc>
<doc id="3218034" url="https://pl.wikipedia.org/wiki?curid=3218034" title="Frank Jullien">
Frank Jullien

Frank Jullien – szwajcarski strzelec, medalista mistrzostw świata.
Był związany z Genewą. Szwajcar zdobył medale w dwóch edycjach światowych mistrzostw. W pierwszej tego typu imprezie Jullien był wyraźnie najlepszym zawodnikiem całych mistrzostw, gdyż zdobył medale we wszystkich pięciu konkurencjach; uzyskał cztery złote (w tym jeden w zawodach drużynowych) i jeden srebrny (przegrał jedynie z Norwegiem Ole Østmo). Zwycięzcy tych zawodów zostali automatycznie rekordzistami świata (czyli Jullien był nim czterokrotnie). 
Na kolejnych mistrzostwach w 1898 roku Szwajcar zdobył tylko brąz w konkurencji drużynowej. Źródła nie odnotowują jego żadnych dalszych sukcesów na mistrzostwach świata; nie brał też udziału w igrzyskach olimpijskich.
Medale mistrzostw świata.
"Opracowano na podstawie materiału źródłowego:"

</doc>
<doc id="3218035" url="https://pl.wikipedia.org/wiki?curid=3218035" title="Star Carr">
Star Carr

Star Carr – otwarte stanowisko archeologiczne z okresu mezolitu, położone na równinie torfowej około 8 kilometrów na zachód od Scarborough w północno-wschodnim Yorkshire. Eponimiczne dla jednej z najważniejszych wczesnomezolitycznych jednostek kulturowych Niżu Europejskiego, związanej z lokalnym wariantem wczesnego kompleksu maglemoskiego.
Stanowisko zostało przebadane po raz pierwszy w latach 1949-1953 przez Grahame Clarka; badania kontynuowano w następnych latach. Podmokła gleba bardzo dobrze zakonserwowała prehistoryczne szczątki organiczne. Datowanie radiowęglowe wskazuje, iż teren Star Carr był zamieszkany przez ludzi z przerwami przez około trzy stulecia na początku IX tysiąclecia p.n.e. Osadnictwo nie miało charakteru stałego, grupy łowców przebywały w okolicy najpewniej tylko w okresie polowań późną wiosną i latem. Prace wykopaliskowe dostarczyły mikrolitycznych narzędzi kamiennych oraz wyrobów z kości i rogu (harpunów, ostrzy, ozdób), jak również jednych z najstarszych drewnianych wioseł. Odkryto także liczne szczątki stanowiących pożywienie zwierząt (tur, jeleń, łoś, dzik) oraz jadalnych, dziko rosnących roślin.

</doc>
<doc id="3218038" url="https://pl.wikipedia.org/wiki?curid=3218038" title="NGC 1201">
NGC 1201

NGC 1201 (również PGC 11559) – galaktyka soczewkowata (SA0^0(r)?), znajdująca się w gwiazdozbiorze Pieca. Odkrył ją William Herschel 26 października 1785 roku.
W galaktyce tej zaobserwowano supernową SN 2003hv.

</doc>
<doc id="3218039" url="https://pl.wikipedia.org/wiki?curid=3218039" title="Cholestyramina">
Cholestyramina



</doc>
<doc id="3218041" url="https://pl.wikipedia.org/wiki?curid=3218041" title="Korownictwo">
Korownictwo

Korownictwo – dawna nazwa dla zajęcia, którego celem było pozyskanie kory. Materiał ten w odpowiedni sposób przygotowywano dla pełnienia swoich funkcji użytkowych. Zajmowali się tym m.in. Słowianie: młodej kory (łyka, łubu) używano do plecenia mat, łapci, toreb, pudełek czy koszy. Stara i gruba kora wykorzystywana była do tworzenia naczyń, łyżek oraz kołczanów. Duże fragmenty kory stanowiły doskonały materiał na pokrycie dachów. W procesie garbowania skór bardzo istotnym surowcem były garbniki roślinne; te pozyskiwano m.in. ze startej kory dębu, wierzby czy brzozy. Na Rusi między XI a XV wiekiem jako materiał pisarski sprawdzała się kora brzozowa.

</doc>
<doc id="3218043" url="https://pl.wikipedia.org/wiki?curid=3218043" title="Roberto Sighel">
Roberto Sighel

Roberto Sighel (ur. 17 lutego 1967 w Baselga di Pinè) – włoski łyżwiarz szybki, wielokrotny medalista mistrzostw świata i Europy.
Ojciec Arianny i Pietro, również łyżwiarzy szybkich.
Kariera.
Pierwszy raz na arenie międzynarodowej Roberto Sighel pojawił się w 1984 roku, kiedy zajął 31. miejsce w wieloboju podczas mistrzostw świata juniorów w Assen. W 1988 roku wystąpił na igrzyskach olimpijskich w Calgary, zajmując siódme miejsce na dystansie 10 000 m oraz jedenaste w biegu na 5000 m. Pierwszy sukces osiągnął w 1991 roku, kiedy wywalczył srebrny medal na wielobojowych mistrzostwach świata w Heerenveen. Rozdzielił tam na podium Johanna Olava Kossa z Norwegii oraz Barta Veldkampa z Holandii. Na rozgrywanych rok później mistrzostwach świata w Calgary sięgnął po złoty medal, wyprzedzając bezpośrednio Holendra Falko Zandstrę i Johanna Olava Kossa. W 1992 roku brał też udział w igrzyskach w Albertville, gdzie jego najlepszym wynikiem było dziesiąte miejsce w biegu na 10 000 m. Nieco słabiej wypadł na igrzyskach w Lillehammer w 1994 roku, gdzie ani razu nie znalazł się w czołowej dziesiątce. Najwyższą pozycję zajął w biegu na 1500 m, w którym był dwunasty. W styczniu 1995 roku zajął trzecie miejsce podczas wielobojowych mistrzostw Europy w Heerenveen, przegrywając tylko z dwoma Holendrami: Rintje Ritsmą i Falko Zandstrą. Trzecie miejsce zajął także miesiąc później, na mistrzostwach świata w Baselga di Pinè, gdzie lepsi byli Ritsma oraz Keiji Shirahata z Japonii. Kolejne trzy medale wywalczył w 1998 roku. Najpierw był drugi za Ritsmą na mistrzostwach Europy w Helsinkach, a następnie zajął trzecie miejsce na mistrzostwach świata w Heerenveen. Ponadto w marcu tego samego roku był trzeci w biegu na 1500 m podczas dystansowych mistrzostwach świata w Calgary. Uległ tam jedynie Norwegowi Ådne Søndrålowi i Idsowi Postmie z Holandii. W 1998 roku wystartował także w biegach na 5000 i 10 000 m na igrzyskach w Nagano, w obu przypadkach kończąc rywalizację na dziewiątej pozycji. Ostatni medale zdobył w 1999 roku na mistrzostwach Europy w Heerenveen, przegrywając tylko z Ritsmą. Miesiąc później był czwarty podczas mistrzostw świata w Hamar, przegrywając walkę o medal z Norwegiem, Eskilem Ervikiem. Brał także udział w igrzyskach olimpijskich w Salt Lake City w 2002 roku, zajmując siódme miejsce na dystansach 5000 i 10 000 m oraz 32. miejsce w biegu na 1500 m. Dziewięciokrotnie stawał na podium zawodów Pucharu Świata, odnosząc przy tym dwa zwycięstwa: 18 marca 1989 roku w Heerenveen i 22 marca 1998 roku w Milwaukee wygrywał na 5000 m. Najlepsze wyniki osiągnął w sezonie 1990/1991, kiedy był czwarty w klasyfikacji końcowej 5000/10 000 m. W 2002 roku zakończył karierę.

</doc>
<doc id="3218044" url="https://pl.wikipedia.org/wiki?curid=3218044" title="NGC 1235">
NGC 1235



</doc>
<doc id="3218045" url="https://pl.wikipedia.org/wiki?curid=3218045" title="Chihuahua (singel DJ Bobo)">
Chihuahua (singel DJ Bobo)

Chihuahua – pierwszy singel DJ BoBo z albumu Chihuahua – The Album wydany w 2003 roku. Utwór ten przyniósł artyście największą popularność. Był odtwarzany w spotach reklamowych coca-coli.
Pozycje na listach.
Certyfikaty.
Certyfikaty oraz liczba sprzedanych egzemplarzy w krajach:

</doc>
<doc id="3218061" url="https://pl.wikipedia.org/wiki?curid=3218061" title="Vickers Vulcan">
Vickers Vulcan

Vickers Vulcan – brytyjski samolot pasażerski z okresu międzywojennego.
Historia.
W roku 1921 w wytwórni Vickers na podstawie konstrukcji samolotu bombowego Vickers Vimy zbudowano samolot pasażerski do przewozu 8 pasażerów. Tak opracowany samolot otrzymał oznaczenie Vickers Vulcan. Miał on całkowicie zakrytą kabinę pasażerską i mógł przewozić od sześciu do ośmiu pasażerów.
Tak opracowany samolot został zamówiony przez linie lotnicze – brytyjskie: Imperial Airways, Instone Air Line i australijskie Qantas. 
Samolot był budowany trzech wersjach: typ 61, 63 i 74, nieznacznie różniących się od siebie. W wersjach 61 i 63 samolot wyposażony był w silnik Rolls-Royce Eagle VII o mocy 350 KM. Łącznie wyprodukowano 9 samolotów tego typu.
Użycie w lotnictwie.
Samolot Vickers Vulcan był używany w lotnictwie cywilnym jako samolot pasażerskim i transportowy w latach 1922 – 1928.
Opis konstrukcji.
Samolot był dwupłatem o konstrukcji drewnianej kryty płótnem. 
Kadłub o przekroju cylindrycznym mieścił kabinę pilota oraz miejsca dla 6 – 8 pasażerów. Miejsca pasażerów znajdowały się poniżej kabiny pilota. 
Samolot był wyposażony w silnik rzędowy, chłodzone powietrzem, umieszczony w przedniej części kadłuba. 
Podwozie klasyczne z kółkiem ogonowym, stałe.

</doc>
<doc id="3218080" url="https://pl.wikipedia.org/wiki?curid=3218080" title="Juliusz Frey">
Juliusz Frey

Juliusz Artur Frey (ur. 14 lipca 1907 w Oparach, zm. 30 marca 1991) – major pilot Polskich Sił Powietrznych w Wielkiej Brytanii.
Życiorys.
Urodził się w miejscowości Opary, w ówczesnym powiecie drohobyckim. Ukończył Szkołę Podchorążych Lotnictwa w Dęblinie w 1930 roku, jako absolwent IV promocji z 10. lokatą. Zajmując dziesiątą lokatę na roku miał prawo wyboru jednostki. Został wcielony do 6 pułku lotniczego we Lwowie i przydzielony do 62 eskadry liniowej. Ze względu na fakt, że w na danym roczniku SPL szkolono tylko obserwatorów, w 1931 roku ukończył podstawowy kurs pilotażu. W następnym roku przeszedł kurs wyższego pilotażu. W październiku 1933 roku rozpoczął prace jako instruktor w Lotniczej Szkole Strzelania i Bombardowania w Grudziądzu. 1 października 1937 roku został przeniesiony do 1 pułku lotniczego w Warszawie i przydzielony do 114 eskadry myśliwskiej. Od 19 listopada 1937 pełnił w zastępstwie funkcję dowódcy eskadry. Na stopień kapitana został mianowany ze starszeństwem z 19 marca 1938 i 58. lokatą w korpusie oficerów lotnictwa, grupa liniowa. 3 listopada 1938 objął dowództwo 114 eskadry.
W kampanii wrześniowej walczył jako dowódca eskadry w składzie Brygady Pościgowej. 1 września zestrzelił He 111, a 6 września zniszczył wspólnie z innym pilotem Henschla Hs 126. Wraz z eskadrą przekroczył rumuńską granicę 17 września 1939 roku i udał się do Francji. Po przybyciu do bazy lotniczej Lyon-Bron został wcielony do dywizjonu 1/145, gdzie objął stanowisko dowódcy II eskadry. Od 9 do 12 czerwca 1940 r. walczył w obronie francuskiego nieba, nie osiągając jednak zestrzeleń. 13 czerwca 1940 r. otrzymał rozkaz udania się wraz z grupą pilotów na staż do GC I/8, gdzie Polacy mieli przeszkolić się na nowym typie samolotów. Do wyjazdu nie doszło ze względu na złą sytuacje na froncie. 19 czerwca 1940 roku z portu La Rochelle wraz z całą eskadrą ewakuował się do Anglii, gdzie otrzymał numer służbowy P-0322. Po przedłużającym się pobycie w bazie w Blackpool, 11 października 1940 roku otrzymał przydział do 607 dywizjonu stacjonującego na lotnisku Turnhouse. 12 listopada 1940 r. przeniesiono go do polskiego dywizjonu 303 przebywającego w Leconfield.
19 lutego 1941 roku skierowano go do Pembrey, gdzie miał się zająć organizacją 316 dywizjonu myśliwskiego („Warszawskiego”). 24 lipca 1941 r. zestrzelił Messerschmitta Bf 109 podczas osłony hampdenów w operacji „Sunrise”. 10 sierpnia 1941 r. odszedł do 16 Szkoły Pilotażu Podstawowego w Newton na stanowisko dowódcy dywizjonu treningowego. Na początku stycznia 1942 roku oddany został do dyspozycji dowództwa lotnictwa. 1 marca 1942 r. wysłano go na kurs instruktorski, po którym wrócił do Newton. 17 listopada 1942 rozpoczął przeszkolenie na samolotach Mosquito, w 51 Jednostki Szkolenia Operacyjnego w Cranfield. 17 marca 1943 roku rozpoczął służbę w kanadyjskim 418. dywizjonie myśliwców nocnych. 28 grudnia 1943 powrócił do Blackpool. 8 sierpnia 1944 roku przeniesiono go do Dowództwa Obrony Powietrznej Wielkiej Brytanii, zaś 18 grudnia 1944 – do brytyjskiego Dowództwa Lotnictwa Myśliwskiego. W 1946 roku opuścił wojsko. Osiedlił się w Kanadzie, gdzie zmarł.
Zestrzelenia.
Na liście Bajana sklasyfikowany został na 187. pozycji z 1 i 5/6 pewnymi zestrzeleniami.

</doc>
<doc id="3218081" url="https://pl.wikipedia.org/wiki?curid=3218081" title="Turniej o Łańcuch Herbowy miasta Ostrowa Wielkopolskiego 1991">
Turniej o Łańcuch Herbowy miasta Ostrowa Wielkopolskiego 1991

Turniej o Łańcuch Herbowy Miasta Ostrowa Wielkopolskiego 1991 – turniej żużlowy, rozegrany po raz 39. w Ostrowie Wielkopolskim, w którym zwyciężył Polak Sławomir Drabik.

</doc>
<doc id="3218085" url="https://pl.wikipedia.org/wiki?curid=3218085" title="Joao Silva">
Joao Silva



</doc>
<doc id="3218086" url="https://pl.wikipedia.org/wiki?curid=3218086" title="SN80">
SN80



</doc>
<doc id="3218098" url="https://pl.wikipedia.org/wiki?curid=3218098" title="I Love Belarus">
I Love Belarus

I Love Belarus – singel białoruskiej wokalistki Anastasii Winnikawej, napisany przez Eugene'a Olejnika i Swietłanę Hieraśkową, wydany w 2011 roku.
Utwór reprezentował Białoruś podczas 56. Konkursu Piosenki Eurowizji. Początkowo krajową propozycją miała być piosenka „I Am Belarusian” (początkowo „Born in Belorussia”). Winnikawa złamała jednak regulamin konkursu, wykonując eurowizyjną propozycję przed 1 września 2010 roku, dlatego utwór zmieniono na „I Love Belarus”, który premierowo zaprezentowano 14 marca. Wokalistka wykonała go 12 maja 2011 roku z szesnastym numerem startowym podczas drugiego półfinału Konkursu Piosenki Eurowizji, w którym zdobyła łącznie 45 punktów i zajęła 14. miejsce, nie awansując tym samym do finału.
14 marca premierę miał oficjalny teledysk do utworu w reżyserii Aleksandra Potapowa. Klip nakręcono w studiu Belarusfilm.

</doc>
<doc id="3218099" url="https://pl.wikipedia.org/wiki?curid=3218099" title="Turniej o Łańcuch Herbowy miasta Ostrowa Wielkopolskiego 1990">
Turniej o Łańcuch Herbowy miasta Ostrowa Wielkopolskiego 1990

Turniej o Łańcuch Herbowy Miasta Ostrowa Wielkopolskiego 1990 – turniej żużlowy, rozegrany po raz 38. w Ostrowie Wielkopolskim, w którym zwyciężył Polak Tomasz Gollob.

</doc>
<doc id="3218102" url="https://pl.wikipedia.org/wiki?curid=3218102" title="Milan Brglez">
Milan Brglez

Milan Brglez (ur. 1 września 1967 w Lublanie) – słoweński polityk i politolog, wykładowca akademicki, od 2014 do 2018 przewodniczący Zgromadzenia Państwowego, poseł do Parlamentu Europejskiego IX kadencji.
Życiorys.
Ukończył studia politologiczne na Uniwersytecie Lublańskim, uzyskał magisterium z prawa i doktorat z zakresu stosunków międzynarodowych. Zajął się działalnością akademicką na macierzystej uczelni, na której objął funkcję kierownika katedry stosunków międzynarodowych na wydziale nauk społecznych.
W 2014 dołączył do nowo powołanej Partii Mira Cerara, został jej wiceprzewodniczącym. Ugrupowanie to wygrało przedterminowe wybory parlamentarne w tym samym roku. 1 sierpnia 2014 Milan Brglez, który uzyskał mandat poselski, został wybrany na przewodniczącego Zgromadzenia Państwowego. W 2018 polityk z powodzeniem ubiegał się o reelekcję do słoweńskiego parlamentu. 22 czerwca tegoż roku zakończył pełnienie funkcji przewodniczącego Zgromadzenia Państwowego.
W tym samym miesiącu został wykluczony ze swojego ugrupowania. Dołączył później do frakcji Socjaldemokratów. W 2019 z listy tej partii został wybrany na eurodeputowanego IX kadencji. Kandydował w wyborach prezydenckich w 2022 z poparciem socjaldemokratów i Ruchu Wolności. Zajął w nich trzecie miejsce z wynikiem ponad 15% głosów, nie przechodząc do drugiej tury.

</doc>
<doc id="3218113" url="https://pl.wikipedia.org/wiki?curid=3218113" title="Petr Vakoč">
Petr Vakoč

Petr Vakoč (ur. 11 lipca 1992 w Pradze) – czeski kolarz szosowy, zawodnik grupy Deceuninck-Quick Step.

</doc>
<doc id="3218144" url="https://pl.wikipedia.org/wiki?curid=3218144" title="Turniej o Łańcuch Herbowy miasta Ostrowa Wielkopolskiego 1989">
Turniej o Łańcuch Herbowy miasta Ostrowa Wielkopolskiego 1989

Turniej o Łańcuch Herbowy Miasta Ostrowa Wielkopolskiego 1989 – turniej żużlowy, rozegrany po raz 37. w Ostrowie Wielkopolskim, w którym zwyciężył Polak Wojciech Załuski.

</doc>
<doc id="3218163" url="https://pl.wikipedia.org/wiki?curid=3218163" title="Maciej (benedyktyn)">
Maciej (benedyktyn)

Maciej (zm. ok. 1271) – zakonnik, benedyktyn, notariusz Bolesława Pobożnego.
Życiorys.
Lata młodości i pochodzenie Macieja nie są znane, był mnichem z klasztoru benedyktynów w Lubiniu. Pracował jako notariusz w kancelarii księcia wielkopolskiego Bolesława Pobożnego. 
Znane jest ponad dwadzieścia dokumentów, które powstały pod jego redakcją i spisanych w części, własnoręcznie przez Macieja. W pismach tych po raz pierwszy pojawia się nazwa Wielkopolska – "Polonia Maior". Określenia tego używał w tytulaturze dla ziem wokół Poznania, Gniezna i Kalisza, w miejsce dawnej nazwy "Polonia" – kraj Polan. Zapis "Polonia Maior" zniknął z dokumentów kancelarii książęcej około 1271, roku w którym prawdopodobnie zmarł Maciej. Nazwa "Polonia Maior" pojawiała się czasem w latach 1282–1295 w tytulaturze Przemysła II a upowszechniła się pod koniec XIV wieku.
W latach 1265–1271 Maciej był prepozytem, prawdopodobnie kolegiaty św. Pawła w Kaliszu.

</doc>
<doc id="3218167" url="https://pl.wikipedia.org/wiki?curid=3218167" title="We Are the Heroes">
We Are the Heroes

We Are the Heroes – singel białoruskiego zespołu Litesound, napisany przez Dzmitrija i Władimira Kariakinów, wydany w 2012 roku.
Utwór reprezentował Białoruś podczas 57. Konkursu Piosenki Eurowizji. Chociaż finał krajowych eliminacji "EuroFest" wygrała Alona Łanska z utworem „All My Life”, wokalistka została zdyskwalifikowana z udziału w imprezie z powodu zmanipulowanych wyników eliminacji. Wówczas nowym reprezentantem kraju został zespół Litesound z piosenką „We Are the Heroes”, która zajęła drugie miejsce w finałowej klasyfikacji selekcji. W marcu opublikowano nową wersję utworu, którą wyprodukował Dimitris Kontopulos 24 maja grupa zaprezentowała ją jako piątą w kolejności w drugim półfinale Konkursu Piosenki Eurowizji i zdobyła za nią łącznie 35 punktów, zajmując 16. miejsce i nie kwalifikując się do finału.

</doc>
<doc id="3218175" url="https://pl.wikipedia.org/wiki?curid=3218175" title="Hanriot HD-1">
Hanriot HD-1

Hanriot HD-1 – francuski samolot myśliwski z okresu I wojny światowej. Nieprzyjęty na uzbrojenie przez francuskie siły powietrzne ze względu na konkurencję innych myśliwców, był jednak maszyną udaną i stanowił główne wyposażenie włoskich i belgijskich sił powietrznych w latach 1917–1918.
Historia.
Wpływ na konstrukcję inż. Pierre'a Duponta miał samolot Sopwith 1½ Strutter budowany na licencji przez firmę Hanriot. HD-1 miał podobny do brytyjskiej maszyny kształt kadłuba i konstrukcję piramidy pod płatem górnym. Maszyna, oblatana w lecie 1916 miała dobre osiągi, doskonale reagowała na stery i wykazywała się wyśmienitą zwrotnością.
Samolot był konkurencją dla wciąż produkowanych Nieuport 11c i wymagał tych samych silników rotacyjnych; Francuskie Siły Powietrzne zdecydowały o przezbrojeniu na SPADy VII i nie chciały wprowadzać do linii dodatkowego typu samolotu, mimo jego dobrych właściwości lotnych. Maszyną zainteresowali się natomiast Włosi i w listopadzie 1916 podjęli produkcję licencyjną w zakładach Nieuport-Macchi. Do służby w pierwszej linii HD-1 wszedł w lipcu 1917 (wcześniej służył w eskadrach szkolnych). W szczytowym okresie Hanrioty służyły w 16 z 18 włoskich eskadr myśliwskich. Samolot był niezwykle lubiany przez pilotów, którzy na nim latali, a włoscy myśliwcy woleli zwrotne Hanrioty od dużo szybszych SPADów S.XIII. Maszyny te były także bardzo solidne i odporne na uszkodzenia.
W czerwcu 1917 roku Belgowie złożyli zamówienia na 125 maszyn w fabryce Hanriota – od sierpnia stały się one podstawowym sprzętem Belgijskich Sił Powietrznych. Latali na nich najwybitniejsi piloci belgijscy, w tym "Niebieski Diabeł" Willy Coppens, sławny "Balloon Buster" (37 zwycięstw, wszystkie na Hanriocie). Maszyny HD-1 były tak cenione przez Belgów, że zrezygnowali z proponowanych im Cameli. Główną wadą HD-1 było słabe uzbrojenie składające się z 1 karabinu maszynowego – dodanie drugiego negatywnie wpływało na osiągi; w 1918 samolot był też stosunkowo wolny.
Produkcja Hanriotów HD-1 wynosiła 125 w macierzystych zakładach dla Belgii, a 831 w czasie wojny i 70 po jej zakończeniu w Nieuport-Macchi w Varese. Dodatkowo 16 maszyn kupili w 1921 Szwajcarzy; francuska marynarka zakupiła dla swego lotnictwa 35 sztuk, a pojedyncze samoloty (w tym wersje pływakowe) wyprodukowano dla marynarki amerykańskiej.
Konstrukcja.
Dwupłat o konstrukcji drewnianej, z kadłubem kratownicowym, krytym płótnem, w przedniej części – blachą aluminiową; płaty prostokątne, dwudźwigarowe, na końcach ścięte skośnie, kryte płótnem. Górny płat o wzniosie 4°, wyposażony w lotki, dolny bez wzniosu. Dwa równoległe słupki łączące płaty o podobnej cięciwie (dolny miał znacząco mniejszą rozpiętość) zapewniały dobrą sztywność komory płatów. Podwozie było stałe, w układzie klasycznym.
Silniki – różne typy silników rotacyjnych Le Rhône lub Clerget, o mocy od 80 do 96 kW.
Samolot uzbrojony był w 1 lub 2 km Vickersa.

</doc>
<doc id="3218176" url="https://pl.wikipedia.org/wiki?curid=3218176" title="Laingsburg">
Laingsburg



</doc>
<doc id="3218196" url="https://pl.wikipedia.org/wiki?curid=3218196" title="Counting Stars">
Counting Stars

„Counting Stars” – singel amerykańskiego zespołu pop-rockowego OneRepublic z ich trzeciego albumu studyjnego, "Native". Utwór został wydany jako trzeci singel z albumu. Autorem tekstu piosenki jest Ryan Tedder, zaś producentami są Tedder oraz Noel Zancanella.
Utwór odniósł duży sukces docierając do pierwszej piątki na oficjalnych listach w ponad 20 krajach świata, m.in. Austrii, Niemczech, Polsce, Hiszpanii, Nowej Zelandii, Australii, Kanadzie czy Meksyku, a także stał się numerem 1 w Wielkiej Brytanii, co daje najwyższą pozycję singla zespołu w tym kraju. W USA utwór dotarł do miejsca 2 na Billboard Hot 100, powtarzając tym samym sukces pierwszego singla zespołu, „Apologize”.
Lista utworów.
CD Singel
Wydanie i promocja.
Singel „Counting Stars” został wydany 14 czerwca 2013 roku w Austrii, Niemczech i Szwajcarii, a 3 października w Stanach Zjednoczonych. 3 czerwca 2013 roku zespół wykonał utwór w programie "The Ellen DeGeneres Show", a 18 czerwca 2013 roku w finale 4 edycji amerykańskiego programu "The Voice" wraz z jedną z uczestniczek programu, Michelle Chamuel. Zespół wystąpił także 12 lipca 2013 roku w „Good Morning America”, 29 listopada 2013 roku w „Today Show”. Ponadto grupa wystąpiła z utworem podczas gal: Peoples Choice Awards, Billboard Music Awards i Juno Awards w 2014 roku oraz 5 czerwca 2014 roku w programie "Jimmy Kimmel Live!" i 25 lipca 2014 roku podczas "TODAY Toyota Series Concert" emitowanego przez stację NBC
Teledysk.
Teledysk został nakręcony w dniu 10 maja 2013 roku w Nowym Orleanie, a premiera odbyła się 31 maja 2013 roku na kanale Vevo. Klip został nakręcony przez Jamesa Leesa. W teledysku można zobaczyć zespół wykonujący utwór w piwnicy, pod odbywającym się zgromadzeniem chrześcijańskiego zboru.
Do lipca 2022 roku teledysk został odtworzony ponad 3,6 mld razy w serwisie YouTube.
Nagrywanie i personel.
Nagrywanie
Personel* Tekst utworu – Ryan Tedder

</doc>
<doc id="3218244" url="https://pl.wikipedia.org/wiki?curid=3218244" title="Ulica Ludgardy w Poznaniu">
Ulica Ludgardy w Poznaniu

Ulica Ludgardy (do 1918: "Museumstrasse", w latach 1939–1945:"Veit-Stoss-Strasse") – ulica znajdująca się w Poznaniu na Starym Mieście, na osiedlu Stare Miasto upamiętniająca księżną Ludgardę. Prowadzi na poznańskie wzgórze zamkowe, zaczynając swój bieg przy Bazarze przy ulicy Paderewskiego.
Ulica powstała po wybudowaniu budynku Kaiser Friedrich Museum, stąd też wzięła się jej pierwsza niemiecka nazwa.
Przy ulicy stoi pomnik 15. Pułku Ułanów Poznańskich.

</doc>
<doc id="3218256" url="https://pl.wikipedia.org/wiki?curid=3218256" title="Mistrzostwa Europy w Lekkoatletyce 2014 – pchnięcie kulą mężczyzn">
Mistrzostwa Europy w Lekkoatletyce 2014 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozgrywanych podczas lekkoatletycznych mistrzostw Europy na Letzigrund Stadion w Zurychu.
Obrońcą tytułu mistrzowskiego z 2012 roku jest Niemiec David Storl.
Rekordy.
Tabela prezentuje rekord świata, rekord Europy, najlepsze osiągnięcie mistrzostw Starego Kontynentu, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskich lekkoatletów przed rozpoczęciem mistrzostw.

</doc>
<doc id="3218273" url="https://pl.wikipedia.org/wiki?curid=3218273" title="Bitwa pod Słupią">
Bitwa pod Słupią

Bitwa pod Słupią – zwycięska bitwa partyzancka stoczona 2 sierpnia 1944 przez oddziały Batalionów Chłopskich pod Słupią z oddziałami niemieckimi należącymi do 17 Dywizji Pancernej.
Przebieg bitwy.
Po otrzymaniu informacji, że w Słupi zatrzymał się tabor niemiecki podążający do Szczucina, Piotr Pawlina kwaterujący w Sydzynie jako dowodzący Oddziałem Partyzanckim BCh „Piotr” wydał rozkaz zorganizowania zasadzki i zaatakowania kolumny niemieckiej, kiedy ta znajdzie się na drodze ze Słupi do Rataj. Po nocnym marszu partyzanci dotarli na planowane miejsce zasadzki. Korzystając z gęstej mgły bechowcy niepostrzeżenie doszli prawie do samej drogi, którą posuwała się niemiecka kolumna. Wywiązała się walka, w której uczestniczyły między innymi pododdziały Bogdana Bednarskiego „Sępa”, Mariana Śliwińskiego „Lota” i Jana Kopacza „Adka”. Atak na zaskoczonych żołnierzy niemieckich zakończył się całkowitym powodzeniem. W walce zdobyto wiele broni ręcznej i maszynowej, oraz 3 moździerze z amunicją. Na polu walki pozostały też 42 wozy ze sprzętem.
Do walki doszło także z oddziałem niemieckim kwaterującym w Słupi. Niemcy nie dali się zaskoczyć, zorganizowali obronę i stawili twardy opór. Około godziny dziesiątej na teren potyczki dotarły wojska radzieckie walczące o utworzenie przyczółka baranowsko-sandomierskiego, w sile trzech pojazdów pancernych, przesądzając o losie bitwy. Żołnierze Armii Czerwonej o toczonej przez partyzantów walce zostali poinformowani przez profesora Stanisława Szczotkę i porucznika Stanisława Gonia. Wzięci do niewoli niemieccy jeńcy zostali przekazani żołnierzom Armii Czerwonej. W walce polegli m.in. Jan Sowa, Władysław Wach, Jan Żal, Władysław Dufaj, Franciszek Godzwon, Marian Walęzak i Władysław Płachta. Ranny został Bogdan Bednarski „Sęp” dowodzący plutonem atakującym czoło kolumny niemieckiej. Rany odnieśli także Feliks Glica, Marian Guca, Stanisław Idzik, Antoni Wójtowicz i Franciszek Tłomak.
Ocena niemiecka bitwy pod Słupią, tendencyjna i starająca się ukryć rozmiar porażki zawarta została w meldunku o treści: 
Upamiętnienie.
Ku czci poległych partyzantów w Słupi młodzież usypała kopiec. W 1965 w miejscu kopca z inicjatywy społeczności Słupi i Pacanowa powstał pomnik. W 1989 z okazji 45 rocznicy partyzanckiej bitwy pomnik został odrestaurowany.

</doc>
<doc id="3218276" url="https://pl.wikipedia.org/wiki?curid=3218276" title="H. Cegielski – Fabryka Pojazdów Szynowych">
H. Cegielski – Fabryka Pojazdów Szynowych

H. Cegielski – Fabryka Pojazdów Szynowych – przedsiębiorstwo produkujące pojazdy szynowe założone w 1920 w Poznaniu. W 1997 spółka przyjęła obecną nazwę i weszła w skład grupy H. Cegielski – Poznań, a od 2010 jej wyłącznym akcjonariuszem i właścicielem jest Agencja Rozwoju Przemysłu.
Historia.
Fabryka powstała w 1920 jako część zakładów H. Cegielski Towarzystwo Akcyjne i już w 1921 rozpoczęła produkcję wagonów towarowych. Początkowo były to węglarki kryte i wagony do przewozu szyn, a następnie także wagony specjalne, m.in. pocztowe oraz chłodzone suchym lodem.
W 1926 fabrykę opuścił pierwszy ciężki parowóz towarowy serii Ty23. Do 1932 powstały 164 sztuki tej lokomotywy. W 1927 natomiast na zamówienie Ministerstwa Komunikacji zaprojektowany został pierwszy całkowicie polski parowóz OKl27. Do 1933 wybudowano 122 jego egzemplarze.
Pod koniec lat 20. XX wieku tabor kolejowy stanowił produkcję pierwszoplanową zakładów. W 1928 uruchomiono budowę wagonów osobowych, a w 1930 fabrykę opuścił ich 100. egzemplarz. Zakłady wykonały także na specjalne zamówienie 10 wagonów restauracyjnych dla Paryża.
W 1930 Ministerstwo Komunikacji zamówiło w Zakładach Mechanicznych Hipolita Cegielskiego 9 parowych wagonów motorowych, które zbudowano rok później. W 1934 skonstruowano pierwszą Luxtorpedę, a w 1936 pierwsze wagony sterownicze i doczepne dla jednostek elektrycznych. W 1937 powstały cztery lekkie elektrowozy EL.200 dla Warszawskiego Węzła Kolejowego oraz 10 wagonów tramwajowych dla Poznańskiej Kolei Elektrycznej.
Podczas II wojny światowej zakłady zostały przejęte przez niemiecki koncern zbrojeniowy Deutsche Waffen und Munitionsfabriken, nosiły nazwę DWM Posen i produkowały tabor na potrzeby III Rzeszy. 22 stycznia 1945 Niemcy opuścili fabrykę ewakuując cenniejsze obrabiarki i inne urządzenia, a 28 stycznia została ona ponownie zajęta, tym razem przez wojenną administrację radziecką. 8 lutego Zakłady Cegielskiego zostały przekazane Tymczasowemu Zarządowi Państwowemu.
W 1946 utworzono Zakłady Przemysłu Metalowego H. Cegielski Poznań, a działająca w ich ramach fabryka taboru przyjęła nazwę Fabryka Wagonów. Do 1950 zbudowano w niej ponad 500 wagonów na potrzeby PKP, a w latach 1950-1960 wyprodukowano 2846 wagonów różnych typów dla ZSRR.
Na początku lat 60. zakłady wykonały krótką serię spalinowych wagonów silnikowych serii SN80. W 1967 producent został przemianowany na Fabrykę Lokomotyw i Wagonów i rozpoczął budowę prototypowych spalinowozów typu 301D, a trzy lata później uruchomiono produkcję seryjną lokomotyw serii SP45. W latach 1975-1977 w fabryce zbudowano dwa prototypowe spalinowozy serii SP47, a w latach 1974-1985 konstruowano lokomotywy serii SU46.
W 1977 produkcja spalinowozów została wstrzymana na rzecz elektrowozów. Do 1992 zakłady budowały lokomotywy serii ET41, EU07 i EM10.
W 1995 zakłady przekształcono w spółkę akcyjną, a w 1997 w ramach reorganizacji na bazie Fabryki Lokomotyw i Wagonów powstała niezależna spółka H. Cegielski – Fabryka Pojazdów Szynowych Sp. z o.o. należąca do grupy H. Cegielski – Poznań S.A..
26 marca 2010 Agencja Rozwoju Przemysłu przejęła 100% udziałów spółki, stając się tym samym jej wyłącznym właścicielem.
W kwietniu i wrześniu 2015 Przewozy Regionalne sprzedały łącznie 20 EN57 spółce Polski Tabor Szynowy. Jednostki te zostały następnie zmodernizowane przez FPS.
27 lutego 2018 PKP Intercity podpisało z Fabryką Pojazdów Szynowych umowę na dostawę 55 wagonów osobowych z opcją na dodatkowe 26 wagonów.
Działalność.
Oferta.
Zakłady oferują:

</doc>
<doc id="3218282" url="https://pl.wikipedia.org/wiki?curid=3218282" title="Cerkiew Przemienienia Pańskiego w Klejnikach">
Cerkiew Przemienienia Pańskiego w Klejnikach

Cerkiew pod wezwaniem Przemienienia Pańskiego – prawosławna cerkiew cmentarna w Klejnikach. Należy do parafii Wniebowstąpienia Pańskiego w Klejnikach, w dekanacie Narew diecezji warszawsko-bielskiej Polskiego Autokefalicznego Kościoła Prawosławnego.
Cerkiew znajduje się na cmentarzu prawosławnym (o pow. 5 ha), w odległości 1,5 km od centrum wsi.
Obecną murowaną świątynię zbudowano w 1914 w miejscu poprzedniej, drewnianej (z 1843). Po pożarze drewnianej cerkwi Wniebowstąpienia Pańskiego (1973), do czasu zbudowania nowej (murowanej), cerkiew cmentarna Przemienienia Pańskiego pełniła funkcję świątyni parafialnej.
Cerkiew została wpisana do rejestru zabytków 5 sierpnia 2013 pod nr A-533.

</doc>
<doc id="3218321" url="https://pl.wikipedia.org/wiki?curid=3218321" title="Sohei Kaneko">
Sohei Kaneko



</doc>
<doc id="3218373" url="https://pl.wikipedia.org/wiki?curid=3218373" title="Khuda Ke Liye">
Khuda Ke Liye



</doc>
<doc id="3218380" url="https://pl.wikipedia.org/wiki?curid=3218380" title="Sławomir Chrzanowski (dyrygent)">
Sławomir Chrzanowski (dyrygent)

Sławomir Chrzanowski (ur. 7 lipca 1961 w Rybniku) – dyrygent, od 1990 dyrektor naczelny i artystyczny Filharmonii Zabrzańskiej.
Absolwent Akademii Muzycznej w Katowicach (dyplom w 1986). Po studiach prowadził orkiestry Państwowego Liceum Muzycznego w Katowicach. W latach 1991-95 sprawował funkcję dyrektora artystycznego Filharmonii w Rybniku. W czasie działalności artystycznej dyrygował większością polskich orkiestr filharmonicznych i kameralnych, a także Narodową Orkiestrą Symfoniczną Polskiego Radia w Katowicach, Radiową Orkiestrą Symfoniczną w Krakowie, Orkiestrą Filharmonii Ostrawskiej oraz zespołami operowymi w Bytomiu i we Lwowie. 
Dyrygent zespołów w czasie światowych prawykonań utworów, m.in. Bogusława Schaeffera, Andrzeja Dziadka i Gheorge'a Zamfira.

</doc>
<doc id="3218391" url="https://pl.wikipedia.org/wiki?curid=3218391" title="Cmentarz wojenny nr 296 – Paleśnica">
Cmentarz wojenny nr 296 – Paleśnica

Cmentarz wojenny nr 296 – Paleśnica – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Jest to kwatera na starym cmentarzu parafialnym, znajdującym się na zachodnim stoku doliny potoku Paleśnianka, nad drogą wojewódzką nr 975, w północnej części miejscowości Paleśnica w gminie Zakliczyn województwa małopolskiego.
Zbudowany został na planie pięcioboku (prostokąt ze ściętym lewym, od wejścia, narożnikiem). Obecnie, po remoncie, ma kształt czworoboku. Otoczony jest współczesnym płotem z metalowych sztachet. Do wejścia prowadzą schody. Metalowa bramka wejściowa umocowana jest na słupkach z kamiennych bloczków. Cmentarz to trzy, obecnie prawie niewidoczne tarasy. Po lewej stronie, na pierwszym tarasie znajduje się, umieszczony na niewielkim betonowym postumencie z tabliczką imienną, żeliwny krzyż z mieczy z datą 1915. Pomiędzy pierwszym a drugim tarasem znajduje się jeden z dwóch pomników. Jest to betonowy krzyż na postumencie z kilku kamiennych ciosów. Powyżej, pośrodku znajdują się groby pojedyncze, a pod ogrodzeniem, po prawej i lewej stronie, zbiorowe. Na grobach żołnierzy znajdują się niewielkie kamienie nagrobne z tabliczkami imiennymi i z metalowymi, austriackimi krzyżami kawalerskimi. Przy ogrodzeniu, naprzeciwko wejścia znajduje się drugi pomnik. Jest to większy betonowy krzyż umieszczony na postumencie w formie dużego sześcianu z kamiennych bloków. Poniżej krzyża umieszczono tablicę z niemieckojęzyczną inskrypcją:
W tłumaczeniu na język polski: "Skarby kryje to wzgórze: wiernych, odważnych mężów".
Pochowano na cmentarzu 67 żołnierzy armii austro-węgierskiej, w 10 mogiłach zbiorowych i w 21 grobach pojedynczych. Polegli 2 października 1914 i 3 kwietnia 1915 roku.
Projektował nekropolię Robert Motka.
Cmentarz wyremontowany w 2020 r. ze środków przekazanych przez Instytut i Muzeum Historii Wojen na Węgrzech w wysokości 150 tys. zł.
Na cmentarzu parafialnym znajduje się także, około 100 metrów na północ, druga kwatera będąca austriackim cmentarzem wojennym nr 295.

</doc>
<doc id="3218407" url="https://pl.wikipedia.org/wiki?curid=3218407" title="Hard Believer">
Hard Believer

Hard Believer – album studyjny brytyjskiego muzyka i wokalisty Finka, wydany 11 lipca 2014 roku nakładem wytwórni płytowych Ninja Tune, R’COUP’D oraz Beat Records. Utwory na album napisali Blair MacKichan, Guy Whittaker, Tim Thornton, Ryan Keen oraz sam wokalista.
Album dotarł do 3. pozycji brytyjskiego notowania UK Indie Chart oraz 14. miejsca zestawienia UK Indie Breakers Chart. Notowany był ponadto na 72. pozycji francuskiego zestawienia prowadzonego przez Syndicat national de l'édition phonographique, 8. miejscu w holenderskim notowaniu albumów MegaCharts, 21. pozycji szwajcarskiego zestawienia Schweizer Hitparade, 37. miejsca w austriackim notowaniu albumów Ö3 Austria Top 40 oraz 45. pozycji we flandryjskim zestawieniu Ultratop 50 w Belgii.
Lista utworów.
Opracowano na podstawie materiału źródłowego.

</doc>
<doc id="3218411" url="https://pl.wikipedia.org/wiki?curid=3218411" title="Piotr Jan Potocki">
Piotr Jan Potocki

Piotr Jan Potocki herbu Pilawa (zm. 1726) – kasztelan bełski, wojewoda czernihowski.
Był członkiem konfederacji sandomierskiej 1704 roku. 
Rodzice i rodzeństwo Piotra.
Syn Pawła (zm. 1674/1675), kasztelana kamienieckiego i jego drugiej żony Eleonory Sołtykow. Brat: Aleksandra Jana (zm. 1714), kasztelana kamienieckiego i wojewody smoleńskiego, Teodora (zm. 1738), prymasa, arcybiskupa gnieźnieńskiego, Stefana (1665-1730), marszałka nadwornego koronnego, Jakuba (zm. 1715), starosty czehryńskiego, Michała (zm. przed 1709), generała majora wojsk polskich, Dominika, Elżbiety, późniejszej żony Wiktora Sobieskiego, chorążego halickiego i Anny, żony Michała Floriana Rzewuskiego (zm. 1687), podskarbiego nadwornego królewskiego.
Małżeństwa i dzieci.
Dwukrotnie żonaty. Pierwsza żona Ludwika Dąmbska (zm. po 1708), córka Jacka Dąmbskiego, kasztelana konarsko-kujawskiego i bieckiego, kanonik gnieźnieński. Ludwika Dąmbska zaślubiona w 1705 roku, była dwukrotnie wdową po Franciszku Michale Dönhoffie (zm. 1696), sekretarzu pieczęci wielkiej koronnej i Andrzeju Sierakowskim, kasztelanie bełskim.
Z małżeństwa z Ludwiką Dąmbską urodziło się 4 córki:
Druga żona Katarzyna Chodorowska, podkomorzanka lwowska, wdowa po Antonim Stamirowskim, podstolim lwowskim, urodziła 3 dzieci: Magdalenę (zakonnicę), Joannę (zakonnicę) i Teodora.
Pełnione urzędy.
Od 1720 roku piastował urząd kasztelana bełskiego. Od 1724 roku sprawował urząd wojewody czernihowskiego. Był starostą czerkaskim, tyszowieckim i mostowskim. W jego posiadłościach ziemskich były Horacze i Wierzbowo.

</doc>
<doc id="3218413" url="https://pl.wikipedia.org/wiki?curid=3218413" title="Mistrzostwa Europy w Lekkoatletyce 2014 - pchnięcie kulą mężczyzn">
Mistrzostwa Europy w Lekkoatletyce 2014 - pchnięcie kulą mężczyzn



</doc>
<doc id="3218416" url="https://pl.wikipedia.org/wiki?curid=3218416" title="Mistrzostwa Europy w Lekkoatletyce 2014 – dziesięciobój mężczyzn">
Mistrzostwa Europy w Lekkoatletyce 2014 – dziesięciobój mężczyzn

Dziesięciobój mężczyzn – jedna z konkurencji rozgrywanych podczas lekkoatletycznych mistrzostw Europy na Letzigrund Stadion w Zurychu.
Obrońcą tytułu mistrzowskiego z 2012 roku jest Niemiec Pascal Behrenbruch.
Zwycięzcą dziesięcioboju został Andrej Krauczanka. Srebrny medal zdobył Francuz Kevin Mayer, a brąz Rosjanin Ilja Szkurieniow. Do zawodów zgłoszono 25 zawodników,a rywalizację ukończyło 19. Polacy nie startowali.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.

</doc>
<doc id="3218419" url="https://pl.wikipedia.org/wiki?curid=3218419" title="Mistrzostwa Europy w Lekkoatletyce 2014 - dziesięciobój mężczyzn">
Mistrzostwa Europy w Lekkoatletyce 2014 - dziesięciobój mężczyzn



</doc>
<doc id="3218424" url="https://pl.wikipedia.org/wiki?curid=3218424" title="Strażnica WOP Lutogniewice">
Strażnica WOP Lutogniewice

Strażnica w Lutogniewicach:
Formowanie i zmiany organizacyjne.
Z dniem 1.01.1960 roku, w strukturze 83 batalion WOP, została sformowana 17 strażnica WOP Lutogniewice IV kategorii o stanie 28 wojskowych.
Po rozwiązaniu w 1991 roku Wojsk Ochrony Pogranicza, strażnica w Lutogniewicache weszła w podporządkowanie Łużyckiego Oddziału Straży Granicznej. W 1960 roku, po kolejnej zmianie numeracji, strażnica posiadała numer 16 i zakwalifikowana była do kategorii IV w 8 Łużyckiej Brygadzie WOP. W 1964 roku strażnica WOP nr 15 Lutogniewice uzyskała status strażnicy lądowej i zaliczona została do IV kategorii.

</doc>
<doc id="3218426" url="https://pl.wikipedia.org/wiki?curid=3218426" title="Strażnica WOP Działoszyn">
Strażnica WOP Działoszyn

Strażnica WOP Działoszyn – podstawowy pododdział graniczny Wojsk Ochrony Pogranicza.
Formowanie i zmiany organizacyjne.
Z dniem 1.01.1960 roku, w strukturze batalionu WOP Bogatynia, została sformowana 10 strażnica WOP Działoszyn II kategorii o stanie 69 wojskowych. W 1964 roku strażnica WOP nr 9 Działoszyn uzyskała status strażnicy lądowej i zaliczona została do II kategorii.

</doc>
<doc id="3218427" url="https://pl.wikipedia.org/wiki?curid=3218427" title="Tybet w czasach dominacji mongolskiej">
Tybet w czasach dominacji mongolskiej

Tybet w czasach dominacji mongolskiej – ponad stuletni okres w historii średniowiecznego Tybetu, który rozpoczął się wraz z podbojem Wyżyny Tybetańskiej przez wojska mongolskie (1240–1268), a zakończył zrzuceniem obcego jarzma i przejęciem władzy przez przedstawicieli rodzimej dynastii Pagmodru.
Wraz z ustanowieniem rządów mongolskich Tybet stał się częścią imperium, na czele którego od 1279 roku stali władcy z chińsko-mongolskiej dynastii Yuan. Do administrowania podbitym krajem wyznaczeni zostali przedstawiciele buddyjskiej szkoły (linii przekazu) sakja, którzy poprzez religijną relację z nawróconymi na buddyzm władcami mongolskimi, zyskali spory wpływ na bieg wypadków w imperium.
Okres ten był powrotem do jedności (narzuconej w wyniku podboju po IV wiekach rozdrobnienia), którą wzmacniał charakterystyczny dla rządów mongolskich autonomiczny system administrowania. W I poł. XIV wieku, wykorzystując osłabienie chińsko-mongolskiego dworu w Pekinie, na czele Tybetu stanęła ponownie rodzima dynastia, która zrzuciwszy obcą zależność, w sferze symbolicznej odwołała się do tradycji twórców pierwszego państwa.
Relacje mongolsko-tybetańskie do końca podboju.
Mongołowie od czasu zjednoczenia (1206) zaangażowani byli w liczne podboje, począwszy od terenów Węgier w Europie Środkowej, po Koreę i Chiny w Azji Wschodniej. Silny opór ze strony państwa chińskiej dynastii Song (będącego ostatecznym celem ataku), zmusił ich do zwrócenia baczniejszej uwagi na flankujący od zachodu Tybet. Na lata 1240–1251 przypadła pierwsza, mająca charakter rekonesansu, ekspedycja wojskowa, przeprowadzona przez tanguckiego dowódcę w służbie mongolskiej Dor-ta Darkana (1240). Wobec niemających ochoty do walki Tybetańczyków, zastosowano sprawdzoną wcześniej, bezkrwawą metodę wasalizacji, na podstawie której uległym narzucano trybut, ustanawiano gubernatora i wyznaczano zakładników. Jednak ze względu na długotrwałe rozbicie polityczne, poszczególne tybetańskie państewka nie tylko nie były w stanie stawić zorganizowanego oporu, ale również wyznaczyć wspólnego reprezentanta. Mongołowie szybko zdali sobie sprawę, że przekazanie władzy będzie miało raczej charakter symboliczny, dlatego w związku z wysokim statusem buddyjskich nauczycieli, naturalnym wydawało się pozyskanie do tej roli duchownego.
Wybór padł na uczonego i tłumacza z sanskrytu Sakja Panditę (Wylie "Sa-skya Paṇḍita"), będącego jednocześnie opatem klasztoru i dziedzicznym przywódcą szkoły sakja. Lama, który w wyniku rywalizacji pomiędzy poszczególnymi buddyjskimi tradycjami został w tę niebezpieczną misję najprawdopodobniej „wplątany”, w 1244 otrzymał zaproszenie (będące "de facto" ultimatum) do obozu odpowiedzialnego za podbój Tybetu księcia Kodena. Udał się tam (1246) wraz z dwoma bratankami, mającymi pełnić role zakładników. W kolejnym roku Sakpa został wyposażony w tymczasowe zwierzchnictwo nad Tybetem i zmuszony przez okoliczności, wezwał rodaków do poddania się oraz zapłacenia okupu.
Proces wasalizacji przerwała śmierć wielkiego lamy (1251), który zmarł w trakcie burzliwych zmian na dworze mongolskim. Dotychczasowego kagana Gujuka (zm. 1248) zastąpił bowiem Mongke, a księcia Kodena (zm. ok. 1253) Kubilaj-chan. Ponieważ działania wojenne Mongołowie skoncentrowali w tym czasie na Korei, Persji oraz tajskim Nanzhao (Królestwo Dali) sprawy Tybetu pozostały w zawieszeniu. Co więcej, kilka lat później sytuację dodatkowo skomplikował kolejny kryzys dynastyczny, spowodowany przedwczesną śmiercią kagana Mongkego (1259). W jego wyniku na kurułtaju roku 1260 kaganem został wybrany Kubilaj i dopiero zakończenie wojny sukcesyjnej (1264), spowodowanej nieuznaniem wyboru przez część pozostałych pretendentów, pozwoliło na ponowne zajęcie się sprawami Wyżyny Tybetańskiej. 
Kubilaj pragnąc ostatecznie rozwiązać problemy górskiego kraju mainował dwóch bratanków zmarłego Sakja Pandity Pagpę (Wylie "'P'ags-pa") i Pjagna Dordże (Wylie "P'yag-na-rdo-rje") swoimi reprezentantami w Tybecie. Pierwszy z nich miał na stałe przebywać na dworze nawróconego na buddyzm Kubilaja, będąc "de facto" jego preceptorem, a drugi, ożeniony z córką zmarłego księcia Kodena, został bezpośrednim administratorem w randze regenta. W 1265, po prawie 20 latach nieobecności, bracia powrócili do rodzimego klasztoru, eskortowani przez duży oddział mongolskich zbrojnych. O stosunku Tybetańczyków do zaistniałej sytuacji może świadczyć fakt, iż w dwa lata później Pjagna Dordże zmarł w podejrzanych okolicznościach w wieku zaledwie 28 lat (lipiec 1267). Jego śmierci towarzyszyło pierwsze zbrojne wystąpienie przeciwko rządom szkoły sakja, łączone przez badaczy z niechętną im tradycją drikung kagju. Reakcja Kubilaj-chana była szybka i bezwzględna, a datowana na 1267/68 karna ekspedycja kończyła według badaczy okres ustanawiania rządów mongolskich w Tybecie.
Administracja do końca podboju.
Organizacja mongolskiej administracji rozpoczęła się od listu Sakja Pandity do współziomków (1247). Tybetańczycy, którzy pragnęli uniknąć zbrojnego podboju, bez problemu zaakceptowali władzę wielkiego chana. Administrowanie poszczególnymi ziemiami miało pozostać w rękach dotychczasowych panów, ograniczone jednak regularnymi konsultacjami z mongolskimi przedstawicielami ("gser yig pa"). Za zbieranie trybutu i podatków odpowiedzialni mieli być sakjapowie. Zapowiedziano także cenzus.
W nowej sytuacji wyposażony w tymczasowe zwierzchnictwo Sakjapa stał się "de facto" panem feudalnym, zajmującym w stworzonej hierarchii pozycję pośrednią, pomiędzy suzerenem, jakim był reprezentujący kagana książę Koden, a miejscowymi władykami. Była to zwyczajna praktyka, stosowana przez Mongołów wszędzie tam, gdzie uznawali oni, iż ich bezpośrednie rządy nad krajem nie są bezwzględnie konieczne. W system ten bardzo dobrze wpisywał się też fakt, iż władza nad zgromadzeniem sakja podlegała dziedziczeniu (w przeciwieństwie do pozostałych tybetańskich szkół/linii przekazu).
Wraz z nastaniem nowego kagana (Mongke) układ pomiędzy Skaja Panditą a księciem Kodenem uznano za prywatny i nie obligujący nowego władcy. Stare ustalenia zastąpił nowy system nadawanych przez kagana apanaży, które miały być formą osobistej „opieki” przedstawicieli mongolskiej arystokracji nad poszczególnymi buddyjskimi klanami (i szkołami). Sam kagan stał się patronem drikung kagju, Koden pozostawał wierny szkole sakja (która traciła czasowo swą wyjątkową pozycję), tsalpę zawierzono Kubilajowi, a pagmodru chanowi Hulegu (w źródłach doliczyć się można w sumie aż jedenastu apanaży). Protektorom przyznano daleko idące prerogatywy natury administracyjnej i wojskowej.
Patron i jego kapłan.
W wyniku kolejnych wewnątrzmongolskich zmian, książę Koden został pozbawiony pieczy nad sprawami tybetańskimi, a jego miejsce zajął Kubilaj (ok. 1253). Ponieważ Sakja Pandita nie żył od 1251, nowy zwierzchnik Tybetu zaprosił do siebie, pierwszego świadomie reinkarnującego lamę, II Karmapę Karma Paksziego. Zgodnie z legendą nawrócił on Kubilaja na buddyzm, odmówił jednak gdy ten zaproponował mu miejsce u swojego boku. Nie mając innego wyboru nowo nawrócony chan uczynił nowego przywódcę tradycji sakja, nieletniego Pagpę (od 1244 mongolskiego zakładnika) swoim nadwornym lamą. Ta religijna relacja, zwana "yon mchod", a w anglojęzycznych pracach tybetologicznych "patron - priest" (patron i jego kapłan) miała w przyszłości silnie zaważyć na dziejach Tybetu. Był to bowiem osobisty związek patrona, który w zamian za duchowe wsparcie, zapewniał wojskową ochronę swojemu lamie i reprezentowanej przez niego szkole. Pagpa, pomimo młodego wieku okazał się właściwą osobą na właściwym miejscu, szybko otrzymał również swój pierwszy tytuł "guoshi", co w wolnym tłumaczeniu oznacza „urzędowego nauczyciela”.
W czasach dynastii Yuan.
Podobnie jak w przypadku pozostałych prowincji zwanych „zewnętrznymi” wraz z zakończeniem podboju w Tybecie przeprowadzono cenzus (1268). Na jego podstawie rejon Ü-Cangu podzielono na trzynaście miriarchii (okręgów dziesięciotysięcznych), ustalono trybut, wyznaczono milicję oraz zorganizowano, będącą oczkiem w głowie władców mongolskich, służbę pocztową.
W wyniku przedwczesnej śmierci Pjagna Dordże, na stanowisko zarządcy mianowano wieloletniego, ustanowionego jeszcze przez Sakja Panditę, administratora szkoły sakja Szakja Bzanpo (Wylie "Śākya-bzaṅ-po"). To najprawdopodobniej dla niego stworzono tytuł "dpoczen" (Wylie "dpon c'en", wielki przywódca) po czym powierzono mu cywilny zarząd nad krajem. Nowy zarządca rozpoczął wielką rozbudowę klasztoru Sakja, której osią była fundacja "Wielkiej Świątyni" (Wylie "Lha-khang chen-mo"), będącej de facto fortecą w stylu mongolskim. Pagpę faktycznego zwierzchnika Tybetu obowiązki zatrzymywały na dworze chana (stworzył m.in. wzorowane na tybetańskim mongolskie pismo zwane „kwadratowym”).
Sytuacja wewnętrzna Tybetu wbrew pozorom uległa w tym czasie znacznej komplikacji. System apanaży, wprowadzony przez kagana Mongke, prowadził bowiem do bezpośrednich związków (patron i jego kapłan) mongolskich książąt z poszczególnymi buddyjskimi szkołami (i klanami). Przerażenie jakie początkowo wzbudzali Mongołowie ustąpiło, kiedy szkoły zaczęły dostrzegać korzyści we współpracy. Relacje te skutkowały związkami wiecznie zwalczających się szkół z równie skłóconymi przedstawicielami mongolskiej generalicji. Linie podziału jakie ujawniły się w czasie kurułtaju roku 1260 zaczęły dzielić również Tybet. Pierwsza odsłona narastającego konfliktu miała miejsce w 1267, a wystąpienia niechętnej sakjapom tradycji drikung kagju trwały aż do 1290.
W 1279 Mongołowie zakończyli podbój Chin, a rok później Kubilaj założył nową, chińsko-mongolską dynastię Yuan. Sytuację w Tybecie dodatkowo skomplikowała śmierć Pagpy. Ponieważ zajściu towarzyszyło wiele niejasności, podejrzenie padło na kolejnego po Szakja Bzanpo, z nieznanych powodów wcześniej zdjętego z funkcji, zarządcę ("dpoczena") Kunga Bzanpo (Wylie "Kundga' bzang-po"). Reakcja Mongołów była stanowcza i już w 1281 oddział zbrojnych w liczbie siedmiu tys., wzmocniony milicją z Amdo, wkroczył do Tybetu. Byłego administratora pomimo zapewnień o niewinności, stracono, a Pagpę na dworze mongolskim zastąpił syn Pjagna Dordże Dharmapālarakṣitą (zm. 1287).
W roku 1285 wybuchła kolejna rebelia drikung kagju, która doprowadziła do zniszczenia jednego z klasztorów i śmierci opata. W dwa lata później sytuacja zaogniła się do tego stopnia, iż można ją spokojnie nazwać wojna domową. Do walki po stronie rebeliantów włączyli się niechętni dynastii Yuan, dowodzeni przez Kajdu-chana Mongołowie Zachodni, wobec czego siły wierne szkole sakja, pod wodzą nowego "dpoczena" Aglena (Wylie "Ag-Ien rDo-rje-dpal") wsparte zostały wojskami cesarskimi. Połączone armie pokonały rebeliantów i ich sojuszników w 1288, a w 1290 zburzono główny klasztor linii drikung, zgodnie z przekazem zabijając 10 tys. osób. Dominacja koalicji Yuan-sakja pozostała niepodważona.
Kubilaj-chan zmarł 18 lutego 1294, a dla Tybetu rozpoczął się okres stopniowego zaniku zainteresowania jego sprawami ze strony dworu pekińskiego. System dziedzicznej sukcesji oraz zbyt wielu pretendentów zaczął także dezintegrować rządząca szkołę sakja. W tej sytuacji na pierwszy plan wysunęła się postać ambitnego miriarchy okręgu Nedong Jangczub Gjalcena (Wylie "Byang-chub rGyal-mtshan"). Wobec zaistniałych okoliczności zdołał on sobie podporządkować niemal wszystkie trzynaście miriarchii (zajmując nawet główną siedzibę sakjapów), a następca Kubilaj-chana zajęty problemami wewnętrznymi został zmuszony do zatwierdzenia "status quo". Po roku 1368 Tybetańczycy bez rozgłosu zrzucili pozostałe oznaki mongolskiej dominacji, wykorzystując ostateczne wyparcie Mongołów z Chin. Nowa dynastia zaczęła skrzętnie usuwać wszelkie ślady obcego panowania, w sferze symbolicznej chętnie odwołując się do czasów okresu imperialnego. Najważniejszej z pozostałości, ponownej jedności, nikt jednak nie negował.
Administracja w czasach dynastii Yuan.
Struktury centralne.
Początkowo na dworze mongolskim nie przewidziano miejsca dla jednostki odpowiedzialnej wyłącznie za sprawy Tybetu. Kagan zajmował się nimi doraźnie wspomagany radą Pagpy oraz na bieżąco wyposażany w informacje dostarczane przez dowódców okręgów nadgranicznych. Ponieważ "guoshi" odpowiedzialny był nie tylko za sprawy tybetańskie, ale również za nadzorowanie całego buddyjskiego kleru imperium, w momencie jego dłuższej nieobecności (np. podróż Pagpy do Tybetu w 1265), ujawniała się potrzeba powołania do życia wspierającego go w obowiązkach urzędu. Jednostkę nazwano "zongzhi yuan" i zorganizowano ją wokół pełnomocnictw posiadanych przez "guoshi".
W 1269 lub w początkach 1270 Pagpie nadano tytuł "dishi" (cesarski nauczyciel) oddając mu jednocześnie zwierzchność nad trzynastoma miriarchiami Tybetu. Pomimo iż awans motywowano opracowaniem przez niego nowego pisma, wydaje się jednak, że nagrodę przyznano mu raczej za skuteczne utrwalanie mongolskiej administracji. "Dishi" był urzędem dworu cesarskiego, który do końca rządów dynastii Yuan, sprawowało łącznie dziewięć osób, zawsze duchownych linii sakja. Pomimo związanych z nim licznych zaszczytów, "dishi" miał niewielkie możliwości działania wbrew interesowi mongolskiemu.
Po śmierci Pagpy (1280) w zarządzaniu sprawami Tybetu nastąpiły duże zmiany. Przywrócono urząd, znany jeszcze z czasów panowania dynastii Tang, odpowiedzialny za buddyjskie datki i rytuały dworu cesarskiego. Jednostkę tę przez kilka kolejnych lat stopniowo ewoluującą, w 1288 nazwano "xuanzheng yuan", co przetłumaczyć można jako Departament do spraw buddyjskich i Tybetu. Była to jedna z pięciu najwyższych instytucji imperium uzupełniająca dotychczasową strukturę nadzoru. 
Urzędy cesarskie w Centralnym Tybecie.
W 1260 nastąpił demontaż systemu apanaży oraz związane z tym odwołanie urzędowych przedstawicieli poszczególnych książąt ("yul bsruṅs", protektorów, z wyjątkiem protektora linii pagmodru, reprezentującego interesy chana Hulegu). W wyniku poczynionych zmian Tybet nie stał się jednak regularną prowincją, ale wyposażono go w instytucje charakterystyczne dla tzw. prowincji granicznych. Cały obszar tybetańskojęzyczny podzielono na trzy regiony ("čölge") "Tufan", czyli dzisiejsze Amdo, "Xifan" (Kham) oraz "Wusizang" (Ü-Tsang), przy czym zwierzchnictwo Pagpy ograniczało się jedynie do ostatniego z wymienionych, podzielonego na trzy okręgi ("lu") Ü, Cang oraz Nari (Wylie "mNa'ris").
Rząd Tybetu ustanowił Urząd d.s. Pacyfikacji ("xuanwei [shi] si"), który miał najprawdopodobniej pośredniczyć w procesie decyzyjnym pomiędzy prowincją a Departamentem d.s. buddyjskich i Tybetu. Zakres jego kompetencji obejmował również nadzór nad lokalną administracją, w tym jej zarządcą w osobie "dpoczena". Kadra urzędnicza składała się z pięciu komisarzy, dwóch asystentów, szefa policji oraz innych pomniejszych oficjeli. Wszyscy opłacani byli pieniędzmi papierowymi, których liczne pozostałości odnaleziono w nowo wybudowanej Lhakan Czenmo, służącej najpewniej za główną siedzibę cesarskich urzędników. Większość z nich stanowili Mongołowie i Tybetańczycy, źródła nie wspominają o Chińczykach.
"Dpoczena", będącego zazwyczaj osobą świecką, wyznaczał cesarz za pomocą Departamentu d.s. buddyjskich i Tybetu. Czyniło go to urzędnikiem cesarskim, odpowiedzialnym za autonomiczną tybetańską administrację, działającą pod kontrolą miejscowego Urzędu d.s. Pacyfikacji.
Cenzus.
Cenzus, trybut, milicja i służba pocztowa stanowiły cztery filary mongolskiej dominacji. Wraz ze stłumieniem pierwszego wystąpienia mnichów drikung kagju (1268) przystąpiono do przeprowadzenia cenzusu, który miał pozwolić na oszacowanie stanu ludnościowego prowincji. Nad jego przeprowadzeniem czuwał pierwszy "dpoczen", dawny zarządca klasztoru sakja Szakja Bzanpo, którego doświadczenie administracyjne, zdolności organizacyjne, a przede wszystkim znajomość miejscowych realiów okazały się dla tego celu nieodzowne. Cenzus (Wylie "dud graṅs rtsis pa") przeprowadziły dwie grupy tybetańskich urzędników, z których pierwsza działała na terenie pokrywającym się z dzisiejszym regionem Ü (Wylie "dBus"), a druga Cang (Wylie "gTsaṅ").
W całym mongolskim imperium, podstawową jednostką dla celów spisowych było domostwo ("hor dud", mongolski dym), na które składała się sześcioosobowa rodzina (wliczano również służbę), mieszkająca w domu wspartym na przynajmniej pięciu filarach, obrabiająca pas ziemi wystarczający do wysiewu dwunastu buszli zboża i posiadająca trzy woły pociągowe, dwie kozy i cztery owce. Spis obejmował więc tylko warstwy ludności od średniego chłopstwa wzwyż, pomijając tak ważny element tybetańskiego społeczeństwa jak koczowniczy pasterze.
Cenzus pozwalał na stworzenie systemu administracyjnego, który tworzyła struktura oparta o „mongolski dym”. Pięćdziesiąt domostw tworzyło jednostkę zwaną "rta mgo" (koński łeb), dwa "rta mgo" formował z kolei "brgya skor" (setkę), a dziesięć „setek” "stoṅ skor" (jednostkę tysięczną). Na dziesięć jednostek tysięcznych składała się w miriarchia (okręg dziesięciotysięczny), których w Centralnym Tybecie wyznaczono trzynaście.
Zachowany do naszych czasów rejestr w formie papierowego zwoju sporządzonego przez samego Szakję Bzanpo informuje, że w wyniku spisu doliczono się około 37 tys. domostw ("hor dud"), co odpowiada ok. 222 tys. osób. Liczba ta wskazuje jednak tylko tych Tybetańczyków, którzy należeli do rodzin poddanych spisowi i nie powinna być brana pod uwagę przy szacowaniu całej populacji.
Miriarchie, podatki, milicja i służba pocztowa.
Miriarchie były najwyższym okręgiem stworzonym na bazie mongolskiego dymu, a na jej czele stał podległy "dpoczenowi" miriarcha. W Centralnym Tybecie wyznaczono trzynaście takich jednostek, do których zaliczano: 
Mongolski cenzus stanowił bazę dla ustalenia powinności fiskalnych. Głównymi zobowiązaniami, jakich Mongołowie oczekiwali od Tybetańczyków były trybut, milicja oraz siła robocza. Podatek stanowił najprawdopodobniej płaconą w naturze dziesięcinę. W przekazach źródłowych znane są tylko dwie sytuacje w których zwołano milicję: 1290 czyli walki z drikung kagju oraz 1347 próba powstrzymania postępów Jangczub Gjalcena. Milicja pozostawała do dyspozycji "dpoczena", a za utrzymanie poszczególnych kontyngentów odpowiadały poszczególne miriarchie.
Służba pocztowa była systemem nerwowym imperium mongolskiego. W Tybecie pierwsze stacje powstały w czasach kagana Mongke, w regionach Amdo i Kham (1253–1257). W Centralnym Tybecie służbę pocztową wprowadzono w 1269, a cały szlak pomiędzy granicą z Chinami a klasztorem Sakja liczył 27 odcinków, za utrzymanie których odpowiedzialne były również miriarchie. System pocztowy zapoczątkowany przez Mongołów przetrwał w Tybecie do 1959 roku.

</doc>
<doc id="3218429" url="https://pl.wikipedia.org/wiki?curid=3218429" title="Rune Stordal">
Rune Stordal

Rune Stordal (ur. 8 kwietnia 1979 w Bergen) – norweski łyżwiarz szybki, złoty medalista mistrzostw świata.
Kariera.
Największy sukces w karierze Rune Stordal osiągnął w 2005 roku, kiedy zwyciężył w biegu na 1500 m podczas dystansowych mistrzostw świata w Inzell. W zawodach tych wyprzedził bezpośrednio Erbena Wennemarsa z Holandii oraz swego rodaka, Evena Wettena. Był to jednak jedyny medal wywalczony przez niego na międzynarodowej imprezie tej rangi. Stordal jeszcze tylko raz wystąpił na mistrzostwach świata - w 2003 roku zajął 30. miejsce podczas sprinterskich mistrzostw świata w Calgary. Wielokrotnie startował w zawodach Pucharu Świata, ale nigdy nie stanął na podium. Najlepsze wyniki osiągnął w sezonie 2004/2005, kiedy był dziesiąty w klasyfikacji końcowej na 1500 m. Nigdy nie wystąpił na igrzyskach olimpijskich. W 2006 roku zakończył karierę.

</doc>
<doc id="3218431" url="https://pl.wikipedia.org/wiki?curid=3218431" title="Mistrzostwa Europy w Lekkoatletyce 2014 – trójskok mężczyzn">
Mistrzostwa Europy w Lekkoatletyce 2014 – trójskok mężczyzn

Trójskok mężczyzn – jedna z konkurencji technicznych rozgrywanych podczas lekkoatletycznych mistrzostw Europy na Letzigrund Stadion w Zurychu.
Tytułu mistrzowskiego z 2012 bronił Włoch Fabrizio Donato.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskich lekkoatletów przed rozpoczęciem mistrzostw.

</doc>
<doc id="3218435" url="https://pl.wikipedia.org/wiki?curid=3218435" title="Mistrzostwa Europy w Lekkoatletyce 2014 - trójskok mężczyzn">
Mistrzostwa Europy w Lekkoatletyce 2014 - trójskok mężczyzn



</doc>
<doc id="3218436" url="https://pl.wikipedia.org/wiki?curid=3218436" title="River Rouge">
River Rouge



</doc>
<doc id="3218437" url="https://pl.wikipedia.org/wiki?curid=3218437" title="Euphoria (album)">
Euphoria (album)



</doc>
<doc id="3218453" url="https://pl.wikipedia.org/wiki?curid=3218453" title="Ralf van der Rijst">
Ralf van der Rijst

Ralf van der Rijst (ur. 16 marca 1977 w Woerden) – holenderski łyżwiarz szybki, srebrny medalista mistrzostw świata.
Kariera.
Największy sukces w karierze Ralf van der Rijst osiągnął w 2003 roku, kiedy zdobył srebrny medal w biegu na 1500 m podczas dystansowych mistrzostw świata w Berlinie. W zawodach tych rozdzielił na podium swego rodaka, Erbena Wennemarsa i Joeya Cheeka z USA. Był to jedyny medal wywalczony przez niego na międzynarodowej imprezie tej rangi. W tej samej konkurencji był też czwarty na rozgrywanych rok później mistrzostwach świata w Seulu, przegrywając walkę o medal z Erbenem Wennemarsem. W 2003 roku był też piąty na wielobojowych mistrzostwach Europy w Heerenveen. Tylko raz stanął na podium zawodów Pucharu Świata: 7 marca 2003 roku w Heerenveen był trzeci w biegu na 1500 m. Najlepsze wyniki osiągnął w sezonie 2003/2004, kiedy był czternasty w klasyfikacji końcowej 1500 m. Nigdy nie wystąpił na igrzyskach olimpijskich. W 2007 roku zakończył karierę.

</doc>
<doc id="3218482" url="https://pl.wikipedia.org/wiki?curid=3218482" title="Cmentarz prawosławny w Łowiczu">
Cmentarz prawosławny w Łowiczu

Cmentarz prawosławny w Łowiczu – prawosławna nekropolia w Łowiczu, przy ulicy Listopadowej 6.
Historia.
Cmentarz został założony w 1820 jako katolicki; jest najstarszym cmentarzem na terenie Łowicza. Od 1836 administrowany był przez wspólnotę prawosławną. Do 1914 pochowano na nim ponad 3000 osób. Po odzyskaniu niepodległości przez Polskę cmentarz – mimo likwidacji miejscowej parafii prawosławnej i zamknięcia cerkwi – nadal pozostawał czynny, jednak większość nagrobków uległa zniszczeniu (przetrwało kilkadziesiąt). Ostatni pochówek miał miejsce w 2023.

</doc>
<doc id="3218495" url="https://pl.wikipedia.org/wiki?curid=3218495" title="Oldřich Lajsek">
Oldřich Lajsek

Oldřich Lajsek (ur. 8 lutego 1925, zm. 2 października 2001) – czeski malarz, projektant, grafik i nauczyciel sztuki. Członek Związku Czechosłowackich Artystów, a także założyciel i przewodniczący artystycznego stowarzyszenia o nazwie Grupa Ośmiu Artystów. W 1985 roku Lajsek został uhonorowany państwowym wyróżnieniem za Wybitne Osiągnięcia. W swoim artystycznym dorobku ma ponad 3000 prac, spośród których 1800 trafiło do prywatnych kolekcji. 
Życie.
Lajsek urodził się 8 lutego 1925 roku w miejscowości Křesetice, położonej niedaleko Kutnej Hory w środkowych Czechach, pochodził z rodziny kupieckiej. W 1944 r. ukończył Wyższą Przemysłową Szkołę Mechaniki i Budowy Maszyn w Kutnej Horze. Podczas II wojny światowej uczestniczył w powstańczej organizacji Pięść, gdzie walczył przeciwko nazistom okupującym Czechosłowację. Po II wojnie światowej przeniósł się do Pragi, gdzie pracował w Czechosłowackim Związku Przemysłowym. W latach 1946-1950 studiował na Uniwersytecie Karola w Pradze i to w tym okresie odkrył w sobie artystyczne zdolności. W 1966 roku obronił kolejny dyplom z ekonomii. Po studiach pracował jako nauczyciel, między innymi od 1955 roku był profesorem w Szkole Sztuki Użytkowej w Pradze.
Lajsek osiągnął sukces w swojej artystycznej karierze stosunkowo szybko. W 1955 roku został zaakceptowany do towarzystwa Štursa, a później do VI střediska. Brał udział w konkursie na renowację Narodowego Teatru w Pradze. Od 1965 roku był członkiem Związku Czechosłowackich Artystów. W 1960 roku ustanowił własne stowarzyszenie o nazwie Grupa Ośmiu Artystów, którego był głównym przewodniczącym. Główne założenia tego związku obejmowały organizację edukacyjnych, artystycznych wydarzeń w okolicznych miasteczkach i poszukiwanie nowych miejsc do organizacji wystaw. W 1985 roku został uhonorowany przez prezydenta Republiki Czeskiej państwowym wyróżnieniem za Wybitne Osiągnięcia. Zmarł 2 października 2001 roku w Pradze w wieku 76 lat.
Obrazy.
Jego prace malarskie były bardzo różnorodne gatunkowo. Lajsek tworzył obrazy abstrakcyjne, realistyczne i surrealistyczne. Jednakże nurt z którego zasłynął to malarstwo krajobrazowe, w obrębie którego był uznany za jednego z lepszych czechosłowackich artystów swego czasu. Lajsek inspirował się swoim rodzinnym regionem, praskimi ulicami a także swoimi zagranicznymi podróżami do Grecji i Jugosławii.

</doc>
<doc id="3218510" url="https://pl.wikipedia.org/wiki?curid=3218510" title="II Batalion Szturmowy Odwet">
II Batalion Szturmowy Odwet

II Batalion Szturmowy „Odwet”, Batalion „Odwet II” – zgrupowanie Armii Krajowej sformowane we wrześniu 1943 roku w 4. Rejonie V Obwodu AK warszawskiego Mokotowa, uczestniczące w powstaniu warszawskim.
Geneza.
Tradycja batalionu sięga grudnia 1939 roku, gdy tworzyły się zalążki 2 kompanii, której dowództwo objął we wrześniu 1940 roku ppor. saperów Juliusz Sobolewski „Roman”, oficer Samodzielnej Grupy Operacyjnej „Polesie” gen. Franciszka Kleeberga. Trzy lata później mokotowska kompania przekształciła się w batalion szturmowy „Odwet”, który został sformowany we wrześniu 1943 roku i podlegał dowództwu 4. Rejonu V Obwodu AK na Mokotowie. W rejonie tym istniały 2 zgrupowania: I Zgrupowanie, czyli Batalion Zygmunta (około 250 żołnierzy), II Zgrupowanie (Batalion „Odwet”, w sile około 650 osób, w tym 103 przeszkolone sanitariuszki i łączniczki) oraz grupa artyleryjska „548” (grupa artyleryjska „Granat”, około 320 żołnierzy”).
Dowódcą batalionu był por. Juliusz Sobolewski „Roman”. 
Powstanie warszawskie.
Zasoby/wyposażenie, koncentracja i zadania.
Przed 1 sierpnia nie dotarł transport uzbrojenia, co spowodowało, że batalion był słabo uzbrojony: posiadał 300 granatów; 3 pistolety maszynowe, 3 karabiny, 30 pistoletów. Miejscem koncentracji „Odwetu II” była Kolonia Staszica. Stawiło się na nią 530 powstańców i sanitariuszek. Podstawowym zadaniem jednostki w Godzinie „W” było natarcie na koszary SS (Stauferkaserne) przy ul. Rakowieckiej oraz koszary wojsk przeciwlotniczych (Flakkaserne) od strony Pola Mokotowskiego, gmach Szkoły Głównej Gospodarstwa Wiejskiego i baterię obrony przeciwlotniczej (4 działa ciężkie i 2 działka szybkostrzelne) na Polu Mokotowskim. Koszary Stauferkaserne były wyjątkowo dobrze uzbrojone: stacjonowały tam 2 niemieckie bataliony: batalion ochrony SS pod dowództwem obersturmfürera Martina Patza i 3 batalion grenadierów pancernych SS: w sumie 600 dobrze uzbrojonych żołnierzy wzmocnionych wydzieloną z 5 Dywizji Pancernej SS „Viking” kompanią czołgów, wyposażoną w 4 czołgi Panzerkampfwagen VI Tiger, popularnie zwane „tygrysami” (ponadto 1 pantera, 4 PK IV i 1 działo samobieżne). Cały teren Pola Mokotowskiego był otoczony drutem kolczastym i sześcioma gniazdami ckm-ów.
1 sierpnia.
"Ordre de bataille" na Godzinę „W”.
1 kompania – ppor. Juliusz Sobolewski „Roman” (pierwotnie mianowany oficer nie stawił się na koncentrację)
2 kompania – ppor. rez. Zbigniew Skrzywanek „Zbyszek”
3 kompania – ppor. NN „Zygmunt”
4 kompania – ppor. Romuald Jakubowski „Żegota” (zastępca dowódcy batalionu )
Działania w powstaniu.
Powstańcom udało się zająć koszary artylerii przeciwlotniczej na ul. Puławskiej. Mimo słabego uzbrojenia, batalion podjął również próbę natarcia na Stauferkaserne w okolicy skrzyżowania ul. Rakowieckiej i ul. Puławskiej. Do uderzenia poszła jedna kompania. Ponieważ był to dzień, Pole Mokotowskie okazało się niemożliwe do przekroczenia. Kompania poniosła duże straty.
Wobec niedostarczenia obiecanej broni ppor. „Roman” nie mógł uderzyć siłą całego batalionu w kierunku ul. Rakowieckiej. Zdecydował zaatakować kwatery oficerów artylerii przeciwlotniczej w willach przy ul. Sędziowskiej 3 i 5, aby dozbroić swój oddział. W tym celu wydzielił dwie grupy szturmowe, które zaatakowały obiekty – osobiście dowodził jedną z nich. Atak powstańców został krwawo odparty. 
Niemcy z Rakowieckiej przystąpili do kontrataku. Od 1 do 9 sierpnia na terenie Kolonii Staszica zginęło co najmniej dwudziestu – dwudziestu pięciu żołnierzy „Odwetu II”. „Roman”, kwaterujący przy ul. Prezydenckiej 10, rozpuścił nieuzbrojoną część oddziału, pozostawiając żołnierzom do wyboru przedzieranie się na Ochotę, Mokotów lub do Południowego Śródmieścia. Większość okrążonych przez niemieckie siły żołnierzy batalionu przedostała się do Śródmieścia Południe, gdzie walczyła w szeregach Batalionu „Golski”. Pozostali przedostali się na Mokotów, zasilając szeregi Pułku „Baszta”. Sam Sobolewski przeszedł w nocy z 9 na 10 sierpnia w ostatniej grupie na czele reszty swoich ludzi do Śródmieścia, docierając na odcinek opanowany przez Batalion „Golski”. Oddział zajął kwatery w budynku Architektury przy ul. Lwowskiej 12. Tam z resztek swoich żołnierzy (około 160 strzelców i około 60 sanitariuszek i łączniczek) Sobolewski zorganizował dwie kompanie, stanowiące odtąd odwód Batalionu „Golski”, obejmując dowodzenie 4 kompanią Odwodową „Odwet”. Jego żołnierze walczyli w obronie Politechniki oraz utrzymywali posterunki przy ul. Noakowskiego.
"Ordre de bataille" na 3 sierpnia.
1 kompania – por. Juliusz Sobolewski „Roman”
2 kompania – ppor. Zbigniew Skrzywanek „Zbyszek”
3 kompania – NN „Zygmunt”
4 kompania – por. Romuald Jakubowski „Żegota”
1 Szwadron Strzelców Motorowych – por. Stanisław Śliwiński „Safo”
Wrzesień.
Od 15 września dowódcą 3 kompanii Batalionu „Odwet II” walczącego w strukturach Zgrupowania „Golski” był kpt. cichociemny Tadeusz Jaworski „Bławat”.
Juliusz Sobolewski „Roman” we wrześniu znalazł się w Kompanii Szturmowej „Felek” (która 1 sierpnia zdobyła kampus SGGW przy ul. Rakowieckiej 26/30). 21 września dowodził tą kompanią, gdy została włączona do 10 Dywizji Piechoty AK im. Macieja Rataja.
27 września Mokotów skapitulował. Łączne straty Batalionu „Odwet II” to około dziewięćdziesięciu poległych.
Symbole Batalionu „Odwet II”.
Odznaka.
Odznakę batalionu zaprojektowano w 1943 roku i wyprodukowano około 40 sztuk. Nadawano ją wyróżniającym się żołnierzom oddziału, do wybuchu powstania warszawskiego wręczono ich kilkanaście. Odznakę tę zaprojektował Henryk Gostyński „Grey”, Który został aresztowany przez Gestapo 4 kwietnia 1944 roku. Więziony na Pawiaku, przesłuchiwany w alei Szucha. Rozstrzelany około miesiąc później prawdopodobnie na terenie getta.
Marsz Batalionu „Odwet II”.
Marsz Batalionu „Odwet II” narodził się na wiosnę 1943 roku, jeszcze jako piosenka 2 kompanii do słów Stanisława Kiewlicza „Staśka” i Janusza Kozłowskiego, śpiewana na melodię "Marsz Lwowskiej Podchorążówki". Marsz wykonany został po raz pierwszy przez organistę w kościele Św. Trójcy na Solcu w Warszawie na zakończenie mszy, w której uczestniczyła prawie cała kompania. Jak pisze Janusz Kozłowski, „cud, że nie było wówczas wsypy”. Od tej pory obaj twórcy Marszu jeździli na wszystkie zbiórki konspiracyjne 2 kompanii, odbywające się w różnych punktach, i uczyli pieśni wszystkich żołnierzy należących do „Odwetu”. Podczas powstania śpiewano piosenkę nie tylko na kwaterach batalionu, ale i w innych zgrupowaniach powstańczych. Słowa pieśni były następujące:
Niektórzy żołnierze Batalionu „Odwet II”.
W lipcu 1944 roku w skład batalionu wchodziło około 650 żołnierzy. Na stronie zawierającej biogramy powstańców prowadzonej przez Muzeum Powstania Warszawskiego w sierpniu 2014 roku znajdowało się 556 profili osób związanych z Batalionem „Odwet II”. Do żołnierzy i osób związanych z Batalionem należeli m.in.:
Upamiętnienie.
Na warszawskiej Ochocie, przy ul. Wawelskiej 28 znajduje się pomnik w formie głazu z napisem: „W tym miejscu 1 sierpnia 1944 r. żołnierze Armii Krajowej Batal. Szturmowego „Odwet” i I Szwadronu Strzelców Motorowych rozpoczęli walkę o niepodległą i wolną Polskę – sierpień 1994”.
Batalion w literaturze.
Maria Sułowska-Dmochowska poświęciła Batalionowi „Odwet II” dwie książki:

</doc>
<doc id="3218558" url="https://pl.wikipedia.org/wiki?curid=3218558" title="Posłowie na Sejm kontraktowy">
Posłowie na Sejm kontraktowy



</doc>
<doc id="3218562" url="https://pl.wikipedia.org/wiki?curid=3218562" title="Wouter Olde Heuvel">
Wouter Olde Heuvel

Wouter Olde Heuvel (ur. 18 sierpnia 1986 w Losser) – holenderski łyżwiarz szybki, trzykrotny medalista mistrzostw świata.
Kariera.
Pierwsze sukcesy w karierze osiągnął w 2005 roku, kiedy zdobył dwa medale podczas mistrzostw świata juniorów w Seinäjoki. W wieloboju zajął drugie miejsce za swym rodakiem, Svenem Kramerem, a wspólnie z kolegami z reprezentacji zwyciężył w biegu drużynowym. Takie same wyniki uzyskał na rozgrywanych rok później mistrzostwach świata juniorów w Erfurcie. Wśród seniorów pierwsze medale wywalczył podczas dystansowych mistrzostw świata w Nagano w 2008 roku. W biegu na 5000 m był drugi, rozdzielając Svena Kramera i Włocha Enrico Fabrisa. Ponadto wspólnie z Kramerem i Erbenem Wennemarsem zwyciężył w biegu drużynowym. Drużyna holenderska w składzie Kramer, Olde Heuvel i Carl Verheijen zwyciężyła także na mistrzostwach świata w Richmond w 2009 roku. W tym samym roku Olde Heuvel zdobył brązowy medal podczas wielobojowych mistrzostwach Europy w Heerenveen, ustępując tylko z Kramerowi i Håvardowi Bøkko z Norwegii. Miesiąc później był też czwarty na wielobojowych mistrzostwach świata w Hamar, gdzie w walce o medal lepszy był Enrico Fabris. Kilkukrotnie stawał na podium indywidualnych zawodów Pucharu Świata, odnosząc jedno zwycięstwo: 25 listopada 2011 roku w Astanie wygrał bieg na 1500 m. Najlepsze wyniki osiągnął w sezonie 2007/2008, kiedy był piąty w klasyfikacji końcowej 5000/10 000 m. Nigdy nie wystąpił na igrzyskach olimpijskich.
Jego brat, Remco Olde Heuvel, również był panczenistą.

</doc>
<doc id="3218600" url="https://pl.wikipedia.org/wiki?curid=3218600" title="Carabus">
Carabus

Biegacz ("Carabus") – rodzaj dużych i średniej wielkości drapieżnych chrząszczy z rodziny biegaczowatych, podrodziny Carabinae i plemienia Carabini. Obejmuje blisko 900 gatunków, zamieszkujących państwo holarktyczne, głównie krainę palearktyczną. Występują w różnych środowiskach, preferując lasy. Większość nielotna. Kilka gatunków jest zagrożonych.
Taksonomia.
Rodzaj "Carabus" opisany został w 1758 roku przez Karola Linneusza w dziesiątej edycji "Systema Naturae". Opisał on wówczas 31 jego gatunków, z których pięć zalicza się do niego współcześnie: "C. coriaceus", "C. granulatus", "C. nitens", "C. hortensis" i "C. violaceus". Gatunkiem typowym rodzaju został "Carabus granulatus".
Opis.
Owady dorosłe.
Chrząszcze średniej wielkości lub duże, osiągające od 12 do 50 lub 60 mm długości ciała. Oczy dobrze rozwinięte. Żuwaczki bez poprzecznego bruzdkowania. Trzeci człon czułków pozbawiony kila. Pokrywy bez obrzeżenia przypodstawowego (ang. "basal margin"). Rzeźba pokryw bardzo rozmaita. Tylne skrzydła zredukowane u większości gatunków. Biodra tylnej pary odnóży nieodgraniczone, stykające się ze sobą.
Poczwarki.
Poczwarki biegaczy są wolne i należą do „adecticous type”, tj. poczwarek o nieruchomych, niefunkcjonalnych żuwaczkach. Pterotheca ułożona jest ukośnie po obu stronach ciała. Odwłok mają ruchomy. W ich budowie widoczne są prymitywne cechy larw, takie jak obecność 3 par stemmata i rozszerzenia urotergalne oraz postaci dorosłych, jak nabrzmiałości podotekalne u samców.
Larwy.
Ciało larw tęgie, ciemniejsze i silniej zesklerotyzowane niż u rodzaju "Calosoma". Ubarwione są zwykle czarno lub ciemnobrązowo. Czułki długością zbliżone do żuwaczek, a drugi człon najdłuższy. Czoło i nasale różnorodne. Jeśli nasale czterozębne, to tylko z małym środkowym wcięciem. Hypodon często dobrze rozwinięty, tworzący środkowy ząb. Adnasalia wystające. Elementy aparatu gębowego często smuklejsze niż u "Calosoma". Żuwaczki z zakrzywionym retynakulum i wyraźnym penicillusem. Głaszczki wargowe o ostatnim członie często dwupłatowato zakończonym, z których każdy płat wyposażony w sensilla. Szew epikranialny bardzo krótki. Tergity poprzeczne, często silnie wystające ku tyłowi w kątach tylnych. Epipleuryty często częściowo lub całkowicie podzielone na przednią i tylną część. Skleryty brzuszne zlane na 8 i 9 segmencie. Przysadki odwłokowe zesklerotyzowane, o wierzchołkach spiczastych, wyposażone w dwa dodatkowe wyrostki lub rogi.
Biologia i ekologia.
Biegacze zasiedlają lasy, łąki i uprawy, przy czym większość gatunków związanych jest z lasami. Rozsiedlone są od gór subtropikalnych i rejonu śródziemnomorskiego po tereny alpejskie i arktyczne.
Zarówno imagines, jak i larwy są drapieżne. W skład ich pożywienia wchodzą dżdżownice, ślimaki, gąsienice i wiele innych owadów. Zjadają także świeżą padlinę. Owady dorosłe gatunków malakofagicznych (tj. wyspecjalizowane w jedzeniu ślimaków) mają albo powiększoną głowę i tułów oraz potężne żuwaczki umożliwiające skruszenie muszli, albo zwężoną głowę pozwalającą na penetrację tejże przez jej właściwy otwór. Larwy tych gatunków charakteryzują się zwykle ryjkowatą epistomą. Do ślimakożerców należą głównie Procrustimorphi i Archiferi, a prawdopodobnie także podrodzaj "Lipaster". Inni przedstawiciele Carabogenici specjalizują się w polowaniu na dżdżownice. Do grup owadożerców, żywiących się głównie larwami motyli i muchówek, należą m.in.: "Euleptocarabus", "Leptocarabus", "Pentacarabus". Niektóre gatunki, jak biegacz gruzełkowaty, potrafią polować pod wodą.
Przedstawiciele większości gatunków aktywni są nocą.
W celach obronnych biegacze potrafią rozpylać kwas z gruczołów odbytowych oraz ślinić się sokami trawiennymi.
Jaja składane są do gleby, zwykle pojedynczo. Rozwój larwalny trwa kilka tygodni. Przepoczwarczenie również zachodzi w glebie.
Rozprzestrzenienie.
Chrząszcze z tego rodzaju zamieszkują Europę, Azję, Afrykę Północną i Amerykę Północną. Większość gatunków jest palearktyczna, a tylko 11 zasiedla Nearktykę. Do fauny europejskiej należy 136 gatunków. W Polsce występuje 28 gatunków.
Zagrożenia i ochrona.
Gatunki z tego rodzaju charakteryzują się słabą siłą dyspersyjną, przez co są wrażliwe na fragmentację habitatu i zmiany środowiska. Z tego względu służą jako dobre bioindykatory. Wykorzystywane są zwłaszcza do badania odpowiedzi zbiorowisk owadów na fragmentację ekosystemów leśnych i intensyfikację rolnictwa. Kilka gatunków jest zagrożonych wyginięciem. Dwa gatunki znajdują się w Czerwonej księdze gatunków zagrożonych International Union for Conservation of Nature: biegacz pomarszczony w kategorii bliskich zagrożenia ("Near Threatened") i "Carabus olimpiae" w kategorii narażonych ("Vulnerable"). Drugi z nich wymieniony jest załącznikach II i IV dyrektywy siedliskowej.
W Polsce do 2014 roku wszystkie gatunki z rodzaju "Carabus" objęte były ścisłą ochroną gatunkową. W październiku 2014 weszło w życie nowe rozporządzenie według którego ochroną ścisłą objęte są 4 gatunki: biegacz Bessera, biegacz Fabrycjusza, biegacz Zawadzkiego i biegacz gruzełkowaty, a ochroną częściową 18 gatunków: biegacz zielonozłoty, biegacz bagienny, biegacz wypukły, biegacz skórzasty, biegacz wspaniały, biegacz gładki, biegacz pomarszczony, biegacz dołkowany, biegacz obrzeżony, biegacz Menetriesa, biegacz szykowny, biegacz karpacki, biegacz problematyczny, biegacz stepowy, biegacz Scheidlera, biegacz leśny, biegacz transylwański i biegacz Ulricha. Dwa gatunki – biegacz bagienny i biegacz Fabriciego – znajdują się w Polskiej czerwonej księdze zwierząt. Z kolei na Czerwonej liście zwierząt ginących i zagrożonych w Polsce znalazły się gatunki: biegacz Bessera w kategorii wymarłych lub prawdopodobnie wymarłych w Polsce, biegacz bagienny, biegacz Fabriciego i biegacz Menetriesa w kategorii zagrożonych, biegacz obrzeżony, biegacz leśny, biegacz szykowny i biegacz transylwański w kategorii narażonych, biegacz zwężony, biegacz dołkowany i biegacz stepowy w kategorii bliskich zagrożenia, a biegacz pomarszczony, biegacz karpacki i biegacz Scheidlera jako gatunki najmniejszej troski.
Na Słowacji jedynym biegaczem objętym ochroną gatunkową jest biegacz Menetriesa, umieszczony w kategorii "Ohrožené".
Ewolucja.
Pierwsze badania molekularne wskazywały, że główna radiacja podplemienia Carabina i powstanie rodzaju "Carabus" zaszły między 50 a 40 milionów lat temu, jednak według wyników współcześniejszych badań rodzaj ten jest młodszy i wyewoluował między 25,1, a 17,3 mln lat temu.
Dawniejsze klasyfikacje wskazywały, że pozycję bazalną w obrębie rodzaju zajmuje podrodzaj "Aptomopterus", a bardziej współczesne, że pozycję tę zajmują Spinulati lub Digitulati. W 2004 Deuve proponował uznanie za grupę bazalną Arcifera. Inne badania z 2004 roku wskazywały, iż grupą siostrzaną dla reszty rodzaju jest klad Arcifera+Spinulati, jednak analizy molekularne z 2012 przywróciły ten status Arcifera.
Prawdopodobnie wczesne zróżnicowanie w obrębie rodzaju następowało gwałtownie w ciągu 5 mln lat, zaczynając się od środkowomioceńskiego optimum klimatycznego i trwając dalej w czasie globalnego oziębienia. Wówczas to, w czasie burdygału i langu, pojawiły się wszystkie główne klady, tj. Arcifera, Crenolimbi, Spinulati, Multistriati i DALCN. Głównymi czynnikami wpływającymi na różnicowanie się biegaczy były: fragmentacja i przekształcenia lasów, ruchy tektoniczne i orogenezy. Porastające Eurazję w burdygale i langu wiecznie zielone ciepłolubne lasy, w związku z postępującym oziębieniem klimatu, ustępowały w serrawalu miejsca liściastym lasom mezotermicznym. Poprzez te lasy przedstawiciele rodzaju rozprzestrzenili się na cały kontynent, tworząc trzy linie o, w większości, nie nakładających się zasięgach. Multistriati, które pochodzą prawdopodobnie z rejonu Morza Śródziemnego, uległy zróżnicowaniu na 5 geograficznych kladów rozprzestrzenionych w różnych częściach Palearktyki. Drugą linię utworzyły Archicarabomorphi, występujące głównie w południowej Europie, Azji Mniejszej i Turkmenistanie oraz Lipastromorphi, występujące od wschodniej Europy po południową Syberię. Ostatnią zostały Neocarabi, które uległy zróżnicowaniu na trzy geograficzne klady i objęły zasięgiem Palearktykę i Nearktykę. Wszystkie te geograficzne klady pojawiły się we względnie krótkim czasie, wynoszącym około 1,8 mln lat.
Systematyka.
Devue, 2004.
W 2004 roku Thierry Deuve proponował następujący system, według którego do rodzaju tego należały 853 gatunki zgrupowane w 92 podrodzajach i 8 działach:
Spinulati 
Digitulati 
Lipastrimorphi 
Archicarabomorphi 
Tachypogenici 
Metacarabi 
Arcifera 
Neocarabi 
A. Anichtchenko et al., 2014.
W 2014 roku baza Carabidae of the World podaje 98 podrodzajów i 5 gatunków nie przypisanych do żadnego z nich, a w sumie 894 gatunki.
Gatunki "incertae sedis":

</doc>
<doc id="3218603" url="https://pl.wikipedia.org/wiki?curid=3218603" title="Biegacz">
Biegacz



</doc>
<doc id="3218707" url="https://pl.wikipedia.org/wiki?curid=3218707" title="Batalion Odwet II">
Batalion Odwet II



</doc>
<doc id="3218716" url="https://pl.wikipedia.org/wiki?curid=3218716" title="Ilie Văduva">
Ilie Văduva

Ilie Văduva (wym. []; ur. 1934 w Bukareszcie, zm. 1998) – rumuński polityk komunistyczny, minister spraw zagranicznych w latach 1985-1986, minister handlu zagranicznego i międzynarodowej współpracy od 26 sierpnia 1986 do maja 1998 i prezydencki doradca od grudnia 1988 do 22 grudnia 1989; aresztowany po upadku dyktatorskiego prezydenta Nicolae Ceaușescu; członek Wielkiego Zgromadzenia Narodowego.
Od 1979 był zastępcą członka Komitetu Centralnego Rumuńskiej Partii Komunistycznej; członkiem został w 1984. Văduva, który doradzał w sprawach ekonomicznych i nie posiadał wiedzy o stosunkach międzynarodowych, został zausznikiem Eleny Ceaușescu, która doprowadziła na skutek rozgrywek personalnych do wyznaczenia go na stanowisko ministra spraw zagranicznych w miejsce Ștefana Andrei, mimo większego doświadczenia i sukcesów politycznych tego drugiego. Văduva sprawował ten urząd szefa dyplomacji od 11 listopada 1985 do 26 sierpnia 1986. Przeważnie promował wizerunek Eleny Ceaușescu za granicą. Spotykał się również z presją Stanów Zjednoczonych w związku z łamaniem praw człowieka przez dyktaturę Nicolae Ceaușescu. W związku ze swoją niską skutecznością na urzędzie ministerialnym Văduva został przeniesiony na funkcję szefa resortu handlu zagranicznego i współpracy międzynarodowej. 21 maja 1988 został zwolniony przez rumuńskiego przywódcę za udział w przechowywaniu toksycznych odpadów w czarnomorskim porcie Sulina budząc w swoim środowisku skandal i oburzenie. Mimo to kilka miesięcy później powrócił do otoczenia prezydenta jako doradca.

</doc>
<doc id="3218718" url="https://pl.wikipedia.org/wiki?curid=3218718" title="Manfred Queck">
Manfred Queck

Manfred Queck (ur. 10 sierpnia 1941 w Johanngeorgenstadt, zm. 1 lipca 1977 tamże) – wschodnioniemiecki skoczek narciarski.
W 1968 wystartował na igrzyskach olimpijskich w zawodach indywidualnych na skoczni normalnej i dużej. Na skoczni normalnej zajął 14. miejsce z notą 205,4 pkt, a na dużej był 4. z notą 212,8 pkt.
Pięciokrotny medalista mistrzostw Niemiec: w 1967 zdobył złoto w zawodach drużynowych oraz brąz w indywidualnych na skoczni dużej, w 1968 wywalczył złoto w zawodach indywidualnych na skoczni normalnej oraz brąz w zawodach drużynowych, a w 1969 został wicemistrzem kraju w zawodach drużynowych.

</doc>
<doc id="3218719" url="https://pl.wikipedia.org/wiki?curid=3218719" title="Brigt Rykkje">
Brigt Rykkje

Johan Ingebrigt "Brigt" Rykkje (ur. 16 czerwca 1975 w Bergen) – holenderski łyżwiarz szybki pochodzenia norweskiego, brązowy medalista mistrzostw świata.
Kariera.
Brigt Rykkje urodził się w Norwegii, jego ojciec był Norwegiem, a matka Holenderką. Do Holandii przeprowadzi się w wieku 5 lat. W 1996 roku zaproponowano mu starty w reprezentacji Norwegii, na co się zgodził. W 1998 roku reprezentował Norwegię na igrzyskach olimpijskich w Nagano, zajmując 29. miejsce w biegu na 1500 m. Wypełnił także minimum kwalifikacyjne na swych koronnych dystansach 5000 i 10 000 m, ale na igrzyskach w biegach tych był tylko rezerwowym. Od 1999 roku ponownie reprezentował Holandię. Swój jedyny medal na arenie międzynarodowej wywalczył w 2007 roku, zajmując trzecie miejsce w biegu na 10 000 m podczas dystansowych mistrzostw świata w Salt Lake City. W zawodach tych wyprzedzili go jedynie dwaj Holendrzy: Sven Kramer oraz Carl Verheijen. Dwukrotnie stawał na podium indywidualnych zawodów Pucharu Świata, odnosząc jedno zwycięstwo: 15 listopada 1998 roku w Hamar wygrał bieg na 5000 m. Najlepsze wyniki osiągnął w sezonie 2006/2007, kiedy był dziewiąty w klasyfikacji końcowej 5000/10 000 m. W 2009 roku zakończył karierę.
Jego brat, Bjarne Rykkje, również był panczenistą.

</doc>
<doc id="3218730" url="https://pl.wikipedia.org/wiki?curid=3218730" title="Góra Popkowa">
Góra Popkowa

Góra Popkowa (377 m n.p.m.) – szczyt nad Niedźwiadą koło Dębicy na Pogórzu Strzyżowskim. Dobry punkt widokowy. Na wierzchołku znajduje się krzyż wzniesiony w 2005 r. z inicjatywy ks. Stanisława Zagórskiego jako podziękowanie za pontyfikat Jana Pawła II. Przez szczyt nie prowadzą żadne znakowane szlaki.

</doc>
<doc id="3218738" url="https://pl.wikipedia.org/wiki?curid=3218738" title="Dolina Górnej Łeby">
Dolina Górnej Łeby

Dolina Górnej Łeby (PLH220006) – specjalny obszar ochrony siedlisk sieci Natura 2000 obejmujący dolinę górnego odcinka rzeki Łeby na odcinku od miejscowości Kożyczkowo do mostu we wsi Paraszyno. Na wymienionym terenie znajduje się również Jezioro Osuszyno i Jezioro Sianowskie. Tak ujęty obszar zajmuje powierzchnię 2550,07 ha o długości ok. 50 km.
Dolina Górnej Łeby w wielu miejscach ma charakter podgórski ze zboczami przekraczającymi wysokość 100 m i kątem nachylenia 15 stopni w przełomach rzeki nachylenie zboczy dochodzi do 40 stopni.
Ochroną objęto tu następujące siedliska z załącznika I dyrektywy siedliskowej:
Obszar chroniony „Dolina Górnej Łeby” pokrywa się również częściowo z czterema innymi rejonami chronionymi tj.: Kaszubskim Parkiem Krajobrazowym, rezerwatem przyrody Staniszewskie Zdroje, Obszarem Chronionego Krajobrazu Pradoliny Redy-Łeby i Obszarem Chronionego Krajobrazu Doliny Łeby.

</doc>
<doc id="3218744" url="https://pl.wikipedia.org/wiki?curid=3218744" title="Extensive Music Sweden">
Extensive Music Sweden



</doc>
<doc id="3218748" url="https://pl.wikipedia.org/wiki?curid=3218748" title="Extensive Music UK">
Extensive Music UK



</doc>
<doc id="3218750" url="https://pl.wikipedia.org/wiki?curid=3218750" title="Extensive Music JLT">
Extensive Music JLT



</doc>
<doc id="3218769" url="https://pl.wikipedia.org/wiki?curid=3218769" title="Historia królowej Estery">
Historia królowej Estery

Historia królowej Estery ("A História de Ester") – brazylijski miniserial telewizyjny z 2010 roku. Serial jest oparty na biblijnej Księdze Estery.

</doc>
<doc id="3218770" url="https://pl.wikipedia.org/wiki?curid=3218770" title="Narodowy Uniwersytet Leśnictwa Ukrainy">
Narodowy Uniwersytet Leśnictwa Ukrainy

Narodowy Uniwersytet Leśnictwa Ukrainy – ukraińska uczelnia, uniwersytet przyrodniczy we Lwowie.
Historia uczelni.
Początki nauczania w kierunku leśniczym mają we Lwowie tradycję sięgającą 1807, wówczas leśnicy z Galicji zwrócili uwagę władz na potrzebę profesjonalnego nauczania o lesie. Reakcja władz miała miejsce pięć lat później, w 1812 na Uniwersytecie Lwowskim powstał kierunek studiów zawodowych. W 1852 przy Galicyjskim Towarzystwie Przemysłowym stworzono sekcję leśną, a w 1874 samodzielne Galicyjskie Towarzystwo Leśne.
Sejm Krajowy uchwałą z dnia 10 stycznia 1874 postanowił założyć średnią szkołę leśniczą we Lwowie oraz uznał ją za zakład krajowy. 24 października 1874 rozpoczęła działalność edukacyjną Krajowa Szkoła Gospodarki Leśnej, w 1908 uzyskała status uniwersytetu. Po zakończeniu walk o Lwów polskie władze przeprowadziły reorganizację szkolnictwa wyższego, połączono wówczas Uniwersytet Leśny z Akademią Rolniczą tworząc wydział rolniczo-leśny na Politechnice Lwowskiej. Na istniejącym w latach 1921-1926 tajnym uniwersytecie ukraińskim istniał wydział leśny, a następnie leśno-agronomiczny.
Podczas okupacji hitlerowskiej w 1941 działał w ramach Politechniki Lwowskiej kurs zawodowy o specjalności leśnictwo. Po wkroczeniu do Lwowa Armii Czerwonej działalność kursów zawieszono, 15 stycznia 1945 władze Związku Radzieckiego wydały dekret nakazujący organizację Instytutu Technologii Leśnej z siedzibą we Lwowie, uczelnia w tej formie istniała przez dziewięć lat. Minister Szkolnictwa Wyższego ZSRR wydał 6 listopada 1954 rozporządzenie na mocy którego połączono Instytut Agronomiczny z Wydziałem Gospodarki Leśnej Instytutu Technologii Leśnej. W 1988 instytut otrzymał imię ukraińskiego naukowca Petra Pohrebniaka. Po uzyskaniu przez Ukrainę niepodległości Instytut początkowo działał w niezmienionej strukturze, 17 czerwca 1993 otrzymał licencję państwową na prowadzenie działalności oświatowej w zakresie szkolnictwa wyższego na czterech poziomach kwalifikacyjnych. Postanowieniem Rady Ministrów Ukrainy nr. 646 z dnia 13 sierpnia 1993 na bazie Lwowskiego Instytutu Technologii Leśnej im. Petra Pohrebniaka utworzono Ukraiński Państwowy Uniwersytet Leśnictwa. 16 maja 2005 uczelnia stała się Narodowym Uniwersytetem Leśnictwa Ukrainy.
Struktura uczelni.
Uczelnia posiada sześć wydziałów – gospodarki leśnej, mechaniki leśnictwa, technologiczny, ekonomiki leśnictwa, zaoczny oraz kształcenia podyplomowego, który obejmuje swoim zakresem studium podyplomowe, kursy przygotowawcze do egzaminów wstępnych, Małą Akademię Leśną oraz kursy i szkolenia przekwalifikowujące. Na podstawie ustawy nr. 565-IV Rady Najwyższej Ukrainy z dnia 20 lutego 2003, a także "„na podstawie parlamentarnego głosowania w sprawie zgodności z prawem o ochronie środowiska na Ukrainie”" Minister Edukacji i Nauki oraz Rada Naukowa Uniwersytetu w dniu 25 marca 2004 podjęli decyzję o powołaniu z dniem 1 sierpnia 2004 nowego wydziału – Instytut Ekonomii Ekologicznej. Powstał on na bazie założonego w 1998 magisterskiego centrum szkoleniowego „Ekonomii Środowiska i Zasobów Naturalnych ENARECO”, który zorganizowano w ramach programu europejskiego projektu TEMPUS-TACIS prowadzonego z uczelniami z Niemiec, Belgii i Włoch.
Struktura organizacyjna uczelni obejmuje również Wyższą Szkołę Technologiczną, Zakarpacką Szkołę Technologii Leśnictwa w mieście Chust, liceum przyrodniczo-technologiczne, Ogród botaniczny Narodowego Uniwersytetu Leśnictwa Ukrainy, naukowo-doświadczalny kombinat leśny, Park Przyrodniczy „Rezerwat Roztocze”, centrum szkoleniowo-konferencyjne w Chuście, naukowo-doświadczalne laboratorium ekologii leśnej w Szacku, dwa ośrodki naukowo-doświadczalne, ośrodek sanatoryjno-sportowy nad Morzem Czarnym i.in.
Przy Uniwersytecie powstał kompleks naukowy „Edukacja Technologii Leśnictwa”, w której skład wchodzą instytucje edukacyjne posiadające akredytację I i II poziomu kwalifikacyjnego z różnych regionów Ukrainy. Należą do nich trzy wyższe szkoły techniczne, siedem techników, jedno liceum, trzy szkoły zawodowe i jedno gimnazjum z internatem. Celem powołania tego kompleksu było stworzenie zintegrowanego systemu edukacyjnego o jednolitym profilu nauczania na wszystkich poziomach nauczania.
Współczesność.
Narodowy Uniwersytet Leśnictwa Ukrainy kształci specjalistów w dziedzinie leśnictwa i zasobów leśnych na poziomie młodszego specjalisty (inżynier), licencjata, specjalisty i magistra leśnictwa w specjalnościach:
Na trzydziestu dwóch wydziałach studiuje ponad pięć tysięcy studentów pod kierunkiem trzystu siedemdziesięciu wykładowców, spośród nich wielu to wybitni profesorowie i doktoranci uhonorowani nagrodami państwowymi oraz członkowie-korespondenci Ukraińskiej Akademii Nauk.
Uniwersytet zajmuje dziewięć budynków edukacyjnych i laboratoryjnych, z których jeden jest obiektem zabytkowym. Na terenie kampusu znajdują się domy akademickie tworząc miasteczko uniwersyteckie. Zbiory biblioteczne znajdują się w dwóch bibliotekach, które posiadają łącznie trzy czytelnie. Jeden z gmachów bibliotecznych mieści się w budynku nieukończonej cerkwi, w budowie znajdują się dwa budynki.
Architektura budynków korpusu głównego oraz biblioteki.
Gmach przy ulicy Generała Czuprynki 103 (dawniej Andrzeja Potockiego) powstał w latach 1906-1908 według projektu Tadeusza Obmińskiego, Jana Lewińskiego i Lwa Lewińskiego dla gimnazjum i bursy Ukraińskiego Towarzystwa Pedagogicznego. W 1913 zmienił przeznaczenie i stał się klasztorem bazylianów, od 1940 był siedzibą szkoły leśnej, a następnie Uniwersytetu Leśnictwa.
Posiada trzy kondygnacje i wysoki dach, projektując go zastosowano motywy huculskie, fronton posiada trzy ryzality i łamany dach, nad środkowym ryzalitem podwójnie a nad skrajnymi pojedynczo, taka forma była stosowana podczas budowy cerkwi. Centralny ryzalit został zwieńczony wieżą opasaną dwukolorową rustyką i kroksztynami podpierającymi dach. Nad oknami znajdują się ceramiczne okładziny z motywami huculskich haftów.
Obok w 1937 rozpoczęto wznoszenie cerkwi greckokatolickiej, ale wybuch wojny zatrzymał prace budowlane. Po 1944 nieukończony budynek przebudowano na bibliotekę, z pierwotnego przeznaczenia pozostały zauważalne półkoliste prezbiterium i nawa z transeptem.
Budynki otacza założony w 1954 park dendrologiczny o powierzchni 22,7 ha, który jest obiektem chronionym, w jego skład wchodzi Ogród botaniczny Narodowego Uniwersytetu Leśnictwa Ukrainy.

</doc>
<doc id="3218771" url="https://pl.wikipedia.org/wiki?curid=3218771" title="Ernesto Leal">
Ernesto Leal

Ernesto Leal (ur. 28 lipca 1945 w Managui, zm. 26 grudnia 2005) – nikaraguański polityk.
Życiorys.
Z zawodu inżynier lądowy, interesował się już w młodości polityką. Ukończył Central American University w Nikaragui i Georgia Institute of Technology w Stanach Zjednoczonych. W 1979 poparł rewolucję prowadzoną przez partię sandinistów, która obaliła dyktatorskiego prezydenta Anastasio Somozę Debayle, po czym został wiceministrem przemysłu, ale w 1981 ustąpił ze stanowiska i został krytykiem sandinistowskiego rządu.
Wziął ślub z Caroliną Medal, po czym jeszcze raz ożenił się Giocondą Padillą Godoy, z którą miał dzieci Ernesto Leala Medala, Carolinę Leal Medal i Clarissę Leal Medal. W 1990 założył Nikaraguański Ruch Demokratyczny (Movimiento Democrático Nicaragüense - MDN) i popierał wybór na prezydenta Violetę Chamorro Barrios. Od 1990 do 1992 był wiceministrem w jej rządzie, a od 1992 do 1997 - ministrem spraw zagranicznych. Opowiadał się za silniejszymi relacjami z państwami Ameryki Środkowej.
W 2002 prezydentem Nikaragui został Enrique Bolaños - Leal stał się jednym z jego najlepszych doradców. W roku 2002, kiedy Enrique Bolaños został wybrany na prezydenta, Leal stał się jednym z jego najlepszych doradców, a w listopadzie 2004 roku został szefem sztabu prezydenckiego. W 2005 roku prowadził rozmowy rządowe z lewicowymi i prawicowymi partiami w sprawie zmianach w konstytucji, które mogłyby ograniczyć uprawnienia wynikające z urzędu prezydenta Nikaragui. Chory na zapalenie płuc, w grudniu 2005 roku został wysłany do Stanów Zjednoczonych na leczenie. Przez trzy tygodnie leczył się w Mount Sinai Hospital, nie zapobiegło to jednak jego śmierci.

</doc>
<doc id="3218773" url="https://pl.wikipedia.org/wiki?curid=3218773" title="Graniczna Placówka Kontrolna Braniewo">
Graniczna Placówka Kontrolna Braniewo

Graniczna Placówka Kontrolna Braniewo/Gronowo/Braniewo:
Formowanie i zmiany organizacyjne.
W październiku 1945 Naczelny Dowódca WP nakazywał sformować na granicy 51 przejściowych punktów kontrolnych.
Przejściowy Punkt Kontrolny nr 15 w Braniewie rozpoczął pracę w marcu 1946. Obsada PPK składała się z 10 żołnierzy i 1 pracownika cywilnego. 25.06.1947 PPK z Braniewa przeniesiono do Gronowa. W tym samym czasie 114 strażnica WOP przeniosła się do Asun.
Jesienią 1965 placówka weszła w podporządkowanie Komendy Wojewódzkiej Milicji Obywatelskiej.
W 1976 rozformowało 19 Kętrzyński Oddział WOP, a placówkę przekazano do Kaszubskiej Brygady WOP.
Po rozwiązaniu w 1991 Wojsk Ochrony Pogranicza, utworzona Graniczna placówka Kontrolna w Braniewie weszła w podporządkowanie Warmińsko-Mazurskiego Oddziału Straży Granicznej. Pierwszą siedzibę zajmowała w Braniewie przy ulicy Kościuszki 103 w budynku policji. 1.12.1991 siedziba została przeniesiona do budynku przy ul. Tadeusza Kościuszki 118.
24 sierpnia 2005 funkcjonującą dotychczas Graniczną Placówkę Kontrolną Braniewo przemianowano na placówkę Straży Granicznej w Braniewie.
Przejścia graniczne.
Wchodzącej w skład Warmińsko-Mazurskiego Oddziału Straży Granicznej, granicznej placówce kontrolnej SG w Braniewie podporządkowano przejścia:
Z dniem 26.06.1993 r. do struktury GPK SG w Braniewie włączono
17.11.1995 morskie przejście skreślono ze struktury W-MOSG i włączono do nowo powstałej GPK w Elblągu.

</doc>
<doc id="3218774" url="https://pl.wikipedia.org/wiki?curid=3218774" title="Anna Maria Ortese">
Anna Maria Ortese

Anna Maria Ortese (ur. 14 czerwca 1914 w Rzymie, zm. 10 marca 1998 w Rapallo) – włoska pisarka i poetka, autorka reportaży z podróży. 
Dzieciństwo spędziła w Neapolu, tam też przebywała w czasie wojny. Często zmieniała miejsce zamieszkania (m.in. Florencja, Triest, Wenecja), by osiąść w Rapallo. W 1934 roku, opublikowała pierwsze opowiadanie, "Il Pellirossa", impulsem do jego napisania była śmierć jej brata, marynarza. W 1937 roku, za namową Massimo Bontempelliego, opublikowała swój pierwszy tom opowiadań "Angelici dolori". Po wojnie dużo podróżowała, m.in. do Paryża, Londynu i Moskwy, czego efektem były reportaże publikowane w prasie. Jej powieść "Poveri e semplici" została w 1967 roku wyróżniona Nagrodą Stregi. 

</doc>
<doc id="3218775" url="https://pl.wikipedia.org/wiki?curid=3218775" title="Japan Series">
Japan Series

Japan Series (日本シリーズ "Nippon Shiriizu") lub Japan Championship Series (日本選手権シリーズ "Nippon Senshuken Shiriizu") – seria finałowa w Nippon Professional Baseball rozgrywana między zwycięzcami Central League i Pacific League. Gra się do 4 wygranych meczów - czyli obowiązuje zasada "best-of-seven". Seria ta przeważnie jest grana w październiku lub listopadzie.

</doc>
<doc id="3218777" url="https://pl.wikipedia.org/wiki?curid=3218777" title="Rockbjörnen">
Rockbjörnen

Rockbjörnen (pol. Rockowy Niedźwiedź) – szwedzka nagroda muzyczna przyznawana przez dziennik Aftonbladet od 1979 roku. Nagroda obejmuje kilka kategorii i koncentruje się głównie wokół muzyki pop i rock oraz najważniejszych wydarzeń związanych z tymi nurtami, które zaszły w ciągu ostatniego roku.

</doc>
<doc id="3218815" url="https://pl.wikipedia.org/wiki?curid=3218815" title="Graniczna Placówka Kontrolna Warszkajty">
Graniczna Placówka Kontrolna Warszkajty

Graniczna Placówka Kontrolna Warszkajty – pododdział Wojsk Ochrony Pogranicza pełniący służbę na przejściu granicznym z ZSRR Bezledy-Bagrationowsk.
Formowanie i zmiany organizacyjne.
W październiku 1945 roku Naczelny Dowódca WP nakazywał sformować na granicy 51 przejściowych punktów kontrolnych.
Obsada PPK składała się z 10 żołnierzy i 1 pracownika cywilnego. Przejściowy Punkt Kontrolny nr 16 w Warszkajtach rozformowano 27 marca 1947 roku.

</doc>
<doc id="3218818" url="https://pl.wikipedia.org/wiki?curid=3218818" title="Wadim Sajutin">
Wadim Sajutin

Wadim Aleksandrowicz Sajutin (ros. Вадим Александрович Саютин; ur. 31 grudnia 1970 w Ałma-Acie) – rosyjski łyżwiarz szybki reprezentujący także Kazachstan, dwukrotny medalista mistrzostw świata.
Kariera.
Specjalizował się w biegach na długich dystansach. W 1992 roku wystartował na igrzyskach olimpijskich w Albertville, zajmując jedenaste miejsce w biegu na 5000 m i dziewiętnaste na dwukrotnie dłuższym dystansie. Na rozgrywanych dwa lata później igrzyskach w Lillehammer zajmował odpowiednio 30. i 27. miejsce. Od połowy 1994 roku zaczął reprezentować Rosję. W styczniu 1995 roku był czwarty podczas wielobojowych mistrzostw Europy w Heerenveen, przegrywając walkę o podium z Włochem Roberto Sighelem. W 1998 roku brał udział w igrzyskach w Nagano, gdzie jego najlepszym wynikiem było jedenaste miejsce w biegu na 1500 m. W tym samym roku zdobył brązowy medal na mistrzostwach Europy w Helsinkach, ulegając tylko Rintje Ritsmie z Holandii i Roberto Sighelowi. Rok później wywalczył srebrny medal na wielobojowych mistrzostwach świata w Hamar, gdzie rozdzielił na podium Rintje Ritsmę i Eskila Ervika z Norwegii. Ostatnie trofeum zdobył podczas dystansowych mistrzostw świata w Salt Lake City w 2001 roku, gdzie był trzeci w biegu na 10 000 m. W zawodach tych wyprzedzili go jedynie dwaj Holendrzy: Carl Verheijen oraz Bob de Jong. Na tych samych mistrzostwach był też czwarty na dwukrotnie krótszym dystansie, przegrywając walkę o medal z Holendrem Giannim Romme. Brał także udział w igrzyskach olimpijskich w Salt Lake City w 2002 roku, zajmując 37. miejsce w biegu na 1500 m i 25. miejsce na 5000 m. Pięciokrotnie stawał na podium zawodów Pucharu Świata, jednak nigdy nie zwyciężył. Najlepsze wyniki osiągnął w sezonie 2000/2001, kiedy był czwarty w klasyfikacji końcowej 5000/10 000 m. W 2003 roku zakończył karierę.
Jego żoną jest rosyjska panczenistka, Swietłana Bażanowa.

</doc>
<doc id="3218821" url="https://pl.wikipedia.org/wiki?curid=3218821" title="Król Dawid (miniserial)">
Król Dawid (miniserial)

Król Dawid ("Rei Davi ") – brazylijski serial telewizyjny z 2012 roku. Serial jest opartą na Biblii biografią króla Izraela Dawida.

</doc>
<doc id="3218840" url="https://pl.wikipedia.org/wiki?curid=3218840" title="Damas Calvet de Budallés">
Damas Calvet de Budallés



</doc>
<doc id="3218869" url="https://pl.wikipedia.org/wiki?curid=3218869" title="Graniczna Placówka Kontrolna Korsze">
Graniczna Placówka Kontrolna Korsze



</doc>
<doc id="3218871" url="https://pl.wikipedia.org/wiki?curid=3218871" title="Jessica Rabbit">
Jessica Rabbit

Jessica Rabbit – fikcyjna postać z filmu animowanego Walta Disneya "Kto wrobił królika Rogera?" z 1988. Uznawana za symbol seksu animowanego ekranu.
Opis.
Jessica Rabbit to żona Królika Rogera, pełna sex-appealu, kobiecego wdzięku i ponętności gwiazda estrady. W filmie początkowo była traktowana jako zła, lecz jak sama powiedziała, po prostu „tak ją narysowali”. Później dowiodła miłości do swojego męża i pomogła go odnaleźć.
W przeciwieństwie do męża, Jessica nie jest królikiem, tylko człowiekiem. Ma długie, rude włosy zakrywające jedno oko i nosi błyszczącą, czerwoną sukienkę. Szczególną uwagę zwraca jej duży biust i kształtne biodra.
Głos Jessice podkłada aktorka Kathleen Turner, natomiast śpiewa ona głosem aktorki Amy Irving.
Inspiracjami do stworzenia postaci były aktorki: Veronica Lake, Rita Hayworth i Lauren Bacall.

</doc>
<doc id="3218872" url="https://pl.wikipedia.org/wiki?curid=3218872" title="Stuttgart-Süd">
Stuttgart-Süd

Stuttgart-Süd – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 42 477 mieszkańców (31 grudnia 2011) i ma powierzchnię 9,59 km².

</doc>
<doc id="3218873" url="https://pl.wikipedia.org/wiki?curid=3218873" title="Sione Lauaki">
Sione Lauaki

Sione Lauaki (ur. 22 czerwca 1981 w Haʻapai, zm. 12 lutego 2017 w Auckland) – nowozelandzki rugbysta pochodzenia tongańskiego grający w trzeciej linii młyna, reprezentant kraju, uczestnik Pucharu Świata 2007, mistrz świata juniorów, trzykrotny zwycięzca National Provincial Championship.
Kariera klubowa.
Przeprowadził się do Nowej Zelandii w wieku ośmiu lat. Uczęszczał do Waitakere College, a następnie do Kelston Boys' High School. W tej drugiej zaczął grać w rugby union, wcześniej bowiem uprawiał odmianę league w klubie Waitemata Seagulls, a do pierwszego zespołu trafił w 1998 roku pozostając w nim także rok później. W latach 1999–2000 występował w reprezentacji szkół Auckland, w 1998 roku zaś grał w jej drużynie rezerw.
Na poziomie klubowym związany był z Waitemata Rugby Football Club, z którym w 2003 roku zdobył "Gallaher Shield" – trofeum w rozgrywkach Auckland Rugby Football Union. W 2000 roku grał także we francuskim zespole Tours w Fédérale 2. W 2001 roku znalazł się w zespole U-21 Auckland, w seniorskim składzie zadebiutował zaś rok później. Występował w nim w National Provincial Championship do 2004 roku, a zespół triumfował w edycjach 2002 i 2003. Przeniósł się następnie do Waikato, z którym związany był przez kolejne pięć sezonów, włączając w to triumf w roku 2006. Jeszcze grając w Auckland nie został wybrany do składu Blues, zainteresowali się nim jednak włodarze Chiefs i od 2004 roku występował w rozgrywkach Super 12. W 2010 roku pod nieobecność Milsa Muliainy został mianowany kapitanem zespołu. Największym sukcesem Chiefs w okresie jego występów było dojście w 2009 roku do finału rozgrywek, w którym ulegli południowoafrykańskim Bulls.
W 2010 roku negocjował lukratywny kontrakt w Japonii, jednak ze względu na pozaboiskowe problemy zakończone w sądzie rozmowy zostały zerwane, związał się zatem jednoroczną, mniej dochodową umową z francuskim zespołem ASM Clermont Auvergne. Pozostał następnie we Francji i w maju 2011 roku podpisał trzyletni kontrakt z Aviron Bayonnais. W jego barwach rozegrał jednak tylko jeden niepełny sezon, bowiem w lutym 2012 roku w trakcie rutynowych badań ujawniły się problemy z sercem i nerkami, Lauaki zakończył zatem karierę sportową. Z oboma tymi zespołami występował nie tylko w Top 14, lecz też w europejskich pucharach. W 2014 roku pojawiał się na boisku w barwach Waitemata.
Kariera reprezentacyjna.
Lauaki z reprezentacją U-21 dwukrotnie plasował się na podium mistrzostw świata – pierwszym w 2001 i trzecim w 2002.
W 2004 roku znalazł się w składzie Pacific Islanders na ich pierwsze w historii "tournée", podczas którego wystąpił w ciągu dwóch tygodni we wszystkich trzech testmeczach – przeciwko Nowej Zelandii, Australii i RPA. W każdym z nich zdobył przyłożenie, a sztuka zdobycia przyłożeń tym trzem zespołom udała się podczas całej kariery jedynie trzynastu zawodnikom. Jego postawa w 2004 roku zwróciła na niego uwagę szkoleniowców "All Blacks" i w kolejnym roku został zaproszony do udziału w sprawdzianach kadry. Zadebiutował meczem z Fidżi, następnie wystąpił w trzech testmeczach przeciwko British and Irish Lions podczas ich tournée po Nowej Zelandii, sezon reprezentacyjny zakończył zaś ostatnim spotkaniem Pucharu Trzech Narodów i dwoma występami podczas listopadowej wyprawy do Europy.
Odniesiona w trakcie rozgrywek Super 14 kontuzja spowodowała, iż opuścił cały sezon reprezentacyjny 2006, kolejny zaś rozpoczął występami dla Junior All Blacks w zwycięskim Pucharze Narodów Pacyfiku będącym ostatnią szansą na zaimponowanie selekcjonerom kadry przez zbliżającym się Pucharem Świata 2007. Lauaki znalazł się ostatecznie w składzie na ten turniej kosztem Troya Flavella i zagrał w nim w czterech meczach, po ostatnim z nich otrzymując karę zawieszenia, która została następnie cofnięta. Utrzymał miejsce w kadrze na pierwszą część sezonu 2008, jednak wszystkie jego sześć występów nastąpiło z ławki rezerwowych, dodatkowo słaba postawa – w szczególności przeciw "Wallabies" – spowodowała, iż na kończące sezon mecze w Europie nie został już powołany. W 2009 roku ponownie zwyciężył w Pucharze Narodów Pacyfiku z Junior All Blacks i był to koniec jego międzynarodowej kariery. Ogółem wystąpił w dwudziestu testmeczach – trzech dla Pacific Islanders i siedemnastu dla "All Blacks" – w obu z nich zdobywając po trzy przyłożenia.

</doc>
<doc id="3218874" url="https://pl.wikipedia.org/wiki?curid=3218874" title="Stuttgart-Sued">
Stuttgart-Sued



</doc>
<doc id="3218875" url="https://pl.wikipedia.org/wiki?curid=3218875" title="Stuttgart-West">
Stuttgart-West

Stuttgart-West – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 49 625 mieszkańców (31 grudnia 2011) i ma powierzchnię 18,64 km².

</doc>
<doc id="3218876" url="https://pl.wikipedia.org/wiki?curid=3218876" title="Antares (komiks)">
Antares (komiks)

Antares (tytuł oryginalny: "Antarès") – francuska seria komiksowa z gatunku science fiction autorstwa Luiza Eduarda de Oliveiry, tworzącego pod pseudonimem "Leo". Jest to bezpośrednia kontynuacja serii komiksowych "Aldebaran" i "Betelgeza". W oryginale ukazała się w latach 2007–2015 nakładem wydawnictwa Dargaud. Po polsku opublikowało ją wydawnictwo Egmont Polska w dwóch tomach zbiorczych.

</doc>
<doc id="3218877" url="https://pl.wikipedia.org/wiki?curid=3218877" title="Untertürkheim">
Untertürkheim

Untertürkheim, Stuttgart-Untertürkheim – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 15 876 mieszkańców (31 grudnia 2011) i ma powierzchnię 6,06 km².

</doc>
<doc id="3218878" url="https://pl.wikipedia.org/wiki?curid=3218878" title="Untertuerkheim">
Untertuerkheim



</doc>
<doc id="3218879" url="https://pl.wikipedia.org/wiki?curid=3218879" title="Stuttgart-Untertürkheim">
Stuttgart-Untertürkheim

Niemcy:

</doc>
<doc id="3218881" url="https://pl.wikipedia.org/wiki?curid=3218881" title="San Ignacio">
San Ignacio



</doc>
<doc id="3218883" url="https://pl.wikipedia.org/wiki?curid=3218883" title="Talayot">
Talayot

Talayot – typ starożytnych megalitycznych budowli kamiennych, występujący na Majorce i Minorce w archipelagu Balearów.
"Talayotes" związane są z lokalną kulturą zwaną talayotycką, rozwijającą się na Balearach od ok. 1700 r. p.n.e. do końca II wieku p.n.e. Dokładna chronologia jest niejasna, większość z nich datowana jest jednak na przełom II i I tysiąclecia p.n.e. Niepewna jest także funkcja budowli, mogły pełnić zarówno rolę obronną, magazynową, jak i mieszkalną. "Talayotes" wykazują podobieństwo do budowli cywilizacji nuragijskiej na Sardynii.
Typowy "talayot" to wzniesiona z wielkich bloków kamiennych okrągła budowla z płaskim dachem wspartym na potężnym filarze. W późniejszym okresie pojawiają się także "talayotes" budowane na planie kwadratu. W obwodzie mierzą zazwyczaj 10-12 metrów. Budowano je wkomponowane w mury obronne lub pośrodku osady. Do dziś na Balearach przetrwało ponad 300 tego typu budowli.

</doc>
<doc id="3218884" url="https://pl.wikipedia.org/wiki?curid=3218884" title="Weilimdorf">
Weilimdorf

Weilimdorf, Stuttgart-Weilimdorf (do 1955 "Weil im Dorf") – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 30 739 mieszkańców (31 grudnia 2011) i ma powierzchnię 12,60 km².

</doc>
<doc id="3218885" url="https://pl.wikipedia.org/wiki?curid=3218885" title="Weil im Dorf">
Weil im Dorf



</doc>
<doc id="3218886" url="https://pl.wikipedia.org/wiki?curid=3218886" title="Parafia Narodzenia Najświętszej Maryi Panny w Węglówce">
Parafia Narodzenia Najświętszej Maryi Panny w Węglówce

Parafia Narodzenia Najświętszej Maryi Panny w Węglówce − parafia rzymskokatolicka, znajdująca się w archidiecezji przemyskiej, w dekanacie Krosno II.
Historia.
Węglówka była wzmiankowana już w 1418 roku. Prawdopodobnie od XVI wieku wydobywano ropę naftowa. 17 lutego 1946 roku dekretem bpa Franciszka Bardy została erygowana ekspozytura, z wydzielonego terytorium parafii Odrzykoń i parafii Korczyn. Na kościół parafialny zaadaptowano dawną cerkiew. W 1971 roku do parafii przyłączono Czarnorzeki z kościołem filialnym.
Na terenie parafii jest 1 116 wiernych (w tym: Węglówka – 780, Czarnorzeki – 337).
Linki zewnętrzne.
 

</doc>
<doc id="3218887" url="https://pl.wikipedia.org/wiki?curid=3218887" title="Stuttgart-Weilimdorf">
Stuttgart-Weilimdorf

Niemcy:

</doc>
<doc id="3218893" url="https://pl.wikipedia.org/wiki?curid=3218893" title="Parafia Najświętszego Serca Pana Jezusa w Malinówce">
Parafia Najświętszego Serca Pana Jezusa w Malinówce

Parafia Najświętszego Serca Pana Jezusa w Malinówce − parafia rzymskokatolicka, znajdująca się w archidiecezji przemyskiej, w dekanacie Krosno II.
Historia.
Malinówka była wzmiankowana już w początku XV wieku. W latach 1933–1939 zbudowano murowany kościół, według projektu arch. inż. Wacława Nowakowskiego. 6 stycznia 1934 roku ks. Jakub Jarosz dokonał poświęcenia kościoła "pw. Najświętszego Serca Pana Jezusa". 
1 listopada 1936 roku dekretem bpa Franciszka Bardy została erygowana parafia, z wydzielonego terytorium parafii Kombornia. Podczas okupacji wojennej Malinówka wspomagała Seminarium Duchowne w Brzozowie.
Linki zewnętrzne.
 

</doc>
<doc id="3218894" url="https://pl.wikipedia.org/wiki?curid=3218894" title="Birkach (okręg administracyjny Stuttgartu)">
Birkach (okręg administracyjny Stuttgartu)

Birkach, Stuttgart-Birkach – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 6 517 mieszkańców (31 grudnia 2011) i ma powierzchnię 3,00 km².

</doc>
<doc id="3218895" url="https://pl.wikipedia.org/wiki?curid=3218895" title="Iván Sánchez (aktor)">
Iván Sánchez (aktor)

Iván Sánchez (ur. 19 listopada 1974 w Móstoles, w Madrycie) – hiszpański aktor i model.
Zasłynął jako jeden z najbardziej rozpoznawalnych hiszpańskich modeli męskich na początku lat 90. z wielkim sukcesem w świecie mody, a od 2002 roku również rozwinął karierę jako aktor filmowy, telewizyjny i teatralny. W 2006 został współzałożycielem spółki teatralnej 'The Process - a Theatre Company'. 
Ze związku z aktorką i prezenterką Elią Galerą ma dwie córki - Jimenę (ur. 2006) i Olivię (ur. 2010). Pobrali się w 2014, rozstali się w 2015.

</doc>
<doc id="3218896" url="https://pl.wikipedia.org/wiki?curid=3218896" title="Stuttgart-Birkach">
Stuttgart-Birkach



</doc>
<doc id="3218897" url="https://pl.wikipedia.org/wiki?curid=3218897" title="Mechowiska Czaple">
Mechowiska Czaple

Mechowiska Czaple – torfowiskowy rezerwat przyrody w województwie pomorskim, w powiecie bytowskim, w gminie Bytów. Ze względu na dominujący przedmiot ochrony zaliczany jest do typu biocenotycznego i fizjocenotycznego, podtypu biocenoz naturalnych i półnaturalnych. Ze względu na główny typ ekosystemu zaklasyfikowany został jako rezerwat torfowiskowy, podtypu torfowisk niskich. Został utworzony w 2008 roku.
Zajmuje powierzchnię 9,36 ha (akt powołujący podawał 9,70 ha). Wokół rezerwatu wyznaczono otulinę o powierzchni 25,61 ha (akt powołujący podawał 20,01 ha).
Położenie.
Rezerwat położony jest w północnej części gminy, na północ od zabudowań miejscowości Pomysk Mały, na obszarze Parku Krajobrazowego Dolina Słupi. Zlokalizowany jest w granicach obszaru specjalnej ochrony ptaków „Dolina Słupi” PLB220002 i projektowanego (stan na 2019) specjalnego obszaru ochrony siedlisk „Dolina Słupi” PLH220052. Znajduje się na terenie Nadleśnictwa Bytów, w obrębie leśnym Gołębia Góra.
Cel.
Celem ochrony w rezerwacie jest zachowanie kompleksu źródliskowych torfowisk wiszących i soligenicznych torfowisk mechowiskowych w dolinie niewielkiego cieku, stanowiącego dopływ Słupi, a także cennych ekosystemów wodnych, bagiennych, łąkowych i leśnych. W jego granicach występuje 5 gatunków roślin objętych ścisłą ochroną gatunkową (m.in.: kukułka Fuchsa, kukułka szerokolistna, listera jajowata i wawrzynek wilczełyko) i 11 gatunków objętych ochroną częściową. 
W pokładach torfu wykształciła się warstwa wapienna w postaci trawertynu, zwanego również alabastrem egipskim. Miąższość torfu i trawertynu w niektórych miejscach wynosi ponad 3 metry.
Rezerwat objęty jest ochroną czynną, w ramach której funkcjonują zastawki ograniczające niekorzystne skutki przeprowadzonych niegdyś melioracji oraz, raz w roku, wykaszane są łąki i torfowiska soligeniczne.
Podstawy prawne.
Rezerwat utworzony został na mocy "Rozporządzenia nr 15/08 Wojewody Pomorskiego z dnia 18 czerwca 2008 r. w sprawie uznania za rezerwat przyrody „Mechowiska Czaple”".
Aktualnie obowiązującym aktem prawnym jest "Zarządzenie Regionalnego Dyrektora Ochrony Środowiska w Gdańsku z dnia 27 grudnia 2017 r. w sprawie rezerwatu przyrody „Mechowiska Czaple”".
Nadzór nad rezerwatem sprawuje Regionalny Dyrektor Ochrony Środowiska w Gdańsku.

</doc>
<doc id="3218900" url="https://pl.wikipedia.org/wiki?curid=3218900" title="Anna Nazarowa">
Anna Nazarowa



</doc>
<doc id="3218903" url="https://pl.wikipedia.org/wiki?curid=3218903" title="Przepaść cyfrowa">
Przepaść cyfrowa



</doc>
<doc id="3218904" url="https://pl.wikipedia.org/wiki?curid=3218904" title="Cmentarz wojenny nr 295 – Paleśnica">
Cmentarz wojenny nr 295 – Paleśnica

Cmentarz wojenny nr 295 – Paleśnica – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Jest to kwatera na starym cmentarzu parafialnym, znajdującym się na zachodnim stoku doliny potoku Paleśnianka, nad drogą wojewódzką nr 975, w północnej części miejscowości Paleśnica w gminie Zakliczyn województwa małopolskiego.
Cmentarz leży na terasie, nad wysoką stromą skarpą. Od strony skarpy znajduje się wejście, kilka schodków i metalowa, kuta, trójdzielna bramka osadzona pomiędzy dużymi słupkami z bloczków z kamienia. Wchodzi się na część cmentarza, gdzie pochowano żołnierzy rosyjskich. Ich kwatera jest zbudowana na planie kwadratu i otoczona murem z kamieni. Po prawej i lewej stronie znajdują się dwa zbiorowe żołnierskie groby nad którymi są wbudowane w mur ażurowe stele z podwójnymi krzyżami, pod którymi znajdowały się kiedyś tabliczki z informacją kto tutaj spoczywa. Pozostały po nich tylko ślady na stelach. Z kwatery rosyjskiej jest wejście do części gdzie pochowano żołnierzy austro-węgierskich. Zbudowana jest na planie ośmioboku. Otoczona murem, w którym po bokach znajdują się ażurowe stele z krzyżami greckimi wewnątrz. Na nich także były kiedyś tabliczki po których pozostały ślady. Pod murem znajduje się kilka niewielkich betonowych kamieni nagrobnych, ze śladami po zamontowanych tabliczkach, z austriackimi krzyżami kawalerskimi. Pośrodku kwatery znajduje się pomnik. Jest to wysoki betonowy krzyż osadzony na ośmiobocznym cokole w formie stożka. Na cokole zamontowano cztery metalowe krzyże kawalerskie. Naprzeciwko wejścia, pomiędzy dwoma niewysokimi kolumnami z kamiennych ciosów, zbudowano ścianę na której zamontowano tablicę z inskrypcją w języku niemieckim:
&lt;poem style="text-align: center;"&gt;
NICHT NUR GROSSE SÖHNE
VERLANGT DIE GROSSE ZEIT-
AUCH GROSSE ENKEL !
&lt;/poem&gt;
W tłumaczeniu na język polski: "Wielkie czasy potrzebują nie tylko wielkich synów, ale także wielkich wnuków"”.
Przed ścianką znajduje się, stojący na niewielkim betonowym postumencie, żeliwny krzyż z mieczy z datą 1915. Po bokach ma dwa krzyże kawalerskie.
Za ścianą z inskrypcją znajduje się, wąska, podłużna, wkomponowana w cmentarz kwatera, ze zbudowanym z tego samego materiału, grobowcem rodziny Steckich, miejscowych ziemian. Za nim, na wysokiej kolumnie z ciosów kamiennych zwieńczonej krzyżem postawiono figurę Chrystusa.
Pochowano na cmentarzu 46 żołnierzy austro-węgierskich oraz 16 żołnierzy rosyjskich, w 6 mogiłach zbiorowych i w 14 grobach pojedynczych. Polegli 16 stycznia i 16 lutego 1915 roku.
Projektował nekropolię Robert Motka.
Cmentarz został wyremontowany przez samorząd Gminy Zakliczyn w 2019 r. za kwotę 90 tys. zł. Zadanie  dofinansowano ze środków Wojewody Małopolskiego w wys. 80 tys. zł. Z budżetu Gminy Zakliczyn wydatkowano na to zadanie 10 tys. zł.
Na cmentarzu parafialnym znajduje się także, około 100 metrów na południe, druga kwatera będąca austriackim cmentarzem wojennym nr 296.

</doc>
<doc id="3218905" url="https://pl.wikipedia.org/wiki?curid=3218905" title="Really Don’t Care">
Really Don’t Care

Really Don’t Care – piosenka amerykańskiej wokalistki Demi Lovato, wydana jako czwarty singiel z jej czwartego, studyjnego albumu zatytułowanego Demi (2013). Premiera singla w radiach odbyła się 20 maja 2014 roku. Singiel uzyskał mieszane recenzje od krytyków muzycznych. W utworze gościnnie pojawiła się angielska piosenkarka Cher Lloyd.
Kompozycja.
Autorami tekstu piosenki są Demi Lovato, Carl Falk, Savan Kotecha, Rami Yacoub i Cher Lloyd. Utwór otrzymał dobre recenzje od krytyków.
Utwór w rankingach.
Utwór dotarł do 26. pozycji amerykańskiego Billboard Hot 100. W Wielkiej Brytanii kompozycja uplasowała się na 92. miejscu.
Teledysk.
Teledysk został nakręcony podczas "LA Pride Parade". Klip został wyreżyserowany przez Ryana Pallotę. Premiera odbyła się 26 czerwca 2014 r. Ma on na celu promować ruch "LGBT". Do sierpnia 2014 teledysk obejrzano ponad 30 milionów razy, a do sierpnia 2016 uzyskał ponad 162 miliony wyświetleń.

</doc>
<doc id="3218906" url="https://pl.wikipedia.org/wiki?curid=3218906" title="Mistrzostwa Europy w Lekkoatletyce 2014 – skok w dal kobiet">
Mistrzostwa Europy w Lekkoatletyce 2014 – skok w dal kobiet

Skok w dal kobiet – jedna z konkurencji technicznych rozgrywanych podczas lekkoatletycznych mistrzostw Europy na Letzigrund Stadion w Zurychu.
Tytułu mistrzowskiego z 2012 będzie broniła Francuzka Éloyse Lesueur.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskich lekkoatletów przed rozpoczęciem mistrzostw.

</doc>
<doc id="3218908" url="https://pl.wikipedia.org/wiki?curid=3218908" title="Mistrzostwa Europy w Lekkoatletyce 2014 - skok w dal kobiet">
Mistrzostwa Europy w Lekkoatletyce 2014 - skok w dal kobiet



</doc>
<doc id="3218909" url="https://pl.wikipedia.org/wiki?curid=3218909" title="Honda CBR1000RR">
Honda CBR1000RR



</doc>
<doc id="3218911" url="https://pl.wikipedia.org/wiki?curid=3218911" title="Feuerbach (okręg administracyjny Stuttgartu)">
Feuerbach (okręg administracyjny Stuttgartu)

Feuerbach, Stuttgart-Feuerbach – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 27 410 mieszkańców (31 grudnia 2011) i ma powierzchnię 11,50 km².

</doc>
<doc id="3218920" url="https://pl.wikipedia.org/wiki?curid=3218920" title="Rajd Nadwiślański 2014">
Rajd Nadwiślański 2014

2 Rajd Nadwiślański – 2. edycja Rajdu Nadwiślańskiego. Był to rajd samochodowy rozgrywany od 27 do 28 września 2014 roku. Bazą rajdu będzie miejscowość Puławy. Była to szósta runda Rajdowych Samochodowych Mistrzostw Polski w roku 2014. Rajd był zarazem siódma rundą Rajdowego Pucharu Polski w roku 2014. Dyrektorem 2 Rajdu Nadwiślańskiego był Rafał Jaszczuk. Rajd ten po raz pierwszy w swojej krótkiej historii był eliminacją RSMP.
Klasyfikacja generalna kierowców RSMP po 6 rundach.
We wszystkich rundach prowadzona jest osobna klasyfikacja dla obu dni rajdu (etapów), w której punkty przyznawano według klucza:
Ponadto, zawodnikom, którzy ukończyli rajd bez korzystania z systemu Rally 2, przyznawano dodatkowe punkty ze względu na klasyfikację generalną całego rajdu według takiego samego klucza 15-12-10-8-6-5-4-3-2-1. W przypadku gdyby do danego rajdu zgłosiło się mniej niż 10 załóg, klucz punktacji w takim rajdzie zostałby zmieniony. Zawodnicy którzy wycofali się w drugim dniu rajdu nie otrzymywali punktów za dzień pierwszy (nie byli klasyfikowani w rajdzie). Do klasyfikacji wliczanych będzie 6 z 7 najlepszych wyników (licząc według zdobyczy punktowych w każdym rajdzie).
Wyniki RPP.
Klasyfikacja generalna kierowców RPP po 7 rundach.
Punkty przyznawano według klucza:
W przypadku gdyby do danego rajdu zgłosiło się mniej niż 10 załóg, klucz punktacji w takim rajdzie zostałby zmieniony. Do klasyfikacji wliczanych będzie 7 z 9 najlepszych wyników (licząc według zdobyczy punktowych w każdym rajdzie). W klasyfikacji rocznej uwzględnieni będą tylko zawodnicy, którzy zostaną sklasyfikowani w minimum dwóch rundach.

</doc>
<doc id="3218923" url="https://pl.wikipedia.org/wiki?curid=3218923" title="Ernesto Calzadilla">
Ernesto Calzadilla

Juan Ernesto Calzadilla Regalado, bardziej znany jako Ernesto Calzadilla (ur. 5 września 1974 r. w Caracas, w Wenezueli) – wenezuelski aktor i model, były Mister Wenezueli '98.
Ernesto zdobył międzynarodową popularność wygrywając Manhunt International '99 w Manili, na Filipinach. Potem kontynuował karierę w telewizji.

</doc>
<doc id="3218924" url="https://pl.wikipedia.org/wiki?curid=3218924" title="Lotte Orions">
Lotte Orions



</doc>
<doc id="3218925" url="https://pl.wikipedia.org/wiki?curid=3218925" title="Turniej o Łańcuch Herbowy miasta Ostrowa Wielkopolskiego 1988">
Turniej o Łańcuch Herbowy miasta Ostrowa Wielkopolskiego 1988

Turniej o Łańcuch Herbowy Miasta Ostrowa Wielkopolskiego 1988 – turniej żużlowy, rozegrany po raz 36. w Ostrowie Wielkopolskim, w którym zwyciężył Polak Wojciech Załuski.

</doc>
<doc id="3218926" url="https://pl.wikipedia.org/wiki?curid=3218926" title="Sielsowiet Domaczewo">
Sielsowiet Domaczewo

Sielsowiet Domaczewo ("s. domaczewski", biał. Дамачаўскі сельсавет, ros. Домачёвский сельсовет) – sielsowiet na Białorusi, w obwodzie brzeskim, w południowo-zachodniej części rejonu brzeskiego. 
Siedzibą sielsowietu jest Domaczewo, osiedle typu miejskiego (городской посёлок), stąd jednostka podziału administracyjnego do 2013 r. nazywana była possowietem (поселковый совет). 
Leży przy granicy z Polską, przez co poprzez Bug graniczy na zachodzie z polskimi gminami Hanna i Sławatycze, leżącymi w województwie lubelskim. Na północy sąsiaduje z sielsowietem Znamienka, na wschodzie z rejonem małoryckim, a na południu z sielsowietem Tomaszówka.
W skład sielsowietu wchodzi 15 miejscowości:
W okresie międzywojennym większość miejscowości sielsowietu należała do gminy Domaczewo, a niektóre do gminy Przyborowo w województwie poleskim II Rzeczypospolitej.
17 września 2013 r. decyzją obwodowej Rady Delegatów possowiet Domaczewo (Домачёвский поссовет) przemianowano na „sielsowiet Domaczewo” bez zmiany granic administracyjnych.

</doc>
<doc id="3218929" url="https://pl.wikipedia.org/wiki?curid=3218929" title="Turniej o Łańcuch Herbowy miasta Ostrowa Wielkopolskiego 1987">
Turniej o Łańcuch Herbowy miasta Ostrowa Wielkopolskiego 1987

Turniej o Łańcuch Herbowy Miasta Ostrowa Wielkopolskiego 1987 – turniej żużlowy, rozegrany po raz 35. w Ostrowie Wielkopolskim, w którym zwyciężył Polak Zenon Kasprzak.

</doc>
<doc id="3218936" url="https://pl.wikipedia.org/wiki?curid=3218936" title="Turniej o Łańcuch Herbowy miasta Ostrowa Wielkopolskiego 1986">
Turniej o Łańcuch Herbowy miasta Ostrowa Wielkopolskiego 1986

Turniej o Łańcuch Herbowy Miasta Ostrowa Wielkopolskiego 1986 – turniej żużlowy, rozegrany po raz 34. w Ostrowie Wielkopolskim, w którym zwyciężył Polak Zenon Kasprzak.

</doc>
<doc id="3218948" url="https://pl.wikipedia.org/wiki?curid=3218948" title="Turniej o Łańcuch Herbowy miasta Ostrowa Wielkopolskiego 1985">
Turniej o Łańcuch Herbowy miasta Ostrowa Wielkopolskiego 1985

Turniej o Łańcuch Herbowy Miasta Ostrowa Wielkopolskiego 1985 – turniej żużlowy, rozegrany po raz 33. w Ostrowie Wielkopolskim, w którym zwyciężył Polak Jan Krzystyniak.

</doc>
<doc id="3218950" url="https://pl.wikipedia.org/wiki?curid=3218950" title="LKS Sanok (sekcja kolarska)">
LKS Sanok (sekcja kolarska)

Ludowy Klub Sportowy Sanok – sekcja kolarska klubu LKS Sanok z siedzibą w Sanoku, działająca w latach 1960–1995.
Historia.
Wiodącą dyscypliną klubu LKS Sanok było kolarstwo szosowe. Pierwsze sukcesy sanoccy kolarze zaczęli odnosić pod koniec lat siedemdziesiątych. W 1978 roku Edward Jaklik zdobył Mistrzostwo Okręgu Rzeszowskiego, natomiast w 1979 r. wspólnie z Józefem Hańkowskim wywalczył Mistrzostwo Polski Zrzeszenia LZS w jeździe parami. W latach osiemdziesiątych sukcesy odnosił Mirosław Adamski (m.in.: 1 miejsce na Ogólnopolskiej Spartakiadzie Młodzieży w 1982 roku w Wolsztynie, rok później został członkiem kadry narodowej juniorów). Następna dekada istnienia klubu to głównie sukcesy braci Szymona i Tomasza Chmielewskich, synów Wojciecha. W 1992 roku Szymon Chmielewski wywalczył w Poznaniu dwa tytuł Mistrza Polski Juniorów indywidualnie i drużynowo, jak również srebrny medal Mistrzostw Polski w jeździe parami w Kielcach. W tym samym roku Tomasz Chmielewski został Mistrzem Polski w jeździe drużynowej, a rok później tytuł Mistrza Polski zdobył ponownie w Grudziądzu. Z powodu kłopotów finansowych w 1995 roku klub przestał istnieć.
Zawodnicy.
W ciągu 35 lat istnienia klubu jego zawodnikami byli m.in.: Wojciech Chmielewski, Edward Jaklik, Józef Hańkowski, Mirosław Adamski, Szymon Chmielewski, Tomasz Chmielewski, Wojciech Herman, Janusz Głowacki oraz Marcin Karczyński (olimpijczyk z Letnich Igrzysk Olimpijskich 2004 w Atenach).

</doc>
<doc id="3218955" url="https://pl.wikipedia.org/wiki?curid=3218955" title="Max Heß">
Max Heß

Max Hess (ur. 13 lipca 1996 w Chemnitz) – niemiecki lekkoatleta specjalizujący się w trójskoku.
W 2013 zajął 8. miejsce na mistrzostwach świata kadetów, a rok później zdobył srebrny medal mistrzostw świata juniorów w Eugene. W 2016 został w Portland halowym wicemistrzem świata, a także mistrzem Europy w Amsterdamie. Brązowy medalista halowych mistrzostw Europy w Belgradzie (2017). W tym samym roku stanął na najniższym stopniu podium młodzieżowego czempionatu Europy.
Zdobył brązowy medal na halowych mistrzostwach Europy w 2019 w Glasgow.
Złoty medalista mistrzostw Niemiec.
Rekordy życiowe: stadion – 17,20 (9 lipca 2016, Amsterdam) / 17,24w (8 lipca 2017, Erfurt); hala – 17,52 (3 marca 2017, Belgrad) – halowy rekord Niemiec; skok w dal (hala) – 8,03 (17 stycznia 2015, Chemnitz).

</doc>
<doc id="3218959" url="https://pl.wikipedia.org/wiki?curid=3218959" title="Jacint Verdaguer i Santaló">
Jacint Verdaguer i Santaló

Jacint Verdaguer i Santaló (hiszp. Jacinto Verdaguer y Santaló; ur. 17 maja 1845 w Folgueroles, zm. 10 czerwca 1902 w Vallvidrera) – hiszpański poeta piszący w języku katalońskim.
Wybitny przedstawiciel La Renaixença, katalońskiego odrodzenia literackiego i narodowego, uważany za „księcia poetów katalońskich”. Sławę zdobył w roku 1868 na igrzyskach kwietnych, gdzie jego talent docenił Frédéric Mistral. Był autorem narodowych poematów epickich cenionych ze względu na wyrafinowany język: "L'Atlàntida" ("Atlantyda", 1877) o przygodach Herkulesa w Iberii i "Canigó" (1886) o wspinaczce na pirenejski szczyt. Tworzył także poezję religijną ("Idillis i cants místics" – "Idylle i pieśni mistyczne", 1879). Jako ksiądz został spowiednikiem rodziny Güell.

</doc>
<doc id="3218983" url="https://pl.wikipedia.org/wiki?curid=3218983" title="Turniej o Łańcuch Herbowy miasta Ostrowa Wielkopolskiego 1984">
Turniej o Łańcuch Herbowy miasta Ostrowa Wielkopolskiego 1984

Turniej o Łańcuch Herbowy Miasta Ostrowa Wielkopolskiego 1984 – turniej żużlowy, rozegrany po raz 32. w Ostrowie Wielkopolskim, w którym zwyciężył Polak Andrzej Huszcza.

</doc>
<doc id="3218984" url="https://pl.wikipedia.org/wiki?curid=3218984" title="Transit O-5">
Transit O-5

Transit O-5 – amerykański wojskowy satelita nawigacyjny; piąty statek Transit serii operacyjnej.
Stanowił część systemu nawigacji dla okrętów podwodnych US Navy przenoszących pociski balistyczne typu UGM-27 Polaris. Zbudowany przez Naval Avionics Facility. Przestał działać kilka tygodni po wyniesieniu.
Satelita pozostaje na orbicie okołoziemskiej, której trwałość szacuje się na 1000 lat.

</doc>
<doc id="3219004" url="https://pl.wikipedia.org/wiki?curid=3219004" title="Wiadomości Wrzesińskie">
Wiadomości Wrzesińskie

Wiadomości Wrzesińskie – tygodnik lokalny, ukazujący się na terenie powiatu wrzesińskiego. Redakcja mieści się we Wrześni, przy ulicy Harcerskiej 19. Oprócz wersji papierowej tygodnik prowadzi również portal internetowy wrzesnia.info.pl.
Redaktorem naczelnym czasopisma jest Waldemar Śliwczyński, a zastępcami: Jolanta Śliwczyńska (także dyrektor wydawnictwa) oraz Marek Urbaniak (także sekretarz redakcji).
Dziennikarze i współpracownicy stali (14.12.2018): Dorota Tomaszewska (gmina Września i dziennikarstwo śledcze), Damian Idzikowski (redaktor naczelny portalu wrzesnia.info.pl, także kultura), Filip Biernat (gmina Kołaczkowo, rolnictwo, historia), Łukasz Różański (gmina Miłosław oraz dział miejski), Joanna Goździewicz (kultura i dział społeczny), Anna Tess Gołębiowska (WW Radio, kultura i oświata), Leszek Nowacki (sport), Robert Czerniak (sport), Roman „Stańczyk” Nowaczyk (regionalistyka), Radosław Jagieła (gmina Nekla), Sławomir Grobelny (gmina Pyzdry), Cezary Paprzycki (gmina Pyzdry).
DTP: Krzysztof Liberkowski, Katarzyna Stawna, Anna Jakubek
Dział reklamy: Arleta Kretkowska, Patrycja Przybylska, Katarzyna Sobota
Administracja: Maria Kosińska
Informatyk: Tomasz Koprucki 
Kolportaż: Firma kolporterska Mariusz Tomczak (Czerniejewo)
Księgowość: doradca podatkowy Janusz Kasprzak
Wydawca (właściciel): Waldemar Śliwczyński Wydawnictwo Kropka Śliwczyńscy, 62-300 Września, ul. Harcerska 19, NIP 789-000-28-34

</doc>
<doc id="3219005" url="https://pl.wikipedia.org/wiki?curid=3219005" title="Michaela Hrubá">
Michaela Hrubá

Michaela Hrubá (ur. 21 lutego 1998 w Bořitovie) – czeska lekkoatletka specjalizująca się w skoku wzwyż.
Srebrna medalistka olimpijskiego festiwalu młodzieży Europy (2013). W 2014 w Eugene została wicemistrzynią świata juniorek oraz sięgnęła po brąz igrzysk olimpijskich młodzieży w Nankin. Ósma zawodniczka halowych mistrzostw Europy w Pradze (2015). W tym samym roku została mistrzynią świata juniorów młodszych. W 2016 była dwunasta na mistrzostwach Europy oraz została juniorską mistrzynią świata. Szósta zawodniczka halowych mistrzostw Europy (2017).
Reprezentantka kraju na drużynowych mistrzostwach Europy. Medalistka mistrzostw Czech.
Rekordy życiowe: stadion – 1,94 (25 czerwca 2017, Lille i 9 lipca 2017, Londyn) rekord Czech w kategorii juniorów; hala – 1,95 (20 lutego 2016, Praga).

</doc>
<doc id="3219007" url="https://pl.wikipedia.org/wiki?curid=3219007" title="Mistrzostwa Świata w Kajakarstwie 2014">
Mistrzostwa Świata w Kajakarstwie 2014

Mistrzostwa Świata w Kajakarstwie 2014 – 41. edycja mistrzostw świata w kajakarstwie. Mistrzostwa były organizowane przez Międzynarodową Federację Kajakową, odbyły się między 6 a 10 sierpnia 2014 w Moskwie.

</doc>
<doc id="3219010" url="https://pl.wikipedia.org/wiki?curid=3219010" title="Navspasur Rod">
Navspasur Rod

Navspasur Rod (ang. "Navigation and Space Surveillance Rod") – amerykański wojskowy sztuczny satelita stanowiący pasywny cel do kalibracji radarów. Wyniesiony wraz z satelitą Transit O-5 i innymi.
Głównym elementem satelity była rozkładana z dwóch zasobników antena drutowa o łącznej długości ponad 60 metrów.
Satelita pozostaje na orbicie okołoziemskiej, której trwałość szacuje się na 1000 lat.

</doc>
<doc id="3219011" url="https://pl.wikipedia.org/wiki?curid=3219011" title="Navspasur Rod 1">
Navspasur Rod 1



</doc>
<doc id="3219012" url="https://pl.wikipedia.org/wiki?curid=3219012" title="Möhringen (okręg administracyjny Stuttgartu)">
Möhringen (okręg administracyjny Stuttgartu)

Möhringen, Stuttgart-Möhringen – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 29 515 mieszkańców (31 grudnia 2011) i ma powierzchnię 15,04 km².

</doc>
<doc id="3219013" url="https://pl.wikipedia.org/wiki?curid=3219013" title="Stuttgart-Möhringen">
Stuttgart-Möhringen



</doc>
<doc id="3219015" url="https://pl.wikipedia.org/wiki?curid=3219015" title="Stuttgart-Moehringen">
Stuttgart-Moehringen



</doc>
<doc id="3219018" url="https://pl.wikipedia.org/wiki?curid=3219018" title="Kościół św. Kazimierza w Kartuzach">
Kościół św. Kazimierza w Kartuzach

Kościół świętego Kazimierza w Kartuzach – rzymskokatolicki kościół parafialny, wcześniej ewangelicki, znajdujący się w Kartuzach, w województwie pomorskim. Należy do dekanatu Kartuzy diecezji pelplińskiej.
Świątynia została wzniesiona w latach 1885-1887 (względnie 1883) w stylu neogotyckim jako kościół ewangelicki. Kamień węgielny położył superintendent D. Taube w 1886 roku. Kamień ten zachował się do dnia dzisiejszego i znajduje się w najniższej partii wieży od strony wschodniej. Budowlę wzniesiono ją z czerwonej cegły. Świątynia nakryta jest miedzianą blachą. Budowla posiada wieżę o wysokości 50 metrów z zegarem. Wysokie okna kościoła (10 ostrołukowych i 2 okrągłe) są ozdobione witrażami, przedstawiającymi głównie apostołów. Kościół posiada jedną nawę, jego wnętrze nakryte jest drewnianym stropem.
W okresie II Rzeczypospolitej kościół był we władaniu parafii liczącej w 1937 roku 487 wiernych i należącej do Superintendentury Kartuzy Ewangelickiego Kościoła Unijnego. Ostatnim pastorem był Werner Müller.
Od 1983 roku kościół pełni funkcję kościoła parafialnego.

</doc>
<doc id="3219026" url="https://pl.wikipedia.org/wiki?curid=3219026" title="William Bonaparte-Wyse">
William Bonaparte-Wyse

William Charles Bonaparte-Wyse (ur. 20 stycznia 1826 w Waterford, zm. 3 grudnia 1892 w Cannes) – irlandzki żołnierz i poeta tworzący w dialekcie prowansalskim języka oksytańskiego.
Urodzony w Irlandii, był bliskim krewnym Napoleona III. Po przyjeździe do Prowansji zaprzyjaźnił się z Frédérikiem Mistralem, który napisał przedmowę do tomu jego wierszy "Li Parpaioun Blu" ("Niebieskie motyle", 1868) i został ojcem chrzestnym jego syna. Jako jedyny cudzoziemiec był członkiem konsystorza w Związku Felibrów, organizacji stojącej na straży prowansalskiego odrodzenia kulturowego i narodowego.

</doc>
<doc id="3219027" url="https://pl.wikipedia.org/wiki?curid=3219027" title="Möhringen">
Möhringen

Lokalizacje.
Polska.
Dawna nazwa miejscowości:

</doc>
<doc id="3219028" url="https://pl.wikipedia.org/wiki?curid=3219028" title="Hi Diddle Diddle">
Hi Diddle Diddle

Hi Diddle Diddle – amerykański film fabularny z 1943 roku w reżyserii Andrew L. Stone’a.

</doc>
<doc id="3219030" url="https://pl.wikipedia.org/wiki?curid=3219030" title="Moehringen">
Moehringen



</doc>
<doc id="3219032" url="https://pl.wikipedia.org/wiki?curid=3219032" title="Neil Shubin">
Neil Shubin

Neil Shubin (ur. 22 grudnia 1960 w Filadelfii) – amerykański biolog ewolucyjny, odkrywca rodzaju "Tiktaalik" (uznawanego za ewolucyjną formę przejściową między rybami a płazami), profesor anatomii na University of Chicago, prodziekan, wicedyrektor (provost) Field Museum oraz popularyzator nauki – autor m.in. bestselleru "Your Inner Fish" (tytuł wydania polskiego: "Nasza wewnętrzna menażeria: Podróż w głąb 3,5 miliarda lat naszych dziejów").
Życiorys.
Neil Shubin urodził się na obrzeżach Filadelfii 22 grudnia 1960 roku. Jego matka, Gloria Shubin, kierowała filadelfijskim domem opieki. Ojciec, Seymour Shubin, był pisarzem (fikcja literacka, fantastyka), m.in. autorem utworu „The Captain” nominowanego w roku 1983 do "Edgar Award" (Nagrody im. Edgara Allana Poego), człowiekiem wykształconym, lecz nie interesującym się nauką (już jako entuzjasta popularyzacji swoich badań Neil Shubin sprawdzał reakcje ojca na swoje teksty).
Studiował początkowo (undergraduate) w Columbia University. Spędzał dużo czasu w Amerykańskim Muzeum Historii Naturalnej, gdzie zainteresował się ewolucją. W roku 1982 rozpoczął studia podyplomowe w Harvard University; zajmował się m.in. kolekcjonowaniem skamieniałości sprzed 200 mln lat, znalezionych na pustynnych terenach Arizony (zob. ). Stopień doktora biologii organizmu i biologii ewolucyjnej otrzymał na Uniwersytecie Harvarda w roku 1987.
Po skończeniu studiów pracował jako profesor biologii w University of Pennsylvania (Filadelfia). Po kilku latach otrzymał stanowisko wykładowcy anatomii człowieka w School of Medicine na University of Chicago. Wyjaśnia, że tylko pozornie nie ma przygotowania do kształcenia lekarzy – co prawda jest paleontologiem naukowo zajmującym się głównie rybami, ale: „Najlepszą drogą do poznania naszego ciała jest przyjrzenie się ciałom innych zwierząt”.
Od roku 2006 jest wicedyrektorem Muzeum Historii Naturalnej w Chicago.
Żonaty z Michele Seidl. Ma dwoje dzieci: Nathaniela i Hannę.
Tematyka badań naukowych.
W ramach badań naukowych w dziedzinie biologii ewolucyjnej Neil Shubin stara się wyjaśniać ewolucyjne mechanizmy kształtowania się nowych funkcji anatomicznych części ciał organizmów (np. zmiany kształtu czaszki i położenia oczodołów, budowy szkieletu klatki piersiowej, budowy miednicy, liczby i kształtu kości płetw, skrzydeł, kończyn). Poszukuje m.in. doświadczalnych dowodów, że całe anatomiczne zróżnicowanie kręgowców zostało wywołane przez ekologiczne i ewolucyjne zmiany, które miały miejsce w dewonie i triasie – okresach, w których powstały nowe ekosystemy i nowe typy budowy ciała. Prowadzi badania morfologiczne, funkcjonalne, rozwojowe, genetyczne (zob. ewolucyjna biologia rozwoju, głęboka homologia); organizuje ekspedycje mające na celu poszukiwania skamieniałości znanych i nieznanych gatunków. Analizuje paleośrodowiskowy kontekst ich powstania i przemian anatomicznych oraz genetyczne mechanizmy tych przemian, również we współczesnych ekosystemach.
Od roku 1993 współpracuje z Edwardem B. Daeschlerem (Ted Dreschler), który pod jego kierownictwem studiował paleontologię i wykonywał pracę doktorską, a w następnych latach kierował działem biologii kręgowców w filadelfijskiej . Młodzi zaprzyjaźnieni naukowcy badali początkowo odsłonięcia warstw w wykopach tworzonych w czasie budowy nowych dróg we wschodniej części stanu. Był to teren dokładnie opisany w czasie wcześniejszych badań geologicznych, na którym występują skały osadowe utworzone w późnym dewonie, gdy w miejscu dzisiejszej Pensylwanii znajdowała się duża delta rzek spływających z wzniesień po stronie zachodniej do morza położonego na wschodzie (rejon dzisiejszego Pittsburgha). W czasie jednej z pierwszych wypraw Ted Dreschler natrafił na cenne znalezisko – skamieniały fragment szkieletu organizmu (reszty szkieletu nie znaleziono). Masywna budowa znalezionej kości barkowej sugerowała, że późnodewoński organizm miał zmodyfikowane, silnie rozwinięte płetwy, prawdopodobnie wykorzystywane w czasie pełzania. Naukowcy przypisali go do nowego rodzaju nazwanego "Hynerpeton" (w wolnym tłumaczeniu z gr.„małe stworzenie pełzające z Hyner”).
Obiektem późniejszych badań zespołu Neila Shubina są np. płazy ogoniaste o różnorodnej – związanej z historią życia – budowie kończyn; badania prowadzą do opracowania predykcyjnych modeli różnicowania populacji.
Na początku lipca 2004 roku naukowcy – N.H. Shubin, E.B. Daeschler, F.A. Jenkins Jr. (doradca z Harwardu), Steve Gatesy – pracowali w Kanadzie, na Wyspie Ellesmere’a. Dokonane tam spektakularne odkrycie Neil Shubin relacjonował: 
W bloku skalnym sprzed 375 milionów lat (dewon późny), powstałym w miejscu, gdzie płynęła wówczas rzeka, znaleziono nie tylko „okaz niemal idealnie «przejściowy»” pomiędzy rybami a kręgowcami lądowymi, ale również występujący w „odpowiednim czasie i odpowiednim (paleo)środowisku”. W tym samym miejscu Shubin i współpracownicy znaleźli trzy prawie kompletne okazy, mierzące ok. trzy metry długości (ich wydobywanie ze skał przewiezionych do laboratorium zajęło kilka lat). Nazwę odkrytego rodzaju – "Tiktaalik" – zaproponowała, na prośbę odkrywców, Rada Starszych Terytorium Nanavut; oznacza ona w języku inuktitut „wielka ryba z wód słodkich”. Sensacyjną informację o odkryciu opublikowano w Nature w roku 2006 (artykuły: "The Pectoral Fin of Tiktaalik roseae and the Origin of the Tetrapod Limb" i "A Devonian tetrapod-like fish and the evolution of the tetrapod body plan").
Tiktaalik został uznany za bazalnego przedstawiciela Tetrapodomorpha, dobrze udokumentowaną formę przejściową w ewolucji od mięśniopłetwych do czworonogów ("Eusthenopteron" → "Panderichtys" → "Tiktaalik" → "Acanthostega" → "Ichtiostega" → "Pederpes")
Publikacje.
Popularyzacja nauki.
Neil Shubin jest aktywnym popularyzatorem biologii ewolucyjnej. Duża aktywność Neila Shubina w zakresie popularyzacji nauki często spotyka się z uznaniem w środowisku naukowym. Najbardziej popularne stały się jego dwie książki: „Your Inner Fish” (2008) i „The Universe Within. The Deep History of the Human Body (Vintage)” (2013).
„Your Inner Fish” została przetłumaczona na 26 języków. Wersja polska ukazała się w roku 2009 pod tytułem „Nasza wewnętrzna menażeria”. Jest to „pełne entuzjazmu i przystępne wyjaśnienie tajemnic ewolucji” (określenie ze strony internetowej wydawcy, Prószyński i S-ka). Książka spotkała się z bardzo dobrym przyjęciem przez krytyków i czytelników:
O książce pisał entuzjastycznie inny popularyzator nauki, Oliver Sacks, wyrażający zachwyt wiedzą autora, przejrzystością i elegancją stylu, dydaktycznym entuzjazmem, humorem ("absolute delight").
W kwietniu 2014 roku odbyła się inauguracyjna emisja w sieci PBS 3-częściowego filmu wideo, opartego na treści książki.
Książkę „The Universe Within. The Deep History of the Human Body (Vintage)” opublikowano w roku 2013 (hardcover, audio CD, adible audio edition). Została równie wysoko jak „Your Inner Fish” oceniona przez Olivera Sacksa oraz wielu innych recenzentów i czytelników. Na zaledwie 250 stronach objaśnia, w jaki sposób historia Wszechświata zarejestrowała się w budowie ludzkiego ciała: Wielki Wybuch dostarczył atomów pierwiastków chemicznych, z których ciało jest zbudowane (zob. historia pierwiastków chemicznych), powstanie Układu Słonecznego zapewniło istnienie odpowiedniej dla życia ilości wody oraz zadecydowało o kształcie i wymiarach naszych organizmów, wpływ Księżyca ukształtował istnienie rytmów biologicznych, rozmaite katastrofy naturalne, np. kosmiczne, uformowały genetyczną zdolność organizmów żywych do ewolucyjnej adaptacji wskutek doboru naturalnego (zob. ekologia ewolucyjna).
Wyróżnienia.
Neil Shubin otrzymał m.in.:
W roku 2007 otrzymał tytuł zasłużonego członka "American Academy in Berlin" i "Institute for Advanced Study" w Durham University. Od roku 2009 jest członkiem National Academy of Sciences i American Academy of Arts and Sciences.
Rodzajem wyróżnienia są wysokie pozycje książek popularnonaukowych na listach bestsellerów (w roku 2009 – "Best Science Book Shortlist" Royal Society).

</doc>
<doc id="3219033" url="https://pl.wikipedia.org/wiki?curid=3219033" title="Mühlhausen (okręg administracyjny Stuttgartu)">
Mühlhausen (okręg administracyjny Stuttgartu)

Mühlhausen, Stuttgart-Mühlhausen – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 25 209 mieszkańców (31 grudnia 2011) i ma powierzchnię 9,12 km².

</doc>
<doc id="3219034" url="https://pl.wikipedia.org/wiki?curid=3219034" title="Trybunał inkwizycji w Alessandrii">
Trybunał inkwizycji w Alessandrii

Trybunał inkwizycji w Alessandrii – sąd inkwizycyjny, mający swą siedzibę w Alessandrii w Księstwie Mediolanu (od 1708 w Księstwie Sabaudii-Piemontu). Istniał on jako samodzielny trybunał od ok. 1520 do roku 1800. Od połowy XVI stulecia należał do struktur inkwizycji rzymskiej. Był kierowany przez dominikanów.
Historia.
Na przełomie XIII i XIV wieku Alessandria podlegała jurysdykcji dominikańskich inkwizytorów Marchii Genueńskiej. Prawdopodobnie około połowy XIV wieku (najpóźniej w 1379) utworzony został samodzielny okręg inkwizytorski składający się z diecezji Alessandrii i Tortony. Na początku XV wieku udokumentowanych jest dwóch inkwizytorów mianowanych specjalnie dla diecezji Alessandrii i Acqui (Pietro Bellingeri 1400–1417 i Antonio Muzio w 1421), po czym w latach 60. XV wieku Alessandria powróciła pod jurysdykcję inkwizytorów genueńskich. Prawdopodobnie około 1471, a najpóźniej w 1483 ponownie utworzony został wspólny okręg Alessandrii i Tortony. 
Około 1520 (lub krótko przed) okręg Alessandrii i Tortony został definitywnie podzielony na dwa niezależne trybunały inkwizycyjne. Inkwizytorowi Alessandrii podlegała odtąd także diecezja Acqui Terme. Inkwizytorów Alessandrii mianowali zwierzchnicy dominikańskiej prowincji św. Piotra Męczennika (Lombardii Górnej).
W 1542 papież Paweł III utworzył Kongregację Rzymskiej i Powszechnej Inkwizycji, będącą organem Kurii Rzymskiej, która w ciągu następnych kilkudziesięciu lat przejęła kontrolę nad działalnością trybunałów inkwizycji we Włoszech. Ostatnim inkwizytorem Alessandrii mianowanym przez władze zakonne był Vincenzo Pecora (1564). Jego następcy byli mianowani przez Kongregację.
W 1707 Alessandria została zajęta przez Sabaudię. Książę Sabaudii i Piemontu Wiktor Amadeusz II (panował 1675–1730) już od dłuższego czasu był w konflikcie ze Stolicą Apostolską. Począwszy od roku 1698 wetował on nominacje inkwizytorskie dokonywane przez Kongregację Świętego Oficjum dla trybunałów położonych w jego księstwie. W 1709 władze sabaudzkie wygnały inkwizytora Vincenzo Morelli da Albenga i nie zgodziły się na mianowanie jego następcy. Wskutek polityki Wiktora Amadeusza II doszło do trwałych wakatów na stanowiskach inkwizytorskich większości piemonckich trybunałów. Ich działalnością kierowali odtąd wikariusze generalni, a nie pełnoprawni inkwizytorzy, co obniżyło ich rangę. W tej postaci kontynuowały one swoją działalność aż do inwazji rewolucyjnej Francji na Włochy pod koniec XVIII wieku.
W latach 1711–1730 wikariuszem generalnym inkwizycji w Alessandrii był dominikanin Domenico Francesco Muzio, autor katalogu inkwizytorów wszystkich włoskich trybunałów "Tabulae chronologica Inquisitorum Italiae".
Trybunał inkwizycyjny w Alessandrii został zniesiony po raz pierwszy 28 stycznia 1799 przez marionetkowy rząd tymczasowy, utworzony przez wojska francuskie po zajęciu Piemontu kilka tygodni wcześniej. Niedługo potem jednak, w maju 1799, Francuzi zostali wyparci przez Austriaków i Rosjan, którzy przywrócili władzę króla Karola Emanuela IV. 28 lipca 1799 rząd monarchiczny wydał dekret o przywróceniu inkwizycji. Restauracja monarchii trwała jednak krótko. Niespełna rok później Francuzi ponownie zajęli Piemont i utworzona przez nich Rada Piemontu ("Consulta del Piemonte") dekretem z dnia 23 lipca 1800 roku definitywnie zlikwidowała miejscowe trybunały, w tym także trybunał w Alessandrii
Organizacja.
Siedzibą trybunału był dominikański konwent S. Marco w Alessandrii. Na jego czele stał dominikański inkwizytor (od 1709 wikariusz generalny), wywodzący się z konwentualnego Wikariatu św. Piotra Męczennika. Jego jurysdykcji podlegały diecezje Alessandrii i Acqui Terme. Na prowincji inkwizytor reprezentowany był przez wikariuszy rejonowych. Trybunałowi w Alessandrii podlegało 35 wikariatów rejonowych.
Archiwum.
Po tym, jak w styczniu 1799 zniesiono po raz pierwszy trybunał w Alessandrii, jego archiwum w konwencie S. Marco zostało opieczętowane. Kiedy jednak w 1802 władze francuskie nakazały jego przeniesienie do biblioteki miejskiej, okazało się, że ślad po nim zaginął. 
Mimo zaginięcia archiwum głównego trybunału, niewielka część jego dokumentacji procesowej ocalała. W samej Alessandrii w archiwum diecezjalnym przechowywane są akta tylko jednego procesu o czary z 1595/96, natomiast obszerniejszą kolekcję zawiera archiwum diecezjalne w Acqui Terme. 

</doc>
<doc id="3219035" url="https://pl.wikipedia.org/wiki?curid=3219035" title="Stuttgart-Mühlhausen">
Stuttgart-Mühlhausen



</doc>
<doc id="3219036" url="https://pl.wikipedia.org/wiki?curid=3219036" title="Stuttgart-Muehlhausen">
Stuttgart-Muehlhausen



</doc>
<doc id="3219037" url="https://pl.wikipedia.org/wiki?curid=3219037" title="Polska na Mistrzostwach Europy w Lekkoatletyce 2014">
Polska na Mistrzostwach Europy w Lekkoatletyce 2014

Polska na Mistrzostwach Europy w Lekkoatletyce 2014 – reprezentacja Polski podczas Mistrzostw Europy w Zurychu liczyła 61 zawodników – 41 mężczyzn i 20 kobiet.

</doc>
<doc id="3219043" url="https://pl.wikipedia.org/wiki?curid=3219043" title="Münster (okręg administracyjny Stuttgartu)">
Münster (okręg administracyjny Stuttgartu)

Münster, Stuttgart-Münster – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 6 277 mieszkańców (31 grudnia 2011) i ma powierzchnię 2,21 km².

</doc>
<doc id="3219044" url="https://pl.wikipedia.org/wiki?curid=3219044" title="Judo na Letnich Igrzyskach Paraolimpijskich 2004">
Judo na Letnich Igrzyskach Paraolimpijskich 2004

Judo na Letnich Igrzyskach Paraolimpijskich 2004 w Atenach rozgrywane było między w hali "Ano Liosia Olympic Hall".

</doc>
<doc id="3219045" url="https://pl.wikipedia.org/wiki?curid=3219045" title="Kazimierz Gałecki">
Kazimierz Gałecki

Kazimierz Gałecki (Junosza-Gałecki) (ur. 10 lipca 1863 w Czarnym Dunajcu, zm. 10 lipca 1941 w Krakowie) – polski prawnik, doktor praw, ostatni minister do spraw Galicji w rządzie austriackim (1918), delegat generalny rządu Polski ds. Galicji (1919–1921), wojewoda krakowski (1921-1923).
Życiorys.
Urodził się w rodzinie ziemiańskiej. Ukończył studia na Wydziale Prawa Uniwersytetu Jagiellońskiego, ze stopniem naukowym doktora (1887). W latach 1886-1889 odbył praktykę w sądach w Krakowie, następnie pracował w Prokuratorii Skarbu w Wiedniu. Od 1891 urzędnik Ministerstwa Skarbu, przechodząc do 1918 wszystkie szczeble służbowe od koncypienta do tajnego radcy. Od lipca do października 1918 r. zajmował w dwóch ostatnich rządach Przedlitawii (Rząd Maxa Hussarka i Rząd Heinricha Lammascha) stanowisko ministra ds. Galicji (formalnie ministra bez teki).
Po odzyskaniu niepodległości, od 1 stycznia do 31 marca 1919 był delegatem Polski w Wiedniu. 7 marca 1919 nominowany na stanowisko delegata generalnego rządu dla b. Królestwa Galicji i Lodomerii, przejął kompetencje namiestnika Galicji, urzędował we Lwowie. Urząd pełnił do 1 września 1921, do wejścia w życie podziału b. Królestwa Galicji i Lodomerii na województwa i likwidacji Namiestnictwa Galicji. Był przewodniczącym Obywatelskiego Komitetu Wykonawczego Obrony Państwowej we Lwowie w 1920 roku Od 1 listopada 1921 do 19 grudnia 1923 wojewoda krakowski. Zdymisjonowany w związku ze starciami policji i wojska ze strajkującymi robotnikami w listopadzie 1923 w Krakowie (tzw. powstanie krakowskie 1923), przeszedł na emeryturę. Zasiadał później w radach nadzorczych kilku spółek akcyjnych. Został pochowany na Cmentarzu Rakowickim w Krakowie (pas LD, zach.).
Bibliografia, literatura.
[[Kategoria:Pochowani na Cmentarzu Rakowickim w Krakowie]

</doc>
<doc id="3219048" url="https://pl.wikipedia.org/wiki?curid=3219048" title="Mantokalakeytto">
Mantokalakeytto



</doc>
<doc id="3219054" url="https://pl.wikipedia.org/wiki?curid=3219054" title="ASPAC FC">
ASPAC FC

ASPAC FC – beniński klub piłkarski z siedzibą w Kotonu, występujący w Moovligue 1 (najwyższej klasie rozgrywkowej swego kraju).

</doc>
<doc id="3219063" url="https://pl.wikipedia.org/wiki?curid=3219063" title="Hsu Wen-hsin">
Hsu Wen-hsin

Hsu Wen-hsin (chiń. 許文鑫; ur. 13 czerwca 1988 w Tajpej) – tajwańska tenisistka, reprezentantka kraju w rozgrywkach Pucharu Federacji.
W ciągu kariery zwyciężyła w dwóch singlowych i sześciu deblowych turniejach rangi ITF. 15 maja 2006 roku zajmowała najwyższe miejsce w rankingu singlowym WTA Tour – 221. pozycję, natomiast 7 maja 2012 osiągnęła najwyższą lokatę w deblu – 180. miejsce. W 2005 roku jako juniorka osiągnęła wielkoszlemowe półfinały podczas Australian Open i US Open w grze podwójnej.

</doc>
<doc id="3219065" url="https://pl.wikipedia.org/wiki?curid=3219065" title="Stuttgart-Muenster">
Stuttgart-Muenster



</doc>
<doc id="3219066" url="https://pl.wikipedia.org/wiki?curid=3219066" title="Kościół Matki Bożej Szkaplerznej w Tarnówku">
Kościół Matki Bożej Szkaplerznej w Tarnówku

Kościół pw. Matki Bożej Szkaplerznej – neogotycki katolicki kościół filialny znajdujący się w Tarnówku w gminie Połajewo. Należy do parafii w Boruszynie.
Kościół został wzniesiony w latach 1907-1909 (konsekracja 21 grudnia 1909) jako świątynia ewangelicka. W okresie II Rzeczypospolitej był we władaniu parafii należącej do superintendentury Oborniki-Chodzież Ewangelickiego Kościoła Unijnego.
Obiekt jest zlokalizowany na północno-wschodnim skraju wsi. Tworzy zwarty kompleks z dawną pastorówką. Obiekt wzorowano na kościele z Jabłonowa Pomorskiego. Oba nawiązują stylowo do XIV-wiecznych świątyń z terenu Ziemi Dobrzyńskiej, co było związane z zaleceniami budowlanymi władz pruskich. Okupanci nazistowscy zamknęli świątynię, a po II wojnie światowej przekazano ją parafii boruszyńskiej. 
Obiekt wzniesiony z cegieł palonych. Dach pokryty dachówką ceramiczną. Szczyty zachodni i z kruchtą dekorowane wąskimi otynkowanymi blendami i sterczynami. Wyposażenie to m.in. organy z trzema polami piszczałkowymi zwieńczone krenelażem, a także żyrandol neoromański.

</doc>
<doc id="3219067" url="https://pl.wikipedia.org/wiki?curid=3219067" title="Franz Kratter (pisarz)">
Franz Kratter (pisarz)

Franz Kratter (ur. 27 maja 1758 w Oberndorf am Lech, Niemcy, zm. 8 listopada 1830 we Lwowie) – niemiecki pisarz i scenograf teatralny, dyrektor teatru niemieckiego we Lwowie. 
Studiował na uniwersytecie w Dillingen an der Donau najpierw filozofię, później teologię, a następnie wyjechał do Wiednia, gdzie studiował prawo. Po ukończeniu nauki został zatrudniony jako prywatny sekretarz, jednak kierując się zamiłowaniem do teatru i pisarstwa w 1786 przeprowadził się do Lwowa, gdzie podjął współpracę z tamtejszym teatrem niemieckim. W latach 1800-1819 wraz z Franzem Bullą prowadził dyrekcję teatru lwowskiego, a po śmierci Bulli sam do roku 1830. Jako dyrektor sceny niemieckiej współpracował z dyrekcją sceny polskiej (obie sceny teatru lwowskiego mieściły się po roku 1800 w budynku dawnego kościoła franciszkańskiego). Jan Nepomucen Kamiński (jako dyrektor teatru polskiego) przekładał niektóre sztuki Krattera i wystawiał po polsku na swojej scenie. Po śmierci Krattera, w latach 1831-1842 (czyli ostatnim dziesięcioleciu niemieckiej sceny teatralnej we Lwowie) dyrekcje teatru niemieckiego zmieniały się kilkakrotnie, a poziom artystyczny oceniany był coraz gorzej. 
W zarządzanym przez niego teatrze repertuar był wzorowany na repertuarze wiedeńskim i miał charakter ponadczasowy. Wiele sztuk sam pisał, dramaty jego autorstwa były grane do połowy ubiegłego stulecia nie tylko we Lwowie, ale nieomal na wszystkich niemieckich scenach teatralnych i to nie tyle przez wzgląd na ich treść, co bardziej ze względu na ich inscenizacje. 
Franz Kratter w swoich sztukach ukazywał ówczesne stosunki społeczne panujące w Galicji, wskazywał na wysoki poziom świadomości kultury i poczucia społecznego. Spektakle wywoływały sensację z powodu bezkompromisowego i otwartego pokazania panującego zła i jego przyczyn. Był świadomym prekursorem idei józefinizmu. W roku 1786 opublikował w Lipsku "Listy o aktualnym stanie Galicji", zawierające ostrą krytykę stusunków społczenych w Galicji i krytykę szlachty polskiej, odebrane we Lwowie jako paszkwil. Kratter także kilkakrotnie i bezskutecznie starał się o profesurę na Uniwersytecie Lwowskim. 

</doc>
<doc id="3219068" url="https://pl.wikipedia.org/wiki?curid=3219068" title="Dywersyfikacja portfela">
Dywersyfikacja portfela



</doc>
<doc id="3219073" url="https://pl.wikipedia.org/wiki?curid=3219073" title="Mazurki (Białoruś)">
Mazurki (Białoruś)

Mazurki (biał. Мазуркі, ros. Мазурки) – wieś na Białorusi, w obwodzie brzeskim, w rejonie lachowickim, w sielsowiecie Honczary.
Geografia.
Miejscowość położona między wsiami: Minicze (na zachodzie), Honczary, Horodyszcze, Niedźwiedzica (na wschodzie); znajduje się 27 km na południowy wschód od Baranowicz. Na zachód od Mazurków płynie rzeka Szczara, na której dla Lachowicz zbudowano zbiornik retencyjny „Minicze”. Na północy przebiega droga republikańska R43.
Historia.
Miejscowość wzmiankowana w 1592 roku na obszarze Wielkiego Księstwa Litewskiego. Po II rozbiorze w 1793 roku miejscowość (jak sąsiednie Lachowicze) znalazła się w Imperium Rosyjskim. W okresie zaborów Mazurki leżały w rosyjskiej guberni mińskiej, w ujeździe słuckim, w wołosti Niedźwiedzica. 
W XIX/XX wieku funkcjonował tu majątek Krahelskich. W Mazurkach urodziła się Krystyna Krahelska, która użyczyła twarzy do pomnika Syreny nad Wisłą w Warszawie, napisała słowa i melodię pieśni "Hej, chłopcy, bagnet na broń", zginęła 2 sierpnia 1944 roku w czasie powstania warszawskiego. 
W okresie międzywojennym wieś i folwark znalazły się ponownie w Polsce i należały do gminy Niedźwiedzice w powiecie baranowickim województwa nowogródzkiego.
W latach 1939-1941 Mazurki były pod okupacją sowiecką, 1941-1944 niemiecką i 1944-1945 ponownie sowiecką.
Po II wojnie światowej Mazurki odłączono od Polski – znalazły się w granicach Białoruskiej SRR, a od 1991 r. w niepodległej Białorusi.

</doc>
<doc id="3219079" url="https://pl.wikipedia.org/wiki?curid=3219079" title="Na obrzeżach">
Na obrzeżach

Na obrzeżach / Romans Mańki Grieszynej / Na przedmieściach / Chłopak z przedmieścia / Patrioci / Przedmieście (ros. Окраина, "Okraina") – radziecki dramat wojenny z 1933 roku. Pierwszy dźwiękowy film Borisa Barneta. Adaptacja powieści Konstantina Finna pt. „Okraina”. Film opowiada o sytuacji w Rosji w czasie pierwszej wojny światowej.
Fabuła.
Film odzwierciedla wydarzenia pierwszej wojny światowej w codziennych sprawach robotniczego przedmieścia. Przedstawia życie zwykłych ludzi mieszkających na krańcach prowincjonalnego miasteczka.
Wątki filmowe:

</doc>
<doc id="3219080" url="https://pl.wikipedia.org/wiki?curid=3219080" title="Jean Le Tavernier">
Jean Le Tavernier

Jean Le Tavernier (ur. ?, zm. 1462 w Oudenaarde) – flamandzki miniaturzysta, iluminator aktywny w latach 1434–1462. Według dokumentów z 1460 roku był jednym z najwybitniejszych artystów flamandzkich XV wieku, mistrzem „historii malowanych w czerni i bieli”.
Życie i działalność artystyczna.
W 1434 roku został mistrzem gildii św. Jerzego w Tournai, gdzie mieszkał do ok. 1440. W 1454 roku był już mieszkańcem Oudenaarde. Od 1453 do 1460 pracował dla Filipa Dobrego; jednymi z pierwszymi jego pracami były dekoracje do „Święta bażanta” w Lille organizowanego przez księcia burgundzkiego. Udokumentowanymi pracami Taverniera są "Kroniki Karola Wielkiego" ("Croniques et conquestes de Charlemaine") autorstwa Davida Auberta (1458-1460). Dwutomowy manuskrypt został wykonany na zlecenie Jeana de Créquy (jego nazwisko znajduje się w kolofonie pierwszego tomu). Pod koniec tworzenia dzieła prawdopodobnie zmienił się jego odbiorca, na kolofonie drugiego tomu pojawiło się nazwisko Filipa Dobrego. Według Antoniego Ziemby, kroniki od początku miały być darem Jeana de Créquy dla księcia. Niepodważalną atrybucję mają dekoracje, sto sześćdziesiąt pięć grisaille i dwie pełno-stronnicowe miniatury, do "Godzinek Filipa Dobrego" oraz iluminacje do manuskryptu "Livre de Godeffroy de Buillon" Przypisuje mu się również wielobarwne iluminacje do "Brewiarza Filipa Dobrego" wykonane wraz z Willemem Vrelantem oraz iluminacje wykonane techniką lawowanego rysunku inkaustowego do dzieł Jeana Miélota "Traite sur l’oraison dominicale" i "Avis pour faire le passage d’outremer", oba w tłumaczeniu Jeana Miélota. W 1458 roku ożenił się z nieślubną córką Arend Cabillau, Jorine.
Styl.
Jean Le Tavernier wzorował się na wczesno-tablicowych artystach niderlandzkich z czasów Campina, van Eycka czy Petera Christusa.

</doc>
<doc id="3219087" url="https://pl.wikipedia.org/wiki?curid=3219087" title="Rów Rzeciński">
Rów Rzeciński

Rów Rzeciński – ciek o długości 8 km w gminie Wronki, na terenie Puszczy Noteckiej. Prawy dopływ Warty.
Wypływa z jeziora Rzecińskiego, którego otoczenie stanowi obszar Natura 2000 "Torfowisko Rzecińskie". Jest ciekiem odwadniającym to torfowisko. Przy wypływie zarośla wierzbowe. Dalej przybiera kierunek południowo-wschodni, przepływa koło leśniczówki Lutyniec, przez zwarte obszary leśne, by wpaść do Warty na północny wschód od Wronek, w pobliżu nadleśnictwa Nadolnik.

</doc>
<doc id="3219088" url="https://pl.wikipedia.org/wiki?curid=3219088" title="Kanał Nadbrzeżny">
Kanał Nadbrzeżny

Kanał Nadbrzeżny (niem. "Küstenkanal") – żeglugowy kanał śródlądowy w północnych Niemczech, w kraju związkowym Dolna Saksonia, w pobliżu granicy z Holandią o długości 69,56 km. Łączy rzekę Hunte w Oldenburgu z Kanałem Dortmund-Ems, wykorzystującym fragment rzeki Ems, niedaleko miejscowości Dörpen. Kanał wykorzystywany jest do transportu węgla i torfu z Zagłębia Ruhry do Bremy. Dostępny jest dla statków o nośności do 1350 ton.
Nad kanałem położone są m.in. miejscowości: Oldenburg, Saterland, Surwold i Dörpen. Wzdłuż kanału, prawie na całej jego długości, przebiega droga krajowa B 401.
Historia.
Kanał powstał w wyniku przebudowy kanału Hunte-Ems-Kanal, powstałego w latach 1855–1893. Wschodnia część, od miejscowości Kampe, została zaadaptowana do Kanału Nadbrzeżnego, natomiast część zachodnia do Elisabethfehnkanal. Pierwsze prace przy budowie rozpoczęto w 1922 roku. W 1935 roku kanał otwarto dla żeglugi. W kwietniu 1945 roku nad kanałem miały miejsce walki 1 Dywizji Pancernej pod dowództwem gen. Stanisława Maczka z armią III Rzeszy.
Infrastruktura.
Nad Kanałem Nadbrzeżnym przerzuconych jest 28 mostów, w tym dwa mosty przeznaczone wyłącznie dla pieszych w Süddorf i Ahrensdorf, oraz 2 wiadukty kolejowe. Dla regulacji poziomu wody wybudowano dwie śluzy: w Oldenburgu oraz w Dörpen. Pierwsza z nich została wybudowana w latach 1922–1928. Ma 105 m długości i 12 m szerokości. Różnica poziomów zależy od stanu wody w rzece Hunte – przy niskim poziomie wynosi 5,4 m.

</doc>
<doc id="3219089" url="https://pl.wikipedia.org/wiki?curid=3219089" title="Abiturijentka">
Abiturijentka

Abiturijentka (ros. Абитуриентка) – radziecki film dramatyczny z 1973 roku w reżyserii Aleksieja Miszurina oparty na podstawie scenariusza Ołesia Honczara.
Fabuła.
Po oblaniu egzaminów na studia, Gala ukończywszy kurs dla stewardes, zaczyna latać wraz z nawigatorem Wiktorem. Mężczyzna przez przypadek staje się być świadkiem jej niepowodzeń i pomaga dziewczynie w trudnych chwilach. Mija rok, Gala zostaje studentką, niestety w jej ostatnim locie wśród pasażerów ukrywają się dwaj niebezpieczni bandyci.

</doc>
<doc id="3219091" url="https://pl.wikipedia.org/wiki?curid=3219091" title="Ługańska Republika Ludowa">
Ługańska Republika Ludowa

Ługańska Republika Ludowa, ŁRL (, ЛНР) – państwo nieuznawane utworzone 12 maja 2014 roku przez prorosyjskich separatystów na terytorium Ukrainy. 30 września 2022 roku anektowane przez Federację Rosyjską.
Władze republiki kontrolowały prawie cały obwód ługański Ukrainy zamieszkany głównie przez ludność rosyjskojęzyczną, która częściowo popierała jej powstanie. ŁRL uznawana była za państwo marionetkowe zależne od Rosji. Podczas swojego istnienia uznana została jedynie przez 3 państwa członkowskie ONZ: Rosję (21 lutego 2022), Syrię (29 czerwca 2022) i Koreę Północną (13 lipca 2022) oraz 3 inne państwa nieuznawane: Osetię Południową, Abchazję i siostrzaną Doniecką Republikę Ludową (z którą przez rok tworzyła konfederację – Federacyjną Republikę Noworosji).
Historia.
Została ustanowiona 27 kwietnia 2014. 11 maja 2014 na jej terenie zorganizowano referendum, a 12 maja 2014 ogłoszono deklarację niepodległości.
24 maja 2014 Ługańska Republika Ludowa i Doniecka Republika Ludowa podpisały porozumienie o powstaniu Federacyjnej Republiki Noworosji. W 2015, po podpisaniu protokołu mińskiego i wynikającego z niego zawieszenia broni, funkcjonowanie Federacyjnej Republiki Noworosji zostało zawieszone na czas nieograniczony.
Ukraina kwalifikuje ŁRL jako organizację terrorystyczną. GPO stwierdza, że „Ługańska Republika Ludowa” ma jasną hierarchię, kanały finansowania i dostawy broni z Rosji.
Bojówki Ługańskiej i Donieckiej Republiki Ludowej oskarżane są przez stronę ukraińską o liczne zbrodnie wojenne.
21 lutego 2022 niepodległość republiki została uznana przez Federację Rosyjską, 29 czerwca przez Syrię, a 13 lipca przez Koreę Północną.
30 września 2022 po nieuznawanych przez społeczność międzynarodową referendach, republika została anektowana przez Rosję. Rosyjska Duma Państwowa ratyfikował aneksję 3 października 2022.
Podział administracyjny.
Po 2014 roku Ługańska Republika Ludowa kontrolowała następujące rejony oraz miasta obwodu ługańskiego:
Siły zbrojne.
Siły zbrojne Ługańskiej Republiki Ludowej oficjalnie nazywane są „milicją ludową”. Podzielona jest ona na oddzielne brygady. Najwyższym dowódcą sił zbrojnych jest głowa państwa.

</doc>
<doc id="3219092" url="https://pl.wikipedia.org/wiki?curid=3219092" title="Zakład karny Goldlauter">
Zakład karny Goldlauter

Zakład karny Goldlauter – zakład karny w dzielnicy Goldlauter w mieście Suhl w Turyngii. Ze względu na malownicze okolice u podnóża góry Beerbergs jest nazywany również „Hotel Waldblick”.
Historia.
Zakład karny Goldlauter pierwotnie zaprojektowano jako areszt śledczy Ministerstwa Bezpieczeństwa Państwowego NRD. 10 grudnia w 1986 roku było oficjalnym rozpoczęciem budowy przed zakończeniem wywłaszczenia nieruchomości. Po upadku tej instytucji w dniu 1 stycznia 1990 roku, prace budowlane kontynuowano były przez byłego dyrektora Okręgowego Volkspolizei w Suhl. Wstępny wniosek z pracy był w grudniu 1990 roku.
W miesiącach jesiennych 1989/1990 budynek odwiedził burmistrz Suhle zaszokowany projektem zakładu. Środki bezpieczeństwa przewidziane przez państwo, czyli pokoje przesłuchań oraz izolatki zostały zdemontowane przed ostatecznym oddanie do użytku. Pierwsi więźniowie weszli do zakładu w dniu 29 stycznia 1991 roku. W Wielki Piątek 29 marca 2013 roku 52 latek uzbrojony w nóż wziął jako zakładnika 26-letniego pracownika zakładu. Skazany za brutalne przestępstwa porywacz zażądał adwokata i przeniesienie do innego zakładu. We wczesnych godzinach rannych Wielkiej Soboty, policja obezwładniła porywacza bez obrażeń oraz uwolniła zakładnika.
Obecne wykorzystanie.
Ogólnie rzecz biorąc, Zakład karny Goldlauter ma 332 miejsca odosobnienia, z których 310 jest w systemie zamkniętych i 22 w systemie otwartym. Głównym zadaniem więźniów płci męskiej którzy otrzymali krótkie kary pozbawienia wolności jest praca jako wolontariusze. Tylko 167 osób jest temu przeciwnych. Początkowo na terenie był zakład poprawczy przeniesiony 31 grudnia 2004 roku do zakładu karnego w centrum szkoleniowym Gotha. Dodatkowo jest organem wykonawczym do deportacji więźniów. 27 czerwca 2005 roku w Turyngii było dziesięć osób zatrzymanych.

</doc>
<doc id="3219093" url="https://pl.wikipedia.org/wiki?curid=3219093" title="Goldlauter-Heidersbach">
Goldlauter-Heidersbach

Goldlauter-Heidersbach - dzielnica miasta Suhl, znajduje się na południowym zboczu Lasu Turyńskiego. Goldlauter ma nieco ponad 3500 mieszkańców, wraz z Heidersbach.
Położenie.
Goldlauter jest na południowym stoku Lasu Turyńskiego, u podnóża wzgórza Beerberges (982,9 m) na północ od centrum miasta Suhl, na wschód od Zella-Mehlis i na południe od Oberhof w dolinie potoku Lauter, który wpada do rzeki Hasel. Goldlauter jeszcze około 1990 roku było przestrzennie oddzielone od głównego miasta. Dzięki budowie osiedli mieszkaniowych miejscowość ma obecnie 3500 mieszkańców.
Historia.
Została po raz pierwszy opisana w 1519 roku przez Georga Emesa dla hrabiego Wilhelma IV Von Henneberg w celu poszukiwania złóż srebra w okolicy. W 1546 Graf von Henneberg założył miejscowość Goldlauter. Uroczystości 450-lecia miejscowości miały miejsce w 1996. Goldlauter w latach 1618-1668 zostało dotknięte polowaniami na czarownice. Siedem kobiet i jeden mężczyzna zostało oskarżonych w procesach czarownic, spalono sześć kobiet.. W dniu 26 czerwca 2011 roku ofiary procesów czarownic w Suhl zostały zrehabilitowane. W zimie 1694 był wielki głód w GoldLauter, gdzie duża część mieszkańców zmarła. Cierpienie zniesiono dzięki wsparciu księcia Moritza Wilhelma von Sachsen-Zeitz i elektora Jana Jerzego IV Wettyna. Heiderbach powstała na wniosek czterech młodych mieszkańców GoldLauter z powodu przeludnienia, więc kurator w Schleusingen 4 lutego 1706 przedstawił wniosek o założeniu nowego miasta w Dzienniku Suhl. Cztery wnioskodawcami byli: grafik Johann Nicol Stockmar, górnik Johann Georg Amarell, drwal Johann Kummer oraz kowal Hans Storch. Petycja została zakończona w dniu 3 marca 1706, dopisali się dwaj górnicy Caspar Schneider i Stephan Jung. Kurator podał petycję władcy, księciu Moritzowi Wilhelmowi von Sachsen-Zeitz. Ten zatwierdził w dniu 8 kwietnia 1706, założenie nowego miasta z zastrzeżeniem, że odtąd będzie nazywane Heidersbach. W 1815 roku mieszkało w Heidersbach 351 mieszkańców, a w Goldlauter 1194 mieszkańców. Miejsce zawdzięcza swoje pochodzenie wydobycie srebra i miedzi. Nadal można zobaczyć nazwy pól z przeszłości zapisanej w górnictwie Goldlauter: Pochwerksgrund i Eisenberg (część położona na terenie Schmiedefeld am Rennsteig). W latach 1920-1930 w Goldlauter odbywały się zjazdy lokalnych grup FAUD i SAJD. ostatni odbył się tu w maju 1931 roku podczas drugich letnich obozów Rzeszy.. Wsie Heidersbach i Goldlauter zostały połączone w dniu 1 kwietnia 1938 roku jako gmina Goldlauter-Heidersbach i włączone 1 kwietnia 1979 roku do miejscowości Suhl. Goldlauter do 1993 roku miało kod pocztowy 6051, od tamtego czasu posiada kod pocztowy 98528 odpowiedni dla miasta Suhl. W Goldlauter mieści się od 1991 roku zakład karny Goldlauter. W Goldlauter urodził się niemiecki kompozytor Ernst Anschütz.
Turystyka.
atrakcyjne dla turystów są:

</doc>
<doc id="3219094" url="https://pl.wikipedia.org/wiki?curid=3219094" title="Goldlauter">
Goldlauter

Goldlauter - część dzielnicy Goldlauter-Heidersbach w mieście na prawach powiatu Suhl w Turyngii, w Niemczech
Położenie.
Goldlauter położone jest na południowym stoku Lasu Turyńskiego, u podnóża wzgórza Beerberges (982,9 m) na północ od centrum miasta Suhl, na wschód od Zella-Mehlis i na południe od Oberhof w dolinie potoku Lauter, który wpada do rzeki Hasel. Droga Zellaer Straße łączy miasto Suhl oraz drogę krajową nr 324.
Historia.
Goldlauter po raz pierwszy wspomniano w dokumencie 21 października 1519 roku. W latach 1618-1668 Goldlauter zostało dotknięte polowaniami na czarownice. Siedem kobiet i jeden mężczyzna zostało oskarżonych o czary. Sześć kobiet zostało spalonych.
Wsie Heiderbach i Goldlauter zostały połączone 1 kwietnia 1938 roku jako gmina Goldlauter-Heiderbach, która 1 kwietnia 1979 roku została włączona do miejscowości Suhl. Goldlauter jeszcze około 1990 roku było przestrzennie oddzielone od głównego miasta. Dzięki budowie osiedli mieszkaniowych miejscowość ma obecnie 3500 mieszkańców. W Goldlauter urodził się niemiecki kompozytor Ernst Anschütz.

</doc>
<doc id="3219095" url="https://pl.wikipedia.org/wiki?curid=3219095" title="Żurbinowie">
Żurbinowie

Żurbinowie lub Wielka rodzina (ros. Большая семья, "Bolszaja siemja") – radziecki film dramatyczny z 1954 roku w reżyserii Iosifa Chejfica.

</doc>
<doc id="3219096" url="https://pl.wikipedia.org/wiki?curid=3219096" title="Okupacja niemiecka w Polsce (1939–1945)">
Okupacja niemiecka w Polsce (1939–1945)



</doc>
<doc id="3219097" url="https://pl.wikipedia.org/wiki?curid=3219097" title="Okupacja radziecka w Polsce (1939–1941)">
Okupacja radziecka w Polsce (1939–1941)



</doc>
<doc id="3219099" url="https://pl.wikipedia.org/wiki?curid=3219099" title="Wojsko Polskie II RP">
Wojsko Polskie II RP



</doc>
<doc id="3219101" url="https://pl.wikipedia.org/wiki?curid=3219101" title="Abbas Abu Bakr">
Abbas Abu Bakr

Abbas Abu Bakr, "Abbas Abubaker" (ur. 17 maja 1996) – bahrajński lekkoatleta specjalizujący się w biegach sprinterskich. Do końca 2012 reprezentował Nigerię.
Brązowy medalista biegu na 400 metrów podczas mistrzostw świata juniorów (2014). W tym samym roku sięgnął po srebro na igrzyskach azjatyckich w Inczonie. Brązowy medalista światowych wojskowych igrzysk sportowych w Mungyeongu (2015). W 2016 zdobył srebrny medal halowych mistrzostw Azji.
Rekordy życiowe: bieg na 400 metrów (stadion) – 44,90 (25 sierpnia 2019, Madryt); bieg na 400 metrów (hala) – 46,60 (20 lutego 2016, Doha) rekord Bahrajnu.

</doc>
<doc id="3219103" url="https://pl.wikipedia.org/wiki?curid=3219103" title="Kelsey-Lee Barber">
Kelsey-Lee Barber

Kelsey-Lee Barber z d. Roberts (ur. 20 września 1991 w East London w Południowej Afryce) – australijska lekkoatletka specjalizująca się w rzucie oszczepem.
W 2014 sięgnęła po brązowy medal igrzysk Wspólnoty Narodów w Glasgow. Bez powodzenia startowała w mistrzostwach świata w Pekinie (2015) oraz na igrzyskach olimpijskich w Rio de Janeiro (2016). Finalistka mistrzostw świata z 2017 roku. Wiosną 2018 roku zdobyła srebrny medal igrzysk Współnoty Narodów. Niespodziewanie rzutem z ostatniej serii na odległość 66,56 wywalczyła jesienią 2019 mistrzostwo świata. W 2021 zdobyła brązowy medal igrzysk olimpijskich w Tokio. Rok później obroniła w Eugene tytuł mistrzyni świata.
Złota medalistka mistrzostw Australii.
Rekord życiowy: 67,70 (9 lipca 2019, Lucerna).
Życie prywatne.
Pochodzi z Republiki Południowej Afryki. Wraz z rodziną w 2000 roku przeprowadziła się do Australii.
W kwietniu 2018, tuż po Igrzyskach Wspólnoty Narodów poślubiła swego trenera, Mike’a Barbera.

</doc>
<doc id="3219105" url="https://pl.wikipedia.org/wiki?curid=3219105" title="Mesa (żeglarstwo)">
Mesa (żeglarstwo)



</doc>
<doc id="3219107" url="https://pl.wikipedia.org/wiki?curid=3219107" title="Iris West Allen">
Iris West Allen

Iris West Allen (pełne nazwisko Iris Ann Russell West Allen) – fikcyjna postać występująca w komiksach z udziałem postaci Flasha, wydawanych przez DC Comics. Autorami postaci są Robert Kanigher, Carmine Infantino i Joe Kubert. Pierwszy raz pojawiła się w komiksie "Showcase vol. 1 #4" (październik 1956). Jest żoną drugiego Flasha – Barry’ego Allena, ciotką trzeciego Flasha (Wally West) i babką czwartego (Bart Allen).
Postać Iris West gościła również w kilku adaptacjach przygód Flasha. W serialu telewizyjnym "Flash" ("The Flash") z lat 90. XX wieku w jej postać wcieliła się aktorka Paula Marshall. W najnowszym, emitowanym od 2014 roku serialu telewizyjnym o przygodach superbohatera "Flash" ("The Flash") nową odtwórczynią roli Iris została Candice Patton.

</doc>
<doc id="3219108" url="https://pl.wikipedia.org/wiki?curid=3219108" title="Music from Taj Mahal and Karla Caves">
Music from Taj Mahal and Karla Caves

Music from Taj Mahal and Karla Caves – solowy album polskiego trębacza jazzowego Tomasza Stańki.
Płyta jest częścią cyklu solowych nagrań dokonanych przez Tomasza Stańkę w tym okresie. Dla jej realizacji trębacz odbył podróż do Indii (razem z Edwardem Vesalą, w lutym i marcu 1980). Wszystkie zarejestrowane tam utwory to kompozycje Stańki. Część nagrań powstała w słynnym mauzoleum Taj Mahal, którego akustyka powoduje powstanie kilkunastosekundowego pogłosu. Nagrania dokonano w nocy (w ciągu dnia byłoby to niemożliwe ze względu na liczbę odwiedzających i zwiedzających Taj Mahal osób). Pozostałe nagrania powstały w Karla Caves, kompleksie jaskiń wykutych we wnętrzu góry, stanowiących buddyjską świątynię od ok. II wieku p.n.e. Tomasz Stańko zadedykował tę płytę swojej córce Annie.
Winylowy album wydany został w 1980 przez należącą do Vesali fińską wytwórnię Leo Records

</doc>
<doc id="3219110" url="https://pl.wikipedia.org/wiki?curid=3219110" title="Naver">
Naver

Naver () – popularny południowokoreański serwis internetowy będący własnością Naver Corporation. Został uruchomiony w czerwcu 1999 roku przez byłych pracowników Samsunga. Zadebiutował jako pierwszy południowokoreański serwis wykorzystujący autorskie algorytmy przeszukiwania. Posiadał co najmniej 70% udziałów na koreańskim rynku w 2011 roku.

</doc>
<doc id="3219111" url="https://pl.wikipedia.org/wiki?curid=3219111" title="Auhagen (przedsiębiorstwo)">
Auhagen (przedsiębiorstwo)

Auhagen – niemieckie przedsiębiorstwo produkujące modele budynków w skali H0. Pierwszymi produktami były tektura i opakowania z niej wykonywane. Aktualnie firmą rządzi czwarte pokolenie rodu Auhagen, firma w latach 1972-1990 była własnością państwową po wymuszonej nacjonalizacji.

</doc>
<doc id="3219112" url="https://pl.wikipedia.org/wiki?curid=3219112" title="VERO">
VERO

Kombinat Holzspielwaren VERO Olbernhau – przedsiębiorstwo powstałe w 1972 roku z połączenia różnych przedsiębiorstw zabawkowych w NRD. Produkowało głównie drewniane zabawki i budynki do makiet kolejowych w skali H0.
Nazwa VERO pochodziła od skrótu "Vereinigte Olbernhauer Spielwarenbetriebe".
Geneza.
Od 1966 do 1972 roku, powstało przedsiębiorstwo "VEB Vereinigte Erzgebirgische Spielwarenwerke Olbernhau", które składało się z następujących zakładów:
W 1972 powstał „Kombinat Holzspielwaren Vero Olbernhau“, kolejno powstały „VEB Vereinigte Erzgebirgische Spielwarenwerke Olbernhau“ oraz „VEB Spielwarenwerke Schneeberg“
Od 1976 roku następujące zakłady były włączone do Kombinatu Vero:
W 1980 z Kombinatu Holzspielwaren Vero Olbernhau powstało duże przedsiębiorstwo państwowe o nazwie „VEB VERO Olbernhau”. W 1981 roku został włączony do Kombinatu Spielwaren Sonneberg. W 1986 roku VEB VERO Olbernhau miało 82 zakłady produkcyjne w 20 miejscowościach. Od 1990 roku produkcja została zmniejszona, a później całkowicie wstrzymana. Już w 1991 roku przeprowadzono pierwsze prywatyzacje. Tak więc, cześć VEB Vero Olbernhau przekształcono w „Sonni Holzspielwaren VERO GmbH” (1990-1993).
VEB Kombinat Spielwaren Sonneberg.
Der "VEB Kombinat Spielwaren Sonneberg" bestand 1985 aus folgenden Betrieben:
Produkty.
Były głównie produkowane drewniane zabawki oraz budynki do makiet kolejowych w skali H0. Produkty w zestawie: klocki, zabawki drewniane, artykuły hobbystyczne, gry, dzieci, meble drewniane, woskowe kwiaty, domki dla lalek i meble dla lalek.
Zestawy drewniane były na przykład:
Ende 1970er Kleinkinderspielzeug mit Kunststoffanteil, div. Baubeutel und Bauwagen, Kofferbaukästen, Holzbaukästen mit trommelpolierten Bausteinen, Miniaturen aus Grünhainichen

</doc>
<doc id="3219113" url="https://pl.wikipedia.org/wiki?curid=3219113" title="Wojna francusko-hiszpańska (1635-1659)">
Wojna francusko-hiszpańska (1635-1659)



</doc>
<doc id="3219120" url="https://pl.wikipedia.org/wiki?curid=3219120" title="Alona Fomina-Klotz">
Alona Fomina-Klotz

Alona Siergiejewna Fomina-Klotz (ukr. Альона Фоміна, ros. Алёна Сергеевна Фомина; ur. 5 lipca 1989) – rosyjska tenisistka, do 2017 roku reprezentująca Ukrainę.
Kariera tenisowa.
W karierze zwyciężyła w jednym singlowym i dwudziestu sześciu deblowych turniejach rangi ITF. 3 kwietnia 2017 roku zajmowała najwyższe miejsce w rankingu singlowym WTA Tour – 520. pozycję. 16 lipca 2018 roku osiągnęła najwyższą pozycję w rankingu deblowym – 155. miejsce.

</doc>
<doc id="3219122" url="https://pl.wikipedia.org/wiki?curid=3219122" title="Odczynnik Neßlera">
Odczynnik Neßlera



</doc>
<doc id="3219123" url="https://pl.wikipedia.org/wiki?curid=3219123" title="Próba Nesslera">
Próba Nesslera



</doc>
<doc id="3219127" url="https://pl.wikipedia.org/wiki?curid=3219127" title="Calsphere 4A">
Calsphere 4A

Calsphere 4A (ang. "Calibration Sphere 4A") – amerykański wojskowy sztuczny satelita; używany jako cel do kalibracji radarów. Wraz z nim wyniesiono, m.in. satelity Dodecapole 2 i Transit O-5.
Statek pozostaje na orbicie okołoziemskiej, której trwałość szacuje się na 1000 lat.

</doc>
<doc id="3219128" url="https://pl.wikipedia.org/wiki?curid=3219128" title="Odczynnik Griessa">
Odczynnik Griessa

Odczynnik Griessa (Grießa) – roztwór kwasu sulfanilowego i α-naftyloaminy w kwasie octowym. Stosowany w kolorymetrycznej analizie azotynów (jonów NO2−), z którymi daje barwnik azowy zabarwiający roztwór na kolor różowy lub – przy większych stężeniach azotynów – czerwony. Zamiast rakotwórczej naftyloaminy stosować można (1-naftylo)etylenodiaminę. Reakcja diazowania, będąca podstawą próby, została odkryta przez Petera Grießa (1829–1888). Przebieg reakcji (w wariancie z (1-naftylo)etylenodiaminą):
Maksimum absorpcji światła przez powstający związek diazowy wynosi ok. 540 nm. W analizie przeszkadzają: Fe, Sb, Bi, Ce, Cr, Au, Ag i Hg.
"Przygotowanie odczynnika:"
0,1 grama α-naftyloaminy rozpuszcza się na gorąco w 20 cm3 wody. Powstały roztwór zlewa się znad osadu i dodaje do roztworu 0,5 grama kwasu sulfanilowego w 150 cm3 kwasu octowego. 
Zastosowania.
Za pomocą próby Griessa można m.in. wykryć pozostałości prochu po wystrzale i dawniej wykorzystywano ją w tym celu standardowo. 
Stosowana jest w analizie ilościowej do oznaczania azotynów i azotanów (jonów NO3−, po ich redukcji do azotynów, NO2−) w materiałach biologicznych, a także do oznaczania tlenku azotu, NO, np. powstającego podczas rozkładu niektórych związków organicznych (w roztworach wodnych NO ulega samorzutnemu utlenieniu do NO2− pod wpływem powietrza). Uważana jest za metodę prostą i czułą; limit wykrywalności azotynów wynosi 100 nM. 

</doc>
<doc id="3219131" url="https://pl.wikipedia.org/wiki?curid=3219131" title="Crenolimbi">
Crenolimbi

Crenolimbi – takson i klad chrząszczy z rodziny biegaczowatych i rodzaju "Carabus".
Taksonomia i ewolucja.
Nazwa Crenolimbi wprowadzona została w 1896 roku przez Edmunda Reittera. W 2004 Sota i Ishikawa proponowali wyniesienie rodzaju "Carabus" do rangi podpleminia Carabina, a Crenolimbi do rangi rodzaju "Hemicarabus" ("sensu" Ishikawa, 1973). Z kolei Thierry Deuve w tym samym roku proponował system w którym Crenolimbi miały rangę poddziału ("subdivisio") w dziale Metacarabi. Później klasyfikowane były jako poddział w dziale Multistriati.
Współczesne badania molekularne umieszczają klad Crenolimbi jako grupę siostrzaną dla reszty rodzaju z wyjątkiem Spinulati i Arcifera.
Opis.
Wśród apomorfii tej grupy wymienia się zróżnicowanie goleni przednich odnóży oraz piłkowanie barkowej krawędzi pokryw. Ponadto charakteryzują się ligulą spiczasto zakończoną, wychodzącą z błoniastej ściany endophallusa, górną powierzchnią żuwaczek punktowaną oraz drugim członem czułków krótkim, a trzecim szeroko wgłębionym u podstawy.
Biologia.
Crenolimbi należą do biegaczy rozmnażających się wiosną, których larwy nie zimują. Odżywiają się głównie larwami owadów.
Systematyka.
Należą tu dwa podrodzaje:

</doc>
<doc id="3219132" url="https://pl.wikipedia.org/wiki?curid=3219132" title="Tomáš Kočko">
Tomáš Kočko

Tomáš Kočko (ur. 4 marca 1972 we Frydku-Mistku) – czeski kompozytor i wokalista, autor tekstów, lider zespołu "Tomáš Kočko &amp; Orchestr".
Twórczość muzyczna Tomáša Kočko w warstwie tekstowej oparta jest głównie o wiersze Ladislava Nezdařila, poety ludowego tworzącego w gwarze górali beskidzkich. Ponadto twórca inspiruje się tematyką zbójnicką, w tym podaniami o Ondraszku, a także tradycyjnymi morawskimi pieśniami ludowymi.
W warstwie muzycznej jest to muzyka etniczna wzbogacona o elementy rocka i jazzu.
Wraz z zespołem występował na licznych festiwalach, m.in. Viljandi Pärimusmuuusika, Nowa Tradycja, Ethnosfera, Festiwal Muzyki Folkowej Eurowizji.
Współpracował także z zespołem Silent Stream of Godless Elegy jako producent Relic Dances – folk metalowego albumu tej grupy.
Stale współpracuje, wraz z zespołem, z teatrem w Czeskim Cieszynie.

</doc>
<doc id="3219134" url="https://pl.wikipedia.org/wiki?curid=3219134" title="Gwiezdne dukaty">
Gwiezdne dukaty

Gwiezdne dukaty (niem. "Die Sterntaler") – niemiecki film familijny z 2011 roku, należący do cyklu filmów telewizyjnych "Najpiękniejsze baśnie braci Grimm". Film jest adaptacją baśni braci Grimm pt. "Gwiazdy dukaty".
Fabuła.
Dziewczynka Mina postanawia wyruszyć w podróż. Po drodze spotyka ubogich ludzi, którym postanawia oddać wszystkie swoje oszczędności i najcenniejsze rzeczy. Dziewczynka twierdzi, że im bardziej się one przydadzą niż jej. Niebiosa są dumne z postawy dziewczynki i pewnej nocy z nieba spadają gwiazdy, które na ziemi przemieniają się w złote monety. 

</doc>
<doc id="3219137" url="https://pl.wikipedia.org/wiki?curid=3219137" title="Filozofia bizantyńska">
Filozofia bizantyńska

Filozofia bizantyńska – filozofia Wschodniego Cesarstwa Rzymskiego (Bizantyńskiego). Za jej początek najczęściej uważa się rok 330 (założenie Konstantynopola), 395 (podział Cesarstwa na Wschodnie i Zachodnie) lub 527 (datę wstąpienia na tron cesarza Justyniana I), za koniec – rok 1453.
Chronologia.
Filozofia bizantyńska stanowi integralną część filozofii greckiej. Jest spadkobierczynią i kontynuatorką filozofii antycznej. W zmienionych warunkach historycznych wykształciła jednak odmienne metody badawcze i formy wyrazu, zgodne z wiarą chrześcijańską. Ze względu na ciągłość kulturową trudno jest wskazać na konkretną datę początkową filozofii bizantyńskiej. Historycy w zależności od zapatrywań wskazują na założenie Konstantynopola (330), drugi podział Cesarstwa (395), upadek Cesarstwa na Zachodzie (476), wstąpienie na tron cesarza Justyniana (527) i zamknięcie Akademii Platońskiej (529), które uchodzi za symboliczną datę końcową filozofii antycznej. Najbardziej skrajni w tej kwestii badacze za początek filozofii bizantyńskiej uznają wstąpienie na tron pierwszego cesarza z dynastii izauryjskiej (717) lub śmierć Jana Damasceńskiego (750), kończącą okres działalności Ojców Kościoła, kiedy ostatecznie wykształciła się całkowicie odrębna forma filozofii popatrystycznej.
Ustalenie daty końcowej nie nastręcza takich trudności. Zdobycie Konstantynopola przez Turków w 1453 roku i upadek Cesarstwa Bizantyńskiego wyznaczają wyraźny kres politycznej, ekonomicznej i kulturalnej samodzielności Bizantyńczyków. Filozofia grecka przetrwała ten upadek. Kontynuując i rozwijając dotychczasowe wzory rozumowania, żyła nadal na terenach byłego Cesarstwa i w diasporze, ale zasadniczo uznaje się ją już za filozofię następnego okresu.
Periodyzacja.
Uczeni w różny sposób dzielą filozofię bizantyńską na okresy. Najprostszy podział wyznacza cztery lub pięć okresów:
Rozpowszechniona jest też periodyzacja oparta na kryterium historycznym, zakładająca istnienie ośmiu okresów rozwoju filozofii bizantyńskiej:

</doc>
<doc id="3219140" url="https://pl.wikipedia.org/wiki?curid=3219140" title="SURCAL 5">
SURCAL 5

SURCAL 5 (ang. "Surveillance Calibration 5") – amerykański wojskowy sztuczny satelita; używany jako cel do kalibracji systemu Naval Space Surveillance (NavSpaSur). Wraz z nim wyniesiono, m.in. satelity Dodecapole 2 i Transit O-5.
Satelita pracował ponad 7 lat.
Satelita posiadał ogniwa słoneczne i akumulatory.
Statek pozostaje na orbicie okołoziemskiej, której trwałość szacuje się na 1000 lat.

</doc>
<doc id="3219141" url="https://pl.wikipedia.org/wiki?curid=3219141" title="Jerzy Skrabek">
Jerzy Skrabek

Jerzy Marian Skrabek (ur. 31 maja 1924 w Radomiu, zm. 30 października 2019 w Warszawie) – żołnierz Związku Walki Zbrojnej i Armii Krajowej podczas okupacji, pracownik SGGW, harcerz i działacz społeczny po wojnie.
Życiorys.
Urodził się w rodzinie leśniczego Edmunda Skrabka i Adriany z Zawadzkich. Uczęszczał do Gimnazjum im. Jana Kochanowskiego w Radomiu, jednak z powodu wybuchu II wojny światowej ukończył tam tylko drugą klasę. Materiał kolejnych dwóch klas przerobił na tajnych kompletach i w tym samym trybie uzyskał małą maturę. W czasie okupacji niemieckiej należał do Związku Walki Zbrojnej (od marca 1940 r.), a później do AK. Od końca maja 1940 r. musiał się ukrywać przed władzami hitlerowskimi, w związku ze swą ucieczką z aresztu niemieckiego. Po zakończeniu wojny podjął przerwaną edukację i w lipcu 1945 zdał maturę w Liceum im. J. Kochanowskiego w Radomiu, a w 1951 r. ukończył leśnictwo na SGGW. Jeszcze w trakcie studiów podjął pracę na macierzystym wydziale i pracował tam do 1991 r.
Do harcerstwa wstąpił w szkole podstawowej. Po wojnie był też członkiem Polskiego Związku Łowieckiego, przewodniczącym Komisji Rewizyjnej „Stowarzyszenia Wychowanków SGGW” oraz prezesem „Rodziny Leśników SGGW”. Obecnie jest sekretarzem Koła nr 16 przy SGGW i SGH Związku Kombatantów RP i Byłych Więźniów Politycznych. Ma rangę porucznika rezerwy Wojska Polskiego.

</doc>
<doc id="3219142" url="https://pl.wikipedia.org/wiki?curid=3219142" title="Próba Griessa">
Próba Griessa



</doc>
<doc id="3219143" url="https://pl.wikipedia.org/wiki?curid=3219143" title="Origins (album)">
Origins (album)

Origins – szósty album post-rockowego zespołu God Is an Astronaut z Irlandii. Został wydany 16 września 2013 roku.

</doc>
<doc id="3219144" url="https://pl.wikipedia.org/wiki?curid=3219144" title="Curtiss Carrier Pigeon">
Curtiss Carrier Pigeon

Curtiss Carrier Pigeon – amerykański samolot pocztowy z okresu międzywojennego, pierwszy samolot zbudowany specjalnie dla poczty lotniczej.
Historia.
W roku 1925 amerykańska poczta lotnicza (United States Postal Service - U.S. Air Mail) używająca dotychczas samolotów DH.4 wycofanych ze służby wojskowej do przewozu poczty opracowało specyfikację dla nowego samolotu dla przewozu poczty. Na podstawie tej specyfikacji wytwórnia lotnicza Curtiss Aeroplane and Motor Company opracowało samolot, który otrzymał nazwę Carrier Pigeon (Model 40)
Samolot ten został oblatany i ponieważ spełniał warunki US Postal Service wyprodukowano 10 samolotów tego typu. W 1929 roku zbudowano jeszcze trzy samoloty tego typu oznaczone jako Carrier Pigeon II, w którym zastosowano mocniejszy silnik, a w związku z tym miał większe rozmiary i osiągi. Łącznie w latach 1925 – 1929 wyprodukowano 13 samolotów obu odmian.
Użycie w lotnictwie.
Samolot Curtiss Carrier Pigeon był używany jako samolot do przewozu przesyłek pocztowy US Postal Service w latach 1926 – 1934.
Opis konstrukcji.
Samolot był dwupłatem o konstrukcji mieszanej, kadłub drewniany, skrzydła wykonane z rur stalowych, kryty płótnem.
Samolot był wyposażony w silnik rzędowy, chłodzone cieczą.
Podwozie klasyczne stałe, o dużym rozstawie kół, przystosowane do lądowanie w przygodnym terenie.

</doc>
<doc id="3219145" url="https://pl.wikipedia.org/wiki?curid=3219145" title="Kosmos 78">
Kosmos 78

Kosmos 78 (ros. Космос 78) – radziecki satelita rozpoznawczy; trzydziesty statek serii Zenit-2 (25. udana misja) programu Zenit, którego konstrukcję oparto o załogowe kapsuły Wostok.

</doc>
<doc id="3219148" url="https://pl.wikipedia.org/wiki?curid=3219148" title="Ogród botaniczny Narodowego Uniwersytetu Leśnictwa Ukrainy">
Ogród botaniczny Narodowego Uniwersytetu Leśnictwa Ukrainy

Ogród botaniczny Narodowego Uniwersytetu Leśnictwa Ukrainy – ogród botaniczny i arboretum we Lwowie, przy ulicy Generała Czuprynki 103, w dzielnicy Nowy Świat, w rejonie frankowskim.
Otoczenie Narodowego Uniwersytetu Leśnictwa Ukrainy zajmuje obszar 22,7 ha, ogród botaniczny to teren o powierzchni 10,8 ha. Został założony w 1954 po przeznaczeniu dawnej siedziby klasztoru bazylianów na Instytut Technologii Leśnej, który wówczas został połączony z Instytutem Agronomicznym.
Na terenie ogrodu znajdują się kwietniki, zasiewy naukowo-badawcze oraz niewielka szkółka leśna. Pełni on poza znaczeniem przyrodniczym funkcję dydaktyczno-naukową, pozwala studentom obserwować i przeprowadzać zabiegi konserwacji zieleni i drzewostanu, prowadzić ćwiczenia z zakresu aklimatyzacji i wprowadzania do kultury zasiewów rzadkich, cennych lub zagrożonych gatunków roślin. Ocenia się, że na terenie arboretum wprowadzono ok. 200 gatunków drzew i krzewów. Ponieważ ogród botaniczny bezpośrednio przylega do terenu uczelni i tworzonego przez nią miasteczka uniwersyteckiego toteż znajdują się tu budynki kampusu m.in. trzy budynki akademickie, muzeum drzewne, biblioteka, ambulatorium, sala sportowa, stołówka, kawiarenka oraz bursa.
W skład ogrodu wschodzi również arboretum założone w 1874 w otoczeniu Katedry Ekologii, ma ono powierzchnię 0,81 ha i znajduje się przy ulicy Olgi Kobylańskiej 1.
Narodowy Uniwersytet Leśny Ukrainy posiada również arboretum o powierzchni 5,7 ha, które znajduje się na północny zachód od wsi Stradcz.
22 lutego 1991 lwowskie arboretum zostało uznane dekretem Rady Ministrów Ukrainy za obszar chroniony o znaczeniu krajowym, jest ono również wpisane na listę Międzynarodowego Towarzystwa Ogrodów Botanicznych.

</doc>
<doc id="3219150" url="https://pl.wikipedia.org/wiki?curid=3219150" title="Metoda Wardera">
Metoda Wardera

Metoda Wardera – metoda alkacymetryczna stosowana w analizie węglanu sodowego obok wodorotlenku sodu. Została opisana przez R.B. Wardera w roku 1881.
Zasada oznaczania.
Roztwór składający się z Na2CO3 i NaOH miareczkuje się bezpośrednio mianowanym roztworem kwasu solnego, początkowo wobec fenoloftaleiny a następnie oranżu metylowego. Podczas stopniowego dodawania kwasu dochodzi do zobojętnienia jonów wodorotlenowych pochodzących z pierwszego stopnia hydrolizy węglanu oraz dysocjacji NaOH. W chwili zobojętnienia całości wodorotlenku i połowy węglanu sodu następuje zniknięcie różowej barwy fenoloftaleiny. Następnie do roztworu wprowadza się oranż metylowy i dodaje kwas aż mieszanina zmieni barwę z żółtej na cebulkową. Podczas analizy zużywa się a + 2b mililitrów titranta gdzie:
a + b = ilość titranta użytego na cały wodorotlenek i połowę ilości węglanu (miareczkowanie wobec fenoloftaleiny),
2b = ilość titranta użytego na cały węglan (miareczkowanie wobec oranżu metylowego). 
Reakcje zachodzące podczas analizy.
Wobec fenoloftaleiny: 
NaOH + HCl → NaCl + H2O
Na2CO3 + HCl → NaCl + NaHCO3
Wobec oranżu metylowego:
NaHCO3 + HCl → NaCl + H2O + CO2

</doc>
<doc id="3219153" url="https://pl.wikipedia.org/wiki?curid=3219153" title="O chłopcu, który u trzech mistrzów pobierał naukę">
O chłopcu, który u trzech mistrzów pobierał naukę

O chłopcu, który u trzech mistrzów pobierał naukę (niem. "Die drei Sprachen") – baśń braci Grimm opublikowana w roku 1819 w drugim wydaniu pierwszego tomu ich zbioru "Baśni" (nr 33).
Treść.
Główny bohater został przez ojca wysłany na naukę do trzech nauczycieli. Nauczyciele mieli go nauczyć pożytecznego zajęcia. Kiedy jednak syn wrócił do domu, okazało się, że jeden mistrz nauczył go języka psów, drugi języka żab, a trzeci języka ptaków. Ojciec uznał zdobytą przez syna wiedzę za bezużyteczną i wyrzucił go z domu.
Szukając noclegu, chłopiec postanowił przenocować w opuszczonej wieży. Właściciel wieży ostrzegł go jednak, że grasuje tam stado dzikich psów, które co noc zagryzają człowieka. Jednak chłopiec nie przestraszył się. Następnego dnia rankiem powrócił do właściciela cały i zdrowy. Dowiedział się od psów, że stały na straży skarbu. Ich dzikość wynika z klątwy, jaką na nie rzucono. Gdy ktoś podejmie skarb, klątwa zostanie zdjęta. Chłopiec zabrał skarb zgodnie z instrukcją daną przez psy i zwrócił go właścicielowi wieży. Ten przyjął go jak syna.
Po tym zdarzeniu chłopiec postanowił udać się na pielgrzymkę do Rzymu. Po drodze, słuchając rechotania żab, dowiedział się, że papież nie żyje, a kardynałowie myślą nad wyborem następcy. Czekają na cudowny znak, który pozwoliłby im dokonać wyboru. Kiedy chłopiec wjeżdżał w bramę miasta, dwa gołębie otoczyły go w locie. Uznano to za znak z nieba i wybrano go papieżem. Chłopiec początkowo się opierał, nie czując się godnym takiego zaszczytu. W końcu namówiony przez gołębie, przyjął to stanowisko. Kiedy odprawiał pierwszą mszę, gołębie podpowiadały mu jak to robić.

</doc>
<doc id="3219154" url="https://pl.wikipedia.org/wiki?curid=3219154" title="Kościół św. Jakuba Apostoła w Lęborku">
Kościół św. Jakuba Apostoła w Lęborku

Kościół świętego Jakuba Apostoła w Lęborku – rzymskokatolicki kościół parafialny znajdujący się w Lęborku, w województwie pomorskim. Należy do dekanatu Lębork diecezji pelplińskiej.
Budowla została wzniesiona jako kościół obronny. Przyjmuje się, że jej budowa zakończyła się w 1345 roku, ale nie ma potwierdzenia tego w wiarygodnych źródłach. Dlatego przyjęto, że świątynia powstała na przełomie XIV i XV wieku. Jest to kościół orientowany zbudowany w stylu gotyckim z cegły o wątku gotyckim. Wzniesiono go na rzucie prostokąta, od wschodu znajduje się wyodrębnione prezbiterium. Od strony zachodniej mieści się wieża wzniesiona na planie kwadratu, w niej znajduje się główne wejście ozdobione ostrołukowym portalem. Ściany boczne podparte są przyporami i charakteryzują się dużymi ostrołukowymi oknami. Korpus nawowy świątyni posiada dach dwuspadowy, składający się z dachówek karpiówek ułożonych w koronę. Ośmiokątne, otynkowane filary znajdujące się we wnętrzu dzielą je na trzy nawy. Wnętrze nakrywa sklepienie gwiaździste. Do wyposażenia kościoła należą m.in.: barokowy ołtarz, rokokowa ambona oraz tabernakulum wykonane z kości słoniowej. W zakrystii znajduje się oryginalne sklepienie kryształowe.
10 marca 1945 żołnierze Armii Czerwonej na plebanii kościoła zamordowali stających w obronie kobiet księży Roberta Königa i Franciszka Szynkowskiego oraz rodzinę drugiego z nich. W 2015 odsłonięto tablicę upamiętniającą zbrodnię.
Od 1945 roku kościół znajduje się pod opieką franciszkanów konwentualnych. W dniu 3 marca 1973 roku przy kościele został erygowany ich klasztor.
Dekretem biskupa pelplińskiego Jana Bernarda Szlagi z dnia 25 lipca 2010 kościół św. Jakuba został ustanowiony Sanktuarium św. Jakuba Apostoła Starszego.

</doc>
<doc id="3219157" url="https://pl.wikipedia.org/wiki?curid=3219157" title="Mistrzostwa Świata U-20 w Rugby Union Mężczyzn 2015">
Mistrzostwa Świata U-20 w Rugby Union Mężczyzn 2015

Mistrzostwa Świata Juniorów w Rugby Union 2015 (2015 World Rugby U20 Championship) – ósme mistrzostwa świata w rugby union dla drużyn narodowych do lat 20, organizowane przez World Rugby. Turniej został rozegrany we Włoszech w dniach 2–20 czerwca 2015 roku. Wzięło w nim udział dwanaście drużyn, a tytułu bronili Anglicy.
Federazione Italiana Rugby otrzymała prawa do organizacji mistrzostw pod koniec listopada 2012 roku. Pod koniec lipca 2014 roku organizatorzy wskazali ramy czasowe turnieju oraz ogłosili, iż mecze odbędą się w czterech miastach regionów Lombardia i Emilia-Romania – Parmie, Viadanie, Calvisano i Cremonie. Rozkład grup i meczów zostały ogłoszone 25 listopada 2014 roku. Sędziowie i przedturniejowe charakterystyki zespołów.
Drużyny rywalizowały w pierwszej fazie systemem kołowym podzielone na trzy czterozespołowe grupy. Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. Po zakończeniu pierwszej fazy ustalany był ranking przed dwumeczową fazą play-off – pierwsze cztery zespoły walczyły o mistrzostwo, kolejne cztery o miejsce piąte, zaś pozostałe o miejsce dziewiąte. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
Bilety na zestaw obejmujący trzy mecze w finałowym dniu kosztowały dwadzieścia, a w pozostałych dniach piętnaście euro, dla osób poniżej szesnastego roku życia wejście było bezpłatne. Transmisje telewizyjne docierały do ponad stu krajów na całym świecie.
W swoich grupach zwyciężyły Francja, RPA i Nowa Zelandia, choć ci ostatni z problemami wygrali mecz z Argentyną, a w półfinałach dołączyła do nich Anglia. W finale po raz czwarty spotkali się Nowozelandczycy i Anglicy, mający między sobą sześć z siedmiu dotychczasowych tytułów. W nim po raz pierwszy od czterech lat triumfowali "Baby Blacks", a z rozgrywek elity po zajęciu ostatniego miejsca wypadli zaś Samoańczycy. Najwięcej punktów w turnieju zdobył reprezentant RPA Brandon Thomson, w klasyfikacji przyłożeń z sześcioma zwyciężył Nowozelandczyk Tevita Li, zaś najlepszym graczem – spośród czterech nominowanych – głosami kibiców został uznany James Chisholm.
Uczestnicy.
W zawodach uczestniczyło jedenaście najwyżej sklasyfikowanych drużyn z poprzednich mistrzostw oraz zwycięzca Junior World Rugby Trophy 2014.

</doc>
<doc id="3219160" url="https://pl.wikipedia.org/wiki?curid=3219160" title="Hogere Zeevaartschool Antwerpen">
Hogere Zeevaartschool Antwerpen

Hogere Zeevaartschool (=HZS, Wyższa Szkoła Morska) lub międzynarodowa nazwa Antwerp Maritime Academy (AMA) to Flamandzki uniwersytet Stowarzyszenia Uniwersyteckiego i Wyższych szkól z Antwerpii w Antwerpii (Associatie Universiteit &amp; Hogescholen Antwerpen = AUHA). 
Szkolenie.
 korzysta z usług szkoły do szkolenia swoich oficerów, a HZS jest jedyną Flamandzką wyższą szkołą mogącą dawać wykształcenie w językach narodowych. Jak również szkolić oficerów marynarki handlowej. Dzięki swojemu specyficznemu profilowi szkoleń jest najmniejszą uczelnią (2011-2012 około 700 studentów) we Flandrii, ale jest członkiem stowarzyszenia wokół Uniwersytetu w Antwerpii.
Istnieją dwa szkolenia:
To ostatnie szkolenie jest bardzo wszechstronne znajduje się na poziomie , jest uzupełnione językami, prawem międzynarodowym, ekonomią i medycyną. Ponieważ jest to magister naukowy, kurs jest organizowany we współpracy z Universiteit Antwerpen, Universiteit Gent i Université de Liège. Po uzyskaniu dyplomu w szkole, przyszli oficerowie muszą mieć jeszcze kilkumiesięczne "doświadczenie żeglarskie", aby uzyskać stopień oficera. Przed wprowadzeniem struktury licencjata-magistra istniały również dwa wydziały: ""starszego mechanika" ("officier werktuigkundige") i "starszego oficera"" ("officier ter lange omvaart")
Historia.
Od ⅩⅣ wieku była w Antwerpii edukacja morska. W 1800 roku profesor Gaspard Monge został wysłany do Antwerpii, aby założyć Akademię Morską. Historia obecnej szkoły sięga instytucji założonej w 1802 roku przez Napoleona. Napoleon chciał uczynić Antwerpię bazą przeciwko Anglii. "Scheld i Antwerpia" nazwał "pistoletem wycelowanym w serce Anglii". Oprócz dużych prac portowych, odbywały się również odpowiednie szkolenia.
W 1834 roku szkoła została "ponownie roztwarta" pod Belgijskim reżimem. Edukacja, początkowo w języku francuskim należała w rzeczywistości do . Ważną częścią programu nauczania były międzynarodowe morskie "zasady ruchu drogowego".
W okresie międzywojennym, ze względu na wzrost zmotoryzowanej żeglugi i deduplikację z Niderlandzkojęzycznym departamentem, potrzebna była ekspansja. Odzwierciedlało to nowy budynek główny w stylu Van de Velde.
W (1989 r.) władza nad akademią morską została przeniesiona do Flamandzkiego ministerstwa . Jednakże Ministerstwo Transportu przeprowadza kontrole dotyczące poziomu i treści konkretnych tematów żeglarskich

</doc>
<doc id="3219166" url="https://pl.wikipedia.org/wiki?curid=3219166" title="Open Your Heart (singel Europe)">
Open Your Heart (singel Europe)

Open Your Heart – ballada rockowa zespołu Europe, wydana dwukrotnie w różnych wersjach: w 1984 (z albumu "Wings of Tomorrow") i w 1988 (z albumu "Out of This World"). W warstwie tekstowej obie wersje różnią się drugą zwrotką. Do drugiej wersji powstał teledysk, wyreżyserowany przez Jeana Pellerina i Douga Freela.

</doc>
<doc id="3219167" url="https://pl.wikipedia.org/wiki?curid=3219167" title="Konkurs na komiks ekonomiczny">
Konkurs na komiks ekonomiczny

Konkurs na komiks ekonomiczny – konkurs dla twórców komiksów organizowany cyklicznie przez Forum Obywatelskiego Rozwoju we współpracy z Bankiem Zachodnim WBK. Jego celem jest przedstawienie zagadnień ekonomicznych w formie komiksowej. Jest on adresowany zarówno do profesjonalistów, jak i rysowników amatorów. Gala rozdania nagród odbywa się podczas Międzynarodowego Festiwalu Komiksu i Gier w Łodzi.
Tematyka poszczególnych edycji konkursu:
W jury konkursu zasiadają:
Nagrody:
Zwycięzcy:
Wszystkie prace uczestników i lista laureatów umieszczone są na stronie konkursu
Partnerzy i patronaty:

</doc>
<doc id="3219172" url="https://pl.wikipedia.org/wiki?curid=3219172" title="Barnett (firma)">
Barnett (firma)



</doc>
<doc id="3219186" url="https://pl.wikipedia.org/wiki?curid=3219186" title="Kampania przeciwko Islamskiemu Państwu w Iraku i Lewancie">
Kampania przeciwko Islamskiemu Państwu w Iraku i Lewancie



</doc>
<doc id="3219194" url="https://pl.wikipedia.org/wiki?curid=3219194" title="Mistrzostwa Świata w Strzelectwie 1947">
Mistrzostwa Świata w Strzelectwie 1947

Mistrzostwa Świata w Strzelectwie 1947 – 33. edycja mistrzostw świata w strzelectwie. Odbyły się one w szwedzkim Sztokholmie.
Rozegrano 28 konkurencji. Najwięcej medali zdobyli: Szwajcar Otto Horber i reprezentant gospodarzy Kurt Johansson (po 9 krążków). W klasyfikacji medalowej wyraźnie zwyciężyła reprezentacja Szwecji, która zdobyła również najwięcej medali (12 złotych, 12 srebrnych i 9 brązowych). Ponadto dwie reprezentacje po raz pierwszy zdobyły medale mistrzostw świata (Egipt i Grecja).

</doc>
<doc id="3219196" url="https://pl.wikipedia.org/wiki?curid=3219196" title="Ulica Bojkowska we Lwowie">
Ulica Bojkowska we Lwowie

Ulica Bojkowska (j.ukr. Вулиця Бойківська) – ulica we Lwowie, w dzielnicy Wulka, w rejonie frankowskim. Biegnie na południe od ulicy Andrieja Sacharowa, jest równoległa do północnej części parku Orzechowy Gaj, kończy się ślepo stając się jedną z parkowych ścieżek.
Została wytyczona ok. 1930, nie później niż w roku następnym otrzymała nazwę Wulka Panieńska na cześć zgromadzenia sióstr dominikanek, do którego od XVIII wieku należały okoliczne grunty. W 1933 nazwę zmieniono na Krusznik i obowiązywała ona do 1943, kiedy to hitlerowscy okupanci nazwali ją imieniem Ludwiga van Beethovena. Po zajęciu Lwowa przez Armię Czerwoną przywrócono poprzednią nazwę, a w 1946 nadano obecną na cześć Bojków, grupy etnicznej górali pochodzenia rusińskiego i wołoskiego.
Zabudowę po parzystej stronie tworzą domy jednorodzinne wybudowane w otoczeniu sadów, większą część strony nieparzystej zajmowała północna część parku Orzechowy Gaj. Od 2008 jest ona wycinana pod budowę zespołu budynków apartamentowych "Złoty Orzech".

</doc>
<doc id="3219197" url="https://pl.wikipedia.org/wiki?curid=3219197" title="Noblesse">
Noblesse

Noblesse ( "Nobeulleseu") – południowokoreański komiks internetowy z gatunku manhwa autorstwa Son Jae-ho i Lee Gwang-su, ukazujący się od 30 grudnia 2007 do 8 stycznia 2019.
Opis fabuły.
"Noblesse" jest o potężnym szlachcicu - Cadis Etrama Di Raizel (zwanego Rai) - który był uśpiony przez 820 lat bez wiedzy o rozwoju ludzkości i osiągnięć naukowych. Niedawno obudził się w opuszczonym budynku w Korei Południowej, i zaczyna przyzwyczajać się do współczesnego świata. Chodzi do szkoły, zarządzanej przez swego wiernego sługę Frankensteina. Z jego pomocą Rai rejestruje się w liceum Ye Ran i zaprzyjaźnia z grupą uczniów, Shin Woo - atletycznym nastolatkiem, Ik Han - maniakiem komputerowym i kilkoma innymi. Noblesse opowiada często niebezpieczne przygody grupy wobec tajemniczej organizacji podczas których odkrywana jest przeszłość głównych bohaterów.

</doc>
<doc id="3219198" url="https://pl.wikipedia.org/wiki?curid=3219198" title="Nie zapomnisz mnie (2003)">
Nie zapomnisz mnie (2003)



</doc>
<doc id="3219201" url="https://pl.wikipedia.org/wiki?curid=3219201" title="Zbigniew Roman Kawecki">
Zbigniew Roman Kawecki

Zbigniew Roman Kawecki (ur. 24 marca 1924 w Górze Ropczyckiej, zm. 14 maja 2000 we Wrocławiu) – art. plastyk, nauczyciel akademicki, profesor Akademii Sztuk Pięknych.
Życiorys.
Artysta plastyk. Studiował w PWSSP we Wrocławiu na wydziale Architektury Wnętrz w latach 1947-1952. Ze szczególną pasją zajmował się kowalstwem artystycznym projektując wyroby z metalu, wykonując prace cyzelerskie oraz drobne formy biżuteryjne ze srebra.
Całe życie zawodowe związał z Uczelnią (PWSSP, w latach późniejszych z ASP we Wrocławiu). Pracował jako asystent profesora Stanisława Dawskiego, potem jako adiunkt, wreszcie jako profesor nadzwyczajny. Pełnił też funkcję prodziekana na Wydziale Architektury Wnętrz. Na emeryturę przeszedł w 1989 r.
Wykonał wiele projektów wnętrz oraz detali architektonicznych dla miasta Wrocławia (głównie w metalu, jak; kraty, balustrady, wywieszki, tablice pamiątkowe, fragmenty oświetlenia, itp.).
Był kierownikiem artystycznym Zakładów Wyrobów Artystycznych INCO, gdzie projektował oraz wykonywał wzory np. kolekcji historycznych orłów polskich (cyzelowane w srebrze), medali, biżuterii srebrnej. Projektował też detale architektoniczne oraz biżuterię (według wzorów historycznych) do filmów "Faraon" i "Rękopis znaleziony w Saragossie".
Wykonał według projektu własnego insygnia władz uczelni (łańcuchy rektorskie i dziekańskie), m.in. dla PWSSP i ASP, AE oraz dla Urzędu Stanu Cywilnego we Wrocławiu.

</doc>
<doc id="3219204" url="https://pl.wikipedia.org/wiki?curid=3219204" title="Marco Basaiti">
Marco Basaiti

Marco Basaiti (ur. 1470, zm. 1530) – włoski malarz renesansowy reprezentujący szkołę wenecką. W swojej twórczości artystycznej usiłował rywalizować z Giovannim Bellinim.
Życiorys.
Według Giorgia Vasariego był greckiego pochodzenia. Urodził się prawdopodobnie we Friuli bądź Wenecji. Rozpoczął działalność około 1496 roku. Uczeń i współpracownik Alvise Vivariniego.
Po jego śmierci ukończył rozpoczęty przez niego ołtarz św. Ambrożego w weneckiej katedrze Santa Maria Gloriosa dei Frari.
Stylistycznie pozostawał pod wpływem Giorgionego, wykazując zamiłowanie do delikatnego światłocienia miękko modelującego postacie i zapełniania tła rozległym pejzażem ("Powołanie synów Zebedeusza", 1510, obecnie we florenckim Gallerie dell'Accademia).

</doc>
<doc id="3219205" url="https://pl.wikipedia.org/wiki?curid=3219205" title="Marcin Nowak (reżyser efektów specjalnych)">
Marcin Nowak (reżyser efektów specjalnych)

Marcin Tadeusz Nowak (ur. 3 marca 1978 w Łodzi) – producent, reżyser oraz twórca efektów specjalnych. Ukończył studia na kierunku operatorskim w prywatnej szkole w Łodzi oraz na Wydziale Montażu w PWSFTviT w Łodzi. Pierwsze doświadczenia filmowe sprawiły, że skupił swoją uwagę na efektach specjalnych, w szczególności na compositingu. Zajmuje się produkcją, postprodukcją, efektami specjalnymi i animacją. W 2012 r. założył przedsiębiorstwo Efektpol z siedzibą w Łodzi.
Dorobek.
Gry komputerowe.
W 2003 r., Marcin Nowak rozpoczął pracę nad grą komputerową "Wiedźmin" (2007) jako scenarzysta, główny reżyser cutscenes, reżyser oraz aktor motion capture – był jednym z pierwszych w Polsce, który użył tej techniki. W grze "" (2011), był odpowiedzialny za główne trailery i materiały dodatkowe. W projekcie "Dying light" (2014) Marcin Nowak był reżyserem cutscenes, reżyserem motion capture oraz scenarzystą.
Filmy.
W filmie "Wojna polsko-ruska" (2009) Marcin Nowak był reżyserem efektów specjalnych. Nadzorował efekty specjalne w "Ixjanie" (2012). Był reżyserem drugiej ekipy oraz reżyserem efektów specjalnych w "Obławie" (2012). W filmie "Dziewczyna z szafy" sprawował nadzór nad pre-produkcją efektów specjalnych na planie. Był również konsultantem ds. efektów specjalnych w "Pani z przedszkola" (2014).
Filmy krótkometrażowe i klipy wideo.
W 2006 r., Marcin Nowak był współautorem klipu "Spaliny" dla zespołu Cool Kids of Death. Przy reżyserii klipu "Do jutra" (2009) Borysa Szyca użyte zostały przez niego stare techniki lalkarskie oraz miniatury. W 2012 r., w ciągu jednego miesiąca stworzył animację "Kochanie, zabiłam nasze koty" na podstawie powieści Doroty Masłowskiej. Marcin Nowak wyreżyserował serię reklam telewizyjnych dla przedsiębiorstwa Paperlinx Packaging.

</doc>
<doc id="3219213" url="https://pl.wikipedia.org/wiki?curid=3219213" title="Navjeet Kaur Dhillon">
Navjeet Kaur Dhillon

Navjeet Kaur Dhillon (ur. 6 marca 1995) – indyjska lekkoatletka specjalizująca się w rzucie dyskiem.
W 2011 bez awansu do finału startowała na mistrzostwach świata juniorów młodszych. Siódma zawodniczka mistrzostw Azji w Pune (2013). Rok później sięgnęła po srebro juniorskich mistrzostw Azji oraz stanęła na najniższym stopniu podium mistrzostw świata juniorów w Eugene.
Okazjonalnie startuje także w pchnięciu kulą. Ma w dorobku brązowy medal mistrzostw Azji juniorów w tej konkurencji (2014).
Rekord życiowy w rzucie dyskiem: 56,36 (25 lipca 2014, Eugene).

</doc>
<doc id="3219215" url="https://pl.wikipedia.org/wiki?curid=3219215" title="Live '93">
Live '93



</doc>
<doc id="3219218" url="https://pl.wikipedia.org/wiki?curid=3219218" title="Borys Karpow">
Borys Karpow



</doc>
<doc id="3219229" url="https://pl.wikipedia.org/wiki?curid=3219229" title="Mota-Engil">
Mota-Engil

Mota-Engil prowadzi działalność gospodarczą z zakresu budownictwa i zarządzania infrastrukturą w sektorach: inżynierii i budowy, środowiska i usług środowiskowych (gospodarka odpadami, gospodarka wodna, porty, logistyka, energia oraz utrzymanie), projektów transportowych (drogi, mosty, transport miejski) oraz wydobycia. Jej działania mają bardzo zróżnicowany i wielonarodowy charakter.
Grupa Mota-Engil jest liderem w portugalskim sektorze budowlanym oraz zajmuje 33 miejsce w rankingu największych europejskich grup budowlanych. Spółka jest obecna na 3 kontynentach, w ponad 20 krajach, na 3 różnych obszarach geograficznych – w Europie, Afryce i Ameryce Łacińskiej.

</doc>
<doc id="3219230" url="https://pl.wikipedia.org/wiki?curid=3219230" title="Sebastián Ligarde">
Sebastián Ligarde

Amedee Gerardo Ligarde Mayaudon, bardziej znany jako Sebastián Ligarde (ur. 26 stycznia 1954 w Laredo, w stanie Teksas) – meksykańsko-amerykański aktor telewizyjny i filmowy.
Życie osobiste.
Ligarde w wieku 59. lat wyznał, że jest homoseksualistą. 3 czerwca 2013 r. w wywiadzie dla magazynu meksykańskiego "TVyNovelas" dokonał publicznego coming outu jako osoba homoseksualna, a inspiracją do tego był dla niego coming out Rickiego Martina z 2010. Od 26 stycznia 2014 jest w związku małżeńskim z Jorgem Lópezem Lirą Ligardem.

</doc>
<doc id="3219232" url="https://pl.wikipedia.org/wiki?curid=3219232" title="Tower of God">
Tower of God

Tower of God (신의 탑, "Sin-ui tap") – południowokoreański komiks internetowy (manhwa) z gatunku dark fantasy autorstwa S.I.U., ukazujący się od 30 czerwca 2010 roku na portalu internetowym Naver.
Na podstawie komiksu powstał serial animowany, emitowany w 2020 na Crunchyroll.
Opis fabuły.
Historia skupia się wokół chłopca zwanego Dwudziesty Piąty Baam, który spędził swe życie uwięziony w tajemniczej jaskini. Goniąc za swoją jedyną przyjaciółką, udaje mu się otworzyć drzwi do wieży. Musi teraz stawić czoła testom na każdym piętrze tej tajemniczej wieży starając się odnaleźć swoją towarzyszkę.
Anime.
7 lutego 2020 komitet produkcyjny Tower of God Animation Partners ogłosił powstawanie adaptacji manhwy "Tower of God". Projekt ten został zatytułowany .
25 lutego 2020 ogłoszono, że za produkcję serii odpowiada Telecom Animation Film, a projektem zarządza firma Sola Entertainment. Anime jest częścią Crunchyroll Originals i miało swoją premierę na platformie Crunchyroll 1 kwietnia 2020 roku. W Japonii seria miała swoją premierę 2 kwietnia o 0:30. 
Za reżyserię odpowiadał Takashi Sano, a asystentem reżysera został Hirokazu Hanai. Scenariusze do serii napisała Erika Yoshida, a projekty postaci przygotowali Masashi Kudo i Miho Tanino. Muzykę skomponował Kevin Penkin.

</doc>
<doc id="3219239" url="https://pl.wikipedia.org/wiki?curid=3219239" title="3rd Street (Los Angeles)">
3rd Street (Los Angeles)

3rd Street – arteria w Los Angeles, biegnąca ze wschodu na zachód. Zachodni kraniec ulicy znajduje się w centrum Beverly Hills, przy skrzyżowaniu z drogą stanową California State Route 2 (Santa Monica Boulevard), natomiast jej wschodni kraniec znajduje się przy skrzyżowaniu z Alameda Street w Downtown Los Angeles. W Downtown Los Angeles ulica biegnie jedynie w kierunku zachodnim, jednak równolegle do niej, w kierunku wschodnim, biegnie ulica 4th Street. Na wschód od Alameda Street arteria 3rd Street staje się ulicą 4th Street, która biegnie do East Los Angeles. W East Los Angeles, przy skrzyżowaniu z Indiana Street, 4th Street ponownie przyjmuje nazwę 3rd Street. W Monterey Park 3rd Street ostatecznie staje się ulicą Pomona Boulevard, która następnie przyjmuje nazwę Potrero Grande Drive. W Rosemead, Potrero Grande Drive staje się ulicą Rush Street, która kończy się w mieście El Monte.
3rd Street biegnie wzdłuż południowej granicy dzielnicy The Grove oraz przez obszar dzielnicy Farmers Market, gdzie krzyżuje się z ulicą Fairfax Avenue, oraz przy której znajduje się siedziba Writers Guild of America, West. Przy ulicy 3rd Street znajduje się również dużo restauracji, butików i sklepów z antykami.
3rd Street biegnie równolegle do dwóch innych ważnych ulic, którymi są Wilshire Boulevard (na południe) i Beverly Boulevard (na północ). Na wschód od ulicy Doheny Drive ulica posiada cztery pasy ruchu oraz przyjmuje nazwę Wilshire Boulevard.
Budynki i miejsca znajdujące się wzdłuż 3rd Street.
W kolejności ze wschodu na zachód:
Edukacja i transport.
Na odcinku 3rd Street między Indiana Street and Atlantic Boulevard biegnie złota linia metra.

</doc>
<doc id="3219241" url="https://pl.wikipedia.org/wiki?curid=3219241" title="Letnia Akademia Filmowa">
Letnia Akademia Filmowa



</doc>
<doc id="3219243" url="https://pl.wikipedia.org/wiki?curid=3219243" title="Powiat polityczny Frysztat">
Powiat polityczny Frysztat

Powiat polityczny Frysztat (niem. "Politischer Bezirk Freistadt") – dawny powiat ("Bezirk") Cesarstwa Austrii (a od 1867 Austro-Węgier) na terenie przedlitawskiej prowincji Śląsk Austriacki.
Historia.
Wiosna Ludów w Cesarstwie Austriackim pociągnęła za sobą liczne przemiany społeczne, prawne, jak również administracyjne. Pod koniec grudnia 1849 usamodziełnił się Śląsk Austriacki jako kraj koronny. Podzielono go następnie na siedem powiatów politycznych. Powiaty polityczne podzielono na mniejsze powiaty sądowe. W ten sposób utworzono powiat sądowy frysztacki, który podlegał powiatowi sądowemu w Cieszynie, oraz powiat sądowy bogumiński, który z kolei podlegał powiatowi politycznemu Frydek. W okresie rządów Aleksandra Bacha w 1855 zlikwidowano powiaty polityczne, a w ich miejsce ustanowiono Urzędy Powiatowe (niem. Bezirkamt) pokrywające się terytorialnie z powiatami sądowymi. Wraz z kolejną reformą administracyjną w 1868 przywracającą układ sprzed 1855 roku, nieodtworzono powiatu politycznego frydeckiego, utworzono natomiast powiat polityczny Frysztat, do którego przyłączono jako powiat sądowy powiat bogumiński. W 1880 powiat liczył 40 gmin (z czego 23 w powiecie sądowym frysztackim a 17 w bogumińskim). Do 1890 z gminy Herzmanice wydzielono Muglinów, gminę Dziećmorowice przeniesiono z powiatu sądowego bogumińskiego do frysztackiego. Do 1910 z gminy Pudłów wydzielono gminę Wierzbicę. W następnu dziesięcioleciu gminę Pudłów włączono do Bogumina. 1 stycznia 1904 z powiatu sądowego bogumińskiego wydzielono 7 gmin w celu utworzenia powiatu sądowego Polska Ostrawa, podporządkowanego reaktywowanemu w 1901 powiatowi politycznemu Frydek. W ten sposób powiat polityczny frysztacki liczył w 1910 34 gminy (24 w sądowym frysztackim, 10 w bogumińskim).
Według spisów ludności przeprowadzonych w latach 1880, 1890, 1900 i 1910 powiat frysztacki w granicach z 1910 liczył:
W 1910 powiat liczył w sumie już 122030 mieszkańców, z czego 106380 było rzymskimi katolikami, 12534 ewangelikami, 2459 żydami a 657 było jeszcze innych wyznań.
Tak szybki wzrost liczby ludności spowodowany był rozwojem przemysłu i imigracją robotników do Zagłębia Karwińskiego, głównie polskich z Galicji, którzy często jednak ulegali czechizacji.
Po I wojnie światowej Śląsk Cieszyński w tym także obszaru powiatu stał się przedmiotem sporu granicznego pomiędzy Polską a Czechosłowacją, co doprowadziło do wybuchu wojny polsko-czechosłowackiej oraz do ostatecznego podziału regionu i powiatu decyzją Rady Ambasadorów z 20 lipca 1920. Większa część austriackiego powiatu frysztackiego znalazła się w granicach Czechosłowacji, natomiast gminy które znalazły się w Polsce podporządkowano powiatowi cieszyńskiemu w województwie śląskim (granicą podzielono gminę Marklowice, skąd Marklowice Górne znalazły się w Polsce, podobnie jak Kaczyce, Kończyce Małe, Kończyce Wielkie, Zebrzydowice).
Podział na gminy.
Stan według spisu powszechnego z 1910 roku:
Okręgi wyborcze.
W 1907 roku na potrzeby nadchodzący pierwszych otwartych i powszechnych wyborów parlamentarnych w Austro-Węgrzech wprowadzono podział na okręgi wyborcze ("Wahlbezirke"). Gminy powiatu politycznego Frysztat zostały rozdzielone pomiędzy trzy takie okręgi. Największy z nich, Wahlbezirk Schlesien 15, obejmował większość jego gmin, bez w sumie 7 gmin (miasta Bogumin i Frysztat wydzielono do okręgu miejskiego Wahlbezirk Schlesien 4 z Cieszynem i Strumieniem; zurbanizowane Schonychel, Orłowa, Łazy, Dąbrowa i Karwina znalazły się w Wahlbezirk Schlesien 6). W 1907 i 1911 dwukrotnie zwyciężył tu Tadeusz Reger, przy czym w 1907 zrzekł się mandatu na rzecz Ignacego Daszyńskiego z Krakowa. Jego głównym kontrkandydatem w 1907 i 1911 był Franciszek Halfar, wspólny kandydat narodowych Związku Śląskich Katolików i ewangelickiego Polskiego Stronnictwa Narodowego, wyjątkowo popieranego również przez miejscowych niemieckich liberałów. Ponadto w 1907 startował również Franciszek Friedel, główny ideolog tzw. frysztackich radykałów, a w 1911 czeski socjaldemokratyczny kontrkandydat Regera, nazwiskiem Gardawski (uzyskał około 30% w Wierzbicy, Rychwałdzie, Pietwałdzie i Zabłociu, ponad 20% w Dziećmorowicach, 12% w Porębie).

</doc>
<doc id="3219246" url="https://pl.wikipedia.org/wiki?curid=3219246" title="Wielka Kwatera Główna">
Wielka Kwatera Główna

Wielka Kwatera Główna ("Großes Hauptquartier") – oficjalna nazwa naczelnego organu dowódczo-sztabowego Cesarza Niemieckiego i Królów w okresie I wojny światowej, "de facto" Armii Cesarstwa Niemieckiego ("Deutsche Armee (Kaiserreich), Kaiserliche Armee").
Siedziba.
Kwaterę powołano 3 sierpnia 1914, wielokrotnie ją przenosząc. Na początku wojny jej siedzibą był budynek Sztabu Generalnego w Berlinie (2–16 sierpnia 1914), następnie zamek Elektorski ("Kurfürstliches Schloss") w Koblencji (16–30 sierpnia), poselstwo niemieckie w Luksemburgu (od 30 sierpnia), w Charleville-Mézières (25 września), zamek w Pszczynie (od kwietnia 1915), ponownie w Charleville-Mézières (od lutego 1916), ponownie zamek w Pszczynie (od sierpnia 1916), Parkhotel Kurhaus w Bad Kreuznach i Bad Münster am Stein-Ebernburg (2 stycznia 1917 – 8 marca 1918), Hotel Britannique w belgijskim Spa (od 8 marca 1918 do końca wojny). Po zawieszeniu broni Kwaterę przeniesiono do Pałacu Wilhelmshöhe w Kassel (do 11 lutego 1919), następnie do Kolbergu, gdzie została rozwiązana 3 lipca 1919.

</doc>
<doc id="3219249" url="https://pl.wikipedia.org/wiki?curid=3219249" title="Odczynnik grupowy">
Odczynnik grupowy

Odczynnik grupowy – substancja chemiczna reagująca z grupą jonów w określonych warunkach. Jest podstawowym odczynnikiem w jakościowej analizie chemicznej związków nieorganicznych, gdyż pozwala na rozdział mieszaniny jonów na poszczególne grupy analityczne głównie poprzez strącanie osadów danych jonów.
Odczynniki grupowe w analizie jakościowej według podziału Lipca i Szmala:

</doc>
<doc id="3219251" url="https://pl.wikipedia.org/wiki?curid=3219251" title="Martin Marković">
Martin Marković

Martin Marković (ur. 13 stycznia 1996) – chorwacki lekkoatleta specjalizujący się w pchnięciu kulą oraz rzucie dyskiem.
W 2013 startował na mistrzostwach świata juniorów młodszych, podczas których zajął 4. miejsce w pchnięciu kulą oraz był dziewiąty w rzucie dyskiem. Rok później został w Eugene mistrzostwem świata juniorów w rzucie dyskiem. Awansował także do finałowego konkursu pchnięcia kulą, w którym zajął 6. lokatę. W 2015 zdobył srebrny medal w rzucie dyskiem podczas mistrzostw Europy juniorów.
Medalista mistrzostw Chorwacji. Stawał na podium mistrzostw Bałkanów juniorów młodszych.

</doc>
<doc id="3219255" url="https://pl.wikipedia.org/wiki?curid=3219255" title="Dehydrogenaza 11β-hydroksysteroidowa typu 1">
Dehydrogenaza 11β-hydroksysteroidowa typu 1

Dehydrogenaza 11β-hydroksysteroidowa typu 1 (HSD11B1, z ang. "11β-hydroxysteroid dehydrogenase type 1"; reduktaza kortyzonu) – enzym mikrosomalny, NADPH-zależna oksydoreduktaza o wysokiej ekspresji w tkankach kluczowych metabolicznie. Katalizuje przemianę kortyzonu w kortyzol oraz w mniejszym stopniu reakcję odwrotną. Razem z dehydrogenazą 11β-hydroksysteroidową typu 2 tworzy układ regulujący poziom kortyzolu w organizmie.
Synteza kortyzolu z 11-β-deoksykortyzolu odbywa się w nadnerczach. Jest to hormon o dużym wpływie na metabolizm i bywa nazywany "hormonem stresu". Pobudza on receptory glikokortykosteroidowe. W nerkach, śliniankach, okrężnicy i łożysku ulega on utlenieniu do niedziałającego na wspomniane receptory kortyzonu. Proces ten przebiega jednokierunkowo pod wpływem dehydrogenazy 11β-hydroksysteroidowej typu 2, której kofaktorem jest NAD. Natomiast w wątrobie, tkance tłuszczowej, ośrodkowym układzie nerwowym, płucach i makrofagach zachodzi proces odwrotny, odtworzenie aktywnego hormonalnie kortyzolu poprzez dehydrogenację kortyzonu. Jest to efektem z aktywności w tych organach dehydrogenazy 11β-hydroksysteroidowej typu 1. Proces ten zachodzi z udziałem NADPH jako reduktora.
Inhibitorem HSD11B1 jest karbenoksolon, lek stosowany w leczeniu wrzodu trawienego. Hamuje ją również kwas 18α-lukrecjowy występujący w korzeniu lukrecji gładkiej. Badanie z 2014 roku wykazało, że galusan epigallokatechiny z zielonej herbaty również może potencjalnie hamować produkcję kortyzolu katalizowaną przez reduktazę kortyzonu. Może to częściowo wyjaśniać antystresowe działanie zielonej herbaty.
Nadmierny poziom kortyzolu w organizmie, czyli hiperkortyzolemia, prowadzi do otyłości centralnej. Jedną z odmian genu kodującego reduktazę kortyzonu powiązano z otyłością i insulinoopornością u dzieci. Enzym odgrywa też rolę w powstawaniu cukrzycy typu 2, nadciśnienia i dyslipidemii. Schorzenia takie odnotowano także u myszy o zwiększonej aktywności enzymu w tkance tłuszczowej. Istnieją dwa warianty transkrypcyjne tego genu, kodują one to samo białko.

</doc>
<doc id="3219257" url="https://pl.wikipedia.org/wiki?curid=3219257" title="Pinaroloxias inornata">
Pinaroloxias inornata



</doc>
<doc id="3219258" url="https://pl.wikipedia.org/wiki?curid=3219258" title="Lestocq Erskine">
Lestocq Erskine

Lestocq Robert Erskine (ur. 6 września 1857 w Edynburgu, zm. 29 maja 1916 w Llandrindod Wells) – szkocki tenisista, czołowy zawodnik świata u schyłku lat 70. XIX wieku, finalista Wimbledonu.
Kariera tenisowa.
W 1877 uczestniczył w inauguracyjnym turnieju wimbledońskim, osiągając ćwierćfinał (przegrał z późniejszym finalistą Williamem Marshallem). Rok później dotarł do finału turnieju pretendentów (All commers), którego zwycięzca zyskiwał prawo walki o tytuł z ubiegłorocznym mistrzem; w półfinale turnieju pokonał Herberta Lawforda 6:3, 6:1, 6:3, ale decydujący mecz (pierwszy w historii finał All commers Wimbledonu) przegrał z Frankiem Hadowem 4:6, 4:6, 4:6. W 1879 występ na Wimbledonie zakończył już na 2 rundzie, pokonany przez Johna Hartleya, który został ostatecznie mistrzem tamtej edycji turnieju. W tym samym roku Erskine, wspólnie z Herbertem Lawfordem, wygrał mistrzostwa Uniwersytetu Oksfordzkiego w deblu. Turniej ten uchodzi za poprzednika deblowych rozgrywek wimbledońskich, a toczony był w formule finału „best of seven” (do czterech wygranych setów). W finale Erskine i Lawford pokonali George’a Tabora i F. Duranta 4:6, 6:4, 6:5, 6:2, 3:6, 5:6, 7:5.
W 1879 przegrał w finale Grand National Tournament w Hendon (Middlesex) ze znanym bardziej jako piłkarz i krykiecista Edgarem Lubbockiem 1:6, 0:6, 6:8.
Historyk tenisa Karoly Mazak sklasyfikował Erskine’a jako czwartą rakietę świata w 1877, trzecią w 1878 i siódmą w 1879, przyjmując założenie, że cała ówczesna czołówka rywalizowała na kortach angielskich. Urzędnik kolonialny Henry Cotton pisał we wspomnieniach, że chociaż Erskine nie wygrał nigdy Wimbledonu, to przez jakiś czas był najlepszym tenisistą na angielskich trawnikach, a swojego rywala Lawforda, który w latach 1880–1888 sześciokrotnie walczył w Challenge round Wimbledonu (raz wygrał), był w stanie pokonać z handicapem.

</doc>
<doc id="3219260" url="https://pl.wikipedia.org/wiki?curid=3219260" title="Robert Erskine">
Robert Erskine



</doc>
<doc id="3219261" url="https://pl.wikipedia.org/wiki?curid=3219261" title="Obszar Ochrony Ścisłej Bukowa Góra">
Obszar Ochrony Ścisłej Bukowa Góra



</doc>
<doc id="3219262" url="https://pl.wikipedia.org/wiki?curid=3219262" title="Haakon Lind">
Haakon Lind

Haakon Lind, ps. "Skomaker'n" (ur. 11 sierpnia 1906 w Oslo, zm. 28 czerwca 1955 tamże) – norweski bokser.
Kariera amatorska.
W 1928 wystartował na igrzyskach olimpijskich w wadze lekkiej, kończąc rywalizację na 17. pozycji. W pojedynku pierwszej rundy przegrał z Niemcem Franzem Dübbersem.
Kariera zawodowa.
W latach 1929-1934 był zawodowym bokserem wagi lekkiej. W 1931 wywalczył tytuł mistrza Norwegii oraz mistrza Skandynawii.
Losy po zakończeniu kariery.
Zmarł nagle 28 czerwca 1955 w Oslo na zawał serca.

</doc>
<doc id="3219264" url="https://pl.wikipedia.org/wiki?curid=3219264" title="Parafia św. Maksymiliana Kolbego w Kopytowej">
Parafia św. Maksymiliana Kolbego w Kopytowej

Parafia św. Maksymiliana Kolbego w Kopytowej − parafia rzymskokatolicka, znajdująca się w archidiecezji przemyskiej, w dekanacie Krosno III.
Historia.
Pierwsze wzmianki o wsi Kopytowa pojawiły się w XIII wieku. Wieś należała najpierw do parafii Łubienko, a następnie do parafii Zręcin. Odległość od kościoła parafialnego wynosiła 8 km. Ze względu na dużą odległość ludzie starsi nie mogli uczestniczyć w niedzielnej Mszy św. W latach 1969–1971, w okresie letnim wikariusze ze Zręcina odprawiali msze święte po domach prywatnych. 
W 1971 roku na placu ofiarowanym przez Felicję Munię, pod pretekstem budowy stodoły - konspiracyjnie rozpoczęto budowę murowanego kościoła. Władze państwowe stosowały represje i utrudniały budowę. W 1971 roku została erygowana parafia, z wydzielonego terytorium prafii Zręcin. 3 maja 1972 roku bp Ignacy Tokarczuk poświęcił kościół "pw. św. Maksymiliana Kolbego". W listopadzie 1972 roku dobudowano przedsionek, dwie półokrągłe kaplice, zakrystię, salkę katechetyczną a nad nimi malutkie mieszkanie dla księdza oraz wieżyczkę na kościele. W 1974 roku ukończono prace budowlane. W 1976 roku założono parafialny cmentarz. W 1982 roku rozpoczęto budowę plebanii.
Na terenie parafii jest 1 490 wiernych (w tym: Kopytowa – 1 247, Podniebyle – 253).
Linki zewnętrzne.
 

</doc>
<doc id="3219265" url="https://pl.wikipedia.org/wiki?curid=3219265" title="Puchar Europy Mistrzyń Krajowych siatkarek (1980/1981)">
Puchar Europy Mistrzyń Krajowych siatkarek (1980/1981)

Puchar Europy Mistrzyń Krajowych 1981 – 21. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Schaan
Tabela
Wyniki

</doc>
<doc id="3219267" url="https://pl.wikipedia.org/wiki?curid=3219267" title="Odd Borgersen">
Odd Borgersen

Odd Bohlin Borgersen (ur. 10 kwietnia 1980 w Drammen) – norweski łyżwiarz szybki, brązowy medalista mistrzostw świata.
Kariera.
Największy sukces na arenie międzynarodowej Odd Borgersen osiągnął w 2005 roku, kiedy wspólnie z Petterem Andersenem i Eskilem Ervikiem zdobył też brązowy medal w biegu drużynowym podczas dystansowych mistrzostw świata w Inzell. Był to jedyny medal wywalczony przez niego na imprezie tej rangi. Na tych samych mistrzostwach był też piąty w biegach na 5000 i 10 000 m. Wielokrotnie startował w zawodach Pucharu Świata, jednak nigdy nie stanął na podium. Najlepsze wyniki w zawodach tego cyklu osiągał w sezonie 2006/2007, kiedy był jedenasty w klasyfikacji końcowej 5000/10 000 m. Nigdy nie wystąpił na igrzyskach olimpijskich. W 2008 roku zakończył karierę.
Jego brat, Reidar Borgersen, również był panczenistą.

</doc>
<doc id="3219269" url="https://pl.wikipedia.org/wiki?curid=3219269" title="Obszar ochrony ścisłej Jarugi">
Obszar ochrony ścisłej Jarugi

Obszar ochrony ścisłej Jarugi – leśny obszar ochrony ścisłej (biernej) w Roztoczańskim Parku Narodowym, położonym w województwie lubelskim, w powiecie zamojskim, w gminie Zwierzyniec, na północny wschód od Zwierzyńca. Zajmuje powierzchnię 353,67 ha.
Nazwa obszaru pochodzi od nieistniejącej osady leśnej Jarugi. Przed założeniem parku narodowego znajdował się tu rezerwat przyrody Jarugi, utworzony w 1962 roku.
Obszar pokryty jest lasem o pierwotnym charakterze, ze składem gatunkowym i strukturą mało zmienioną działalnością człowieka. Ochroną objęto cenne drzewostany w składzie buczyny karpackiej.
Szlak turystyczny.
 Przez obszar "Białą Drogą" przebiega "szlak partyzancki" z Kosobud do Szczebrzeszyna, oznaczony kolorem czerwonym.

</doc>
<doc id="3219270" url="https://pl.wikipedia.org/wiki?curid=3219270" title="Obszar ochrony ścisłej Czerkies">
Obszar ochrony ścisłej Czerkies

Obszar ochrony ścisłej Czerkies – leśny obszar ochrony ścisłej (biernej) w Roztoczańskim Parku Narodowym, położonym w województwie lubelskim, w powiecie zamojskim, w gminie Zwierzyniec, na południowy zachód od drogi Obrocz – Guciów. Zajmuje powierzchnię 160,57 ha.
Przed założeniem parku narodowego znajdował się tu rezerwat przyrody Czerkies, utworzony w latach 60. XX wieku.
Obszar pokryty jest lasem o pierwotnym charakterze, ze składem gatunkowym i strukturą mało zmienioną działalnością człowieka. Ochroną objęto cenne drzewostany w składzie buczyny karpackiej.
Obszar nie jest dostępny dla turystów – nie przebiega przez jego teren żaden szlak turystyczny ani ścieżka przyrodnicza.

</doc>
<doc id="3219271" url="https://pl.wikipedia.org/wiki?curid=3219271" title="Eskil Ervik">
Eskil Ervik

Eskil Ervik (ur. 11 stycznia 1975 w Trondheim) – norweski łyżwiarz szybki, dwukrotny medalista mistrzostw świata i Europy.
Kariera.
Pierwszy sukces w karierze Eskil Ervik osiągnął w 1999 roku, kiedy zdobył brązowy medal podczas wielobojowych mistrzostw świata w Hamar. W zawodach tych wyprzedzili go jedynie Rintje Ritsma z Holandii oraz Rosjanin Wadim Sajutin. W tym samym roku był też czwarty w biegu na 5000 m podczas dystansowych mistrzostw świata w Heerenveen, przegrywając walkę o medal z Holendrem Bobem de Jongiem. Na rozgrywanych rok później mistrzostwach Europy w Hamar był drugi, przegrywając tylko z Ritsmą. W 2002 roku wziął udział w igrzyskach olimpijskich w Salt Lake City, gdzie zajął 35. miejsce w biegu na 1500 m, a w biegu na 5000 m zajął 21. miejsce. Podczas dystansowych mistrzostw świata w Seulu ponownie był czwarty na 5000 m, walkę o podium przegrywając z Giannim Romme. Na dystansowych mistrzostwach świata w Inzell w 2005 roku wspólnie z Petterem Andersenem i Oddem Borgersenem zdobył brązowy medal w biegu drużynowym. Rok później brał udział w igrzyskach w Turynie, razem z kolegami z reprezentacji zajmując czwarte miejsce w drużynie. Indywidualnie był dziesiąty w biegu na 5000 m i jedenasty na dwukrotnie dłuższym dystansie. W tym samym roku był też drugi na mistrzostwach Europy w Hamar i czwarty na wielobojowych mistrzostwach świata w Calgary. Siedmiokrotnie stawał na podium indywidualnych zawodów Pucharu Świata, odnosząc przy tym jedno zwycięstwo: 8 marca 2002 roku w Inzell wygrał bieg na 5000 m. Najlepsze wyniki w zawodach tego cyklu osiągał w sezonach 2005/2006, 2006/2007, kiedy był czwarty w klasyfikacji końcowej 5000/10 000 m. W 2009 roku zakończył karierę.

</doc>
<doc id="3219272" url="https://pl.wikipedia.org/wiki?curid=3219272" title="Puchar Europy Mistrzyń Krajowych siatkarek (1981/1982)">
Puchar Europy Mistrzyń Krajowych siatkarek (1981/1982)

Puchar Europy Mistrzyń Krajowych 1982 – 22. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Rawenna
Tabela
Wyniki

</doc>
<doc id="3219274" url="https://pl.wikipedia.org/wiki?curid=3219274" title="Akila Salih Isa">
Akila Salih Isa

Akila Salih Isa (arab. عقيلة صالح عيسى, "ʿAqīlah Ṣāliḥ ʿĪsā"; ur. 11 stycznia 1944 w Al-Kubbie) – libijski prawnik i polityk, deputowany do Izby Reprezentantów z Al-Kubby, od 5 sierpnia 2014 przewodniczący Izby Reprezentantów, od 5 sierpnia 2014 do 12 marca 2016 z racji pełnienia funkcji szefa parlamentu sprawował urząd głowy państwa.
Przewodniczący parlamentu.
W następstwie wyborów parlamentarnych przeprowadzonych 25 czerwca 2014 roku został sformowany nowy libijski parlament – Izba Reprezentantów który zastąpił utworzony dwa lata wcześniej Powszechny Kongres Narodowy. Na pierwszym posiedzeniu Isa został wybrany na przewodniczącego izby. Głównym zadaniem postawionym przed nowymi władzami była walka z islamistycznymi bojówkami na zachodzie kraju oraz dążenie do uzyskania kontroli nad całą powierzchnią Libii przez władze w Tobruku.
20 lutego 2015 Państwo Islamskie dokonało zamachu bombowego na dom Akily Saliha Isy w jego rodzinnej miejscowości Al-Kubba. W tym dniu łącznie w atakach zginęło 40 osób.

</doc>
<doc id="3219275" url="https://pl.wikipedia.org/wiki?curid=3219275" title="Obszar ochrony ścisłej Nart (Roztoczański Park Narodowy)">
Obszar ochrony ścisłej Nart (Roztoczański Park Narodowy)

Obszar ochrony ścisłej Nart – leśny obszar ochrony ścisłej (biernej) w Roztoczańskim Parku Narodowym, położonym w województwie lubelskim, w powiecie zamojskim, w gminie Zwierzyniec, na południowy zachód od wsi Guciów. Zajmuje powierzchnię 275,72 ha.
Przed założeniem parku narodowego znajdował się tu rezerwat przyrody Nart, utworzony w latach 60. XX wieku.
Obszar pokryty jest lasem o pierwotnym charakterze, ze składem gatunkowym i strukturą mało zmienioną działalnością człowieka. Ochroną objęto cenne drzewostany w składzie buczyny karpackiej.
Szlaki turystyczne.
 Przy północno-wschodniej i wschodniej granicy obszaru przebiega oznaczony kolorem niebieskim "szlak centralny Roztocza", natomiast przy wschodniej granicy czerwony "roztoczański szlak konny".

</doc>
<doc id="3219276" url="https://pl.wikipedia.org/wiki?curid=3219276" title="Obszar ochrony ścisłej Międzyrzeki">
Obszar ochrony ścisłej Międzyrzeki

Obszar ochrony ścisłej Międzyrzeki – leśny obszar ochrony ścisłej (biernej) w Roztoczańskim Parku Narodowym, położonym w województwie lubelskim, w powiecie zamojskim, w gminie Zwierzyniec, na północ od Majdanu Kasztelańskiego. Zajmuje powierzchnię 103,94 ha.
Obszar pokryty jest lasem o pierwotnym charakterze, ze składem gatunkowym i strukturą mało zmienioną działalnością człowieka. Ochroną objęto przede wszystkim bór bagienny, kontynentalne torfowisko wysokie oraz bór mieszany dębowo-sosnowy z bukiem.
Obszar nie jest dostępny dla turystów – nie przebiega przez jego teren żaden szlak turystyczny ani ścieżka przyrodnicza.

</doc>
<doc id="3219277" url="https://pl.wikipedia.org/wiki?curid=3219277" title="Ecriture automatique">
Ecriture automatique



</doc>
<doc id="3219279" url="https://pl.wikipedia.org/wiki?curid=3219279" title="Obszar ochrony ścisłej Narty">
Obszar ochrony ścisłej Narty



</doc>
<doc id="3219280" url="https://pl.wikipedia.org/wiki?curid=3219280" title="Aleksiej Junin">
Aleksiej Junin

Aleksiej Władimirowicz Junin (ros. Алексей Владимирович Юнин; ur. 5 sierpnia 1985) – rosyjski łyżwiarz szybki, brązowy medalista mistrzostw świata.
Kariera.
Pierwszy raz na arenie międzynarodowej Aleksiej Junin pojawił się w 2004 roku, kiedy wspólnie z kolegami z reprezentacji zajął czwarte miejsce w biegu drużynowym podczas mistrzostw świata juniorów w Roseville. Na rozgrywanych rok później mistrzostwach świata juniorów w Seinäjoki zajął 31. miejsce w wieloboju, a w biegu drużynowym był szósty. Największy sukces osiągnął na dystansowych mistrzostwach świata w Salt Lake City w 2007 roku, gdzie razem z Jewgienijem Łalenkowem i Iwanem Skobriewem zdobył brązowy medal w drużynie. Był to jedyny medal wywalczony przez niego na imprezie tej rangi. W tej samej konkurencji Rosjanie z Juninem w składzie zajęli siódme miejsce podczas mistrzostw świata w Nagano w 2008 roku. Nigdy nie stanął na podium indywidualnych zawodów Pucharu Świata, jednak w drużynie dokonał tego trzykrotnie. Najlepsze wyniki osiągnął w sezonie 2007/2008, kiedy zajął 31. miejsce w klasyfikacji końcowej 5000/10 000 m. Nigdy nie wystąpił na igrzyskach olimpijskich. W 2008 roku zakończył karierę.

</doc>
<doc id="3219283" url="https://pl.wikipedia.org/wiki?curid=3219283" title="Luca Stefani">
Luca Stefani

Luca Stefani (ur. 22 lutego 1987 w Asiago) – włoski łyżwiarz szybki, srebrny medalista mistrzostw świata.
Kariera.
Największy sukces w karierze Luca Stefani osiągnął w 2008 roku, kiedy wspólnie z Enrico Fabrisem i Matteo Anesim zdobył srebrny medal w biegu drużynowym podczas dystansowych mistrzostw świata w Nagano. Był to jedyny medal wywalczony przez niego na międzynarodowej imprezie tej rangi. W tej samej konkurencji Włosi ze Stefanim w kładzie zajęli też czwarte miejsce na rozgrywanych rok później dystansowych mistrzostwach świata w Richmond i ósme podczas mistrzostw świata w Soczi w 2013 roku. W 2010 roku brał udział w igrzyskach olimpijskich w Vancouver, gdzie zajął 25. miejsce na dystansie 5000 m, a w drużynie był szósty. Nigdy nie stanął na podium indywidualnych zawodów Pucharu Świata, jednak w drużynie dokonał tego czterokrotnie. Najlepsze wyniki osiągnął w sezonie 2013/2014, kiedy zajął 19. miejsce w klasyfikacji końcowej startu masowego.

</doc>
<doc id="3219284" url="https://pl.wikipedia.org/wiki?curid=3219284" title="Puchar Europy Mistrzyń Krajowych siatkarek (1982/1983)">
Puchar Europy Mistrzyń Krajowych siatkarek (1982/1983)

Puchar Europy Mistrzyń Krajowych 1983 – 23. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Ankara
Tabela
Wyniki

</doc>
<doc id="3219287" url="https://pl.wikipedia.org/wiki?curid=3219287" title="Spensowie z Booden">
Spensowie z Booden

Spensowie z Booden (cz. Spensové z Boodenu, niem. Spens von Booden) – rodzina szlachecka o pochodzeniu szkockim od XVII wieku zamieszkująca na Śląsku.
Na Śląsku Cieszyńskim jako pierwszy zamieszkał Albrecht Spens pod koniec XVII wieku. W 1781 jego potomkowie otrzymali tytuł baronów. Pełnili dworskie i ziemskie funkcje w Cieszynie. Pod koniec XVIII wieku posiadali między innymi Kaczyce, Otrębów i Pogwizdów, z czego 1797 Otrębów i Pogwizdów sprzedali Komorze Cieszyńskiej. W 1816 otrzymali Ropicę wraz z pałacem, który stał się ich główną siedzibą. Ostatnim przedstawicielem rodu został Herman hrabia Künburg-Spens zmarły w 1942.

</doc>
<doc id="3219288" url="https://pl.wikipedia.org/wiki?curid=3219288" title="Mistrzostwa Europy w Lekkoatletyce 2014 – bieg na 100 m przez płotki kobiet">
Mistrzostwa Europy w Lekkoatletyce 2014 – bieg na 100 m przez płotki kobiet

Bieg na 100 metrów przez płotki kobiet – jedna z konkurencji rozgrywanych podczas lekkoatletycznych mistrzostw Europy na Letzigrund Stadion w Zurychu.
Tytułu mistrzowskiego z 2012 nie będzie broniła zdyskwalifikowana za doping Turczynka Nevin Yanıt.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskie lekkoatletki przed rozpoczęciem mistrzostw.

</doc>
<doc id="3219290" url="https://pl.wikipedia.org/wiki?curid=3219290" title="Odczynnik selektywny">
Odczynnik selektywny

Odczynnik selektywny – odczynnik chemiczny reagujący z niewielką grupą jonów, dających podobną reakcje. Stosowany w jakościowej analizie chemicznej związków nieorganicznych do oznaczania kilku jonów z danej grupy analitycznej.
Przykładem odczynnika selektywnego jest 6n roztwór kwasu azotowego podczas rozdzielania osadu związków rtęci od reszty kationów podgrupy analitycznej II A (po wytrąceniu siarczków) lub kwas heksachloroplatynowy dający żółty osad w obecności kationów potasu lub amonowych, przy czym sól amonowa wydziela amoniak po alkalizacji środowiska ługiem.

</doc>
<doc id="3219294" url="https://pl.wikipedia.org/wiki?curid=3219294" title="Puchar Europy Mistrzyń Krajowych siatkarek (1983/1984)">
Puchar Europy Mistrzyń Krajowych siatkarek (1983/1984)

Puchar Europy Mistrzyń Krajowych 1984 – 24. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Monachium
Tabela
Wyniki

</doc>
<doc id="3219295" url="https://pl.wikipedia.org/wiki?curid=3219295" title="Jani Lehtonen">
Jani Lehtonen

Jani Valdemar Lehtonen (ur. 11 sierpnia 1968 w Mäntsälä, zm. 22 grudnia 2008 w Tampere) – fiński lekkoatleta.
Lata młodości.
Urodził się w sportowej rodzinie. W młodości trenował boks oraz narciarstwo.
Z zawodu był budowlańcem.
Kariera.
W 1992 wystartował na igrzyskach olimpijskich, na których zajął 14. miejsce w eliminacjach skoku o tyczce z wynikiem 5,50 m.
Jego trenerami byli Jukka Lehtonen (ojciec), Ilkka Pekkala i Aulis Kairento. Do 1982 reprezentował klub MäntsU (Mäntsälä Urheilijat), a później do końca kariery Keski-Uusimaan Urheilijat Tuusula.
Trzykrotny mistrz Finlandii w skoku o tyczce na świeżym powietrzu (1989, 1993 i 1994) i dwukrotny w hali (1992 i 1993).
Koniec kariery i dalsze losy.
W 1996 zakończył karierę z powodu powtarzających się urazów, a następnie został trenerem (przygotowywał Vesę Rantanena do igrzysk olimpijskich w 2004). Zmarł 22 grudnia 2008 w Tampere.

</doc>
<doc id="3219296" url="https://pl.wikipedia.org/wiki?curid=3219296" title="Jörg Dallmann">
Jörg Dallmann

Jörg Dallmann (ur. 10 sierpnia 1979 w Erfurcie) – niemiecki łyżwiarz szybki, brązowy medalista mistrzostw świata.
Kariera.
Największy sukces w karierze Jörg Dallmann osiągnął w 2008 roku, kiedy wspólnie z Marco Weberem i Stefanem Heythausenem zdobył brązowy medal w biegu drużynowym podczas dystansowych mistrzostw świata w Nagano. Był to jedyny medal wywalczony przez niego na międzynarodowej imprezie tej rangi. Indywidualnie najlepszy wynik osiągnął na rozgrywanych rok później dystansowych mistrzostwach świata w Richmond, gdzie był piętnasty w biegu na 1500 m. W 2006 roku brał udział w igrzyskach olimpijskich w Turynie, gdzie zajął 37. miejsce na dystansie 1500 m, a w drużynie był siódmy. Nigdy nie stanął na podium indywidualnych zawodów Pucharu Świata, jednak w drużynie dokonał tego dwukrotnie. Najlepsze wyniki osiągnął w sezonie 2004/2005, kiedy zajął 17. miejsce w klasyfikacji końcowej 1500 m. W 2011 roku zakończył karierę.

</doc>
<doc id="3219297" url="https://pl.wikipedia.org/wiki?curid=3219297" title="Mistrzostwa Europy w Lekkoatletyce 2014 – bieg na 100 m kobiet">
Mistrzostwa Europy w Lekkoatletyce 2014 – bieg na 100 m kobiet

Bieg na 100 metrów kobiet – jedna z konkurencji rozgrywanych podczas lekkoatletycznych mistrzostw Europy na Letzigrund Stadion w Zurychu.
Tytułu mistrzowskiego z 2012 nie obroniła Bułgarka Iwet Łałowa.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskie lekkoatletki przed rozpoczęciem mistrzostw.

</doc>
<doc id="3219303" url="https://pl.wikipedia.org/wiki?curid=3219303" title="Stefan Heythausen">
Stefan Heythausen

Stefan Heythausen (ur. 27 maja 1981 w Breyell) – niemiecki łyżwiarz szybki, brązowy medalista mistrzostw świata.
Kariera.
Największy sukces w karierze Stefan Heythausen osiągnął w 2008 roku, kiedy wspólnie z Marco Weberem i Jörgiem Dallmannem zdobył brązowy medal w biegu drużynowym podczas dystansowych mistrzostw świata w Nagano. Był to jedyny medal wywalczony przez niego na międzynarodowej imprezie tej rangi. Indywidualnie najlepszy wynik osiągnął na rozgrywanych rok wcześniej dystansowych mistrzostwach świata w Salt Lake City w 2009 roku, gdzie był trzynasty w biegu na 1500 m. W 2006 roku brał udział w igrzyskach olimpijskich w Turynie, gdzie zajął 26. miejsce na dystansie 1500 m, a w drużynie był siódmy. Nigdy nie stanął na podium indywidualnych zawodów Pucharu Świata, jednak w drużynie dokonał tego dwukrotnie. Najlepsze wyniki osiągnął w sezonach 2006/2007 i 2007/2008, kiedy zajmował 17. miejsce w klasyfikacji końcowej 1500 m. W 2009 roku zakończył karierę.

</doc>
<doc id="3219304" url="https://pl.wikipedia.org/wiki?curid=3219304" title="Mattencloitowie">
Mattencloitowie

Mattencloitowie (cz. Mattencloitové) – rodzina szlachecka pochodząca z Nadrenii.
Protoplastą rodu był Tillman Mattenclot mieszkający w miasteczku Geseke w Westfalii, wzmiankowany w 1460. Przedstawiciele rodziny zostawali następnie m.in. burmistrzami tego i pobliskich miasteczek. W następnym stuleciu rodzina rozprzestrzeniła się na terytorium Niemiec, dzieląc się na kilka gałęzi. Kiedy w 1683 biskupem wrocławskim został Franz Ludwig von Pfalz-Neuburg wraz z nim na Dolny Śląsk przybył Joachim Joannes Mattencloit z dwoma synami. Młodszy z nich, Bartholomaeus Gottfried został przyjęty w poczet czeskiego stanu szlacheckiego w 1689. Przedstawiciel rodu, Franciszek Ludwik von Mattencloit (który w 1732 otrzymał tytuł barona), nabył w 1746 Dąbrowę a rok później Zebrzydowice na Śląsku Cieszyńskim. Odtąd rodzina ta stała się jedną z najważniejszych rodzin szlacheckich w regionie. Linia baronowska podzieliła się z czasem na cztery gałęzie: toszonowicką (która w XIX wieku przeniosła się na Węgry), zebrzydowicką, orłowską (po wejściu w posiadanie majątku w Orłowej w 1838) i marklowicką. Ostatnim przedstawicielem rodu był zmarły w 1971 Ryszard Edward.

</doc>
<doc id="3219308" url="https://pl.wikipedia.org/wiki?curid=3219308" title="Marco Weber">
Marco Weber

Marco Weber (ur. 28 września 1982 w Karl-Marx-Stadt) – niemiecki łyżwiarz szybki, brązowy medalista mistrzostw świata.
Kariera.
Największy sukces w karierze Marco Weber osiągnął w 2008 roku, kiedy wspólnie ze Stefanem Heythausenem i Jörgiem Dallmannem zdobył brązowy medal w biegu drużynowym podczas dystansowych mistrzostw świata w Nagano. Był to jedyny medal wywalczony przez niego na międzynarodowej imprezie tej rangi. W tej samej konkurencji Niemcy z Weberem w składzie zajęli też czwarte miejsce na rozgrywanych trzy lata później 
mistrzostwach świata w Inzell. Indywidualnie najlepszy wynik osiągnął na MŚ w Nagano, gdzie był szósty na dystansie 10 000 m. W 2010 roku brał udział w igrzyskach olimpijskich w Vancouver, gdzie zajął 23. miejsce w biegu na 5000 m, a na dwukrotnie dłuższym dystansie był dziesiąty. Nigdy nie stanął na podium indywidualnych zawodów Pucharu Świata, jednak w drużynie dokonał tego czterokrotnie. Najlepsze wyniki osiągnął w sezonie 2011/2012, kiedy był szósty w klasyfikacji końcowej startu masowego.

</doc>
<doc id="3219309" url="https://pl.wikipedia.org/wiki?curid=3219309" title="Denzil Thomas">
Denzil Thomas

Denzil Thomas (ur. 21 kwietnia 1929 w Llandyfriog, zm. 17 lutego 2014 w Tenby) – walijski rugbysta, występujący na pozycji , reprezentant kraju.
Grał w rugby podczas nauki szkolnej w Llandeilo Grammar School i Ystalyfera Grammar School. Grał w klubach Brynamman RFC, Skewen RFC, Neath RFC, Llanelli RFC, Bath Rugby, Cwmgors RFC i Tenby United RFC. Z Llanelli zagrał przeciw All Blacks w 1953 roku.
Powołanie do walijskiej kadry otrzymał podczas Pucharu Pięciu Narodów 1954, gdy selekcjonerzy dokonali dużych zmian w składzie po przegranej z Anglią. W meczu z Irlandią był jednym z sześciu debiutujących zawodników i w ostatnich minutach meczu rozegranego na Lansdowne Road celnie kopnął dającego wygraną dropgola. Wypadł ze składu na kolejny mecz i więcej nie został powołany, był to zatem jego jedyny występ w reprezentacji kraju
Studiował w Bangor Normal College oraz w Cardiff College of Education. Pracował jako nauczyciel w Bridgend, a następnie przez trzydzieści lat w "Greenhill Grammar School" in Tenby. W szkolnym meczu, który sędziował, sparaliżowany został jego syn.
Zmarł po długiej walce z chorobą Parkinsona.

</doc>
<doc id="3219310" url="https://pl.wikipedia.org/wiki?curid=3219310" title="Akademia Igrzysk Kwietnych w Tuluzie">
Akademia Igrzysk Kwietnych w Tuluzie

Akademia Igrzysk Kwietnych (fr. "Académie des Jeux floraux", prowans. "Acadèmia dels Jòcs Florals") – stowarzyszenie literackie założone w średniowieczu w Tuluzie; najstarsze stowarzyszenie literackie w Europie Zachodniej.
Akademia, zwana pierwotnie Towarzystwem Igrzysk Kwietnych, nawiązała do zabaw ku czci bogini Flory, które urządzano w starożytnym Rzymie. W czasach nowożytnych pierwsze igrzyska odbyły się w Tuluzie 3 maja 1323 roku. Ich celem było wskrzeszenie kultury Południa po okresie wojen albigeńskich. Grupa siedmiu poetów utworzyła wtedy Konsystorz Wiedzy Radosnej ("Consistori del Gay Saber"), który w imieniu tuluskich mieszczan nagradzał Złotym Fiołkiem najlepszego trubadura. Idea ta spotkała się z takim entuzjazmem, że już w roku 1393 podobne zawody urządzono w Barcelonie. 
W XVI wieku między konsystorzem a rajcami zaczęły się niesnaski związane z finansowaniem igrzysk. Chcąc przekonać do swoich praw opinię publiczną, członkowie towarzystwa powołali się w roku 1513 na fikcyjną postać Clémence Isaure, która w dawnych czasach miała rzekomo zapisać Tuluzie wszystkie swoje dobra, pod warunkiem że miasto będzie organizować doroczny konkurs poetycki. Żeby uprawdopodobnić swoje roszczenia, konsystorz stworzył fikcyjne dokumenty Clémence oraz uznał za miejsce jej pochówku grób Bertrande z rodu Ysalguier. Rzeźba na tym grobie wyobrażała kobietę z kwiatem w dłoni, co przywodziło na myśl nagrody Wiedzy Radosnej. Mistyfikacja była tak udana, że wkrótce zaczęły powstawać domniemane portrety Clémence Isaure, na jej cześć pisano wiersze, a nawet nazwano jej imieniem jedną z tuluskich ulic. 
W roku 1694, z inicjatywy poety Simona de La Loubère, Towarzystwo zostało przemianowane oficjalnie na Akademię Igrzysk Kwietnych, a zasady jej działania określił specjalnym edyktem Ludwik XIV. Wtedy też obowiązującym językiem wierszy zgłaszanych do konkursu stał się język francuski. Igrzyska nie odbywały się w czasie zamieszek wywołanych przez rewolucję francuską, wznowiono je dopiero w roku 1806. W roku 1859 przywrócono prawo zgłaszania wierszy napisanych w języku oksytańskim. W czasie II wojny światowej za protektora igrzysk kwietnych uznano marszałka Pétaina, a członkami Akademii zostało wielu luminarzy związanych z rządem Vichy, między innymi: Joseph Barthélémy, Charles Maurras i Pierre Lespinasse. Z tego powodu, po upadku rządu, brano nawet pod uwagę rozwiązanie Akademii.
Członkami Akademii Igrzysk Kwietnych byli między innymi: Pierre de Ronsard, François-René de Chateaubriand, Voltaire, Alfred de Vigny, Victor Hugo, Frédéric Mistral i Carmen Sylva. Obecnie nagrody przyznawane są w postaci złotych i srebrnych kwiatów, najczęściej fiołka, róży, nagietka, szarłatu i lilii. Zdobywcy trzech kwiatów zdobywają zarazem tytuł Mistrza Wiedzy Radosnej.
Linki zewnętrzne.
Oficjalna strona Akademii

</doc>
<doc id="3219311" url="https://pl.wikipedia.org/wiki?curid=3219311" title="Jorgos Lilikas">
Jorgos Lilikas

Jorgos Lilikas, gr. Γιώργος Λιλλήκας (ur. 1 czerwca 1960 w miejscowości Panaja) – cypryjski polityk, politolog i przedsiębiorca, deputowany oraz minister, kandydat w wyborach prezydenckich.
Życiorys.
Kształcił się w zakresie nauk politycznych w Instytutach Studiów Politycznych w Lyonie i Grenoble. Po powrocie na Cypr był doradcą prezydenta Jorgosa Wasiliu i sekretarzem ds. młodych. W 1993 zajął się prowadzeniem własnej działalności gospodarczej. W 1996 i w 2001 z ramienia Postępowej Partii Ludzi Pracy uzyskiwał mandat posła do Izby Reprezentantów. Brał aktywny udział w kampaniach wyborczych lewicowych kandydatów na prezydenta.
Po zwycięstwie Tasosa Papadopulosa dołączył do kierowanego przez tegoż rządu. Pełnił funkcję ministra handlu, przemysłu i turystyki (2003–2006), a następnie do 2007 ministra spraw zagranicznych. W 2013 Jorgos Lilikas wystartował w wyborach prezydenckich z poparciem Ruchu na rzecz Socjaldemokracji. W pierwszej turze głosowania zajął 3. miejsce z wynikiem 24,93% głosów. Zorganizował ugrupowanie Sojusz Obywatelski, z ramienia którego w 2014 bezskutecznie kandydował do Europarlamentu.
W 2016 ponownie został wybrany w skład Izby Reprezentantów. W 2018 po raz drugi kandydował w wyborach prezydenckich, otrzymując w pierwszej turze głosowania 2,18% głosów (5. miejsce). W 2021 jego ugrupowanie przyłączyło się do partii EDEK, a Jorgos Lilikas zadeklarował wycofanie się z działalności politycznej.

</doc>
<doc id="3219313" url="https://pl.wikipedia.org/wiki?curid=3219313" title="Daniel Friberg (łyżwiarz)">
Daniel Friberg (łyżwiarz)

Daniel Joel Friberg (ur. 10 lipca 1986 w Motala) – szwedzki łyżwiarz szybki, srebrny medalista mistrzostw świata.
Kariera.
Największy sukces w karierze Daniel Friberg osiągnął w 2009 roku, kiedy wspólnie z Joelem Erikssonem i Johanem Röjlerem zdobył srebrny medal w biegu drużynowym podczas dystansowych mistrzostw świata w Richmond. Był to jedyny medal wywalczony przez niego na międzynarodowej imprezie tej rangi. Na tych mistrzostwach osiągnął też najlepszy wynik indywidualny, zajmując dziewiętnaste miejsce w biegu na 1500 m. W 2010 roku brał udział w igrzyskach olimpijskich w Vancouver, gdzie zajął 25. miejsce na dystansie 1500 m, a w drużynie był siódmy. Nigdy nie stanął na podium indywidualnych zawodów Pucharu Świata, jednak w drużynie dokonał tego dwukrotnie. Najlepsze wyniki osiągnął w sezonie 2008/2009, kiedy zajął 23. miejsce w klasyfikacji końcowej 1500 m. W 2011 roku zakończył karierę.

</doc>
<doc id="3219316" url="https://pl.wikipedia.org/wiki?curid=3219316" title="Angela Stahnke">
Angela Stahnke



</doc>
<doc id="3219317" url="https://pl.wikipedia.org/wiki?curid=3219317" title="Infrastruktura badawcza">
Infrastruktura badawcza

Infrastruktura badawcza – obiekty, zasoby i powiązane z nimi usługi, które są wykorzystywane przez środowisko naukowe do prowadzenia badań naukowych w swoich dziedzinach, i obejmuje wyposażenie naukowe lub zestaw przyrządów, zasoby oparte na wiedzy, takie jak zbiory, archiwa lub uporządkowane informacje naukowe, infrastrukturę opartą na technologiach informacyjno-komunikacyjnych, taką jak sieć, infrastrukturę komputerową, oprogramowanie i infrastrukturę łączności lub wszelki inny podmiot o wyjątkowym charakterze niezbędny do prowadzenia badań naukowych.

</doc>
<doc id="3219319" url="https://pl.wikipedia.org/wiki?curid=3219319" title="Puchar Azji w Piłce Siatkowej Kobiet 2012">
Puchar Azji w Piłce Siatkowej Kobiet 2012

Puchar Azji w piłce siatkowej kobiet 2012 – rozgrywany był w Kazachstanie w dniach 10–16 września 2012 roku. Osiem czołowych krajowych reprezentacji rywalizowało w Ałmaty. Zwycięzcą trzeciej edycji Pucharu Azji została reprezentacja Tajlandii.
Rozgrywki grupowe.
Grupa A.
Tabela
Wyniki
Grupa B.
Tabela
Wyniki

</doc>
<doc id="3219320" url="https://pl.wikipedia.org/wiki?curid=3219320" title="Mistrzostwa Europy w Lekkoatletyce 2014 – bieg na 100 m mężczyzn">
Mistrzostwa Europy w Lekkoatletyce 2014 – bieg na 100 m mężczyzn

Bieg na 100 metrów mężczyzn – jedna z konkurencji biegowych rozgrywanych podczas lekkoatletycznych mistrzostw Europy na Letzigrund Stadion w Zurychu.
Tytułu mistrzowskiego z poprzednich mistrzostw broni Francuz Christophe Lemaitre.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskich lekkoatletów przed rozpoczęciem mistrzostw.

</doc>
<doc id="3219321" url="https://pl.wikipedia.org/wiki?curid=3219321" title="Oqtay Əsədov">
Oqtay Əsədov

Oqtay Əsədov (ur. 3 stycznia 1955 w m. Arewis) – azerski inżynier i polityk, przewodniczący Zgromadzenia Narodowego (2005–2022).
Życiorys.
Absolwent azerskiego państwowego instytutu chemicznego (przekształconego później w akademię ADNA). Pracował od 1976 jako majster, a następnie od 1979 jako starszy inżynier i starszy technolog w różnych przedsiębiorstwach i instytucjach. W latach 1996–2005 kierował regionalnym przedsiębiorstwem zaopatrującym w wodę. Został działaczem Partii Nowego Azerbejdżanu. Od 2000 wybierany do krajowego parlamentu, w 2005 został przewodniczącym Zgromadzenia Narodowego. Pełnił tę funkcję również w kolejnych dwóch kadencjach po wyborach w 2010 i 2015.

</doc>
<doc id="3219323" url="https://pl.wikipedia.org/wiki?curid=3219323" title="Skojarzona gospodarka energetyczna">
Skojarzona gospodarka energetyczna



</doc>
<doc id="3219324" url="https://pl.wikipedia.org/wiki?curid=3219324" title="Sanok SW-1">
Sanok SW-1



</doc>
<doc id="3219325" url="https://pl.wikipedia.org/wiki?curid=3219325" title="Najlepsze najgorsze wakacje">
Najlepsze najgorsze wakacje

Najlepsze najgorsze wakacje () – amerykański komediodramat z 2013 roku w reżyserii Nata Faxona i Jima Rasha. Wyprodukowana przez Fox Searchlight Pictures.
Premiera filmu miała miejsce 21 stycznia 2013 roku podczas Festiwalu Filmowego w Sundance. Sześć miesięcy później premiera filmu odbyła się 5 lipca 2013 roku w Stanach Zjednoczonych oraz 27 września w Polsce.
Opis fabuły.
Film opowiada historię czternastoletniego chłopaka Duncana (Liam James), który jedzie na wakacje z matką Pam (Toni Collette), jej nowym partnerem Trentem (Steve Carell) i jego córką. Przyszywana rodzina wpędza go w rozpacz. Wsparciem dla Duncana staje się nowy przyjaciel, kierownik parku wodnego.
Zdjęcia.
Zdjęcia do filmu realizowane były na terenie amerykańskiego stanu Massachusetts.

</doc>
<doc id="3219326" url="https://pl.wikipedia.org/wiki?curid=3219326" title="Podatek na ochronę środowiska">
Podatek na ochronę środowiska



</doc>
<doc id="3219327" url="https://pl.wikipedia.org/wiki?curid=3219327" title="Flaga Leszna">
Flaga Leszna



</doc>
<doc id="3219332" url="https://pl.wikipedia.org/wiki?curid=3219332" title="Kamień runiczny z Gripsholm">
Kamień runiczny z Gripsholm

Kamień runiczny z Gripsholm ("Sö 179") – kamień runiczny znajdujący się przed zamkiem Gripsholm w gminie Strängnäs w szwedzkiej prowincji Södermanland.
Granitowy głaz ma 2 metry wysokości. Odkryty został przypadkowo w latach 20. XIX wieku na zamku Gripsholm, pokryty smołą i wmurowany w jeden z progów. Wcześniej przypuszczalnie znajdował się w pobliskim opactwie kartuzów, które zostało rozebrane podczas reformacji, a pochodzące z rozbiórki kamienie użyto jako budulec przy wznoszeniu zamku. W 1930 roku kamień został wydobyty z podłogi i ustawiony w obecnym miejscu.
Na kamieniu wyryto podobiznę wijącego się na kształt wstęgi węża, w ciało którego wpisana została inskrypcja. Tekst, rozpoczynający się od głowy gada, głosi:
co znaczy:
Zwrot "nakarmić orły" jest kenningiem, oznaczającym zasłanie pola bitwy ciałami wrogów. Poszczególne wyrazy inskrypcji zostały oddzielone dwukropkami, choć nie zrobiono tego konsekwentnie przy wszystkich słowach. Słowo "þaiR" nie zmieściło się w ciele węża i zostało dopisane z boku. Bohaterem inskrypcji jest Ingvar Obieżyświat (zm. 1041), przywódca nieudanej wyprawy do Serklandu (tj. na Bliski Wschód). Wyprawie tej poświęcono oddzielną sagę, a także upamiętniono ją na ponad 20 kamieniach runicznych. Kamień z Gripsholm ufundowała Tola, matka Haralda, "brata" Ingvara. Chodzi tu najprawdopodobniej o brata przyrodniego lub towarzysza broni, a nie o brata rodzonego.

</doc>
<doc id="3219334" url="https://pl.wikipedia.org/wiki?curid=3219334" title="Niemcy na Mistrzostwach Europy w Lekkoatletyce 2014">
Niemcy na Mistrzostwach Europy w Lekkoatletyce 2014

Niemcy na Mistrzostwach Europy w Lekkoatletyce 2014 – reprezentacja Niemiec podczas Mistrzostw Europy w Zurychu liczy 93 zawodników.

</doc>
<doc id="3219337" url="https://pl.wikipedia.org/wiki?curid=3219337" title="Cmentarz wojenny nr 81 - Męcina Wielka">
Cmentarz wojenny nr 81 - Męcina Wielka



</doc>
<doc id="3219339" url="https://pl.wikipedia.org/wiki?curid=3219339" title="Sport zawodowy">
Sport zawodowy

Sport zawodowy – oznacza uprawianie sportu w taki sposób, w jaki świadczy się pracę lub usługi za wynagrodzeniem, bez względu na to, czy pomiędzy sportowcem zawodowym a odpowiednią organizacją sportową istnieje formalna umowa o pracę czy też nie, w przypadku gdy wynagrodzenie przekracza koszty uczestnictwa i stanowi znaczącą część dochodów dla sportowca.

</doc>
<doc id="3219341" url="https://pl.wikipedia.org/wiki?curid=3219341" title="La Impostora">
La Impostora



</doc>
<doc id="3219342" url="https://pl.wikipedia.org/wiki?curid=3219342" title="Podmioty powiązane">
Podmioty powiązane



</doc>
<doc id="3219343" url="https://pl.wikipedia.org/wiki?curid=3219343" title="Przedsiębiorstwo powiązane">
Przedsiębiorstwo powiązane



</doc>
<doc id="3219344" url="https://pl.wikipedia.org/wiki?curid=3219344" title="Ulica Generała Władysława Sikorskiego w Wałbrzychu">
Ulica Generała Władysława Sikorskiego w Wałbrzychu

Ulica Generała Władysława Sikorskiego – czteropasmowa ulica w Wałbrzychu, przebiegająca przez Śródmieście, łącząc dzielnice Podgórze oraz Sobięcin i Gaj. Jest częścią drogi krajowej nr 35. Ulica stanowi miejską obwodnicę Śródmieścia. Pierwszy odcinek ulicy wybudowano około 1970-1980 roku od skrzyżowania z ulicą Kolejową, Piotra Wysockiego do ulicy Stanisława Moniuszki. Drugą część trasy od ulicy Stanisława Moniuszki do ulicy Niepodległości został wybudowany około 1995-1999 roku. Drugi odcinek ulicy nie został w pełni zrealizowany i nie wybudowano jednej nitki z czteropasmowej trasy, ulica od skrzyżowania z ulicą Bartosza Głowackiego do ulicy Niepodległości jest zwężona i tworzy dwupasmową trasę.
W latach 2013-2014 rozpoczął się gruntowny remont ulicy wraz z przebudową mostu, remont jest prowadzony trzema etapami:

</doc>
<doc id="3219364" url="https://pl.wikipedia.org/wiki?curid=3219364" title="Zarząd Polityczno-Wychowawczy MSW">
Zarząd Polityczno-Wychowawczy MSW

Zarząd Polityczno-Wychowawczy MSW – jednostka organizacyjna Ministerstwa Spraw Wewnętrznych Polskiej Rzeczypospolitej Ludowej wchodząca w skład Służby Polityczno-Wychowawczej, działająca w latach 1981–1989. Do zadań zarządu należało organizowanie i prowadzenie pracy polityczno-wychowawczej i kulturalno-oświatowej wśród funkcjonariuszy Służby Bezpieczeństwa i Milicji Obywatelskiej oraz wśród innych osób związanych z resortem.
Historia zarządu.
Okoliczności powstania i organizacja pionu.
Wydarzenia Sierpnia 1980 r. i powstanie „Solidarności” spowodowały poważny kryzys w PZPR prowadzący do częściowego rozkładu struktur partyjnych. Oddolny ruch reformatorski objął również Ministerstwo Spraw Wewnętrznych, w którym na fali przemian wiosną 1981 r. podjęto próby utworzenia Związku Zawodowego Funkcjonariuszy Milicji Obywatelskiej. Kierownictwo MSW i KG MO nie dopuściło jednak do jego rejestracji, stosując represje wobec milicyjnych związkowców i wysuwając w odpowiedzi projekt powołania rad funkcjonariuszy MO. Ponadto w obliczu przygotowań do wprowadzenia stanu wojennego i rozprawy z opozycją uznano za konieczne zorganizowanie w resorcie wzorem wojskowym aparatu politycznego dyscyplinującego kadry SB i MO.
30 października 1981 r. minister Czesław Kiszczak wydał zarządzenie nr 042, na podstawie którego utworzony został Zarząd Polityczno-Wychowawczy MSW oraz odpowiednie stanowiska ds. polityczno-wychowawczych w poszczególnych jednostkach organizacyjnych centrali (zastępcy dyrektorów lub inspektorzy). W terenie zadania zarządu realizowały wydziały polityczno-wychowawcze KW MO / WUSW, nadzór nad nimi (jak również nad wydziałami szkolenia) objęli zastępcy komendantów / szefów urzędów ds. polityczno-wychowawczych. Analogiczne stanowiska zastępców powstały także w komendach / urzędach niższego szczebla oraz w jednostkach ZOMO.
W listopadzie 1981 r. przeprowadzono reformę centrali MSW, tworząc tzw. służby i powołując dodatkowy szczebel kierownictwa. Zgodnie z tym podziałem Zarząd Polityczno-Wychowawczy (wraz z Redakcją „W Służbie Narodu”, będącą wówczas samodzielną jednostką organizacyjną) znalazł się pod kontrolą szefa Służby Polityczno-Wychowawczej, który nadzorował również działalność pełnomocników ministra ds. współpracy z radami funkcjonariuszy MO i ds. pracowniczych, odpowiadał za kontakty z Komitetem Dzielnicowym PZPR w MSW oraz reprezentował kierownictwo ministerstwa wobec resortowych organizacji społeczno-politycznych.
Zakres działania i struktura zarządu.
Do zakresu działania nowego pionu należało programowanie, planowanie, organizowanie i wykonywanie pracy o charakterze polityczno-wychowawczym, informacyjno-propagandowym, kulturalno-oświatowym i społecznym. Realizując wytyczne instancji partyjnych i ministra, zarząd odpowiadał za kształtowanie socjalistycznego światopoglądu funkcjonariuszy, badał i oceniał ich nastroje oraz stan moralno-polityczny, prowadził szkolenia polityczne dla kadr kierowniczych ministerstwa, opracowywał wydawnictwa informacyjno-propagandowe i szkoleniowe, popularyzował tematykę resortową w środkach masowego przekazu, a także nadzorował Redakcję „W Służbie Narodu” w sprawach polityki wychowawczej.
Praca polityczno-wychowawcza prowadzona była wśród kadr SB i MO, członków rodzin funkcjonariuszy, a także wśród członków rezerw osobowych, resortowych emerytów i rencistów, członków ORMO oraz pracowników cywilnych. Zarząd zobowiązano do współpracy z komórkami partyjno-politycznymi NJW i WOP, Głównym Zarządem Politycznym WP oraz analogicznym aparatem w państwach bloku socjalistycznego. Do służby w pionie polityczno-wychowawczym kierowani byli zarówno funkcjonariusze MO, jak i funkcjonariusze posiadający legitymacje SB.
Zgodnie z etatem w skład Zarządu Polityczno-Wychowawczego wchodziły następujące komórki:
Oceny działalności.
Działalność Służby Polityczno-Wychowawczej spotkała się z dużą nieufnością i krytyką części funkcjonariuszy resortu. Zwracano uwagę na znaczne koszty tego przedsięwzięcia oraz na niedostateczne przygotowanie pracowników. Przede wszystkim zaś wskazywano na brak wyraźnej tradycji aparatu propagandowego w organach bezpieczeństwa i porządku publicznego (analogiczny Zarząd Polityczno-Wychowawczy istniał w strukturach KG MO jedynie w latach 1944–1949), co czyniło tę służbę mało przydatną, szczególnie wobec wzmocnienia pozycji MSW w okresie stanu wojennego i latach bezpośrednio po nim następujących.
O pracy pionu niezwykle krytycznie wypowiadał się m.in. szef Służby Wywiadu i Kontrwywiadu, podsekretarz stanu Władysław Pożoga:
Likwidacja struktury.
Likwidacja pionu nastąpiła pod koniec 1989 r. i stanowiła część głębokich zmian organizacyjnych rozpoczętych w resorcie po przeprowadzeniu wyborów czerwcowych i powołaniu rządu Tadeusza Mazowieckiego. Pewien wpływ na decyzję o rozwiązaniu tej struktury miało ponowne uaktywnienie się ruchu związkowego w MO, co w konsekwencji doprowadziło do powołania Niezależnego Samorządnego Związku Zawodowego Funkcjonariuszy Milicji Obywatelskiej (i jego prawnego zarejestrowania w maju 1990 r. już jako NSZZ Policjantów).
Na mocy zarządzenia nr 95 ministra z 21 listopada 1989 r. Służba Polityczno-Wychowawcza oraz Zarząd Polityczno-Wychowawczy zostały zlikwidowane. W rzeczywistości jednak większość funkcjonariuszy zarządu przeszła do pracy w Departamencie Szkolenia i Wychowania utworzonym w wyniku przekształcenia Departamentu Szkolenia i Doskonalenia Zawodowego. Zmianie uległo również nazewnictwo służb MSW, ponieważ dotychczasową Służbę Kadr i Doskonalenia Zawodowego przemianowano na Służbę Kadr, Szkolenia i Wychowania. W terenie (po odwołaniu zastępców szefów WUSW ds. polityczno-wychowawczych) miejsce wydziałów polityczno-wychowawczych oraz wydziałów szkolenia zajęły wydziały szkolenia i wychowania.
Nowe struktury prowadziły działalność do czasu rozwiązania Służby Bezpieczeństwa i Milicji Obywatelskiej w okresie od maja do lipca 1990 r. Po rozpoczęciu procesu weryfikacyjnego, oceniającego przydatność kadr SB do służby w zreorganizowanym resorcie, funkcjonariusze pionu kadr, szkolenia i wychowania również zostali objęci postępowaniem kwalifikacyjnym (zgodnie z Instrukcją Przewodniczącego Centralnej Komisji Kwalifikacyjnej z 25 czerwca 1990 r.).
Kierownictwo.
Szefowie Służby Polityczno-Wychowawczej w randze dyrektora generalnego:
Szefowie Służby Polityczno-Wychowawczej w randze podsekretarza stanu (wiceministra):
Zastępca szefa Służby Polityczno-Wychowawczej, dyrektor Zarządu Polityczno-Wychowawczego MSW:

</doc>
<doc id="3219385" url="https://pl.wikipedia.org/wiki?curid=3219385" title="Fernando Ciangherotti">
Fernando Ciangherotti

Fernando Ciangherotti (ur. 6 września 1959 w Meksyku) – meksykański aktor telewizyjny i teatralny.
Jest dwukrotnym laureatem nagrody TVyNovelas - w 1990r. za rolę Alberto Saucedo w telenoweli "Moja druga matka" ("Mi segunda madre") oraz w 1993 r. za postać Santiago del Olmo w "Maria Mercedes".
Występował w teatrze w sztukach, m.in. "Escuela de cocote", "Przygody ze św. Mikołajem", "Chiquita, ale ostre" i "Dwunastu mężczyzn w konflikcie".

</doc>
<doc id="3219444" url="https://pl.wikipedia.org/wiki?curid=3219444" title="Pawężnica rudawa">
Pawężnica rudawa

 Pawężnica rudawa ("Peltigera rufescens " (Weiss) Humb.) – gatunek grzybów z rodziny pawężnicowatych ("Peltigeraceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Peltigera, Peltigeraceae, Peltigerales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w 1770 r. Friedrich Wilhelm Weiss w randze odmiany jako "Lichen caninus" var. "rufescens". Do rangi odrębnego gatunku podniósł go Alexander von Humboldt w 1793 r. 
Synonimy nazwy naukowe:
Nazwa polska według "Krytycznej listy porostów i grzybów naporostowych Polski". 
Morfologia.
Duża listkowata, mniej więcej okrągława w zarysie plecha osiągająca szerokość 5–15 cm. Składa się z wielu spłaszczonych i wydłużonych odcinków o szerokości do 1 cm i długości do 5 cm. Dzielą się one dychotomicznie i mają zaokrąglone końce i podwinięte do góry brzegi. Powierzchnia górna ma barwę szarawą lub brązowawą, w stanie suchym czarniawą, w stanie mokrym zielonawą, jest gładka, matowa, często biało oprószona. Brak urwistków i izydiów. Dolna powierzchnia ma barwę od kremowej do jasnobrązowej i brązowe żyłki. Charakterystyczną cechą jest występowanie na niej ciemnych i rozgałęzionych chwytników. Rdzeń plechy jest biały, zbudowany z luźno splątanych strzępek grzyba. Fotobiontem są glony z rodzaju "Nostoc". Reakcje barwne porostów: wszystkie negatywne.
Apotecja powstają dość często na górnej powierzchni zagiętych końców. Są czerwonobrązowe i siodełkowato wygięte i mają średnicę do 5 mm. Powstają w nich kilkukomórkowe o wrzecionowatym kształcie, bezbarwne, igiełkowate i bardzo wydłużone askospory o rozmiarach 30–70 × 3–5 μm. W jednym worku powstaje po 8 askospor. Mają przegrody poprzeczne. 
Występowanie i siedlisko.
Gatunek kosmopolityczny, występujący niemal na wszystkich kontynentach. Nie występuje tylko na Antarktydzie, ale występuje na należących do Antarktyki wyspach Orkady Południowe i Szetlandy Południowe. Występuje także na wielu innych wyspach na całym świecie. Na półkuli północnej północna granica zasięgu sięga po północne wybrzeża Grenlandii i wyspy Svalbard. 
W Polsce występuje na obszarze całego kraju. Rośnie na ziemi, głównie na otwartych, dobrze oświetlonych terenach, rzadziej w lesie, czasami także na siedliskach antropogenicznych. Jest dość częsta i nie znajduje się na "Czerwonej liście roślin i grzybów Polski". W Polsce był gatunkiem ściśle chronionym, od 9 października 2014 r. został wykreślony z listy gatunków porostów chronionych.

</doc>
<doc id="3219448" url="https://pl.wikipedia.org/wiki?curid=3219448" title="Gang dinozaurów">
Gang dinozaurów



</doc>
<doc id="3219475" url="https://pl.wikipedia.org/wiki?curid=3219475" title="Fernando Reis (sztangista)">
Fernando Reis (sztangista)

Fernando Saraiva Reis (ur. 10 marca 1990 w São Paulo) – brazylijski sztangista, olimpijczyk.
Wziął udział w Letnich Igrzyskach Olimpijskich 2012 w kategorii wagowej powyżej 105 kilogramów. Zajął 12. miejsce uzyskując 400 kg (180 w rwaniu i 220 w podrzucie). W tej samej kategorii wagowej, Reis zdobył złoty medal na Igrzyskach Panamerykańskich 2011, Igrzyskach Panamerykańskich 2015 oraz w Igrzyskach Ameryki Południowej 2014 i srebrny medal na Igrzyskach Ameryki Południowej 2010. W 2019 zdobył złoty medal na Igrzyskach Panamerykańskich 2019 w kategorii wagowej powyżej 109 kilogramów.

</doc>
<doc id="3219477" url="https://pl.wikipedia.org/wiki?curid=3219477" title="Native">
Native

Native – trzeci album studyjny amerykańskiej grupy pop-rockowej OneRepublic, wydany 22 marca 2013 roku przez Interscope Records. Album promowany był sześcioma singlami, z których największy sukces osiągnął utwór „Counting Stars” docierając do pierwszej piątki na oficjalnych listach w ponad 20 krajach świata. 14 kwietnia 2014 roku ukazała się reedycja albumu "Native" promowana singlem „Love Runs Out”.
Wydanie i promocja albumu.
4 lutego 2012 roku zespół ogłosił za pośrednictwem Twittera, że rozpoczął prace nad trzecim albumem, którego premiera planowana jest na jesień 2012. Jednak zespół zapowiedział, że nie będzie się spieszył. W marcu 2012 roku został ujawniony jeden z nowych utworów, „Life in Color”. Utwór został wykorzystany w reklamie zapachu Ralpha Laurena. 5 kwietnia 2012 roku zespół ujawnił tytuły 3 piosenek z nowego albumu, „What You Wanted”, „Burning Bridges” i „Let's Get Lost”. 
Pierwszy singel zapowiadający album "Native" zatytułowany „Feel Again” został wydany 27 sierpnia 2012 roku. Utwór był częścią kampanii "Every Beat Matters" organizowanej przez Save the Children. W USA singel zadebiutował na 61 miejscu na liście "Billboard Hot 100", ostatecznie dotarł do 32 pozycji i pokrył się złotem
W listopadzie 2012 roku zespół poinformował, że prace nad albumem dobiegają końca i płyta będzie gotowa w grudniu 2012 roku. Premiera została jednak przesunięta na marzec 2013. W styczniu 2013 roku podczas premiery kolejnego singla „If I Lose Myself”, zespół ujawnił okładkę płyty. Na okładce przedstawiono pięć różnych zwierząt, co miało podkreślać odrębność każdego z członków grupy. Na okładce wokalista zespołu, Ryan Tedder jest reprezentowany przez lisa, gitarzysta Zach Filkins przez bizona, perkusista Eddie Fisher - pumę, basista Brent Kutzle - gazelę, a gitarzysta Drew Brown - sowę.
8 stycznia 2013 roku został wydany singel „If I Lose Myself”, który zajął wysokie pozycje na listach w Niemczech, Austrii, Szwajcarii, Szwecji, Polsce i Wielkiej Brytanii. W USA singel znalazł się na 74 pozycji na "Billboard Hot 100". 30 marca został wydany remiks utworu nagrany przez Alesso. Remiks wykorzystano w serialu "Tylko jedno życie". 19 lutego 2013 roku singel promocyjny „What You Wanted” został udostępniony do pobrania w iTunes. Piosenka została wykorzystana w filmie "Gwiazd naszych wina" (2014).
Album "Native" został wydany 22 marca 2013 roku. W Stanach Zjednoczonych zadebiutował na 4 miejscu listy "Billboard 200" sprzedając się w nakładzie 60 000 egzemplarzy w pierwszym tygodniu od premiery. Płyta znalazła się w pierwszej piątce w oficjalnych notowaniach w krajach niemieckojęzycznych, a w USA, Australii, Austrii, Szwecji i Kanadzie pokryła się platyną. 14 czerwca 2013 roku ukazał się trzeci singel „Counting Stars”, który odniósł największy sukces z albumu i okazał się największym sukcesem zespołu w ciągu ostatnich lat. Utwór znalazł się w Top 5 na oficjalnych listach w ponad 20 krajach świata, a także stał się numerem jeden w Wielkiej Brytanii. Utwór dotarł do drugiego miejsca na "Billboard Hot 100", powtarzając sukces pierwszego singla zespołu „Apologize”. Czwarty singel „Something I Need” wydany został w sierpniu i odniósł sukces w Polsce, Nowej Zelandii, Austrii i Australii. 
14 kwietnia 2014 roku zespół wydał reedycję albumu "Native" promowaną singlem „Love Runs Out”. Utwór dotarł do pozycji piętnastej notowania "Billboard Hot 100", a także zajął wysokie pozycje na oficjalnych listach w Niemczech, Austrii, Szwajcarii, Kanadzie i Wielkiej Brytanii. W Niemczech piosenka „Love Runs Out” została wybrana na oficjalną piosenką promocyjną Mistrzostw Świata w Piłce Nożnej 2014 w Brazylii.
14 sierpnia 2014 roku zespół ogłosił, że kolejnym singlem będzie utwór „I Lived”. Piosenka znalazła się także na ścieżce dźwiękowej do filmu "Dawca pamięci" zatytułowanej "", która swoją premierę miała 5 sierpnia 2014 roku. Oficjalnie singel został wydany 25 września 2014 roku. 23 września wydano remiks utworu stworzony przez rosyjskiego DJ-a Arty'ego. Singel „I Lived” dotarł do miejsca trzydziestego drugiego w notowaniu "Billboard Hot 100". Utwór największy sukces odniósł we Włoszech zajmując miejsce osiemnaste na tamtejszej liście i pokrywając się platyną.
Trasa koncertowa.
Trasa koncertowa promująca album składała się z czterech części.

</doc>
<doc id="3219483" url="https://pl.wikipedia.org/wiki?curid=3219483" title="José Guillermo Cortines">
José Guillermo Cortines

José Guillermo Cortines, właściwie José Guillermo Cortines Domínguez (ur. 5 grudnia 1973 w Santo Domingo) – dominikański aktor filmowy i telewizyjny, piosenkarz i prezenter telewizyjny.
Życiorys.
Studiował w Colegio San Judas Tadeo w Santo Domingo i "Centro de Enseñanza El Buen Pastor". W 1996r. ukończył Universidad Nacional Pedro Henríquez Ureña (UNPHU) na kierunu projektowania graficznego i reklamy. Uczył się śpiewu pod kierunkiem Franka Ceary, Maríi Remolá i Nadii Niccoli.
Zaczynał swoją karierę artystyczną od gry na gitarze w zespołach rockowych. Na początku lat 90. podjął pracę w telewizji jako gospodarz programów, takich jak "Sin la Muela en Vivo" nadawanym przez Mango TV, "Cocoloco Internacional", "Boulevard 37" i "Bureo Café".
W telenoweli "Twarz Analiji" ("El rostro de Analía", 2008) pojawił się jako Mauricio (Mauri) Montiel, starszy brat Daniela (Martín Karpan). W telenoweli "Corazón Valiente" (2012) grał protagonistę Juana Marcosa Arroyo, męża Isabel (Sonya Smith), ojca Genesis (Briggitte Bozzo), zakochanego w Angeli (Adriana Fonseca).

</doc>
<doc id="3219484" url="https://pl.wikipedia.org/wiki?curid=3219484" title="Corona 98">
Corona 98

Corona 98 – amerykański satelita rozpoznawczy do wykonywania zdjęć powierzchni Ziemi. Dwudziesty trzeci statek serii KeyHole-4A tajnego programu CORONA. Kapsuły powrotne odzyskano 22 i 26 sierpnia 1965.
Przebieg lotu.
Pierwsza faza misji (1023-1) obejmowała 37 okrążeń Ziemi, w trakcie których wykonywano zdjęcia, w tym 6 krajowych (obejmujących kontynent północnoamerykański) i 3 inżynieryjne (zdjęcia czarne). Usterka elektromechaniczna spowodowała, że przednia kamera nie działała między 103. a 132. okrążeniem Ziemi. Wznowiła pracę pod koniec 133. okrążenia i pracowała normalnie aż do ostatniej sekwencji fotograficznej (okrążenie 135.). W tym czasie druga kamera prowadziła obserwacje monoskopowe. Pierwszą kapsułę odzyskano 22 sierpnia 1965 (81. okrążenie). Na fazę drugą (1023-2) złożyło się 37 okrążeń, w trakcie których wykonywano zdjęcia, w tym 8 krajowych i 3 inżynieryjne. Kapsułę przechwycono 26 sierpnia 1965 (144. okrążenie).
Średnie zakrycie chmurami dla fazy pierwszej wynosiło 35%, a dla drugiej – 34%.
Obie kamery pracowały satysfakcjonująco (85 w skali MIP). Fragmenty klatek naświetlonych w kamerze 1023-1 były pozbawione ostrości, ale całkowita ocena filmu była dobra. Kamery 1023-1 naświetliły łącznie 2971 klatek. Kamery 1023-2 – 1498 klatek. Wykonane zdjęcia obejmowały przede wszystkim terytorium ZSRR, Chin, Indii, Pakistanu, Kanady, Algierii i Polski (278 004 mil morskich kw.).
Satelita spłonął w atmosferze 11 października 1965.

</doc>
<doc id="3219487" url="https://pl.wikipedia.org/wiki?curid=3219487" title="Peltigera rufescens">
Peltigera rufescens



</doc>
<doc id="3219489" url="https://pl.wikipedia.org/wiki?curid=3219489" title="Radio ZET">
Radio ZET



</doc>
<doc id="3219490" url="https://pl.wikipedia.org/wiki?curid=3219490" title="Bemarivo">
Bemarivo

Bemarivo – rzeka w północnej części Madagaskaru, w regionie Sava. Wpada do Oceanu Indyjskiego.

</doc>
<doc id="3219491" url="https://pl.wikipedia.org/wiki?curid=3219491" title="Bitwa pod Kopystrzyniem (1432)">
Bitwa pod Kopystrzyniem (1432)

Bitwa pod Kopystrzyniem – starcie zbrojne, które miało miejsce 30 listopada 1432 roku w pobliżu miejscowości Kopystrzyń nad rzeką Murachwą, podczas wojny domowej na Litwie. Wojska polskie pod dowództwem wojewody ruskiego Jana Mężyka z Dąbrowy i kasztelana międzyrzeckiego Wincentego z Szamotuł, rozbiły armię rusko-tatarsko-mołdawsko-wołoską dowodzoną przez starostę bracławskiego i krzemienieckiego Fedka z Ostroga. Straty wśród Rusinów, Tatarów, Mołdawian i Wołochów źródła szacują na kilka tysięcy zabitych. Sam Fedko zbiegł z pola walki. Straty polskie wyniosły ponad tysiąc zabitych.

</doc>
<doc id="3219493" url="https://pl.wikipedia.org/wiki?curid=3219493" title="Momo (zespół muzyczny)">
Momo (zespół muzyczny)

Momo (stylizowane na MoMo) – polski projekt muzyczny, założony jako zespół muzyczny grający pop alternatywny w 2011 producenta Michała Mareckiego i przez wokalistkę Annę Ołdak, a następnie solowy projekt piosenkarki.
Ołdak opisuje tworzoną przez siebie muzykę jako „eklektyczno-romantyczny elektro-pop określany mianem art-pop” nawiązujący do dobrych tradycji kompozytorsko-produkcyjnych lat 80. i 70. XX wieku oraz muzyki country i współczesnej muzyki pop.
Kariera.
Zespół MoMo powstał wiosną 2011 w Warszawie z inicjatywy wokalistki Anny Ołdak oraz producenta Michała Mareckiego, muzyka występującego m.in. w zespole T.Love. Nazwa formacji nawiązuje do słowotwórczo-logopedycznych fascynacji wokalistki, która z wykształcenia jest m.in. logopedą i lektorem, a także do pierwszych liter nazwisk pary, która związana jest ze sobą nie tylko zawodowo, ale i prywatnie. Na początku 2012 do składu dołączyli: gitarzysta Jacek Perkowski, basista Jacek Szafaniec oraz perkusista Tomasz Waldowski.
Na początku 2013 wzięli udział w przesłuchaniach do piątej edycji programu Polsatu „Must Be the Music. Tylko muzyka”. W pierwszym etapie wykonali debiutancki singiel "Od dzisiaj" i awansowali do rundy półfinałowej, w której zaprezentowali utwór "Obietnice", nie zdobywając awansu do finału. W czerwcu wystąpili na 50. Krajowym Festiwalu Piosenki Polskiej w Opolu w ramach konkursu „SuperPremiery 2013”, podczas którego zagrali singiel "Od dzisiaj". Przed koncertem finałowym w sieci opublikowana została wersja demonstracyjna piosenki, przez co udział zespołu w imprezie był zagrożony z powodu naruszenia jednego z punktów regulaminu dotyczącego wcześniejszej premiery utworu. Wytwórnia EMI Music Polska wydała wówczas oświadczenie, w którym odparła zarzuty, tłumacząc, że wersje utworów różnią się między sobą, a zgłoszona kompozycja nie została opublikowana na żadnej płycie prezentowanej w rozgłośniach radiowych i stacjach telewizyjnych. We wrześniu wydali debiutancki album studyjny, zatytułowany po prostu "Momo", na którym pracowali z Anną Saraniecką, Radosławem Łukasiewiczem, Pablopavo, Janem Piętką i Igorem Spolskim. W ramach promocji krążka wystąpili jako goście muzyczni m.in. w programach „Kuba Wojewódzki”, „Dzień dobry TVN” i „Świat się kręci”. Pozytywne recenzje o albumie napisali m.in.: Piotr Metz, Piotr Stelmach, Marika, Muniek Staszczyk i Sidney Polak. W grudniu 2013 wystąpili gościnnie w projekcie serwisu „Uwolnij Muzykę!”, podczas którego wykonali akustyczne wersje swoich singli. 
W kwietniu 2014 Ołdak zaczęła realizację autorskiego projektu muzycznego „NeoMoMo”, który skupiał się na połączeniu dźwięków ze światłem w formie programu składającego się z wywiadu i minikoncertu, w trakcie którego artyści wykonują w duecie utwór z repertuaru zespołu MoMo oraz z repertuaru gościa. W lipcu Ołdak zaprezentowała teledysk do singla „Szafa”. W 2017 kontynuowała pracę nad drugim albumem studyjnym. 8 marca 2018 wydała singiel „Różowy/Niebieski”, który nagrała z Pablopavo. W 2019 doprecyzowała w wywiadzie dla Radia PiK, że Momo jest jednoosobowym projektem, którzy tworzy solowo.
Działalność charytatywna i społeczna.
Zespół został ambasadorem akcji "Zaczytani", mającej na celu społeczne poruszenie, dzięki któremu powstaną biblioteki dla dzieci i młodzieży znajdujące się w szpitalach, świetlicach oraz rodzinnych domach dziecka i hospicjach. Założyciele zespołu wspierali także środowiska LGBT, biorąc udział m.in. w akcjach na rzecz eliminowania homofobii. We wrześniu 2014 zagrali minikoncert podczas konferencji „Ramię w ramię po równość – LGBT i przyjaciele” organizowanej przez Kampanię Przeciw Homofobii.

</doc>
<doc id="3219494" url="https://pl.wikipedia.org/wiki?curid=3219494" title="Mieczysław Szawleski">
Mieczysław Szawleski

Mieczysław Szawleski (ur. 19 października 1887 w Krośnie, zm. 16 października 1942 w Warszawie) – polski dyplomata, publicysta, profesor Szkoły Nauk Politycznych w Warszawie, pionier badań nad polską emigracją zarobkową, ideolog obozu sanacyjnego, poseł na Sejm RP w latach 1930–1935, w okresie II wojny światowej pracownik Delegatury Rządu na Kraj oraz członek ZWZ/AK, zamordowany przez okupantów niemieckich.
Życiorys.
Młodość.
Był synem Michała Szala, urzędnika miejskiego, i Franciszki z domu Ekert (Ekierd). Nauki pobierał początkowo w gimnazjum w Jaśle. W czerwcu 1906 zdał egzamin maturalny, a następnie w tym samym roku rozpoczął studia na Wydziale Filozoficznym Uniwersytetu Jagiellońskiego w Krakowie. Po pierwszym semestrze przeniósł się jednak na Wydział Prawa UJ. Był członkiem Związku Akademickiego – studenckiej organizacji o profilu patriotyczno-demokratycznym. W 1910 odbył obowiązkową służbę wojskową w Armii Austro-Węgierskiej. W lipcu 1911 uzyskał absolutorium, natomiast 14 marca 1913 – tytuł doktora praw. Prawdopodobnie w czasie I wojny światowej, w każdym razie nie później niż w 1919 roku, zmienił nazwisko na Szawleski.
W 1918 roku uczestniczył w obronie Lwowa, przy czym ze względu na swoje inwalidztwo służył w żandarmerii polowej. Z przyczyn zdrowotnych był wkrótce zmuszony wystąpić z szeregów w celu odbycia leczenia w szpitalu wojskowym. Po zakończeniu hospitalizacji pracował w Dyrekcji Poczt i Telegrafów – początkowo we Lwowie, później w Warszawie.
Praca w służbie zagranicznej.
Po ukończeniu tzw. kursów konsularnych podjął pracę w służbie zagranicznej. W latach 1920–1924 sprawował funkcję wicekonsula w Konsulacie Generalnym RP w Nowym Jorku. Uczestniczył m.in. w konferencji konsulów polskich akredytowanych w USA i Kanadzie (Waszyngton, 17–18 lipca 1922), podczas której dyskutowano kwestię reemigracji zamieszkujących w tych państwach Polaków oraz omawiano sposoby przeciwdziałania antypolskiej propagandzie ukraińskiej. Gdy w związku z nadużyciami finansowymi podjęto decyzję o rozwiązaniu Polsko-Amerykańskiego Towarzystwa Opieki nad Sierotami, Szawleski wszedł w skład powołanej w tym celu Komisji Likwidacyjnej (1923). W okresie pobytu w USA związał się również z masonerią.
Szawleski stosunkowo szybko skonfliktował się z innymi pracownikami Konsulatu Generalnego. W 1922 tamtejsi kierownicy wydziałów, wsparci przez radcę emigracyjnego, złożyli oficjalny wniosek o jego przeniesienie na inną placówkę dyplomatyczną. Na odejście Szawleskiego nie zgodził się jednak konsul generalny, Stefan Ludwik Grotowski. W 1923 roku w centrali Ministerstwa Spraw Zagranicznych rozważano zatrudnienie Szawleskiego w Konsulacie RP w Detroit, do czego jednak ostatecznie nie doszło. Tymczasem już pod koniec 1923 roku Szawleski wszedł w konflikt ze swoim bezpośrednim przełożonym. Konsul generalny oskarżył go o udostępnienie prasie polonijnej informacji stawiających w niekorzystnym świetle polską służbę konsularną w USA. W odpowiedzi wicekonsul przesłał do centrali MSZ swoją krytyczną ocenę pracy Grotowskiego. Jego elaborat został jednak odrzucony przez departament konsularny MSZ, na co Szawleski zareagował złożeniem dymisji. W lutym 1924 został odwołany z placówki, definitywnie kończąc tym samym pracę w służbie zagranicznej.
Działalność naukowa i polityczna w okresie międzywojennym.
Po powrocie do Polski Szawleski zamieszkał w Warszawie, gdzie podjął pracę na stanowisku naczelnika wydziału ekonomicznego w Banku Polskim. Reprezentował tę instytucję podczas delegacji zagranicznych, m.in. w Genewie (1924). Od połowy lat 20. był również profesorem Wydziału Nauk Społecznych Szkoły Nauk Politycznych w Warszawie, gdzie do 1939 roku prowadził wykłady na temat polityki państwa polskiego wobec polskiej emigracji zarobkowej.
W 1924 Szawleski opublikował pracę pt. "Wychodźstwo polskie w Stanach Zjednoczonych Ameryki". Z kolei w 1927 opublikował studium pt. "Kwestia emigracji w Polsce", w którym zawarł wyniki swoich badań nad polską emigracją zarobkową przed 1914. Obie publikacje przyniosły mu reputację pioniera w zakresie badań nad polskim wychodźstwem ekonomicznym. Zagadnieniom związanym z polską emigracją poświęcone były także inne publikacje Szawleskiego – m.in. "Polityka emigracyjna" (skrypt z 1926), "Polacy w Stanach Zjednoczonych Ameryki Północnej" (rozdział do księgi pamiątkowej "Dziesięciolecie Polski Odrodzonej" z 1928) oraz "Sprawy współpracy gospodarczej Polonii Zagranicznej z Macierzą" (artykuł z 1929).
Zainteresowania badawcze Szawleskiego nie ograniczały się do kwestii związanych z polskim wychodźstwem ekonomicznym. W 1928 wydał książkę "Polska na tle gospodarki światowej" (z przedmową Feliksa Młynarskiego), poświęconą analizie przemian ekonomicznych, do których doszło na świecie po zakończeniu I wojny światowej. Zawarte w niej tezy stały się przedmiotem licznych polemik – m.in. ze strony Władysława Studnickiego. Z kolei w artykułach "Ludność, emigracja i przeludnienie w Europie powojennej" (1927) oraz "Rolnictwo i emigracja" (1929) analizował problem przeludnienia polskiej wsi. Jego szkic "Międzynarodowe położenie gospodarcze Polski na tle ostatnich wydarzeń w gospodarce światowej" (1929) poświęcony był natomiast sytuacji gospodarczej Polski w dobie Wielkiej depresji. Szawleski zajmował się również analizą porównawczą ustrojów totalitarnych – tj. nazizmu, komunizmu i faszyzmu włoskiego. W książce "Quo vadere" z 1933 roku poddał natomiast analizie położenie międzynarodowe Polski, wskazując m.in. na bezsilność Ligi Narodów oraz zagrożenie ze strony sąsiednich mocarstw totalitarnych. Zagadnieniom bezpieczeństwa państwa poświęcona była również jego publikacja "Program naszej obronności i organizacji wewnętrznej" (1935 roku).
Szawleski był związany z obozem piłsudczykowskim. Wstąpił do prosanacyjnej Partii Pracy. W „wyborach brzeskich” z listopada 1930 – kandydując do Sejmu z listy krajowej BBWR, jako reprezentant Związku Bankowców – uzyskał mandat poselski. Uczestniczył w pracach nad konstytucją kwietniową oraz w pracach nad nową ordynacją wyborczą. Był twórcą pojęcia „parlamentaryzm gospodarczy”. Propagowany przezeń model ordynacji wyborczej miał być oparty na samorządzie gospodarczym i przyczyniać się do wykształcenia „elity zasługi”, która zastąpić miała dotychczasową „elitę partyjną”. Szawleski był przekonany, iż nieuchronny jest zmierzch liberalnej demokracji oraz „indywidualistycznego światopoglądu”. Uważał, iż w tej sytuacji Polska powinna przyjąć nowy ustrój polityczny – stanowiący swoisty pomost między indywidualizmem a kolektywizmem. We wspomnianym "Quo vadere" wzywał do stworzenia syntezy demokracji parlamentarnej, autorytaryzmu i solidaryzmu społecznego. Solidaryzm oraz korporacjonizm popularyzował również w publikacjach "Nowy świat. Traktat o Rzeczypospolitej Polskiej" (1935) oraz "Polonizm. Ustrój Narodu Polskiego" (1938). Od 1935 roku propagował ideę „wodza narodu” oraz postulował militaryzację społeczeństwa ("vide" broszura "Sugestie programowe w związku z hasłem Naczelnego Wodza o obronie narodowej" z 1936). Odrzucał także liberalizm gospodarczy na rzecz gospodarki planowej. Odrzucał jednakże koncepcję „państwa totalnego” oraz wskazywał na konieczność utrzymania dominacji własności prywatnej w polskiej gospodarce.
II wojna światowa.
We wrześniu 1939 uczestniczył w obronie Warszawy. W czasie niemieckiej okupacji był pracownikiem Delegatury Rządu na Kraj oraz członkiem ZWZ/AK. Został aresztowany przez Gestapo w nocy z 3 na 4 czerwca 1942. Przez ponad cztery miesiące był więziony na Pawiaku. 16 października 1942 został powieszony w publicznej egzekucji.
24 października 1948 jego ciało zostało ekshumowane, a następnie – wraz ze szczątkami pozostałych 49 ofiar egzekucji – pogrzebane w kwaterze więźniów Pawiaka na stołecznym Cmentarzu Wojskowym na Powązkach (kwatera C6-2-2).
Życie prywatne.
Miał dwoje rodzeństwa: brata Jana Alfreda Szala oraz siostrę Helenę z Szalów Tomkiewiczową.
Był żonaty z Karoliną z Blachauszów.

</doc>
<doc id="3219500" url="https://pl.wikipedia.org/wiki?curid=3219500" title="Swingin’ Ape Studios">
Swingin’ Ape Studios

Swingin’ Ape Studios – amerykańska firma produkująca gry komputerowe, od 2005 roku będąca częścią Blizzard Entertainment.
Historia.
Firma Swingin 'Ape Studios została założona w lipcu 2000 roku przez Steve’a Rancka, Mike’a Staricha i Scotta Goffmana po opuszczeniu przez nich Midway Home Entertainment.
Swingin 'Ape Studios specjalizowało się w tworzeniu gier wieloplatformowych. 18 listopada 2003 roku firma wydała grę "" przeznaczoną na konsole GameCube, Xbox i PlayStation 2; za jej dystrybucję odpowiadały Vivendi Universal i Sierra Entertainment. 21 kwietnia 2008 roku wydano port na Xbox 360. Była to jedyna gra wyprodukowana przez Swingin 'Ape Studios.
7 lipca 2004 roku firma zawarła umowę z Blizzard Entertainment mającą na celu wspólny rozwój wieloplatformowych tytułów opartych na licencji Blizzarda. Pierwszym projektem Swingin 'Ape Studios była gra "", nad którą firma miała kontynuować prace po wycofaniu się Nihilistic Software. 16 maja 2005 Blizzard ostatecznie przejął firmę wraz z 40 pracownikami. Tym samym Swingin 'Ape Studios stało się nowym zespołem konsolowym spółki z Irvine i miało kontynuować prace nad "StarCraft: Ghost". Z kolei CEO i współzałożyciel firmy Steve Ranck został mianowany wiceprezesem ds. rozwoju konsolowego. W 2005 firma nadal kontynuowała prace nad "Ghostem", jednak mimo wysiłków załogi wydanie gry ponownie zostało opóźnione, tym razem do 2006 roku. Pod koniec kwietnia 2006 roku Blizzard Entertainment postanowił ostatecznie zawiesić produkcję gry na czas nieokreślony. W sierpniu 2008 roku oddział konsolowy Swingin’ Ape wydawał się być zamknięty oraz nikt nie pracował nad "Ghostem", który we wrześniu 2014 został oficjalnie anulowany.

</doc>
<doc id="3219501" url="https://pl.wikipedia.org/wiki?curid=3219501" title="Ośrodek Edukacyjno-Muzealny Roztoczańskiego Parku Narodowego w Zwierzyńcu">
Ośrodek Edukacyjno-Muzealny Roztoczańskiego Parku Narodowego w Zwierzyńcu

Ośrodek Edukacyjno-Muzealny Roztoczańskiego Parku Narodowego – ośrodek edukacyjny i muzeum przyrodnicze zlokalizowane w Zwierzyńcu. Gromadzi zbiory związane z Roztoczańskim Parkiem Narodowym. Ośrodek funkcjonuje od 1994.
Ekspozycja stała.
Ekspozycja stała „W krainie jodły, buka i tarpana” znajduje się na piętrze budynku i w obecnym kształcie prezentowana jest od 1 stycznia 2010. Składa się z 11 dioram ukazujących 17 środowisk:
Wstęp na ekspozycję odbywa się o określonych godzinach, w grupach, w obecności pracownika ośrodka.
Ekspozycja czasowa.
Ekspozycja czasowa prezentowana jest na parterze budynku. W latach 2014-2015 jest nią wystawa „Arktyka - nie tylko kraina lodu i chłodu”, przedstawiająca m.in. zwierzęta dalekiej północy, historię odkryć i badań naukowych na Spitsbergenie m.in. z udziałem naukowców Uniwersytetu Marii Curie-Skłodowskiej w Lublinie.
Ścieżki przyrodnicze.
Przy ośrodku rozpoczyna się kilka ścieżek przyrodniczych Roztoczańskiego Parku Narodowego: na Bukową Górę, na Piaseczną Górę, po wydmie do Stawów Echo, do Stawów Echo i aleją Aleksandry Wachniewskiej.
Upamiętnienie prof. Tadeusza Wilgata.
Przy ośrodku posadzony został dąb szypułkowy (drzewo - symbol) upamiętniający prof. dr hab. Tadeusza Wilgata. Przy drzewie znajduje się głaz ze stosowną inskrypcją.

</doc>
<doc id="3219502" url="https://pl.wikipedia.org/wiki?curid=3219502" title="Ośrodek Edukacyjno-Muzealny Roztoczańskiego Parku Narodowego">
Ośrodek Edukacyjno-Muzealny Roztoczańskiego Parku Narodowego



</doc>
<doc id="3219503" url="https://pl.wikipedia.org/wiki?curid=3219503" title="Ośrodek Dydaktyczno-Muzealny Poleskiego Parku Narodowego">
Ośrodek Dydaktyczno-Muzealny Poleskiego Parku Narodowego



</doc>
<doc id="3219505" url="https://pl.wikipedia.org/wiki?curid=3219505" title="Góra Rzecińska">
Góra Rzecińska

Góra Rzecińska – wydma śródlądowa zlokalizowana na terenie Puszczy Noteckiej, około kilometra na północ od Rzecina. Wysokość 98, 97 lub 97,5 m n.p.m.
Wydma stanowi najwyższe wzniesienie środkowej części Puszczy Noteckiej. Na wierzchołku kamień i liczne okazy sosny Banksa. W pobliżu wierzchołka przebiega żółty szlak turystyczny z Mokrza do Mężyka, a także znajduje się jezioro Pustelnik.

</doc>
<doc id="3219507" url="https://pl.wikipedia.org/wiki?curid=3219507" title="Piotr z Szamotuł">
Piotr z Szamotuł

Piotr z Szamotuł także jako Piotr Świdwa Szamotulski (ur. ok. 1415, zm. między 24 a 28 września 1473) – syn Dobrogosta Świdwy z Szamotuł.
Od 1447 roku kasztelan kaliski. Od 1450 roku kasztelan poznański. Był świadkiem wydania statutów nieszawskich przez króla Kazimierza IV Jagiellończyka w 1454 roku. W trakcie Wojny trzynastoletniej toczonej przez Królestwo Polskie z Zakonem krzyżackim od 1455 roku dowódca polskich wojsk zaciężnych i wojsk gdańskich na Pomorzu Gdańskim. W 1458 roku dowódca pospolitego ruszenia w Prusach. Zdobył w 1458 roku krzyżacki zamek w Papowie Biskupim. Od 1460 roku starosta generalny Wielkopolski. Był gwarantem pokoju toruńskiego 1466 roku.

</doc>
<doc id="3219508" url="https://pl.wikipedia.org/wiki?curid=3219508" title="Mistrzostwa Europy w Lekkoatletyce 2014 – bieg na 10 000 m kobiet">
Mistrzostwa Europy w Lekkoatletyce 2014 – bieg na 10 000 m kobiet

Bieg na 10 000 metrów kobiet – jedna z konkurencji rozgrywanych podczas lekkoatletycznych mistrzostw Europy na Letzigrund Stadion w Zurychu.
Tytułu mistrzowskiego z 2012 broni Portugalka Ana Dulce Félix.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskie lekkoatletki przed rozpoczęciem mistrzostw.

</doc>
<doc id="3219511" url="https://pl.wikipedia.org/wiki?curid=3219511" title="Jesús Olmedo">
Jesús Olmedo

Jesús Olmedo (ur. 6 października 1973 roku w Andaluzji) – hiszpański aktor.
Stał się rozpoznawalny dzięki roli Marka w serialu Antena 3 "Hiszpania". W 2013 r. na kanale Antena 3 miał premierę sequel "Imperium". Wcześniej w serialu Telecinco "Szpital Centralny" zagrał rolę Carlosa Granadosa, pracownika socjalnego, który pierwszy przyszedł jako pacjent. 
W 2008 związał się z modelką Nereą Garmendią. 

</doc>
<doc id="3219512" url="https://pl.wikipedia.org/wiki?curid=3219512" title="Parafia św. Stanisława Biskupa w Zręcinie">
Parafia św. Stanisława Biskupa w Zręcinie

Parafia św. Stanisława Biskupa w Zręcinie − parafia rzymskokatolicka, znajdująca się w archidiecezji przemyskiej, w dekanacie Krosno III.
Bibliografia.
 

</doc>
<doc id="3219515" url="https://pl.wikipedia.org/wiki?curid=3219515" title="Parafia św. Rafała Kalinowskiego w Szczepańcowej">
Parafia św. Rafała Kalinowskiego w Szczepańcowej

Parafia św. Rafała Kalinowskiego w Szczepańcowej − parafia rzymskokatolicka, znajdująca się w archidiecezji przemyskiej, w dekanacie Krosno III.
Bibliografia.
 

</doc>
<doc id="3219516" url="https://pl.wikipedia.org/wiki?curid=3219516" title="Rajd Polski 1922">
Rajd Polski 1922

Rajd Polski 1922 (właściwie "Rejd Samochodowy"; tak brzmiała oryginalna nazwa tego rajdu) odbył się na trasie Warszawa - Kielce - Kraków - Zakopane - Morskie Oko - Warszawa. 
Przebieg.
Komandorem rajdu po raz drugi był Włodzimierz Ostoja-Zagórski przewodniczący komisji sportowej AP, który w rajdowe stawce jechał Mercedesem. Organizatorem rajdu był Automobilklub Polski. Wśród dziewięciu startujących załóg, dwie pochodziły z Austrii. Podczas rajdu w Sękocinie zorganizowano tzw. "kilometr lancé" czyli wyścig na dystansie 1 kilometra z wcześniejszym rozbiegiem.Do udziału w rajdzie zgłosiło się 9 kierowców. 
Start nastąpił 20 lipca w Okęciu (9 km od Warszawy). O godzinie 7.30 wystartował pierwszy samochód, następne w odstępach 5 minutowych. Samochód Laurin Tadeusza Heynego nie wystartował z powodu "zatarcia rozpylacza", ponieważ ktoś dosypał do benzyny cukru. Inżynier Heyne na innym samochodzie tej samej marki wystartował dopiero o 10.54, ale jechał poza konkursem. W Kielcach kierowcy mogli zatankować na wojskowej stacji benzynowej i skorzystać z 30 minutowego postoju. Trasę pomogło zabezpieczyć Ministerstwo Spraw Wewnętrznych ustawiając na skrzyżowaniach posterunkowych, którzy wskazywali drogę, zapewniając stacje do tankowania samochodów i miejsca parkingowe w miastach postoju. Po przyjeździe do Krakowa zawodnicy zwiedzili Wawel i inne zabytki miasta, a wieczorem wzięli udział w kolacji.
21 lipca o 9.00 nastąpił start do następnego etapu. Zawodnicy przed nim mieli 50 minut na przygotowanie samochodu. W Zakopanem powitała uczestników rajdu brama z napisem "Witajcie", drugą ustawiono w Morskim Oku. Po południu zawodnicy wrócili do Zakopanego. 22 lipca był dniem odpoczynku, a 23 lipca o 3.00 nastąpił start do ostatniego etapu. W drodze do Krakowa wypadek miał Mercedes Winnickiego, który mijając wóz konny wyłamał barierę i zatrzymał się 20 m od Raby. Kierowca i pasażerowie nie odnieśli większych obrażeń.

</doc>
<doc id="3219519" url="https://pl.wikipedia.org/wiki?curid=3219519" title="Pustelnik (jezioro)">
Pustelnik (jezioro)

 
Pustelnik (także: "Ósemka", niem. "Wasch-Seen", czyli "Pralinki") – dystroficzne jezioro położone w gminie Wieleń, na północ od Rzecina Planów.
Bezodpływowe, zasilane jedynie wodami opadowymi jezioro położone jest na terenie tzw. Księżowskich Gór. Leży w obrębie obszaru Natura 2000 "Torfowisko Rzecińskie". Należy do najcenniejszych jezior dystroficznych na terenie lasów pilskich. Składa się z dwóch odrębnych akwenów o nazwach "Pustelnik I" i "Pustelnik II". Akwen "Pustelnik II" posiada w pełni wykształcone torfowisko o charakterze nasuwającego się pływającego pła. Poziom wód gruntowych waha się tutaj w granicach 5 cm w obrębie mszaru, gdzie występuje torfowiec kończysty. W strefie brzegowej wkracza tu trzcina pospolita. Obecny jest tatarak zwyczajny. W południowej części akwenu torfowisko wysokie, stopniowo zarastające sosną zwyczajną. Na brzegach kilka pomostów wędkarskich. Brak znakowanych szlaków turystycznych. 
W pobliżu znajdują się: jezioro Rzecińskie, jezioro Pokraczyn, Góra Rzecińska i Rów Rzeciński.

</doc>
<doc id="3219520" url="https://pl.wikipedia.org/wiki?curid=3219520" title="Jazzmessage from Poland">
Jazzmessage from Poland

Jazzmessage from Poland – koncertowy album polskiego trębacza i jego formacji Tomasz Stańko Quintet. 
Nagrania zarejestrowane zostały w Niemczech 28 maja 1972, podczas festiwalu jazzowego w teatrze Parktheater w Iserlohn. Winylowy album wydany został w 1972 przez JG Records, niemiecką wytwórnię założoną przez Karlheinza Klütera (JG 030).

</doc>
<doc id="3219522" url="https://pl.wikipedia.org/wiki?curid=3219522" title="Bitwa pod Krasnem (1450)">
Bitwa pod Krasnem (1450)

Bitwa pod Krasnem – starcie zbrojne, które miało miejsce 6 września 1450 roku w pobliżu miejscowości , podczas interwencji polskiej w Mołdawii. Polacy prowadzili cztery hufce: Przemyski, Halicki, Podolski i Sanocki. Sprzymierzonymi z Polakami Wołochami dowodził burgrabia wołoski. Wojska polskie były dowodzone przez wojewodę ruskiego Piotra Odrowąża, Michała Buczackiego, Mikołaja Porawę i wspierane przez stronników mołdawskich i wołoskich hospodara Aleksandra II. Odniosły one ciężko okupione zwycięstwo nad Mołdawianami dowodzonymi przez hospodara Bogdana II. Po zaciętej walce w ostatniej fazie bitwy wojsko prowadzone przez ocalałego z bitwy burgrabiego wołoskiego przechyliło szalę na stronę sprzymierzonych. Straty po obu stronach były ogromne, zginęli polscy panowie m.in. Piotr Odrowąż, Michał Buczacki i starosta halicki Mikołaj Porawa.

</doc>
<doc id="3219524" url="https://pl.wikipedia.org/wiki?curid=3219524" title="Ahron Daum">
Ahron Daum

Ahron Daum (ur. 6 stycznia 1951 w Bene Berak, zm. 27 czerwca 2018 w Antwerpii) – nowoczesno-ortodoksyjny rabin, pedagog, pisarz i były Naczelny Rabin Frankfurtu nad Menem, następnie mieszkał w Antwerpii, w Belgii.
Życie prywatne i edukacja.
Urodził się w Izraelu w religijnej rodzinie Żydów aszkenazyjskich. Jego ojciec Szmuel Daum był ważnym pedagogiem, pisarzem, działaczem społecznym, pochodzącym z polsko-czeskiej rodziny wpływowych Żydów. Jego matka, Rywka Gina Daum pochodziła z zamożnej rodziny przedsiębiorców z Sopron na Węgrzech. Ma on trzech młodszych braci. Swoją edukację religijną rozpoczął w wieku 13 lat w słynnej litewsko-chasydzkiej “Ruzhin” Yeshiva w Bnei Brak. W wieku 14 lat wyjechał do Wielkiej Brytanii, gdzie kontynuował studia w Yeshiva Ha-Rama, a później przeniósł się do znanego syjonistycznego Yeshiva Etz Chaim w Montreux w Szwajcarii. W 1975, po uzyskaniu tytułu naukowego w Szwajcarii, udał się na studia rabinackie na Jews' College przy Uniwersytecie Londyńskim, które ukończył z wyróżnieniem. Od 1978 roku uczęszczał do Rabbi Isaac Elchanan Theological Seminary (RIETS '82) przy nowojorskim Yeshiva University, gdzie zdobył tytuł Magistra Nauk Biblijnych (również z wyróżnieniem). Odebrał tam też z rąk prof. rabina Josepha Soloveitchika święcenia rabinackie. Odrzucił propozycję kontynuowania studiów w celu zdobycia tytułu dajana i powrócił do Europy, gdzie poślubił Francine Frenkel, z którą ma trzy córki. Mówi po hebrajsku, angielsku, niemiecku, francusku, niderlandzku i w jidysz, posiada też bierną znajomość języka aramejskiego i łacińskiego.
Kariera.
W 1982 zaczął swoją karierę rabina w Szwajcarii jako rabin gminy w dwujęzycznym francusko-niemieckim mieście Biel/Bienne. W 1986 zrezygnował ze swojego stanowiska, by zostać doktorantem Instytutu Chrześcijańsko-Żydowskiego w Lucernie, związanego z Wydziałem Teologicznym tamtejszego Uniwersytetu w Lucernie. W 1987 roku zgodził się na objęcie stanowiska Naczelnego Rabina społeczności żydowskiej Frankfurtu nad Menem w Niemczech, która była w tych czasach największą i najbardziej prestiżową wspólnotą żydowską zachodnich Niemiec. W czasie pełnienia tej funkcji miał miejsce napływ imigrantów rosyjsko-żydowskich z byłego Związku Radzieckiego do Niemiec, a w szczególności właśnie do Frankfurtu. Pierwszą udzieloną pomocą tym ludziom, którzy w większości żyli w niepewnych warunkach ekonomicznych, było zintegrowanie ich ze społecznością żydowską. Głównym priorytetem rabina Dauma była integracja tych osób, które zostały odłączone od swoich żydowskich korzeni na ponad 90 lat. Często okazywało się to bardzo skomplikowane, ponieważ Żydzi w Rosji sowieckiej nie robili wiele, aby wzmocnić swoją tożsamość żydowską. Pociągało to za sobą duże trudności w określeniu ich stosunku wobec własnej wiary. Niektóre z tych osób cechowała pełna apatia wobec życia i środowiska Żydów. Dlatego też, jednym z pierwszych zadań rabina jako głowy wspólnoty we Frankfurcie nad Menem, było rozwiązanie problemu wyjaśnienia statusu żydowskiego przybyszów z byłego Związku Radzieckiego. Ponadto rabin Daum był siłą napędową społeczności żydowskiej i jej działań dotyczących działalności religijnej i kulturalnej, a szczególnie dla jej nowych członków pochodzących z byłego ZSRR. Organizował wydarzenia żydowskie, np. Dni Kultury Żydowskiej z muzyką klezmerską i przemówieniami osób specjalizujących się w dziedzinie propagowania religijności, czy wycieczki do miast takich jak Wormacja, Moguncja i Michelstadt, które są miejscami dziedzictwa żydowskiego o ogromnej wartości historycznej. Podczas swojej 5-letniej służby, jako głowa wspólnoty we Frankfurcie, rabin Ahron Daum pokazał, że jest bardzo zaangażowany w sprawowaną przez siebie funkcję. Wykonywał wszystkie zadania dla wspólnoty, która w tym czasie liczyła ok. 6000-7000 osób. Sprawował pełną opiekę nad szabatami i świętami żydowskimi wraz z kazaniami i przemówieniami. Poza tym udzielał lekcji Tory podczas szabatu i w dni powszednie, regularnie odwiedzał wszystkie cztery istniejące synagogi i żydowskie domy spokojnej starości z okazji świąt Jamim Noraim, Chanuka i Paschy. Uczestniczył w pogrzebach członków wspólnoty i składał wizyty w czasie Sziwa, niezależnie od statusu zmarłego: znany lub nieznany, bogaty czy biedny. Nadzorował koszerność instytucji wspólnotowych, takich jak restauracje, sklepy mięsne, koszerne posiłki dla Lufthansy i okazjonalne uroczystości jak Bar/Bat micwa i wesela w dużych hotelach. Ważnym celem Rabina Daum był też remont mykwy we Frankfurcie, według wysokich standardów Halacha. Dodatkowe wsparcie Rabina Meira Posena, który był w tym czasie największym i najbardziej cenionym konstruktorem mykw w Europie, zapewniło bardzo wysoki standard halachiczny mykwy we Frankfurcie. Co roku organizował gminny Seder i Święto Sukkot, w których uczestniczyły setki osób. Rabin stale zapraszał członków wspólnoty do swojego szabasowego stołu, bez względu na to, czy byli to ważni członkowie wspólnoty, czy też zwykli ludzie. Wraz ze swoim ojcem, Samuelem Daum, organizował Kabalat Szabat z udziałem kworum modlitewnego Minjan w synagodze Baumweg. Sprawował też funkcję jako Av Beth Din we Frankfurcie. Zajmował się Giyurim, czyli konwersją ludzi na judaizm, kwestiami dotyczącymi Kaszrutu, Tory i rozwodami żydowskimi (get). Jeśli chodzi o Giyurim – rabin Daum ma doświadczenie zarówno z perspektywy religijnej rabina sędziego (Bejt din), a także nauczyciela i mentora. Ma 15 lat doświadczenia w przygotowywaniu osób chcących zmienić wiarę na judaizm. W 1993 roku, ze względów rodzinnych, zrezygnował ze stanowiska Naczelnego Rabina i przeniósł się do belgijskiej Antwerpii, gdzie mieszkała już większa część jego rodziny. Tam zaczął uczyć judaizmu w szkołach państwowych i żydowskich. W 1995 roku przyjął posadę wykładowcy prawa żydowskiego na Faculty for Comparative Religion w Wilrijk (Antwerpia). W uznaniu jego nauczania i jego dzieł na temat Halacha, Wydział przyznał mu profesurę Honoris Causa w prawie żydowskim. Od 2001 roku prowadzi również, wraz z żoną, szereg projektów pomocy dla Baalei Tshuva, nie-Żydów zainteresowanych studiami żydowskimi i potencjalnym nawróceniem na judaizm. Dziś zajmuje mu to większość czasu. W ramach tych działań regularnie organizuje, we współpracy z położonym w Holandii Centrum Shalom, badania na różne tematy w ramach studiów żydowskich.
Dzieła i publikacje.
Profesor rabin Ahron Daum napisał wiele dzieł dotyczących zróżnicowanych zagadnień w dziedzinie studiów żydowskich. W czasie, gdy mieszkał w Szwajcarii, stale pomagał tworzyć halachiczne artykuły do żydowskiego, niemiecko-szwajcarskiego tygodnika „Jüdische Rundschau”. Podczas swojej kadencji Naczelnego Rabina we Frankfurcie nad Menem, regularnie pisał artykuły dla „Die Jüdische Allgemeine” i dwumiesięcznika „Die Gemeinde”. Od 2010 roku ma swoją kolumnę w najbardziej rozpowszechnionym w Belgii żydowskim magazynie „Joods Actueel”. W kolumnach tych opisuje całe spektrum studiów żydowskich, na przykład bardzo przez siebie lubianą historię judaizmu od czasów Oświecenia. Jest autorem dwóch książek. Pierwsza z nich pt. „Halacha aktuell” jest dwutomową pracą napisaną w języku niemieckim, która traktuje o aktualnych problemach halachicznych, jakie pojawiają się w literaturze Halacha, a szczególnie Responsa. Jest to praca wyjątkowa, ponieważ była to pierwsza w okresie powojennym, napisana w języku niemieckim, która wyczerpująco zajmowała się problemami Halacha w literaturze Responsa. Została przyjęta z wielkim entuzjazmem w halachicznym świecie i otrzymała aprobację wielu wybitnych autorytetów w dziedzinie Halacha. Niektóre teksty z tej książki zostały napisane w rabinicznym hebrajskim i opublikowane oddzielnie pod tytułem „Iyunim b’Halacha”. Jego druga książka nosi tytuł: „Die Jüdische Feiertage in Sicht der Tradition”. Jest to dwutomowa antologia łącząca artykuły halachiczne, kazania, uwagi liturgiczne, myśli homiletyczne oraz opowieści folklorystyczne i satyryczne związane ze świętami żydowskimi i Szabatem. Obecnie pracuje nad kilkoma książkami w języku niderlandzkim, obejmującymi tak różne tematy jak Kabała, historia żydowska czy współczesny świat Żydów wraz z jego różnymi powiązaniami i innymi problemami.

</doc>
<doc id="3219527" url="https://pl.wikipedia.org/wiki?curid=3219527" title="Morska Graniczna Placówka Kontrolna Gdańsk">
Morska Graniczna Placówka Kontrolna Gdańsk



</doc>
<doc id="3219528" url="https://pl.wikipedia.org/wiki?curid=3219528" title="Morska Graniczna Placówka Kontrolna Gdynia">
Morska Graniczna Placówka Kontrolna Gdynia



</doc>
<doc id="3219530" url="https://pl.wikipedia.org/wiki?curid=3219530" title="Trako (przedsiębiorstwo)">
Trako (przedsiębiorstwo)

Trako Przewozy – prywatna firma autobusowa powstała w 2003 roku we Wrocławiu. Działalność firmy to przewozy pasażerskie na liniach regularnych do podwrocławskich miejscowości. Poza liniami komercyjnymi wykonuje przewozy pracownicze, szkolne i okazjonalne.
Tabor.
Przedsiębiorstwo w swojej flocie posiada busy i autobusy pełnowymiarowe:

</doc>
<doc id="3219533" url="https://pl.wikipedia.org/wiki?curid=3219533" title="Pług motorowy Praga">
Pług motorowy Praga

Praga – pług motorowy produkowany przez Pierwszą Czeskomorawską Fabrykę Maszyn ("Erste Bohmismahrische Maschinenfabrik") w Pradze począwszy od roku 1914.
Próby zastąpienia w rolnictwie ciężkich, drogich i trudnych w obsłudze lokomobil parowych pojazdami spalinowymi rozpoczęły się w końcówce XIX wieku. W tym też czasie przeprowadzano pierwsze próby z pługami motorowymi. Ich zastosowanie z początkiem XX wieku było już możliwe, zwłaszcza w miejscach niedostępnych dla lokomobil. Jednym z pierwszych zastosowań silnika spalinowego w orce był czeski ciągnik "Praga". Posiadał moc 10 kM przy 500-1000 obrotach na minutę. Prędkość jazdy ograniczona była do 5 km/h. Podwozie jednego z takich ciągników stało się podstawą konstrukcji improwizowanego samochodu pancernego "Kresowiec", wykorzystywanego przez siły polskie podczas walk o Lwów (1918–1919). Egzemplarz zdolny do jazdy znajduje się m.in. w Muzeum Narodowym Rolnictwa i Przemysłu Rolno-Spożywczego w Szreniawie.

</doc>
<doc id="3219537" url="https://pl.wikipedia.org/wiki?curid=3219537" title="Pałac Plenipotenta w Zwierzyńcu">
Pałac Plenipotenta w Zwierzyńcu

Pałac Plenipotenta w Zwierzyńcu ("Plenipotentówka") – zabytkowa willa zarządców (plenipotentów) Ordynacji Zamojskiej w Zwierzyńcu, w powiecie zamojskim, w województwie lubelskim. Wybudowana w stylu szwajcarskim w latach 1880-1890 za XIV Ordynata Tomasza Franciszka Zamoyskiego.
Budynek na podmurówce, murowany, piętrowy z poddaszem. Ściany piętra i skrzydeł stawiane w konstrukcji ryglowej. Większość ścian osłaniają ozdobne deskowania. Zdobiony snycerką.
W skład zespołu wchodzi ponadto stajnia z 1885, studnia drewniana z 1885 oraz ogród. Teren jest opłotowany z ozdobną drewnianą bramą wjazdową, na której znajduje się napis "Roztoczański Park Narodowy" oraz tablica informacyjna o obiekcie.
Remont zespołu w latach 1980-1990 wykonały Pracownie Konserwacji Zabytków, oddział w Zamościu. Obecnie w budynku swoją siedzibę ma dyrekcja Roztoczańskiego Parku Narodowego.

</doc>
<doc id="3219538" url="https://pl.wikipedia.org/wiki?curid=3219538" title="Incydent lotniczy">
Incydent lotniczy

Incydent lotniczy – zdarzenie inne niż wypadek lotniczy, związane z eksploatacją statku powietrznego, które ma wpływ lub mogłoby mieć wpływ na bezpieczeństwo lotów.
Odmianą incydentu jest „poważny incydent” obejmujący okoliczności wskazujące, że wystąpiło duże prawdopodobieństwo zaistnienia wypadku, związany z eksploatacją statku powietrznego oraz który, w przypadku załogowego statku powietrznego, odbywa się od momentu wejścia na pokład statku powietrznego jakiejkolwiek osoby z zamiarem odbycia lotu aż do opuszczenia pokładu przez te osoby, lub, w przypadku bezzałogowego statku powietrznego, odbywa się od momentu, gdy statek powietrzny jest gotowy do ruchu w celu wykonania lotu aż do czasu jego zatrzymania na koniec lotu i wyłączenia głównego układu napędowego.
Przykładami poważnego incydentu są:
Różnica między wypadkiem a poważnym incydentem polega jedynie na ich skutkach.

</doc>
<doc id="3219540" url="https://pl.wikipedia.org/wiki?curid=3219540" title="Emilian Konopczyński">
Emilian Konopczyński

Emilian Konopczyński (ur. 10 września 1839 w Miłobędzynie, zm. 10 marca 1911 w Warszawie) – polski działacz społeczny i pedagog, filolog klasyczny, tłumacz, publicysta, założyciel i dyrektor szkoły.
Życiorys.
Był synem nauczyciela z okolic Płocka. Jako stypendysta władz oświatowych Królestwa Polskiego rozpoczął studia na Wydziale Lekarskim Uniwersytetu Moskiewskiego, później przeniósł się na filologię, którą ukończył w 1860, otrzymując stopień kandydata nauk.
Działał w organizacjach naukowych i filantropijnych: uczestniczył w organizowaniu Towarzystwa Pomocy Naukowej w Warszawie, współpracował z Warszawskim Towarzystwem Dobroczynności, początkowo jako kierownik kursów niedzielnych dla służących, następnie jako doradca i egzaminator w zakładach towarzystwa. W latach 1861-62 pomagał w zakładaniu Szkoły Głównej. Z ramienia Warszawskiego Towarzystwa Dobroczynności był opiekunem ochronki (sierocińca) nr 27 przy ul. Nowy Świat, pełnił też funkcję wiceprezesa Wydziału Ochron i Szwalni. W swym mieszkaniu prowadził stancję dla chłopców.
Był inicjatorem utworzenia specjalnego funduszu na dokształcanie nauczycieli, na który pierwszy złożył 1000 srebrnych rubli.
Od 1862 uczył języków starożytnych w szkołach prywatnych i państwowych, m.in. w szkole realnej, w III Rządowym Gimnazjum w Warszawie (późniejsze IV Gimnazjum), w niedzielnej szkole handlowej, w I Progimnazjum (1866-1870) i w IV Gimnazjum w Warszawie (1870-1892). Był autorem podręcznika do nauki języka łacińskiego dla klasy III (wydanego w 1905). W 1897 w ramach Biblioteki Dzieł Filozoficznych, redagowanej przez Henryka Struvego, wydał tłumaczenie "Wspomnienia o Sokratesie" Ksenofonta.
Emilian Konopczyński był członkiem redakcji „Przeglądu Pedagogicznego”, w którym publikował liczne artykuły (część z nich podpisywał kryptonimami E-ski, E. K., Em. K.). Prace na tematy pedagogiczne drukował także w „Roczniku Pedagogicznym”, „Bluszczu”, „Gazecie Polskiej” (listy o wychowaniu), „Zdrowiu”, „Miesięczniku Kuriera Polskiego” oraz lwowskim „Eosie”. Współpracował z redakcjami "Wielkiej encyklopedii wychowawczej" i "Wielkiej encyklopedii powszechnej ilustrowanej", dla których opracowywał hasła z zakresu pedagogiki i historii starożytnej.
Szkoła Konopczyńskiego.
Już na emeryturze Emilian Konopczyński uzyskał w 1897 koncesję na otwarcie przy ul. Składowej 3 (obecnie ul. Pankiewicza) prywatnej 6-klasowej szkoły realnej, przeniesionej w 1900 do oficyny dawnego pałacu Uruskich przy ul. Aleksandria (od 1907 ul. Kopernika 34). Podczas strajku szkolnego 1905 roku na wiecu szkolnym w dniu 18 lutego w Resursie Obywatelskiej jednogłośnie zdecydowano, bez czekania na zgodę władz rosyjskich, przeorganizować szkołę w pierwsze gimnazjum męskie z wykładowym językiem polskim – ogólnokształcące o kierunku filologicznym i realnym. Sprawiło to, że szkoła stała się jedną z najpopularniejszych w Warszawie. Jej wychowankami byli późniejszy prezydent Warszawy Stefan Starzyński i profesor ASP Bohdan Marconi.
W 1911 w szkole powstała drużyna skautowa (późniejsza 3 Warszawska Drużyna Harcerzy) im. księcia Józefa Poniatowskiego. Działali w niej m.in. Jan Nowak-Jeziorański, późniejszy naczelnik Szarych Szeregów Stanisław Broniewski „Orsza”, krytyk teatru Jan Kott i krytyk literatury Ryszard Matuszewski.
Szkołą tą Emilian Konopczyński kierował do końca życia. Po jego śmierci w 1911 byli wychowankowie szkoły ufundowali nowy gmach szkolny przy ul. Sewerynów 4. Kamień węgielny wmurowano w fundamenty 3 września 1912, a rok później, 4 września 1913, zabrzmiał pierwszy dzwonek. Był to wówczas najnowocześniejszy budynek szkolny w Warszawie. Na czterech kondygnacjach budynku mieściło się 18 izb szkolnych, kilka sal i audytoriów specjalnych, sala aktowa, pokoje nauczycielskie, pomieszczenia dla administracji szkoły, gabinet lekarski oraz sala rekreacyjna, na poddaszu zlokalizowano specjalną salę do nauki rysunków i robót ręcznych, a na wieżyczce budynku – małe obserwatorium astronomiczne. W podziemiach umieszczono szatnię i salę gimnastyczną. W budynku znajdowało się też kilka mieszkań dla personelu szkoły. Przy budynku było obszerne podwórze, a na placu znajdującym się naprzeciwko urządzono boisko.
W 1919 szkoła została upaństwowiona i przemianowana na Gimnazjum im. Adama Mickiewicza. Uczęszczali do niej m.in. historyk sztuki Jan Białostocki, architekt Piotr Biegański, aktor i satyryk Edward Dziewoński, działacz sportowy Włodzimierz Gołębiewski, historyk Adam Mauersberger i filolog Ihor Ševčenko, uczniami szkoły byli także synowie ówczesnego Prezydenta Rzeczypospolitej Stanisława Wojciechowskiego, syn ministra Eugeniusza Kwiatkowskiego i premiera Władysława Grabskiego.
7 grudnia 1936 w czasie zjazdu byłych wychowanków szkoły, zmieniono nazwę ul. Sewerynów na ul. E. Konopczyńskiego, a uczestniczący w uroczystości prezydent Warszawy i wychowanek szkoły Stefan Starzyński odsłonił popiersie patrona i tablicę pamiątkową na elewacji budynku.
Życie prywatne.
Emilian Konopczyński ożeniony był z Bogumiłą z Rustejków i miał dwóch synów: Stanisława – inżyniera i Karola – chemika, oraz przybraną córkę – Karolinę Ślusarską. Był stryjem wybitnego historyka Władysława Konopczyńskiego.
Ciężko chory na serce, zmarł 10 marca 1911 w Warszawie. Jego pogrzeb 13 marca był wielką manifestacją polskiego szkolnictwa średniego, obszerny opis uroczystości zachował się w „Kurierze Warszawskim”. Pochowano go na cmentarzu Powązkowskim (kwatera S-1-29/30).

</doc>
<doc id="3219541" url="https://pl.wikipedia.org/wiki?curid=3219541" title="Pilecki (film)">
Pilecki (film)

Pilecki – polski dokument fabularyzowany w reżyserii Mirosława Krzyszkowskiego przedstawiający historię rotmistrza Witolda Pileckiego. Producentem filmu jest Stowarzyszenie Auschwitz Memento z Oświęcimia. Środki na film pozyskano w ramach akcji „Projekt: Pilecki” będącą zbiórką publiczną. W rolę rotmistrza wcielił się Marcin Kwaśny.
Fabuła.
Film "Pilecki" to polski fabularyzowany dokument w reżyserii Mirosława Krzyszkowskiego przedstawiający historię rotmistrza Witolda Pileckiego od czasów jego młodości, poprzez działania w czasie II wojny światowej, aż do uwięzienia i śmierci w maju 1948 roku. W filmie zaprezentowano wypowiedzi licznych członków rodziny Pileckiego. Zdjęcia powstały w wielu historycznych miejscach.

</doc>
<doc id="3219542" url="https://pl.wikipedia.org/wiki?curid=3219542" title="Andy Martínez">
Andy Martínez

Andy Chiroque Martínez (ur. 28 września 1993) – peruwiański lekkoatleta specjalizujący się w biegach sprinterskich.

</doc>
<doc id="3219546" url="https://pl.wikipedia.org/wiki?curid=3219546" title="Hal Jordan (postać fikcyjna)">
Hal Jordan (postać fikcyjna)



</doc>
<doc id="3219547" url="https://pl.wikipedia.org/wiki?curid=3219547" title="Tomasz Stańko &amp; Adam Makowicz Unit">
Tomasz Stańko &amp; Adam Makowicz Unit

Tomasz Stańko &amp; Adam Makowicz Unit featuring Czesław Bartkowski – album nagrany przez polskich muzyków: trębacza Tomasza Stańkę i pianistę Adama Makowicza z towarzyszeniem perkusisty Czesława Bartkowskiego.
Album nagrany został w 1975 w Niemczech. Winylowa płyta wydana została przez JG Records, niemiecką wytwórnię Karlheinza Klütera, który był też producentem płyty.

</doc>
<doc id="3219553" url="https://pl.wikipedia.org/wiki?curid=3219553" title="Zoo w Gdańsku">
Zoo w Gdańsku



</doc>
<doc id="3219554" url="https://pl.wikipedia.org/wiki?curid=3219554" title="Zoo Gdańsk">
Zoo Gdańsk



</doc>
<doc id="3219557" url="https://pl.wikipedia.org/wiki?curid=3219557" title="Kamień runiczny z Hillersjö">
Kamień runiczny z Hillersjö

Kamień runiczny z Hillersjö ("U 29") – pokryty inskrypcją runiczną głaz znajdujący się na terenie prywatnej posesji w Hillersjö na wyspie Färingsö, położonej na jeziorze Melar w szwedzkiej prowincji Uppland. Inskrypcja datowana jest na ok. 1060-1100 rok.
Głaz ma wymiary 2,8×1,8 m. Na jego powierzchni wyryty został napis, który jest już dziś częściowo zatarty. Jest to najdłuższa inskrypcja runiczna na terenie Upplandu i jedna z najdłuższych inskrypcji w fuþarku młodszym. Jej treść głosi:
co znaczy:
Treść inskrypcji wpisany został w dwie wstęgi, zaś podpis wykonawcy napisu ("Þorbiorn skald rył runy") został dopisany z boku. Początkowy zwrot "raþ þu", będący wezwaniem do czytania, wpisano w oko węża. Inskrypcja z Hillersjö należy do jednych z najciekawszych inskrypcji runicznych, nie ma bowiem charakteru kommemoratywnego, lecz jest rodzajem potwierdzenia prawa do majątku, odziedziczonego przez wspomnianą Geirlaug po śmierci całej najbliższej rodziny.

</doc>
<doc id="3219560" url="https://pl.wikipedia.org/wiki?curid=3219560" title="Hogere Zeevaartschool Amsterdam">
Hogere Zeevaartschool Amsterdam

Hogere Zeevaartschool Amsterdam – holenderska uczelnia morska w Amsterdamie, szkoląca przyszłych oficerów morskich. 
Hogere Zeevaartschool Amsterdam od 1977 jest częścią Uniwersytetu Amsterdamskiego.

</doc>
<doc id="3219576" url="https://pl.wikipedia.org/wiki?curid=3219576" title="Stanisław Czaderski">
Stanisław Czaderski

Stanisław Czaderski (ur. 27 lipca 1926, zm. 9 sierpnia 2014 w Częstochowie − polski aktor, związany z teatrami m.in. Kaliszu, Grudziądzu, Olsztynie, Zielonej Górze, Wałbrzychu oraz Częstochowie (1953−1956 i 1974−1991).
Pochowany 12 sierpnia 2014 roku na cmentarzu ewangelickim w Częstochowie przy ul. św. Rocha .
Przypisy.
 

</doc>
<doc id="3219578" url="https://pl.wikipedia.org/wiki?curid=3219578" title="Plieningen (okręg administracyjny Stuttgartu)">
Plieningen (okręg administracyjny Stuttgartu)

Plieningen, Stuttgart-Plieningen – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 12 512 mieszkańców (31 grudnia 2011) i ma powierzchnię 13,07 km².

</doc>
<doc id="3219580" url="https://pl.wikipedia.org/wiki?curid=3219580" title="Mistrzostwa Europy w Lekkoatletyce 2014 – bieg na 400 m kobiet">
Mistrzostwa Europy w Lekkoatletyce 2014 – bieg na 400 m kobiet

Bieg na 400 metrów kobiet – jedna z konkurencji rozgrywanych podczas lekkoatletycznych mistrzostw Europy na Letzigrund Stadion w Zurychu.
Mistrzyni z 2012, Szwedka Moa Hjelmer nie broniła tytułu z powodu przerwy na macierzyństwo.

</doc>
<doc id="3219582" url="https://pl.wikipedia.org/wiki?curid=3219582" title="Plieningen">
Plieningen

Niemcy:
Osoby:
Inne:

</doc>
<doc id="3219583" url="https://pl.wikipedia.org/wiki?curid=3219583" title="Zamach w Londynie">
Zamach w Londynie



</doc>
<doc id="3219584" url="https://pl.wikipedia.org/wiki?curid=3219584" title="Arthur Forrest (rugbysta)">
Arthur Forrest (rugbysta)

Arthur Forrest (ur. 13 października 1859 w Dublinie, zm. 13 lipca 1936 w Wetherby) – irlandzki rugbysta, reprezentant kraju.
W latach 1880–1885 rozegrał osiem spotkań dla irlandzkiej reprezentacji, dwa z nich odbyły się w ramach Home Nations Championship. Czterokrotnie prowadził reprezentację kraju w roli kapitana, wygrywając jeden z tych pojedynków.

</doc>
<doc id="3219585" url="https://pl.wikipedia.org/wiki?curid=3219585" title="Stuttgart-Plieningen">
Stuttgart-Plieningen



</doc>
<doc id="3219586" url="https://pl.wikipedia.org/wiki?curid=3219586" title="Arthur Forrest">
Arthur Forrest



</doc>
<doc id="3219588" url="https://pl.wikipedia.org/wiki?curid=3219588" title="Wybory prezydenckie w Polsce w 1922 roku">
Wybory prezydenckie w Polsce w 1922 roku



</doc>
<doc id="3219590" url="https://pl.wikipedia.org/wiki?curid=3219590" title="Wybory prezydenckie w Polsce w 1926 roku">
Wybory prezydenckie w Polsce w 1926 roku



</doc>
<doc id="3219591" url="https://pl.wikipedia.org/wiki?curid=3219591" title="Wybory prezydenckie na Litwie w 1926 roku">
Wybory prezydenckie na Litwie w 1926 roku



</doc>
<doc id="3219592" url="https://pl.wikipedia.org/wiki?curid=3219592" title="Worobjowy Gory">
Worobjowy Gory



</doc>
<doc id="3219594" url="https://pl.wikipedia.org/wiki?curid=3219594" title="FPS 123N">
FPS 123N



</doc>
<doc id="3219595" url="https://pl.wikipedia.org/wiki?curid=3219595" title="FPS Puma">
FPS Puma



</doc>
<doc id="3219597" url="https://pl.wikipedia.org/wiki?curid=3219597" title="Wojna syjamsko-wietnamska">
Wojna syjamsko-wietnamska



</doc>
<doc id="3219598" url="https://pl.wikipedia.org/wiki?curid=3219598" title="FPS Z1">
FPS Z1



</doc>
<doc id="3219600" url="https://pl.wikipedia.org/wiki?curid=3219600" title="FPS Z2">
FPS Z2



</doc>
<doc id="3219602" url="https://pl.wikipedia.org/wiki?curid=3219602" title="Team control">
Team control

Team control ("drużynowa kontrola piłki") – w koszykówce według przepisów NBA, sytuacja w której drużyna posiada kontrolę nad piłką.
Uznaje się, że drużyna kontroluje piłkę, gdy zawodnik tej drużyny:
Uznaje się, że drużyna traci kontrolę nad piłką, gdy:

</doc>
<doc id="3219603" url="https://pl.wikipedia.org/wiki?curid=3219603" title="Wojna domowa w Bizancjum">
Wojna domowa w Bizancjum



</doc>
<doc id="3219605" url="https://pl.wikipedia.org/wiki?curid=3219605" title="Woden">
Woden



</doc>
<doc id="3219606" url="https://pl.wikipedia.org/wiki?curid=3219606" title="Wiłkokuk">
Wiłkokuk



</doc>
<doc id="3219607" url="https://pl.wikipedia.org/wiki?curid=3219607" title="Team possession">
Team possession

Team possession ("drużynowe posiadanie piłki") – w przepisach gry w koszykówkę NBA pojęcie to definiuje sytuacje, w których dana drużyna jest w posiadaniu piłki.
Uznaje się, że drużyna posiada piłkę, gdy zawodnik tej drużyny:
Uznaje się, że drużyna traci posiadanie piłki, gdy:
Drużyna, która jako pierwsza w meczu zdobyła posiadanie piłki, ma prawo do wprowadzenia piłki do gry z linii końcowej boiska po stronie przeciwnika na rozpoczęciu czwartej kwarty. Drugi zespół będzie mógł wprowadzić piłkę z autu z linii końcowej boiska po stronie swojego przeciwnika na początku drugiej i trzeciej kwarty.

</doc>
<doc id="3219608" url="https://pl.wikipedia.org/wiki?curid=3219608" title="Michał Dąbski">
Michał Dąbski



</doc>
<doc id="3219610" url="https://pl.wikipedia.org/wiki?curid=3219610" title="Stammheim (okręg administracyjny Stuttgartu)">
Stammheim (okręg administracyjny Stuttgartu)

Stammheim, Stuttgart-Stammheim – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 11 714 mieszkańców (31 grudnia 2011) i ma powierzchnię 4,34 km².

</doc>
<doc id="3219612" url="https://pl.wikipedia.org/wiki?curid=3219612" title="Stuttgart-Stammheim">
Stuttgart-Stammheim



</doc>
<doc id="3219615" url="https://pl.wikipedia.org/wiki?curid=3219615" title="Vaihingen (okręg administracyjny Stuttgartu)">
Vaihingen (okręg administracyjny Stuttgartu)

Vaihingen, Stuttgart-Vaihingen (hist. "Vaihingen auf den Fildern") – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 43 540 mieszkańców (31 grudnia 2011) i ma powierzchnię 20,89 km².

</doc>
<doc id="3219616" url="https://pl.wikipedia.org/wiki?curid=3219616" title="Willem van de Velde">
Willem van de Velde



</doc>
<doc id="3219617" url="https://pl.wikipedia.org/wiki?curid=3219617" title="Porpoise">
Porpoise



</doc>
<doc id="3219620" url="https://pl.wikipedia.org/wiki?curid=3219620" title="Stuttgart-Vaihingen">
Stuttgart-Vaihingen

Niemcy:
Zobacz też:

</doc>
<doc id="3219621" url="https://pl.wikipedia.org/wiki?curid=3219621" title="Vaihingen auf den Fildern">
Vaihingen auf den Fildern



</doc>
<doc id="3219622" url="https://pl.wikipedia.org/wiki?curid=3219622" title="Piotr Świdwa-Szamotulski">
Piotr Świdwa-Szamotulski



</doc>
<doc id="3219623" url="https://pl.wikipedia.org/wiki?curid=3219623" title="Albfilm">
Albfilm

Albfilm, czyli Albańskie Narodowe Centrum Kinematografii () – największy producent i dystrybutor filmowy w Albanii, z siedzibą w Tiranie. W latach 1947–2002 przedsiębiorstwo wyprodukowało ponad siedemset filmów (zarówno fabularnych, jak i dokumentalnych). W latach siedemdziesiątych i osiemdziesiątych XX wieku studio wypuszczało średnio 14 filmów rocznie.
Historia.
Przedsiębiorstwo to powstało w 1945 roku jako Agjencia Shqiptare e Filmave. W 1947 roku przekształciło się w Ndërmarrje Shtetërore Kinematografike Shqiptare. W tym czasie wszystkie kina zostały znacjonalizowane, więc przedsiębiorstwo to było odpowiedzialne za produkcję filmową oraz zarządzanie teatrami. W maju 1948 przedsiębiorstwo stworzyło swoje studio filmowe o nazwie Kinostudio Shqipëria e Re. Z jego inicjatywy w całej Albanii zbudowano wiele kin i teatrów. W 1992 roku zostało przekształcone na Albafilm-Tirana.
Z dekretem rządowym w 1996 roku powstało aktualne Qendra Kombëtare e Kinematografisë (Narodowe Centrum Kinematografii), znane też jako Albfilm, albo Albafilm.

</doc>
<doc id="3219624" url="https://pl.wikipedia.org/wiki?curid=3219624" title="Kinostudio Shqipëria e Re">
Kinostudio Shqipëria e Re



</doc>
<doc id="3219625" url="https://pl.wikipedia.org/wiki?curid=3219625" title="Wangen (okręg administracyjny Stuttgartu)">
Wangen (okręg administracyjny Stuttgartu)

Wangen, Stuttgart-Wangen – okręg administracyjny "(Stadtbezirk)" w Stuttgarcie, w kraju związkowym Badenia-Wirtembergia. Liczy 8 464 mieszkańców (31 grudnia 2011) i ma powierzchnię 3,43 km².

</doc>
<doc id="3219626" url="https://pl.wikipedia.org/wiki?curid=3219626" title="Stuttgart-Wangen">
Stuttgart-Wangen



</doc>
<doc id="3219627" url="https://pl.wikipedia.org/wiki?curid=3219627" title="Daniel Arenas">
Daniel Arenas

Daniel Arenas Consuegra (ur. 30 marca 1979 r. w Bucaramanga w Kolumbii) – kolumbijski aktor filmowy i telewizyjny.
Wystąpił w głównej roli jako Hans w telenoweli "Francisco matematyk" ("Francisco el Matemático"). W telenoweli "Królowie" ("Los Reyes") grał rolę Santiago Iriarte, która przyniosła mu nominację do nagrody India Catalina w kategorii najlepszy aktor.
Grał w spektaklach: "Jesus Christ Superstar" ("Jesucristo Superestrella", 2006), "Gaitan, człowiek, który kocha" ("Gaitan, el hombre a quien ame", 2009), "Herkules" ("Hercules", 2012) jako Herkules i "Que rico mambo" (2012).

</doc>
<doc id="3219628" url="https://pl.wikipedia.org/wiki?curid=3219628" title="Cimino">
Cimino

Osoby o nazwisku Cimino:
Inne:
Włoszech, w regionie Lacjum, w prowincji Viterbo

</doc>
<doc id="3219630" url="https://pl.wikipedia.org/wiki?curid=3219630" title="Albafilm">
Albafilm



</doc>
<doc id="3219631" url="https://pl.wikipedia.org/wiki?curid=3219631" title="4fun Kids">
4fun Kids

4Fun Kids – polska stacja nadająca muzykę dla dzieci, młodzieży i ich rodziców, należąca do grupy kapitałowej 4fun Media S.A.
Historia.
Stacja Mjuzik.tv rozpoczęła nadawanie 12 sierpnia 2014 o godz. 12:00 w sieciach kablowych i na platformach cyfrowych w miejscu nadawanego wcześniej kanału RBL.TV. Formalnie KRRiT zmieniła zapisy dotyczące zmiany nazwy w koncesji dla kanału RBL.TV, jednak stacja RBL.TV nie zakończyła nadawania, a projekt przeniesiono do Internetu.
Stacja Mjuzik.tv nadawała muzykę pop, głównie teledyski z lat 2000–2015. Na antenie stacji nadawano wyłącznie teledyski.
25 czerwca 2015 roku kanał zmienił nazwę na 4fun Hits, emituje najnowszą muzykę pop oraz muzykę z lat 80. i 90. XX w. i pierwszej dekady XXI w.
Stacja poza emisją satelitarną oraz w internecie dostępna jest w niektórych częściach kraju w naziemnej telewizji cyfrowej dzięki emisji w kilku lokalnych multipleksach DVB-T.
1 września 2016 stacja zmieniła oprawę programową oraz logo. Natomiast 4 października 2016 do dotychczasowej nazwy stacji dołączono słowo Gold. 6 listopada 2017 stacja zmieniła logo usunięto słowo Hits. 10 listopada 2017 stacja zmieniła ponownie oprawę programową i pasma. 21 października 2019 stacja zmieniła grafikę logo. Była to złota gwiazda w środku z napisem 4Fun Gold, lecz 30 października 2019 powrócono do starego. 1 września 2020 stacja zmieniła nazwę na 4fun Kids oraz zmienił się profil muzyczny stacji. Do 31 sierpnia 2020 prezentowano muzykę z lat 70. 80. i 90. XX w. i pierwszej dekady XXI wieku, obecnie są to piosenki dla dzieci i współczesne utwory.

</doc>
<doc id="3219634" url="https://pl.wikipedia.org/wiki?curid=3219634" title="Albafilm-Tirana">
Albafilm-Tirana



</doc>
<doc id="3219638" url="https://pl.wikipedia.org/wiki?curid=3219638" title="Kajakarstwo na Letnich Igrzyskach Olimpijskich 1952 - C-1 1000 m mężczyźni">
Kajakarstwo na Letnich Igrzyskach Olimpijskich 1952 - C-1 1000 m mężczyźni



</doc>
<doc id="3219640" url="https://pl.wikipedia.org/wiki?curid=3219640" title="Kajakarstwo na Letnich Igrzyskach Olimpijskich 1952 - C-1 10 000 m mężczyźni">
Kajakarstwo na Letnich Igrzyskach Olimpijskich 1952 - C-1 10 000 m mężczyźni



</doc>
<doc id="3219642" url="https://pl.wikipedia.org/wiki?curid=3219642" title="Kajakarstwo na Letnich Igrzyskach Olimpijskich 1952 - C-2 1000 m mężczyźni">
Kajakarstwo na Letnich Igrzyskach Olimpijskich 1952 - C-2 1000 m mężczyźni



</doc>
<doc id="3219644" url="https://pl.wikipedia.org/wiki?curid=3219644" title="Kajakarstwo na Letnich Igrzyskach Olimpijskich 1952 - C-2 10 000 m mężczyźni">
Kajakarstwo na Letnich Igrzyskach Olimpijskich 1952 - C-2 10 000 m mężczyźni



</doc>
<doc id="3219646" url="https://pl.wikipedia.org/wiki?curid=3219646" title="Kajakarstwo na Letnich Igrzyskach Olimpijskich 1952 - K-1 1000 m mężczyźni">
Kajakarstwo na Letnich Igrzyskach Olimpijskich 1952 - K-1 1000 m mężczyźni



</doc>
<doc id="3219648" url="https://pl.wikipedia.org/wiki?curid=3219648" title="Kajakarstwo na Letnich Igrzyskach Olimpijskich 1952 - K-1 10 000 m mężczyźni">
Kajakarstwo na Letnich Igrzyskach Olimpijskich 1952 - K-1 10 000 m mężczyźni



</doc>
<doc id="3219650" url="https://pl.wikipedia.org/wiki?curid=3219650" title="Kajakarstwo na Letnich Igrzyskach Olimpijskich 1952 - K-2 1000 m mężczyźni">
Kajakarstwo na Letnich Igrzyskach Olimpijskich 1952 - K-2 1000 m mężczyźni



</doc>
<doc id="3219652" url="https://pl.wikipedia.org/wiki?curid=3219652" title="Kajakarstwo na Letnich Igrzyskach Olimpijskich 1952 - K-2 10 000 m mężczyźni">
Kajakarstwo na Letnich Igrzyskach Olimpijskich 1952 - K-2 10 000 m mężczyźni



</doc>
<doc id="3219654" url="https://pl.wikipedia.org/wiki?curid=3219654" title="Kajakarstwo na Letnich Igrzyskach Olimpijskich 1952 - K-1 500 m kobiety">
Kajakarstwo na Letnich Igrzyskach Olimpijskich 1952 - K-1 500 m kobiety



</doc>
<doc id="3219657" url="https://pl.wikipedia.org/wiki?curid=3219657" title="Hunslet Engine Company">
Hunslet Engine Company

Hunslet Engine Company – brytyjskie przedsiębiorstwo z siedzibą w Leeds zajmujące się produkcją lokomotyw przetokowych. Działa od 1864 roku, a obecnie jest częścią koncernu LH Group.
Historia.
Wiek XIX.
Przedsiębiorstwo zostało założone w 1864 roku przez inżyniera Johna Towlertona Leathera przy ulicy Jack Lane w Leeds, na terenach należących wcześniej do Railway Foundry. Na stanowisko kierownika robót Leather zatrudnił Jamesa Campbella, syna Alexandra Campbella i menedżera Railway Foundry. W latach 1865-70 zakłady produkowały średnio 10 lokomotyw rocznie; dopiero w 1871 roku liczba ta wzrosła do 17, by przez następne 30 lat osiągnąć pułap 34.
Pierwszą konstrukcją, która zjechała z linii produkcyjnej był „Linden”, normalnotorowy parowóz o układzie osi „C”, wyposażony w zbiornik siodlasty. Linden trafił do firmy Brassey and Ballard zajmującej się inżynierią lądową. Wśród pierwszych klientów Hunsleta znajdowały się głównie firmy inżynieryjne oraz kopalnie węgla, co przełożyło się na asortyment – podstawowym produktem schodzącym z taśm były proste lokomotywy przetokowe oraz przemysłowe.
W 1870 roku Hunslet zbudował pierwszy parowóz wąskotorowy (rozstaw 578 mm) ochrzczony „Dinorwic” o układzie osi „B” przeznaczony dla kamieniołomów Dinorwic Slate Quarry w Llanberis. Przemianowany później na „Charliego” parowóz był pierwszym z kolejnych 20 skonstruowanych na potrzeby powyższej firmy i przyczynił się do ustalenia pozycji Hunsleta jako głównego producenta maszyn do pracy w kamieniołomach. Zakłady Dinorwic Slate Quarry połączone były z Port Dinorwic szynami o rozstawie 1219 mm – Hunslet wyprodukował trzy tendrzaki o układzie osi „C” – „Dinorwica”, „Padarna” i „Velinheliego” – które pracowały na tej linii. Bazując na pierwotnym modelu w latach 1882-83 Hunslet wyprodukował 3 lokomotywy wąskotorowe przeznaczone do pracy na kolei Penrhyn Quarry Railway łączącej Bethesdę i Port Penrhyn w północnej Walii. Dwie z nich – „Blanche” i „Linda” – nadal funkcjonują, podczas gdy trzecia – „Charles” – trafiła do muzeum.
W 1871 roku James Campbell odkupił zakłady za cenę 25 tysięcy funtów (wpłaconych w 5 ratach w ciągu kolejnych 2 lat), które odtąd przez wiele lat znajdowały się w posiadaniu rodziny Campbellów.
Pierwszą lokomotywą zbudowaną na eksport był tendrzak „No. 10” o układzie osi „B”, który przez Hull i Rotterdam trafił na Jawę. Duża liczba parowozów o małym rozstawie osi (w układzie „C”) trafiła do Manchester Ship Canal Company obsługującej transport w obrębie Kanału Manchesterskiego.
Wiek XX.
Do 1902 roku Hunslet dostarczał lokomotywy do ponad 30 krajów na całym świecie. W Irlandii sprzedawał parowozy dla nowo otwartych kolei wąskotorowych, zaś w 1897 skonstruował trzy maszyny na potrzeby Listowel &amp; Ballybunion Railway, kolei jednoszynowej systemu Lartigue'a .
W 1902 roku firma przeszła reorganizację stając się prywatną spółką kapitałową, choć zarząd nadal znajdował się w rękach Jamesa Campbella i jego czterech synów. Po jego śmierci w 1905 roku dyrektorami zostali Alexander i Robert Campbellowie. W tymże roku przedsiębiorstwo rozpoczęło budowę serii lokomotyw o układzie osi „1'C1” przeznaczonych dla Sierra Leone Government Railway jak również wąskotorowej lokomotywy „Russell” (rozstaw 597 mm) dla Portmadoc, Beddgelert and South Snowdon Railway.
W 1909 roku z taśm produkcyjnych zeszła tysięczna lokomotywa.
W wyniku rodzinnego zatargu z firmy odeszli Will oraz Gordon, zaś poważny wypadek zmusił Roberta do wycofania się z pracy na stanowisku kierownika robót. Na jego miejsce w 1912 roku przyszedł Edgar Alcock, wcześniej asystent kierownika robót w Beyer, Peacock and Company. W tym czasie zamorscy klienci Hunsleta zaczęli składać zamówienia na daleko większe i potężniejsze maszyny niż te produkowane dotychczas. Jednakże wybuch I wojny światowej przyniósł kres zamówieniom, zaś Hunslet – jak inne przedsiębiorstwa z branży – przestawił się na produkcję wojenną.
Warunki ekonomiczne po wojnie były bardzo ciężkie wszakże Hunslet zdołał przyciągnąć zagranicznych klientów, a dodatkowo otrzymał zamówienie na produkcję 90 sztuk fowlerów 3F 3F 0-6-0T dla London, Midland and Scottish Railway. W latach 30. przedsiębiorstwo wyprodukowało jedne z największych lokomotyw w swej historii (w układzie „D”) do pracy na promach kolejowych w Chinach. Modele wzorowane na tym samym projekcie trafiły również do Indii. Wielki kryzys przyniósł bankructwo wielu firmom w Wielkiej Brytanii – Hunslet wykupił w tym czasie wielu z upadających przedstawicieli branży (m.in. Kerr, Stuart and Company, Avonside Engine Company czy Manning Wardle).
W trakcie II wojny światowej Hunslet ponownie zajął się produkcją amunicji, a prócz tego zaprojektował na potrzeby Departamentu Wojny tendrzak, który szybko stał się podstawową lokomotywą przetokową na torach Wielkiej Brytanii.
Po wojnie zakłady Hunslet kontynuowały produkcję lokomotyw parowych jednocześnie wypuszczając na rynek lokomotywy dieslowskie. W 1972 roku zakupiły firmę Andrew Barclay Sons &amp; Co., przemianowając ją na Hunslet-Barclay. W 1995 roku zamknięto dotychczasową siedzibę zakładów na Jack Lane, a Hunslet stał się częścią LH Group. 
Ostateczna liczba wyprodukowanych lokomotyw parowych wyniosła 2236 sztuk.

</doc>
<doc id="3219658" url="https://pl.wikipedia.org/wiki?curid=3219658" title="Szermierka na Letnich Igrzyskach Olimpijskich 1952 - floret indywidualnie mężczyzn">
Szermierka na Letnich Igrzyskach Olimpijskich 1952 - floret indywidualnie mężczyzn



</doc>
<doc id="3219660" url="https://pl.wikipedia.org/wiki?curid=3219660" title="Szermierka na Letnich Igrzyskach Olimpijskich 1952 - floret drużynowo mężczyzn">
Szermierka na Letnich Igrzyskach Olimpijskich 1952 - floret drużynowo mężczyzn



</doc>
<doc id="3219663" url="https://pl.wikipedia.org/wiki?curid=3219663" title="Szermierka na Letnich Igrzyskach Olimpijskich 1952 - szabla drużynowo mężczyzn">
Szermierka na Letnich Igrzyskach Olimpijskich 1952 - szabla drużynowo mężczyzn



</doc>
<doc id="3219669" url="https://pl.wikipedia.org/wiki?curid=3219669" title="Elisabethfehnkanal">
Elisabethfehnkanal

Elisabethfehnkanal (EFK) – kanał śródlądowy w północnych Niemczech, w kraju związkowym Dolna Saksonia, w pobliżu granicy z Holandią o długości prawie 15km.
Kanał powstał w wyniku przebudowy kanału Hunte-Ems-Kanal, powstałego w latach 1855–1893. Po wybudowaniu w 1935 roku Kanału Nadbrzeżnego, odcinek zachodni od Kampe do Osterhausen nazwany został Elisabethfehnkanal.
Dla regulacji poziomu wody wybudowano cztery śluzy, które obsługiwane są ręcznie: Reekenfeld, Brandreken, Elisabethfehn i Osterhausen. Kanał wykorzystywany jest do celów rekreacyjnych. Dostępny jest dla jednostek, które nie przekraczają 20m długości, 4,5 m szerokości i 90 cm zanurzenia.
Nad kanałem przerzuconych jest 7 mostów zwodzonych.

</doc>
<doc id="3219671" url="https://pl.wikipedia.org/wiki?curid=3219671" title="Katalońskie igrzyska kwietne">
Katalońskie igrzyska kwietne

Katalońskie igrzyska kwietne (we współczesnym katalońskim "Jocs florals", w starokatalońskim "Jochs florals") – zawody poetyckie w języku katalońskim, znane także jako Igrzyska Wiedzy Radosnej ("Jocs de la Gaia Ciència"). Powstały na wzór konkursów poetyckich urządzanych od roku 1323 przez Akademię Igrzysk Kwietnych w Tuluzie.
Igrzyska kwietne w Katalonii.
Pierwsze igrzyska kwietne odbyły się w Barcelonie w roku 1393 z woli króla Aragonii Jana I Myśliwego i ponawiano je aż do końca XV wieku. Powrócono do tej tradycji w maju roku 1859 z inicjatywy Antoniego de Bofarull i Víctora Balaguera. Hasło konkursu "Patria, Fides, Amor" („Ojczyzna, Wiara, Miłość”) nawiązywało do trzech nagród: Złotej Róży (za najlepszy wiersz patriotyczny), Złotego i Srebrnego Fiołka (za najlepszy wiersz religijny) oraz Polnego Kwiatu (za najlepszy wiersz miłosny). Poeta, który zdobył wszystkie trzy nagrody, zdobywał zarazem tytuł Mistrza Wiedzy Radosnej ("mestre en gai saber"). Igrzyska te odegrały istotną rolę w okresie La Renaixença, katalońskiego odrodzenia literackiego i narodowego. Kres położyła im hiszpańska wojna domowa i dyktatura Franco. W Barcelonie ostatnie igrzyska kwietne odbyły się w roku 1936. W latach 1941-1977 igrzyska odbywały się poza granicami Hiszpanii, a od 1978 ponownie są organizowane w stolicy Katalonii.
Igrzyska kwietne w Walencji.
W XIX wieku w Walencji konkursy poetyckie pod nazwą Igrzyska Kwietne Miasta i Królestwa Walencji ("Jocs Florals de la Ciutat i Regne de València") organizowało stowarzyszenie literackie Lo Rat Penat. Na ogół przyznawano 17 nagród regulaminowych oraz dodatkowe wyróżnienia. 
Pośród laureatów katalońskich igrzysk kwietnych znaleźli się Jacint Verdaguer, Àngel Guimerà, Narcís Oller i Teodor Llorente.

</doc>
<doc id="3219673" url="https://pl.wikipedia.org/wiki?curid=3219673" title="Struktury halokinetyczne">
Struktury halokinetyczne

Struktury halokinetyczne – ogólna nazwa form tektonicznych powstałych w procesach tektoniki solnej, związanych z występowaniem soli kamiennej.

</doc>
<doc id="3219677" url="https://pl.wikipedia.org/wiki?curid=3219677" title="Psychiatria dzieci i młodzieży">
Psychiatria dzieci i młodzieży

Psychiatria dzieci i młodzieży – odrębna specjalizacja lekarska zajmująca się diagnozowaniem i leczeniem chorób psychicznych (patrz ICD-10) występujących u dzieci i młodzieży. W Europie wyrosła z neurologii i neuropsychiatrii, początkowo cechowało ją myślenie biologiczne. W USA jej początek datuje się na lata 50. i upatruje w pracy prawników, pedagogów, psychologów, którzy w trudnym czasie przemian społeczno-politycznych zaczęli zauważać szczególne problemy dzieci i młodzieży.
Sytuacja w Polsce.
W roku 2012 Polsce było 990 łóżek psychiatrycznych dla dzieci i młodzieży, z tego 615 w szpitalach psychiatrycznych i 375 w oddziałach psychiatrycznych w szpitalach ogólnych, przy relatywnie słabym rozwoju służb środowiskowych, najbardziej skutecznych w opiece nad dziećmi i młodzieżą. W roku 2012 funkcjonowało 175 Poradni Zdrowia Psychicznego dla dzieci i młodzieży i tylko około 30 oddziałów dziennych. W Polsce konsultantem krajowym psychiatrii dzieci i młodzieży od 1 marca 2017 jest dr hab. n. med Barbara Remberk.
Odpowiedzią na trudną sytuację systemu psychiatrii dziecięcej w Polsce ma być przygotowywana przez ministerstwo zdrowia reforma, której celem jest stworzenie systemu opartego na trzech poziomach pomocy: opiece środowiskowej opieki psychologicznej i psychoterapeutycznej, centrach zdrowia psychicznego oraz na ośrodkach wysokospecjalistycznej całodobowej opieki.

</doc>
<doc id="3219678" url="https://pl.wikipedia.org/wiki?curid=3219678" title="Live... Gathered in Their Masses">
Live... Gathered in Their Masses

Live... Gathered in Their Masses – album koncertowy zespołu Black Sabbath. Materiał został zarejestrowany podczas występów grupy w ramach trasy promującej album "13" w Melbourne w Australii 29 kwietnia i 1 maja 2013 roku. Wydany w formacie CD, DVD, oraz Blu-ray. Wydawnictwo ukazało się także w specjalnej edycji Deluxe.
Zamieszczony w tytule wers "...Gathered in Their Masses" pochodzi z utworu "War Pigs".
Nagrania w Polsce uzyskały status złotej płyty DVD.
Lista utworów.
DVD/Blu-ray
CD
Deluxe Box Set Bonus DVD/Blu-ray"

</doc>
<doc id="3219681" url="https://pl.wikipedia.org/wiki?curid=3219681" title="Sewastianos Rosolatos">
Sewastianos Rosolatos

Sewastianos Rosolatos ur. (19 czerwca 1944 w Ermupoli) – grecki duchowny rzymskokatolicki, arcybiskup Aten oraz administrator apostolski Rodosu w latach 2014-2021.
Życiorys.
Święcenia kapłańskie otrzymał 21 lipca 1968 i został inkardynowany do diecezji siroskiej. Był m.in. rektorem sanktuarium diecezjalnego, dyrektorem czasopisma katolickiego oraz kanclerzem kurii siroskiej.
12 sierpnia 2014 papież Franciszek mianował go ordynariuszem archidiecezji Aten. Jednocześnie został administratorem apostolskim wakującej archidiecezji Rodosu. Sakry udzielił mu 25 października 2014 jego poprzednik - arcybiskup Nikolaos Foskolos. 14 lipca 2021 papież Franciszek przyjął jego rezygnację z pełnionej funkcji ze względu na wiek.

</doc>
<doc id="3219699" url="https://pl.wikipedia.org/wiki?curid=3219699" title="Brama garażowa">
Brama garażowa

Brama garażowa – drzwi prowadzące do garażu, które otwiera się ręcznie lub za pomocą silnika elektrycznego. Z reguły bramy garażowe są często na tyle duże, aby pomieścić samochody i inne pojazdy. Małe bramy garażowe mogą być wykonane w jednym panelu, natomiast większe drzwi są zazwyczaj wykonane z kilku łączonych paneli, które przesuwają się po torach wzdłuż sufitu garażu albo zwijają się w rolkę nad bramą. Mechanizmy wykonawcze mają za zadanie zrównoważyć ciężar drzwi i zmniejszyć nakład pracy ludzi lub silnika niezbędny do działania (otwierania i zamykania) drzwi. Drzwi są wykonane z drewna, metalu lub z włókna szklanego, mogą być dodatkowo izolowane, aby zapobiec utracie ciepła.
Drzwi garażowe składające się z pojedynczego panelu.
Pojedyncze drzwi płytowe są wykonane z jednego monolitycznego panelu. Z pozycji zamkniętej drzwi pojedyncze podnoszą się do góry do pozycji równoległej z sufitem pozostawiając wejście do garażu w pełni otwarte. Wadą monolitycznych drzwi panelowych jest to, że podczas otwierania bramy łuk drzwi wystaje na zewnątrz garażu. Oznacza to, że pojazd musi się zatrzymać i zaparkować kilka metrów przed drzwiami, aby uniknąć uderzenia przez bramę podczas jej otwierania.
Bramy segmentowe.
Bramy segmentowe są zwykle zbudowane z trzech do ośmiu paneli przesuwanych w górę nad głową. Bramy segmentowe zajmują dokładnie tyle samo wewnętrznej przestrzeni garażowej co bramy składające się pojedynczego panelu. Bramy segmentowe można stosować w wielu różnorodnych sytuacjach montażowych, bez względu na to, jaki kształt posiada otwór do garażu. Bramy segmentowe posiadają dwie wyraźne zalety w stosunku do wersji z pojedynczym panelem:
Bramy mogą być wykonane z wielu materiałów ale stal, aluminium, drewno, miedź, szkło oraz winyl (polietylen) są najbardziej popularnymi materiałami.
Bramy rolowane.
Bramy rolowane są najczęściej wykonane ze stali falistej. Ewoluowały one od okien oraz pokrycia do drzwi. Inne materiały mogą być wykorzystane (np; przezroczyste włókno szklane karbowane), tam gdzie nie jest wymagana silna odporność na uderzenia. Pomarszczony wygląd nadaje bramom odpowiedniej ochrony przed uderzeniami. Typowa brama rolowana ma zainstalowaną sprężynę wewnątrz mechanizmu zwijania. Sprężyna zmniejsza wysiłek potrzebny do otwarcia drzwi. Większe bramy rolowane montowane w celach komercyjnych posiadają napędy łańcuchowe lub dodatkowy silnik odpowiedzialny za podnoszenie i opuszczanie drzwi. Drzwi rolowane nie mogą być skutecznie izolowane.
Utrzymanie.
Konserwacja bramy garażowej jest opisana w instrukcji producenta i składa się z okresowych kontroli poprawności działania, najważniejszych części i smarowania.
Błędy podczas budowania bram.
Do popularnych błędów należą:
Bezpieczeństwo.
Bramy garażowe mogą spowodować obrażenia i szkody materialne (w tym kosztowne uszkodzenie samych drzwi) na kilka różnych sposobów. Najczęstsze przyczyny wypadków związanych z bramami garażowymi to m.in. spadające drzwi, nieprawidłowo dostosowane ustawienia siły otwierania, próby naprawiania bramy własnoręcznie bez odpowiedniej wiedzy i narzędzi oraz niekontrolowane uwolnienie napięcia sprężyny.
Brama garażowa, która ma złamaną lub źle ustawioną siłę sprężyny może spaść. Spadająca brama gwałtownie nabiera prędkości i może wyrządzić wiele poważnych obrażeń lub nawet śmierć. Dzieci nigdy nie powinny być pozostawione bez opieki w pobliżu otwierających lub zamykających się bram.
Wszystkie nowoczesne bramy są wyposażone w odpowiednie "silniki detekcji", które sprawiają, że drzwi po napotkaniu zbyt dużego oporu podczas zamykania lub otwierania powracają do poprzedniej pozycji.

</doc>
<doc id="3219717" url="https://pl.wikipedia.org/wiki?curid=3219717" title="Boks na Letnich Igrzyskach Olimpijskich 1952 - waga ciężka">
Boks na Letnich Igrzyskach Olimpijskich 1952 - waga ciężka



</doc>
<doc id="3219719" url="https://pl.wikipedia.org/wiki?curid=3219719" title="Boks na Letnich Igrzyskach Olimpijskich 1952 - waga półciężka">
Boks na Letnich Igrzyskach Olimpijskich 1952 - waga półciężka



</doc>
<doc id="3219721" url="https://pl.wikipedia.org/wiki?curid=3219721" title="Boks na Letnich Igrzyskach Olimpijskich 1952 - waga średnia">
Boks na Letnich Igrzyskach Olimpijskich 1952 - waga średnia



</doc>
<doc id="3219723" url="https://pl.wikipedia.org/wiki?curid=3219723" title="Boks na Letnich Igrzyskach Olimpijskich 1952 - waga lekkośrednia">
Boks na Letnich Igrzyskach Olimpijskich 1952 - waga lekkośrednia



</doc>
<doc id="3219725" url="https://pl.wikipedia.org/wiki?curid=3219725" title="Boks na Letnich Igrzyskach Olimpijskich 1952 - waga półśrednia">
Boks na Letnich Igrzyskach Olimpijskich 1952 - waga półśrednia



</doc>
<doc id="3219727" url="https://pl.wikipedia.org/wiki?curid=3219727" title="Boks na Letnich Igrzyskach Olimpijskich 1952 - waga lekkopółśrednia">
Boks na Letnich Igrzyskach Olimpijskich 1952 - waga lekkopółśrednia



</doc>
<doc id="3219729" url="https://pl.wikipedia.org/wiki?curid=3219729" title="Boks na Letnich Igrzyskach Olimpijskich 1952 - waga lekka">
Boks na Letnich Igrzyskach Olimpijskich 1952 - waga lekka



</doc>
<doc id="3219731" url="https://pl.wikipedia.org/wiki?curid=3219731" title="Boks na Letnich Igrzyskach Olimpijskich 1952 - waga piórkowa">
Boks na Letnich Igrzyskach Olimpijskich 1952 - waga piórkowa



</doc>
<doc id="3219733" url="https://pl.wikipedia.org/wiki?curid=3219733" title="Boks na Letnich Igrzyskach Olimpijskich 1952 - waga kogucia">
Boks na Letnich Igrzyskach Olimpijskich 1952 - waga kogucia



</doc>
<doc id="3219735" url="https://pl.wikipedia.org/wiki?curid=3219735" title="Boks na Letnich Igrzyskach Olimpijskich 1952 - waga musza">
Boks na Letnich Igrzyskach Olimpijskich 1952 - waga musza



</doc>
<doc id="3219738" url="https://pl.wikipedia.org/wiki?curid=3219738" title="Parafia Najświętszej Maryi Panny Matki Miłosierdzia w Jastrzębiu">
Parafia Najświętszej Maryi Panny Matki Miłosierdzia w Jastrzębiu

Parafia Najświętszej Maryi Panny Matki Miłosierdzia w Jastrzębiu – parafia rzymskokatolicka w Jastrzębiu. Należy do dekanatu Poraj archidiecezji częstochowskiej. Została utworzona 19 stycznia 1985 roku, poprzez wydzielenie z parafii Najświętszego Serca Pana Jezusa w Poraju oraz parafii św. Michała Archanioła w Kamienicy Polskiej. Parafię prowadzą księża diecezjalni.
Historia.
13 sierpnia 1982 roku utworzono w Jastrzębiu wikariat terenowy, którego duszpasterzem, a następnie pierwszym proboszczem został ks. Idzi Stacherczak. Wkrótce udało mu się nabyć odpowiednią działkę i przystąpić do budowy kościoła wraz z zapleczem mieszkalno-duszpasterskim według projektu architekta Zygmunta Fagasa. Świątynię tę poświęcił rytem zwykłym 28 listopada 1984 roku biskup Miłosław Kołodziejczyk, a uroczystym (konsekrował) 10 listopada 1991 roku biskup Stanisław Nowak. Parafia została erygowana 1 lutego 1985 roku przez tegoż biskupa.

</doc>
<doc id="3219740" url="https://pl.wikipedia.org/wiki?curid=3219740" title="Kościół Wniebowzięcia Najświętszej Maryi Panny w Łebie">
Kościół Wniebowzięcia Najświętszej Maryi Panny w Łebie

Kościół Wniebowzięcia Najświętszej Maryi Panny w Łebie – rzymskokatolicki kościół parafialny znajdujący się w Łebie, w województwie pomorskim. Należy do dekanatu Łeba diecezji pelplińskiej. Jest jedynym rejestrowanym zabytkiem miasta.
Historia.
Świątynię zaczęto budować w 1683 roku po spaleniu od uderzenia pioruna w 1682 roku poprzedniego kościoła. Pierwotnie budowla należała do protestantów. Wieża kościelna została wybudowana w 1685 roku. Zostały w niej zamontowane dwa dzwony z Gdańska. W dniu 3 marca 1761 roku wieża runęła. Nowa wieża została ukończona w 1763 roku. W 1791 roku w świątyni zostały zamontowane organy, podarowane przez łebianina, które były używane przez 40 lat. W 1833 roku kupiec z Bordeaux, który pochodził z Łeby, sprowadził nowy instrument. Z czasem stan techniczny świątyni uległ pogorszeniu. Gruntownie wyremontowano ją w 1860 roku, jednocześnie usunięte zostały elementy starszego wyposażenia. W tym samym roku kościół otrzymał trzy nowe dzwony. W 1912 roku przeprowadzono kolejny remont budowli. Świątynia otrzymała wtedy trzecie w swej historii organy. W 1933 roku obchodzono 250-letnią rocznicę rozpoczęcia budowy kościoła. Po zakończeniu II wojny światowej, w maju 1946 roku władze państwowe przekazały świątynię katolikom. W dniu 11 maja 1946 roku powstała parafia pod wezwaniem Wniebowzięcia Najświętszej Maryi Panny prowadzona do dnia dzisiejszego przez ojców oblatów. Kościół został poświęcony w dniu 19 maja 1946 roku.

</doc>
<doc id="3219745" url="https://pl.wikipedia.org/wiki?curid=3219745" title="Biologia rozwoju">
Biologia rozwoju

Biologia rozwoju – dział biologii, zajmujący się przede wszystkim rozwojem osobniczym, czyli ontogenetycznym (gr. "óntos" – byt, będące, istniejące, "génesis") organizmów żywych, od chwili powstania w wyniku rozmnażania do śmierci, przy czym pojęcie „rozwój” oznacza zachodzące w ciągu życia zmiany morfologiczne (powstanie nowych tkanek i organów) i czynnościowe. Przedmiotem badań są m.in. procesy oogenezy, zapłodnienia, bruzdkowania, embriogenezy (np. embriogenezy roślin), wzrostu.

</doc>
<doc id="3219754" url="https://pl.wikipedia.org/wiki?curid=3219754" title="David Chocarro">
David Chocarro

David Chocarro (ur. 5 kwietnia 1980 roku w Buenos Aires) – argentyński aktor filmowy i telewizyjny, model i prezenter telewizyjny.
Życiorys.
Brał udział w kampaniach reklamowych: Gatorade, Panasonic, Clean &amp; Clear, Bacardi, Gillette, Coca Cola i Verizon. Był gospodarzem programu "Spa Men" poświęconemu pielęgnacji i męskiej estetyce, nadawanym z wielkim sukcesem w Ameryce Łacińskiej, Stanach Zjednoczonych i Europie, za pośrednictwem Utilísima TV.
W telenoweli kanału Telemundo "Ktoś Cię obserwuje" ("Alguien te mira", 2010) grał Benjamina Morandé, męża Tatiany Wood (Geraldine Bazan), wspólnika Juliána (Rafael Amaya) i Piedad (Danna García), kochanka Camili (Ximena Duque).

</doc>
<doc id="3219774" url="https://pl.wikipedia.org/wiki?curid=3219774" title="Mistrzostwa Europy w Lekkoatletyce 2014 – bieg na 1500 m kobiet">
Mistrzostwa Europy w Lekkoatletyce 2014 – bieg na 1500 m kobiet

Bieg na 1500 metrów kobiet – jedna z konkurencji rozegranych podczas lekkoatletycznych mistrzostw Europy na Letzigrund Stadion w Zurychu.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskie lekkoatletki przed rozpoczęciem mistrzostw.

</doc>
<doc id="3219775" url="https://pl.wikipedia.org/wiki?curid=3219775" title="Parafia Chrystusa Króla i Najświętszej Maryi Panny Królowej w Łubnie-Opace">
Parafia Chrystusa Króla i Najświętszej Maryi Panny Królowej w Łubnie-Opace

Parafia Chrystusa Króla i Najświętszej Maryi Panny Królowej w Łubnie-Opace − parafia rzymskokatolicka z siedzibą w Łubnie-Opace, znajdująca się w archidiecezji przemyskiej, w dekanacie Krosno III.
Bibliografia.
 

</doc>
<doc id="3219785" url="https://pl.wikipedia.org/wiki?curid=3219785" title="Hunter Field Target">
Hunter Field Target

Hunter Field Target (HFT) – sportowa konkurencja strzelecka będąca odmianą "Field Target". Głównym zamysłem HFT jest wprowadzenie zasad bardziej zbliżonych do tych, które spotyka się podczas polowań, dlatego jedną z głównych różnic względem "Field Targe"t, jest możliwość przyjęcia przez zawodnika dowolnej postawy strzeleckiej, z wyjątkiem "siedzącej" (zazwyczaj określanej mianem "dowolnej" w FT) oraz możliwość skorzystania z wszelkich udogodnień terenowych, jakie znajdują się w zasięgu wyznaczonego stanowiska strzeleckiego.
Podobnie jak w "Field Target", zawodnik nie może używać dodatkowych urządzeń do określania odległości. Nie może też używać do tego celu regulacji nastaw celownika optycznego. Zmiana jakichkolwiek jego nastaw w trakcie zawodów jest niedozwolona, ale przed oddaniem pierwszego strzału można dokonać korekty ustawień celownika, które będą musiały pozostać już niezmienione przez całe zawody. Dlatego w HFT stosuje się celowniki o stosunkowo niskiej krotności powiększenia – zwykle 8-10 razy. Celami, podobnie jak w konkurencji "Field Target", są metalowe figurki, ale ze strefami trafienia od 15 do 40 mm.
Trafienie celu przy takim ograniczeniu możliwości technicznych sprzętu jest dużo trudniejsze, dlatego cele ustawia się na skróconym dystansie – od 7 do 42 metrów. Ponadto obowiązuje inny system punktowania. Za trafienie celu skutkujące przewróceniem sylwetki figurki zawodnik otrzymuje 2 punkty, za trafienie w sylwetkę, ale bez jej przewrócenia 1 punkt, a całkowite chybienie celu to 0 punktów. Podobnie jak w FT, zawodnik może oddać tylko jeden strzał do celu. W HFT obowiązują ograniczenia czasowe (2 minuty na stanowisku z jednym celem), ale standardowo czas nie jest mierzony, choć sędzia może go sprawdzić w określonym regulaminem przypadku.
Sprzęt i zawody.
W konkurencji Hunter Field Target można używać dowolnej wiatrówki (najczęściej w kalibrze 4,5 mm (.177)) mieszczącej się w limitach ustalonych przez Ustawę o Broni i Amunicji (do 17J). Dla potrzeb polskich zawodów FT/HFT przyjęto angielski limit, czyli 16,3J. Typowy sprzęt używany przez zawodników składa się z karabinka pneumatycznego, potocznie zwanego wiatrówką oraz lunety celowniczej.
W trakcie zawodów rywalizacja odbywa się w kilku kategoriach w zależności od właściwości używanego sprzętu. Obecnie w Polsce rywalizacja odbywa się głównie w dwóch podkategoriach:
Większość zawodów w Polsce jest rozgrywana według przepisów opracowanych przez PFTA, a opartych o przepisy brytyjskiej UKAHFT, które zostały uznane przez środowisko pneumatycznego strzelectwa terenowego za przepisy międzynarodowe.
Sukcesy.
Polacy należą do ścisłej czołówki zawodników uprawiających "Hunter Field Target", co roku przywożąc indywidualne oraz drużynowe medale z Mistrzostw Świata oraz Mistrzostw Europy w tej konkurencji.
Największe sukcesy indywidualnie:
Największe sukcesy drużynowe:
Listę pozostałych sukcesów międzynarodowych polskich zawodników można znaleźć na stronie Strzelcy.info.

</doc>
<doc id="3219791" url="https://pl.wikipedia.org/wiki?curid=3219791" title="ATF Bank Biszkek">
ATF Bank Biszkek

ATF Bank Biszkek - kirgiski klub futsalowy z siedzibą w Biszkeku, obecnie występuje w najwyższej klasie rozgrywkowej w Kirgistanie. ATF Bank Biszkek dwa razy wywalczył tytuł Mistrza Kirgistanu - w sezonach 2006/2007 i 2007/2008 . Zawodnikiem tej drużyny był znany z występów w polskich klubach Michaił Sundiejew.

</doc>
<doc id="3219795" url="https://pl.wikipedia.org/wiki?curid=3219795" title="Spinnin’ Records">
Spinnin’ Records

Spinnin’ Records – wytwórnia płytowa powstała w 1999 roku w Holandii. Siedziba wytwórni znajduje się w Hilversum w Holandii. Jej założycielami są Eelko van Kooten i Roger de Graaf
Artyści.
Źródło

</doc>
<doc id="3219803" url="https://pl.wikipedia.org/wiki?curid=3219803" title="Parafia św. Szymona i św. Judy Tadeusza w Łubienku">
Parafia św. Szymona i św. Judy Tadeusza w Łubienku

Parafia św. Szymona i św. Judy Tadeusza w Łubienku − parafia rzymskokatolicka, znajdująca się w archidiecezji przemyskiej, w dekanacie Krosno III. 
Bibliografia.
 

</doc>
<doc id="3219806" url="https://pl.wikipedia.org/wiki?curid=3219806" title="Parafia Świętego Stanisława Biskupa w Cisnej">
Parafia Świętego Stanisława Biskupa w Cisnej



</doc>
<doc id="3219809" url="https://pl.wikipedia.org/wiki?curid=3219809" title="Łowiecpolski">
Łowiecpolski



</doc>
<doc id="3219823" url="https://pl.wikipedia.org/wiki?curid=3219823" title="Mistrzostwa Europy w Lekkoatletyce 2014 – skok o tyczce kobiet">
Mistrzostwa Europy w Lekkoatletyce 2014 – skok o tyczce kobiet

Skok o tyczce kobiet – jedna z konkurencji technicznych rozgrywanych podczas lekkoatletycznych mistrzostw Europy na Letzigrund Stadium w Zurychu.
Tytułu mistrzowskiego z 2012 roku nie obroniła Czeszka Jiřina Ptáčníková.
Rekordy.
Tabela prezentuje rekord świata, rekord mistrzostw Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskie lekkoatletki przed rozpoczęciem mistrzostw.

</doc>
<doc id="3219836" url="https://pl.wikipedia.org/wiki?curid=3219836" title="Letzigrund Stadium">
Letzigrund Stadium



</doc>
<doc id="3219837" url="https://pl.wikipedia.org/wiki?curid=3219837" title="Endgame (album Rise Against)">
Endgame (album Rise Against)

Endgame - szósty album studyjny amerykańskiego zespołu punk rockowego Rise Against. Został wyprodukowany przez Bill Stevenson, wydany 15 marca 2011 roku.

</doc>
<doc id="3219849" url="https://pl.wikipedia.org/wiki?curid=3219849" title="The Black Market">
The Black Market

The Black Market - siódmy album studyjny amerykańskiego zespołu punk rockowego Rise Against. Został wydany 15 lipca 2014 roku.
"The Black Market" został zakwalifikowany na trzecim miejscu US "Billboard" 200.
Lista utworów.
źródło:.
Produkcja.
15 kwietnia 2014, zespół opublikował krótki filmik na Facebooku zapowiadający nowy album wraz z wiadomością „Coming Soon”. 5 maja 2014, zespół opublikował nowy filmik informujący, że album ukaże się latem tego samego roku. 27 maja 2014 zespół opublikował kolejny filmik, w którym poinformował, że data wydania albumu przypada na lipiec 2014. 4 czerwca zespół opublikował ostatni filmik zapowiadający album, ujawniając jednocześnie jego nazwę "The Black Market".
Pierwszy singel „I Don't Want to Be Here Anymore”, ukazał się 10 czerwca 2014. 13 czerwca zespół ujawnił okładkę nadchodzącego albumu. Ukazała się ona na wszystkich najważniejszych serwisach społecznościowych.

</doc>
<doc id="3219851" url="https://pl.wikipedia.org/wiki?curid=3219851" title="Parafia św. Anny w Hoczwi">
Parafia św. Anny w Hoczwi

Parafia św. Anny w Hoczwi − parafia rzymskokatolicka, znajdująca się w dekanacie Lesko, w archidiecezji przemyskiej. 
Historia.
W 1424 roku przy obronnym dworze Balów w Hoczwi istniała już kaplica, która z biegiem czasu stała się za mała dla większej liczby wiernych. W 1510 roku Mikołaj Bal aktem erekcyjnym potwierdzonym przez bpa Mateusza, ufundował drewniany kościół i parafię "pw. Najświętszej Maryi Panny i świętych: Anny, Zofii, Jana Chrzciciela i Mikołaja". W 1562 roku kościół został przez Stanisława Bala przekształcony na zbór kalwiński. W 1629 roku kościół został odzyskany przez ks. Magnusa Nijowskiego. 
W 1744 roku zbudowano obecny murowany kościół z fundacji Fredrów, który w 1745 roku został konsekrowany przez bpa Wacława Hieronima Sierakowskiego, "pw. św. Anny".
Funkcję proboszcza parafii sprawowali między innymi księża: Andrzej Gardziel, Jan Kruczek, Feliks Schuchard, Jan Jakubowski (1972–1978), Bronisław Walas i Stanisław Węglarz (2008–2021).
Zasięg parafii.
Do parafii należy 1 415 wiernych (w tym: Hoczew – 645, Dziurdziów – 166, Nowosiółki – 302, Zahoczewie – 272, Żerdenka – 30).

</doc>
<doc id="3219855" url="https://pl.wikipedia.org/wiki?curid=3219855" title="Parafia św. Jadwigi Królowej w Jankowcach-Glinnem">
Parafia św. Jadwigi Królowej w Jankowcach-Glinnem

Parafia św. Jadwigi Królowej w Jankowcach-Glinnem – parafia rzymskokatolicka, znajdująca się w archidiecezji przemyskiej, w dekanacie Lesko.
Historia.
W latach 1977–1979 w Jankowcach została zbudowana kaplica przedpogrzebowa, którą 26 maja 1979 roku poświęcił bp Ignacy Tokarczuk "pw. bł. Jadwigi Królowej". W 1988 roku została erygowana parafia Jankowce-Glinne, z wydzielonego terytorium parafii w Lesku. Pierwszym proboszczem został ks. Kazimierz Jarema.
W latach 1989–1990 w Glinnem został zbudowany murowany kościół, według projektu arch. J. Wiechowskiego. 16 grudnia bp Ignacy Tokarczuk poświęcił kościół "pw. Miłosierdzia Bożego".
Od 1990 roku w kościele parafialnym w Jankowcach jest czczony Obraz Matki Bożej Ocalenia.
Na terenie parafii jest 730 wiernych (w tym: Jankowce – 500, Glinne – 230).

</doc>
<doc id="3219867" url="https://pl.wikipedia.org/wiki?curid=3219867" title="Parafia Narodzenia Najświętszej Maryi Panny w Bezmiechowej Górnej">
Parafia Narodzenia Najświętszej Maryi Panny w Bezmiechowej Górnej

Parafia Narodzenia Najświętszej Maryi Panny w Bezmiechowej Górnej − parafia rzymskokatolicka, znajdująca się w archidiecezji przemyskiej, w dekanacie Lesko.
Historia.
W 1968 roku w Bezmiechowej Górnej, dekretem bpa Ignacego Tokarczuka została erygowana parafia "pw. Narodzenia Najświętszej Maryi Panny", z wydzielonego terytorium parafii w Lesku. Na kościół parafialny zaadaptowano drewnianą miejscową cerkiew.
Parafia liczy 1 145 wiernych (w tym: Bezmiechowa Górna – 211, Bezmiechowa Dolna – 397, Manasterzec – 339, Łukawica – 198).

</doc>
<doc id="3219868" url="https://pl.wikipedia.org/wiki?curid=3219868" title="Parafia Narodzenia Najświętszej Maryi Panny w Średniej Wsi">
Parafia Narodzenia Najświętszej Maryi Panny w Średniej Wsi

Parafia Narodzenia Najświętszej Maryi Panny w Średniej Wsi − parafia rzymskokatolicka, znajdująca się w archidiecezji przemyskiej, w dekanacie Lesko. 
Historia.
Kościół w Średniej Wsi został zbudowany w drugiej połowie XVI wieku, jako kaplica dworska Balów. W XVII wieku pełniła funkcję zboru kalwińskiego. W 1697 odzyskana przez katolików i poświęcona "pw. Narodzenia Najświętszej Maryi Panny". W 1727 z fundacji Katarzyny Balowej powstało całe wyposażenie świątyni. W latach 1959–1968 przeprowadzono generalny remont. W latach 1983–1984 dobudowano wieżę. 
W 1977 roku została erygowana parafia, z wydzielonego terytorium parafii Hoczew. W 1991 dobudowano zakrystię. 
W 2004 roku rozpoczęto budowę nowego kościoła.
Na terenie parafii jest 1 125 wiernych (w tym: Średnia Wieś – 1 020, Bachlawa – 210).
Bibliografia.
 

</doc>
<doc id="3219870" url="https://pl.wikipedia.org/wiki?curid=3219870" title="Parafia Podwyższenia Krzyża Świętego w Mchawie">
Parafia Podwyższenia Krzyża Świętego w Mchawie

Parafia Podwyższenia Krzyża Świętego w Mchawie − parafia rzymskokatolicka, znajdująca się w dekanacie Lesko, w archidiecezji przemyskiej. 
Historia.
W 1872 roku w Mchawie przy drewnianej cerkwi zbudowano murowaną kaplicę grobową. W 1908 roku zbudowano murowaną cerkiew "pw. św. Michała Archanioła". Od 1947 roku w cerkiew była wykorzystywana jako kościół filialny. W 1953 roku władze państwowe cerkiew rozebrały. W 1967 roku rozpoczęto odprawianie niedzielnych mszy świętych w kaplicy. Z powodu braku miejsca do kaplicy dobudowano drewnianą szopę, ale władze państwowe doprowadziły do jej usunięcia. Wówczas ks. Tomasz Kość czynił starania o rozbudowę kaplicy. W 1981 roku otrzymano zezwolenie na powiększenie kaplicy, ale z tego planu zrezygnowano i postanowiono obok kaplicy zbudować większy kościół, według projektu arch. inż. Zdzisława Wojdanowskiego. 
W latach 1981–1983 obok kaplicy grobowej, na miejscu zburzonej cerkwi zbudowano murowany kościół. 31 sierpnia 1986 roku bo Ignacy Tokarczuk dokonał poświęcenia kościoła "pw. Podwyższenia Krzyża Świętego". 16 czerwca 1987 roku została erygowana parafia z wydzielonego terytorium parafii w Baligrodzie. 27 października 2004 roku abp Józef Michalik poświęcił odnowioną kaplicę grobową.
W latach 2015–2016 parafia liczyła 727 wiernych (w tym: Mchawa – 445, Cisowiec – 42, Kielczawa – 48, Roztoki Dolne – 115).
Proboszczowie parafii:
Linki zewnętrzne.
 

</doc>
<doc id="3219879" url="https://pl.wikipedia.org/wiki?curid=3219879" title="Ulica Pod Hołoskiem we Lwowie">
Ulica Pod Hołoskiem we Lwowie

Ulica Pod Hołoskiem (j.ukr. Вулиця Під Голоском) – ulica we Lwowie, w dzielnicy Hołosko, w rejonie szewczenkowskim.
Rozpoczyna się od ulicy Warszawskiej i biegnie w kierunku północno-zachodnim, kończy się na granicy Lasu Brzuchowickiego. Nazwę otrzymała prawdopodobnie po włączeniu Hołoska w granice Lwowa. Dawniej w tym rejonie znajdowały się piaszczyste nieużytki, które zostały zalesione na początku XIX wieku.
Obecnie przy ulicy Pod Hołoskiem po stronie nieparzystej znajduje się główny korpus i kampus Ukraińskiej Akademii Drukarstwa oraz dom akademicki Lwowskiego Narodowego Uniwersytetu Kultury Fizycznej. Po stronie parzystej mieści się m.in. fabryka pokryć dachowych.

</doc>
<doc id="3219891" url="https://pl.wikipedia.org/wiki?curid=3219891" title="Yoshitomi Tokugawa">
Yoshitomi Tokugawa



</doc>
<doc id="3219908" url="https://pl.wikipedia.org/wiki?curid=3219908" title="Agnieszka Szulim-Badziak">
Agnieszka Szulim-Badziak



</doc>
<doc id="3219931" url="https://pl.wikipedia.org/wiki?curid=3219931" title="Monbijoubrücke">
Monbijoubrücke

Monbijoubrücke – most łukowy w Berlinie, łączący północny kraniec Wyspy Muzeów z obydwoma brzegami Sprewy (Spandauer Vorstadt i Dorotheenstadt). Most jest zamknięty dla ruchu kołowego i tworzy wejście do Muzeum im. Bodego (niem. "Bode-Museum").
Historia.
Pierwszy, drewniany "Monbijoubrücke" powstał w 1776 roku, łącząc wyspę z przeciwległym brzegiem Sprewy, na którym stał Pałac Monbijou. 
Drugi most "Monbijoubrücke" został wzniesiony w latach 1902–1904 na podstawie projektu królewskiego architekta Ernsta von Ihne. Most składał się z dwóch części: nad Sprewą i nad Kupfergraben. Północna część mostu (nad Sprewą) została wysadzona w powietrze w ostatnich dniach II wojny światowej i zastąpiona prowizoryczną, lekką konstrukcją. Most odbudowano w 2006 roku, jednak z uwagi na wymogi żeglugi, zrezygnowano ze środkowego filaru.

</doc>
<doc id="3219948" url="https://pl.wikipedia.org/wiki?curid=3219948" title="Literatura bizantyńska epoki Komnenów i Angelosów">
Literatura bizantyńska epoki Komnenów i Angelosów

Literatura bizantyńska epoki Komnenów i Angelosów – okres literatury bizantyńskiej od wstąpienia na tron cesarza Aleksego I Komnena w 1081 roku do zdobycia Konstantynopola przez krzyżowców w 1204 roku.
Odbudowa państwa bizantyńskiego przez władców z dynastii Komnenów po klęsce lat 70. XI wieku przyniosła rozkwit literatury bizantyńskiej. W historiografii odznaczyli się Nicefor Bryennios i jego żona Anna Komnena, a w następnym pokoleniu Jan Kinnam. Epoka Komnenów była też ostatnim okresem żywotności kroniki bizantyńskiej. Cieszące się wielką poczytnością dzieła stworzyli wówczas Jan Zonaras, Konstantyn Manasses i Michał Glykas, kronikarz, ale także teolog, epistolograf i poeta. Okres zamętu i burzliwych sporów religijnych zaowocował twórczością wybitnych teologów polemistów: Eutymiusza Zygabena, Mikołaja z Metony oraz Andronika Kamatera. Wysiłki cesarskie zmierzające do pojednania podzielonego Kościoła znalazły wyraz w twórczości Teoriana i Nicetasa z Tesaloniki. Epoka Komnenów jest w literaturze okresem komentarzy i powrotu do epoki klasycznej. Teologowie (Teofilakt z Ochrydy, Eutymiusz Zygaben, Nicetas z Tesaloniki) pisali komentarze do Pisma Świętego i klasyków teologii, filozofowie (Eustracjusz z Nicei, Michał z Efezu) komentowali Arystotelesa, filologowie (Eustacjusz z Tesaloniki, Jan Tzetzes) tworzyli komentarze do Homera, Hezjoda, Pindara, Arystofanesa. Powstały liczne anonimowe słowniki do dzieł poszczególnych autorów klasycznych, językowe i etymologiczne. Najwybitniejszy poeta tego okresu, Teodor Prodrom, sięgnął po klasyczne gatunki literackie: parodię, dialog, satyrę, epigramat, romans sofistyczny, poemat dydaktyczny. Pod wpływem Prodroma rozwinął się romans sofistyczny wierszem i prozą oraz satyra. W tym okresie powstał też jedyny dramat w literaturze bizantyńskiej. Utwory dialogowane pisali oprócz Prodroma Filip Montrop i Michał Hapluchir, poematy dydaktyczne – Jan Kamater i Łukasz Chryzoberges. Twórczość retoryczną, zawsze żywą w Bizancjum, reprezentowali w tym czasie Michał Choniates i Jan Italik.
Historycy i kronikarze.
Rządy trzech wybitnych władców z dynastii Komnenów: Aleksego I (1081–1118), Jana II (1118–1143) i Manuela I (1143–1180) doczekały się trzech wybitnych historyków. Ich poczet otwiera Nicefor Bryennios (1081–1137), który w 1097 roku z woli cesarza Aleksego I poślubił jego córkę Annę. Bryennios zebrał na życzenie cesarzowej Ireny "Materiały historyczne" do dzieła mającego uświetnić panowanie Aleksego I. Ostatecznie jego praca, rozpoczynająca opis od roku 1070, została doprowadzona z powodu śmierci autora tylko do roku 1079. Dzieło to podjęła już po śmierci Bryenniosa jego żona Anna Komnena (1083–1153/1155). Odsunięta od władzy przez brata i zamknięta w klasztorze oddała się działalności kulturalnej i pisaniu utworu sławiącego panowanie jej ojca. Praca ta, której nadała tytuł "Aleksjada", należy do najwybitniejszych osiągnięć bizantyńskiej historiografii. Anna opowiada w 15 księgach dzieje dojścia swego ojca do władzy i historię jego panowania. Opisuje z licznymi dygresjami prowadzone przez niego wojny oraz układy z państwami sąsiednimi i krzyżowcami, a także dworskie intrygi. Trzeci z historyków, o pokolenie młodszy od Anny, Jan Kinnam (po 1143-po 1195) był tajnym sekretarzem cesarza Manuela I i jednym z jego najbliższych współpracowników. Napisane przez niego dzieło historyczne, które zachowało się w skrócie zatytułowanym "Epitoma", przedstawia dzieje panowania Jana II i Manuela I Komnenów w latach 1118–1176.
Epoka Komnenów zaowocowała również twórczością kronikarską odznaczającą się wysokim poziomem historycznym i literackim. Jan Zonaras, wysoki urzędnik cesarski za panowania Jana II Komnena, a następnie mnich, napisał około połowy XII wieku obszerną kronikę w osiemnastu księgach, zatytułowaną "Skrót historii", obejmującą dzieje od stworzenia świata do wstąpienia na tron Jana II Komnena. Jego dzieło ma znaczną wartość historyczną i literacką. W średniowieczu stanowiło w Bizancjum podstawowy podręcznik do dziejów powszechnych i cieszyło się ogromną popularnością. O pokolenie młodszy Konstantyn Manasses (zm. 1187) jest autorem równie poczytnej kroniki wierszowanej, liczącej 6733 wersy, zatytułowanej "Streszczenie historii". Autorem trzeciej bardzo popularnej w średniowieczu kroniki noszącej tytuł "Księga historii" był Michał Glykas, poeta i teolog, wysoki urzędnik cesarski, za udział w spisku uwięziony w klasztorze. Jego kronika nie ma wielkiej wartości historycznej, obfituje natomiast w liczne ekskursy teologiczne, przyrodnicze i wojskowe, anegdoty i ciekawostki, dla których była czytana. Glykas jest też autorem utworu teologicznego zatytułowanego "Zbiór przysłów ludowych", 90 "Listów", najczęściej fikcyjnych i "Wierszy", pierwszego utworu poetyckiego napisanego w potocznym języku ludowym.
Teologowie i filozofowie.
Literaturę teologiczną przełomu XI i XII wieku reprezentuje Teofilakt, arcybiskup Ochrydy. Teofilakt pozostawił po sobie przede wszystkim komentarze do Księgi Psalmów, do Proroków mniejszych, Ewangelii Mateusza i Jana oraz Listów Pawłowych. Jest również autorem pism polemicznych "Przeciw Łacinnikom" oraz "Przeciw Żydom", "Zbioru" homilii oraz "Listów" do przyjaciół. Napisał ponadto, jako były wychowawca syna cesarskiego, podręcznik "Wychowanie cesarskie". Eutymiusz Zygaben, mnich konstantynopolitański, napisał z inicjatywy cesarza Aleksego I obszerne dzieło zatytułowane "Pełen rynsztunek dogmatyczny wiary prawosławnej", zawierający prawowierną naukę Kościoła Prawosławnego oraz przegląd herezji od czasów najdawniejszych. Eutymiusz jest też autorem komentarza egzegetycznego do Psalmów oraz kilku homilii hagiograficznych.
W następnym pokoleniu pod wpływem polityki Manuela I i z jego inicjatywy Nicetas, arcybiskup Tesaloniki, napisał "Sześć dialogów" dążących do pojednania Kościołów Wschodniego i Zachodniego. Napisał również komentarz do "Hymnów" Jana z Damaszku i zbiór 11 anatematyzmów na Jana Italosa. Za panowania Manuela I działał też inny wybitny teolog, Mikołaj z Metony, gorąco zwalczający ówczesne herezje. W "Interpretacji nauk Proklosa" przeciwstawił się modnemu wśród warstw wykształconych neoplatonizmowi. W "Pytaniach i odpowiedziach" dał wykład prawowiernej nauki o Wcieleniu. Zwalczał bogomilskiego mnicha Nifona i jego naukę o Eucharystii. W "Zwięzłej argumentacji" zbijał łacińską naukę o pochodzeniu Ducha Świętego, w "Obaleniu argumentów" – doktrynę Sotericha Panteugena o przyjmowaniu Eucharystii. Młodszy od Mikołaja Teorian zostawił dwie relacje o poselstwach, jakie podejmował z polecenia cesarza Manuela I do przywódcy Kościoła ormiańskiego Nersesa IV oraz do katolikosa syryjskich jakobitów Teodora. Andronik Kamater napisał za panowania Manuela I "Święty arsenał", mający formę dialogu cesarza, najpierw z łacinnikami o pochodzeniu Ducha Świętego, a następnie z monofizytami i monoteletami.
Twórczość filozoficzna omawianego okresu koncentrowała się na komentowaniu dzieł Arystotelesa. Michał z Efezu, uczeń Michała Psellosa, napisał komentarz do "Organonu", a Eustracjusz, patriarcha Nicei, komentarz do "Etyki nikomachejskiej" i "Analityk wtórych". Teodor ze Smyrny, następca Michała Psellosa i Jana Italosa na urzędzie kierownika studiów filozoficznych, napisał, dotąd nieopublikowane, dzieło "O fizyce Arystotelesa". Brat cesarza Aleksego I, Izaak Komnen, zajmował się adaptowaniem pism Proklosa do potrzeb ortodoksji, wprowadzając terminy chrześcijańskie w miejsce pogańskich. Przeciw modzie na neoplatonizm występował z kolei Mikołaj z Metony.
Poeci.
Poezja religijna, przeżywająca kryzys od początku XI wieku, w omawianym okresie całkowicie zanikła. Uprawiali ją jeszcze, ale bez większego powodzenia, mnisi z klasztoru Grottaferrata koło Rzymu: święty Bartłomiej, Arseniusz, German i Józef. Rozwinęła się natomiast, niezwykle bujnie, poezja świecka. Okres rozkwitu otwiera za panowania Aleksego I mnich Filip Montrop (Samotnik), liczącymi 371 wersów "Żalami i troskami", rozbudowanymi potem ponad czterokrotnie w dialog Duszy z Ciałem zatytułowany "Zbiór". Mikołaj Kallikles, nadworny lekarz Aleksego I, tworzył epigramy dworskie, często ujęte w formę dialogu. W I połowie XII wieku Mikołaj, arcybiskup Kerkyry, napisał liczący 310 wersów utwór "Na swoją abdykację".
Najwybitniejszym poetą XII wieku był Teodor, który z powodu nękającej go nieustannie biedy przezwał się Prodromem (Żebrakiem). W swoich wierszach często żalił się na swój los uczonego poety, niemającego za co utrzymać żony i gromady dzieci. Prodrom jest autorem większych utworów, w których wzorował się na literaturze antycznej: parodii "Wojna kota z myszą", dialogu "Przyjaźń na wygnaniu", satyr "Na lubieżną staruchę" i "Na starego brodacza", poematu dydaktycznego "Utwór astrologiczny" oraz "Wierszy na 12 miesięcy". Osobne miejsce w twórczości poety zajmuje obszerny zbiór epigramatów dworskich, okolicznościowych, religijnych, rzadziej dotyczących codziennego życia czy nagrobkowych. Prodrom pisał też prozą dialogi satyryczne, wzorowane na Lukianie z Samosat. Spod jego pióra wyszły: "Amaranthos, czyli miłość starca", "Wyprzedaż życiorysów poetów i mieszczan", "Do cezara Bryenniosa o kolorze zielonym". Prodrom, choć przede wszystkim klasycysta, tworzył też poezje w języku ludowym. Żalił się w nich na swą biedę i wymieniał przedmioty, które chciałby posiadać. Prodrom przyczynił się wreszcie do odrodzenia w Bizancjum antycznego romansu sofistycznego.
Młodszy od Prodroma Jan Kamater, biskup Bułgarii, napisał poemat dydaktyczny "Astrologika", a Łukasz Chryzoberges, patriarcha Konstantynopola, "Dietę", w której zawarł przepisy na sporządzanie dań postnych. U schyłku XII wieku Konstantyn Stilbes, pod wpływem wielkiego pożaru, który nawiedził Konstantynopol, napisał swoje "Wiersze o pożarze". Jego rówieśnik Michał Hapluchir w poemacie "Dramat" użalał się w wieloosobowym dialogu na swą biedę. Coraz większą popularność zaczął też w tym czasie zdobywać język ludowy. Około połowy XII wieku syn cesarza Jana II, Aleksy, napisał w tym języku (demotyku) poemat dydaktyczny "Młodzik". Kilkanaście lat później sekretarz cesarski Michał Glykas napisał w dosadnym języku bizantyńskiej ulicy przeznaczone dla cesarza "Wiersze".
Romans wierszem i prozą.
Do odrodzenia antycznego romansu sofistycznego, rozwijającego się w I–III stuleciu, przyczynił się Teodor Prodrom swoim utworem "Rodante i Diosikles". Prodrom nadał mu uczony charakter, choć po wątki sięgał do literatur wschodnich. Diosikles porywa w jego romansie piękną Rodante, po czym oboje wpadają w ręce piratów. Rodante zostaje sprzedana w niewolę, a Diosikles ma być złożony bogom na ofiarę, wszystko jednak kończy się dobrze, weselem zakochanych. W ślady Prodroma w I połowie XII wieku poszedł Nicetas Eugenian, autor "Przygód Drosilli i Chariklesa", utworu odznaczającego się subtelną erotyką, choć niepozbawionego arystofanejskiej swobody. Oparte na indyjskiej baśni, anonimowe "Losy biednego Leona" opowiadają z kolei historię mędrca, który po stracie majątku został sprzedany w niewolę i dzięki mądrym radom udzielanym swemu panu stał się na powrót bogaty.
Równolegle z romansem wierszowanym pod wpływem literatury perskiej, arabskiej i hinduskiej rozwinął się w Bizancjum romans prozą. Chartofylaks Eustacjusz Makrembolita napisał obszerny romans "O przygodach Hysminy i Hysminiasa", których po dramatycznych przygodach łączy węzeł małżeński. Pod koniec XI wieku powstała "Przepiękna historia filozofa Syntipasa". Oczernionemu przez macochę pasierbowi, który musi zachować całkowite milczenie przez siedem dni, przychodzi z pomocą siedmiu mędrców, z których każdy opowiada królowi przez cały dzień o przewrotności kobiet, by w ten sposób uratować młodzieńca. Z tego samego okresu pochodzi "Stefanites i Ichnelates", przełożony z arabskiego romans indyjski o dwóch szakalach, które pod postacią ludzi dają władcy przykład, jak należy rządzić poddanymi.
Dramat i satyra.
Z czasów Aleksego I pochodzi "Chrystus Cierpiący", jedyny dramat bizantyński. W utworze tym, przeznaczonym do czytania, występuje Matka Boska, wzorowana na bohaterkach Eurypidesa, oraz Chrystus, święty Jan, święty Józef i dwa półchóry kobiet galilejskich.
Dwunastowieczny klasycyzm przypomniał też twórczość Lukiana z Samosat. W połowie XII wieku nawiązał do niego, oprócz Prodroma, anonimowy autor "Timariona". W utworze tym po wielkim festynie w Tesalonice Timarion umiera i trafia do świata zmarłych, gdzie spotyka cesarza Romana Diogenesa oraz filozofów: Diogenesa z Synopy, Michała Psellosa, Jana Italosa, Pitagorasa i innych. Ostatecznie Timarion wyrokiem sądu podziemnego wraca na ziemię.
Filolodzy i retorzy.
Najwybitniejszym filologiem tego okresu był Eustacjusz, biskup Tesaloniki, autor "Komentarza do «Iliady» Homera" i "Komentarza do «Odysei» Homera". W latach 1170–1175 Eustacjusz opracował parafrazę i scholia do eposu geograficznego Dionizjosa Periegety. Napisał też komentarz do Pindara. Będąc biskupem Tesaloniki, Eustacjusz przeżył zdobycie miasta przez Normanów, o czym opowiedział w dziełku "O zdobyciu Tesaloniki". Eustacjusz jest też autorem interesujących pism obrazujących życie ówczesnego Kościoła "O życiu monastycznym" i "O obłudzie" oraz licznych listów, homilii, pism ascetycznych i enkomionów na cześć świętych.
Uczeń Eustacjusza Michał Choniates, biskup Aten, pozostawił po sobie zbiór listów retorycznych oraz mowy okolicznościowe, pogrzebowe i żałobne. Był też autorem wierszy i poematu "Teano". Bardziej retorem niż filologiem był też Michał Italik, autor mów i listów.
Sekretarz cesarski Jan Tzetzes (ok. 1110–1186) jest autorem liczącego 12 764 wersów poematu historyczno-literackiego "Tysiączki". Oprócz niego napisał "Alegorie do «Iliady» i «Odysei»", "Wydarzenia przedhomerowe, homerowe i pohomerowe", poemat interpretacyjny "Teogonia", komentarz do "Prac i dni" i "Tarczy" Hezjoda, do trzech komedii Arystofanesa, do "Isagogi" Porfiriusza i "Kategorii" Arystotelesa, a także poematy literaturoznawcze "O wersyfikacji" i "O poezji tragicznej". W XI wieku powstały też liczne anonimowe prace filologiczne, na przykład słowniki do "Iliady" i "Odysei", do wybranych dialogów Platona, do "Dziejów" Herodota, a także słowniki antyattycystyczny, syntaktyczny, retoryczny i "Zbiór słów pożytecznych". Liczne słowniki etymologiczne z tego okresu dobrze reprezentuje "Wielki słownik etymologiczny". Z mniejszych warto wymienić "Etymologicum Gudianum", "Etymologicum Angelicanum", "Etymologicum Florentinum".
Medycy.
Medycyna epoki Komnenów czerpała z dorobku minionych wieków. Medyk Damnates napisał "Traktat o ciąży i embrionach", a Jan, biskup Pryzdiany, "Dygresje zaczerpnięte u dawnych lekarzy". Na dworze Aleksego I działali ponadto Mikołaj Kallikles i Michał Pantechnes. Ich pisma nie zachowały się.

</doc>
<doc id="3219971" url="https://pl.wikipedia.org/wiki?curid=3219971" title="Łowiec Polski">
Łowiec Polski

„Łowiec Polski” – miesięcznik o tematyce przyrodniczo-łowieckiej, poruszający tematy z dziedziny nauk przyrodniczych, ekologii, historii, etyki łowieckiej, prawa, broni i amunicji, kynologii łowieckiej, sokolnictwa, łucznictwa myśliwskiego, a także działalności Polskiego Związku Łowieckiego – wydawany od 1899 roku jest jednym z najstarszych tego typu tytułów w Polsce i w Europie. Prowadzi stronę internetową oraz internetowy serwis informacyjny.
Wydawcą miesięcznika jest spółka Łowiec Polski Sp. z o.o., której właścicielem jest Polski Związek Łowiecki. Spółka Łowiec Polski ma prawa do tytułu oraz do marki Jedność Łowiecka (internetowego i wysyłkowego sklepu myśliwskiego). Jest również wydawcą kalendarzy, druków i książek o tematyce przyrodniczo-łowieckiej.
„Łowiec Polski” dostępny jest w sprzedaży bezpośredniej, realizowanej we współpracy z najważniejszymi sieciami prasowymi, oraz w prenumeracie, w tym także zagranicznej – największym odbiorcą są Stany Zjednoczone. Wydawnictwo prowadzi również samodzielną sprzedaż bieżących i archiwalnych numerów gazety za pośrednictwem swojego sklepu.
Od 2006 roku „Łowiec Polski” liczy sobie 116 stron, a od 2014 roku wydawany jest również w wersji elektronicznej, dostępnej na najpopularniejszych platformach: Apple (za pośrednictwem AppStore) oraz Android (za pośrednictwem Google Play).
Wydawnictwo Łowiec Polski jest członkiem Związku Kontroli Dystrybucji Prasy.
Historia.
Pomysł stworzenia ogólnopolskiego czasopisma o tematyce łowieckiej zrodził się w umyśle wybitnego zoologa Jana Sztolcmana – urodzonego w Warszawie badacza flory i fauny oraz podróżnika. Periodyk ten miał być spełnieniem jego wizji dotyczącej pisma zrzeszającego i scalającego całą ówczesną społeczność myśliwską. Nie był to jednak pierwszy tytuł o takiej tematyce. Wcześniej w zaborze rosyjskim powstały „Trąbki Wileńskie”, czyli dodatek do wileńskiego „Słowa” pt. „Gdzie to Gdzie Zagrały Trąbki Myśliwskie?..” Organ Łowiectwa Wileńskiego a poza ziemiami zagarniętymi przez Rosjan, na których uzyskanie pozwolenia na wydawanie tego typu publikacji było bardzo trudne, wydawany był jeszcze „Łowiec Małopolski” i od 1907 roku do wybuchu drugiej wojny światowej „Łowiec Wielkopolski”.
Po wielu interwencjach w Petersburgu, korzystając również ze swoich koneksji, Jan Sztolcman otrzymał z końcem 1897 roku odpowiednią koncesję, stając się wydawcą i pierwszym redaktorem naczelnym „Łowca Polskiego”.
Początek działalności.
Pierwszy numer ukazał się 20 marca 1899 roku, jako: „Dwutygodnik ilustrowany poświęcony myślistwu, broni i hodowli psów myśliwskich”. Zgodnie z zamierzeniami twórców miał stanowić pierwsze tak pełne i bogate w wiedzę czasopismo dla myśliwych. Duże zainteresowanie łowiectwem, jakie wpisane jest w kulturę Polaków, sprawiło, że rozpoczynający działalność „Łowiec Polski” szybko zaskarbił sobie wierne grono czytelników. Pierwszy numer liczył 16 stron, niemal w całości pokrytych tekstem. Jedynie dwie ostatnie zarezerwowane były dla ogłoszeń, przyciągających wzrok grafikami. Redakcja „Łowca Polskiego” mieściła się wówczas przy ulicy Nowogrodzkiej 17 w Warszawie. Pierwsze 11 numerów ukazało się drukiem Emila Skiwskiego
Nakład każdego z numerów w 1899 roku wynosił 1500 egzemplarzy, by z czasem – w 1914 roku – osiągnąć liczbę 5000 egzemplarzy. Adres administracji „Łowca Polskiego” mieścił się przy ulicy Wareckiej 15. Już w drugim numerze z 3 kwietnia 1899 roku po raz pierwszy pojawił się także adres Nowy Świat 35, gdzie znajdował się wówczas Warszawski Oddział Cesarskiego Towarzystwa Prawidłowego Myślistwa. Rok później siedzibę redakcji przeniesiono ze stołecznej ulicy Nowogrodzkiej, na ulicę Smolną 34.
Ostatni numer „Łowca Polskiego” przed przerwą spowodowaną wybuchem I wojny światowej nosił datę 1 sierpnia 1914 roku. Zakończył się wówczas pierwszy okres życia czasopisma, w którym przez 15 lat dwutygodnik nie przechodził większych zmian ani w strukturze, ani w szacie graficznej.
II Rzeczpospolita.
Pierwszy numer pisma w II Rzeczypospolitej ukazał się z datą 1 stycznia 1924 roku. Było to możliwe dzięki wsparciu sponsorów – Stanisława Lilpopa i Wacława Sperlinga – późniejszych bliskich współpracowników „Łowca Polskiego”. Znajdujący się na okładce podtytuł „Organ Centralnego Związku Polskich Stowarzyszeń Łowieckich” jasno wiązał periodyk z organizacją, która w 1934 roku przemianowana została na funkcjonującą do dziś nazwę Polski Związek Łowiecki.
Po przerwie „Łowiec Polski” zmienił się z dwutygodnika w miesięcznik, choć ilość prezentowanych treści pozostała taka sama, jak we wcześniejszych wydaniach. Stanowisko redaktora naczelnego ponownie objął Jan Sztolcman, by przez 4 kolejne lata, aż do swojej śmierci w 1928 roku, kierować losami czasopisma. Wcześniej, przez połączenie „Łowca Polskiego” z periodykiem „Przegląd Myśliwski” i „Łowiectwo Polskie” w 1925 roku, współredaktorem pisma został Julian Ejsmond (od 1926 r.).
Zmienił się także adres redakcji na Nowy Świat 35, gdzie „Łowiec Polski” utrzymywał wcześniej jedynie część biura. Po śmierci Jana Sztolcmana pismem kierował dalej Julian Ejsmond, do którego dołączył Walenty Włodzimierz Garczyński. Od 1923 roku był on działaczem wspomnianego Centralnego Związku Polskich Stowarzyszeń Łowieckich, a od marca 1930 roku, po nagłej śmierci Juliana Ejsomda, został samodzielnym redaktorem naczelnym.
W 1926 roku, a więc dwa lata od wznowienia wydawnictwa, „Łowiec Polski” ponownie został dwutygodnikiem. 19 numer w 1927 roku przyniósł kolejne istotne przeobrażenie. 1 października 1927 roku ukazał się numer opisany jako „Pismo tygodniowe – ukazuje się w każdą sobotę”. Jego wydawcą był wówczas Polski Związek Stowarzyszeń Łowieckich (wcześniej znany jako Centralny Związek Polskich Stowarzyszeń Łowieckich), a od 1937 roku Polski Związek Łowiecki.
Od 1933 roku „Łowiec Polski” zaczął ukazywać się trzy razy w miesiącu. Czasopismo liczyło wówczas od 14 do 20 stron. Był to również okres, w którym zawartość „Łowca Polskiego” wzbogaciła się o zdjęcia.
Wraz z pierwszym numerem 1939 roku „Łowiec Polski” ponownie wrócił do postaci dwutygodnika, zawierając większą ilość materiału niż poprzednie formy wydawnicze. Czasopismo liczyło 36 stron, z czego 3 zarezerwowane były na ogłoszenia.
Ostatni numer przed wybuchem II wojny światowej ukazał się z datą 1 września 1939 roku. W zawartej w nim odezwie do wszystkich członków Polskiego Związku Łowieckiego oraz prenumeratorów „Łowca Polskiego” przeczytać można: „Miejmy nadzieję, że te wartości, które potrafiliśmy uchronić dla państwa i społeczeństwa, uda nam się choć w pewnej części uratować z dziejowej zawieruchy i że po zwycięskiej wojnie będziemy mogli ze wzmożonym wysiłkiem dalej pracować na chwałę i pożytek drogiego nam wszystkim łowiectwa polskiego”.
Lata powojenne.
Obietnica została spełniona już we wrześniu 1945 roku, kiedy to ukazał się zredagowany w Warszawie biuletyn informacyjny „Łowiec Polski”, opatrzony numerem pierwszym. Z polecenia zarządu Polskiego Związku Łowieckiego obowiązki redaktora przy wydawaniu biuletynu pełnił wówczas prof. Józef Gieysztor, który przed wojną przez wiele lat należał do komitetu redakcyjnego. Redakcja została przeniesiona do mieszkania przy ulicy Miedzianej 4a. Pierwszy biuletyn liczył sobie 12 stron pisma maszynowego, kolejny 8, a listopadowy 26 stron – ten ostatni opatrzony był również w bardzo przykry załącznik, zawierający wspomnienia o zabitych i zmarłych podczas okupacji. Otwierało je nazwisko Walentego Garczyńskiego.
Od 1 kwietnia 1946 roku „Łowiec Polski” ukazuje się już jako dwumiesięcznik. Mimo ogromnych strat, jakie wojna poczyniła w środowisku myśliwskim, w 1947 roku „Łowiec Polski” osiągnął nakład 25 tysięcy egzemplarzy. Do redakcji powrócili też przedwojenni redaktorzy, jak Włodzimierz Korsak i Herman Knothe, współpracujący z pismem od samego początku.
Dzięki staraniom redaktora naczelnego Józefa Gieysztora pismo utrzymuje niezmiennie wysoki poziom, publikując fachowe informacje i reportaże, ale przede wszystkim pozostaje odizolowane od bieżącej polityki. Gdy w 1950 roku ze względu na stan zdrowia Józef Gieysztor ustąpił ze stanowiska, jego miejsce na dwa lata przejął Rudolf Kryspin. Od 1952 roku redaktorem naczelnym był Zbigniew Kowalski – literat i pisarz łowiecki. Jego następcą został Witold Wudel, któremu przyszło wydawać czasopismo w trudnym okresie przed odwilżą październikową.
Rok 1956 przyniósł ze sobą kolejną zmianę redaktora naczelnego, którym został Leon Popławski. Od 1958 roku „Łowiec Polski” ponownie staje się dwutygodnikiem. Rok później stanowisko redaktora naczelnego obejmuje Józef Jastrzębiec-Szczepkowski – szanowany myśliwy, dziennikarz.
Od 1969 roku, mimo starań redakcji i ówczesnej drukarni periodyku Domu Słowa Polskiego, czasopismo zaczęło ukazywać się nieterminowo. Trudności te, niezależne od „Łowca Polskiego”, zostały pogłębione wraz ze śmiercią redaktora Szczepkowskiego w 1973 roku. Wtedy też stanowisko to objął dotychczasowy sekretarz redakcji Albin Kryński.
Stan wojenny do chwili obecnej.
W momencie wprowadzenia stanu wojennego w grudniu 1981 roku – podobnie jak większość czasopism – „Łowiec Polski” przestaje się ukazywać do maja 1982 roku, kiedy to kierownictwo po zmarłym redaktorze Kryńskim przejął doświadczony dziennikarz Zygmunt Golański. Istotną pomocą służył mu Arkady Brzezicki – najstarszy żyjący wówczas współpracownik redakcji – dzięki czemu „Łowiec Polski” szybko odzyskał swoją pozycję. W 1983 roku stanowisko po Zygmuncie Golańskim przejmuje Halina Nehringowa. Od tego roku dwutygodnik „Łowiec Polski” staje się miesięcznikiem w kształcie znanym do dziś.
Kolejna zmiana redaktora naczelnego przypada na 1989 rok, kiedy stanowisko to przejął Bohdan Jasiewicz. „Łowiec Polski”, drukowany wówczas w Wojskowych Zakładach Graficznych, musiał ograniczyć swoją objętość ze względu na trudności w zdobyciu odpowiedniego przydziału papieru. Było to okazją do zmiany drukarni na Zakłady Graficzne „Gryf” w Ciechanowie, które zgodziły się na druk pisma w pełnym kolorze, na papierze kredowym.
Wiosną 1991 roku powołano do życia Wydawnictwo Łowiec Polski Sp. z o.o., które miało nie tylko wydawać samo czasopismo, ale także książki i druki akcydensowe. Pierwszym prezesem spółki, a także redaktorem naczelnym został dotychczasowy wieloletni członek Kolegium Redakcyjnego pisma Roman Wysocki. Kilka miesięcy później stanowisko to po redaktorze Wysockim objął Wojciech Morawski.
Od marca 1998 roku prezesem zarządu spółki został Wojciech Cieplak, a funkcję redaktora naczelnego „Łowca Polskiego” objęła Joanna Leśniak. Od stycznia 2004 roku redaktorem naczelnym został prezes zarządu Wojciech Cieplak, a w 2005 roku stanowisko to przejął Jan Wójcik. W 2004 roku prezesem zarządu został Paweł Gdula, który w kwietniu 2006 roku objął również stanowisko redaktora naczelnego.

</doc>
<doc id="3219972" url="https://pl.wikipedia.org/wiki?curid=3219972" title="Stal cementowana">
Stal cementowana



</doc>
<doc id="3219991" url="https://pl.wikipedia.org/wiki?curid=3219991" title="Anna Hyatt Huntington">
Anna Hyatt Huntington

Anna Hyatt Huntington (ur. jako Anna Vaughn Hyatt 10 marca 1876 w Cambridge, Stany Zjednoczone, zm. 4 października 1973 w Redding, Stany Zjednoczone) – amerykańska rzeźbiarka, najbardziej znana z figur przedstawiających zwierzęta oraz z posągów jeździeckich. Członkini National Academy of Design, National Sculpture Society i Academy of Arts and Letters.
Życiorys.
Anna Vaughn Hyatt urodziła się jako młodsza córka Audelli Beebe Hyatt i wybitnego paleontologa i zoologa Alpheusa Hyatta, profesora zoologii Massachusetts Institute of Technology i Boston University. Profesja i zainteresowania ojca wywarły wpływ na córkę sprawiając, że Anna Hyatt dorastała obserwując naturę oraz zachowania i zwyczaje zwierząt. Jako obserwatorka zwierząt szczególnie polubiła konie, fascynując się nimi od wczesnych lat. Zainteresowania te sprawiły, że wcześnie odkryła swoje powołanie, rzeźbiarstwo; przełomowym momentem, decydującym o zajęciu się tą dziedziną sztuki okazał się udany model psa, o wykonanie którego zwróciła się do niej starsza siostra, również rzeźbiarka. Ona też udzieliła jej pierwszych lekcji.
W 1898 roku Anna Vaughn Hyatt studiowała przez krótki okres w Bostonie pod kierunkiem Henry'ego Hudsona Kidsona. W tym samym roku zaczęła wystawiać swoje prace. Po 1900 roku swoje prace sprzedawała za pośrednictwem bostońskiego domu towarowego Shreve, Crump &amp; Low. W 1902 roku wystawiła 25 posążków zwierząt w Boston Art Club. Po śmierci ojca w tym samym roku obie z matką przeprowadziły się do Nowego Jorku, gdzie w Bronx Zoo Anna rysowała zwierzęta.
W 1902 roku Anna Hyatt przez krótki okres studiowała pod kierunkiem H.E. Kitsena w Art Students League w Nowym Jorku, otrzymując pochlebne słowa krytyki ze strony Gutzona Borgluma. Studiowała między innymi z takimi artystami jak: Hermon Atkins MacNeil, George Grey Barnard, Gertrude Vanderbilt Whitney i Malvina Hoffman. Po 1906 roku zdobyła rozgłos jako znakomita rzeźbiarka zwierząt.
W latach 1903–1906 Anna Hyatt miała wspólną pracownię z rzeźbiarką Abastenią St. Leger Eberle. Obie pracowały razem nad rzeźbami przedstawiającymi zwierzęta, modelowanymi przez Annę i rzeźbionymi przez Abastenię. Ich rzeźba "Mężczyźni i byk" (1904, zniszczona) zdobyła brązowy medal na wystawie Louisiana Purchase Exhibition w Saint Louis. Inna ich rzeźba, "Chłopiec i koza podczas zabawy" (1905, zniszczona) została pokazana w 1905 roku na wystawie zorganizowanej przez Society of American Artists. 
Po 1906 roku Anna Hyatt zdobyła rozgłos jako znakomita rzeźbiarka zwierząt. W latach 1906–1908 mieszkała w Europie. Ponownie udała się tam w 1910 roku zdobywając wyróżnienie za gipsowy model Joanny d’Arc. Później powróciła do Ameryki, gdzie zrealizowała wiele zamówień, kilka rzeźb monumentalnych, takich jak "Joanna d'Arc" (1915), znajdująca się przy Riverside Drive w Nowym Jorku. W 1923 roku została żoną (drugą z kolei) Archera Miltona Huntingtona. Archer Huntington żywo interesował się sztuką, szczególnie hiszpańską oraz kulturą, zachęcając do dzielenia swych zainteresowań również żonę. Pomimo długiej walki z gruźlicą rozpoczętej w 1927 roku, Anna Hyatt Huntington nadal aktywnie rzeźbiła i wystawiała swoje prace. 
W 1931 roku Huntingtonowie założyli w Murrells Inlet w stanie Karolina Południowa rezerwat przyrody i ogród rzeźby Brookgreen Gardens, w którym wystawiono kilkaset amerykańskich rzeźb z XIX i pierwszych dekad XX wieku; wśród nich znalazły się liczne prace Anny Hyatt Huntington, jak "Diana na polowaniu" z 1922 roku, za którą National Academy of Design przyznała jej w tym samym roku Saltus Medal i przyjęła w poczet swoich członków. W 1940 roku Huntingtonowie przekazali w darze Akademii własną rezydencję przy Fifth Avenue.
Oboje bardzo interesowali się ekologią i ochroną dzikiej przyrody. Kierując się tymi względami przekazali 5 200 ha terenów leśnych w Adirondack jako darowiznę na rzecz State University of New York College of Environmental Science and Forestry. Później dodali jeszcze 800 ha.
Sam Archer Milton Huntington założył w 1904 roku w Nowym Jorku Hispanic Society of America, którą to organizację aktywnie wspierała Anna oraz, w 1930 roku, Mariner's Museum w Newport News w stanie Wirginia. W 1932 roku Anna Huntington została, jako pierwsza kobieta, członkinią Academy of Arts and Letters. W 1936 roku Akademia zorganizowała na jej cześć pamiątkową wystawę.
W 1937 roku Huntingtonowie przenieśli się z Nowego Jorku do Haverstraw, a w 1940 roku osiedli na farmie w pobliżu Bethel, w stanie Connecticut. Tu Anna Huntington zainteresowała się chartami szkockimi i ich hodowlą, zdobywając również w tej dziedzinie szereg nagród, choć jej głównym zajęciem była nadal działalność artystyczna. W 1972 roku choroba zmusiła ją do zaprzestania pracy; wkrótce potem, w 1973 roku artystka zmarła. Pochowana została na Woodlawn Cemetery (Bronx, Nowy Jork).
Twórczość.
Działalność artystyczna Anny Hyatt Huntington rozciąga się na przestrzeni siedemdziesięciu lat. Jej ogólne podejście do rzeźby było kontynuacją tradycji francuskiego naturalizmu, reprezentowanego przez takich twórców jak: Emmanuel Frémiet, Antoine-Louis Barye i Alexandre Falguière. Mimo że ulubionymi tematami artystki były zwierzęta, zarówno dzikie jak i domowe, tworzyła ona również popiersia portretowe oraz pełne wigoru studia postaci ludzkich.
Szczególnie dobrze znane są heroiczne, jeździeckie posągi Anny Hyatt Huntington, w tym "Cyd" (wykonany dla Sewilli w 1927 roku, którego repliki obecne są w kilku miejscach, w tym w Hispanic Society of America w Nowym Jorku), "Młody Andrew Jackson" (Andrew Jackson State Park, Lancaster, Karolina Południowa), "Generał Israel Putnam" (Putnam Memorial Park, Redding, Connecticut) i "Niosący pochodnię" (Ciudad Universitaria, Madryt). Jej ostatnią wielką rzeźbą przedstawiającą jeźdźca był konny pomnik kubańskiego działacza narodowego José Martí, stojący w nowojorskim Central Parku; prace nad tym dziełem artystka rozpoczęła w połowie lat 50., ale z powodu napiętych stosunków między Stanami Zjednoczonymi a Kubą został on odsłonięty dopiero w 1965 roku.
Nagrody i odznaczenia.
Anna Huntington otrzymała w ciągu swojej kariery wiele nagród i wyróżnień, w tym:
Członkostwo.
Anna Huntington była członkinią Amerykańskiej Akademii Sztuki i Literatury, National Academy of Design i National Sculpture Society.
Zbiory.
Prace Anny Hyatt Huntington znajdują się w zbiorach ponad 200 amerykańskich muzeów oraz w parkach i ogrodach na całym świecie. W Stanach Zjednoczonych największy zbiór jej rzeźb znajduje się w zbiorach Syracuse University. Pierwsze swoje dzieło, rzeźbę z brązu "Diana z łukiem i psem", artystka przekazała tej uczelni jeszcze w latach 30. Kolejne darowizny miały miejsce w latach 60.; były wśród nich popiersia Don Kichota i figurki jeźdźców.
W 1974 roku, już po śmierci Anny Hyatt Huntington, Syracuse University otrzymał darowiznę, składającą się z 6 wielkowymiarowych rzeźb jej autorstwa oraz dużej ilości mniejszych rzeźb, wykonanych przez nią z brązu, aluminium, kamienia, gipsu i gliny. Największą z rzeźb wielkowymiarowych jest mierzący 4,2 m wysokości posąg "Abe Lincoln na koniu" (1963), ustawiony w listopadzie 1974 roku na terenie głównego kampusu State University of New York College of Environmental Science and Forestry, gdzie znajduje się na zasadzie wypożyczenia stałego z Syracuse University. Pozostałe rzeźby wielkowymiarowe to: "L’Orage", "Św. Franciszek z Asyżu", "Joanna d'Arc" (replika z brązu), "Ojciec Cañas" i "Collis Potter Huntington".
Dokumentacja Anny Hyatt Huntington (korespondencja, rękopisy, fotografie, katalogi, materiały drukowane) znajduje się w zbiorach Syracuse University oraz w Archives of American Art.

</doc>
<doc id="3220009" url="https://pl.wikipedia.org/wiki?curid=3220009" title="Mistrzostwa Europy w Lekkoatletyce 2014 – rzut oszczepem kobiet">
Mistrzostwa Europy w Lekkoatletyce 2014 – rzut oszczepem kobiet

Rzut oszczepem kobiet – jedna z konkurencji technicznych rozgrywanych podczas lekkoatletycznych mistrzostw Europy na Letzigrund Stadion w Zurychu.
Do zawodów nie przystąpiła mistrzyni Europy z 2012 roku Ukrainka Wira Rebryk.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskie lekkoatletki przed rozpoczęciem mistrzostw.

</doc>
<doc id="3220011" url="https://pl.wikipedia.org/wiki?curid=3220011" title="Sobór Objawienia Pańskiego w Gorłówce">
Sobór Objawienia Pańskiego w Gorłówce

Sobór Objawienia Pańskiego – prawosławny sobór w Gorłówce, katedra eparchii gorłowskiej Ukraińskiego Kościoła Prawosławnego Patriarchatu Moskiewskiego.
Historia.
Cerkiew została wzniesiona na początku XXI w. Jest to świątynia dwupoziomowa, pięciokopułowa, z górną cerkwią Objawienia Pańskiego (dotąd nieukończona) i dolną Świętych Nowomęczenników i Wyznawców Rosyjskich, oddaną do użytku liturgicznego 23 czerwca 2013 i poświęconą 18 września 2013, w ramach miejskich obchodów 1025. rocznicy chrztu Rusi. Ceremonię wielkiego poświęcenia prowadził metropolita kijowski i całej Ukrainy Włodzimierz w asyście metropolitów odeskiego i izmaelskiego Agatangela, donieckiego i mariupolskiego Hilariona, arcybiskupów ługańskiego i alczewskiego Mitrofana, charkowskiego i bohoduchowskiego Onufrego, zaporoskiego i melitopolskiego Łukasza, świętogórskiego Arseniusza, gorłowskiego i słowiańskiego Mitrofana, biskupów makiejewskiego Barnaby, roweńkowskiego i swierdłowskiego Pantelejmona, siewierodonieckiego i starobielskiego Nikodema, lwowskiego Filareta oraz emerytowanego schibiskupa gorłowskiego i słowiańskiego Alipiusza i emerytowanego biskupa konotopskiego Innocentego. W budynku soboru znajdują się również pomieszczenia szkoły niedzielnej, zakrystii, baptysterium i pomieszczenie do produkcji prosfor. Na cerkiewnej dzwonnicy znajduje się dwanaście dzwonów, z których największy waży pięć ton.
Podczas walk armii ukraińskiej z separatystami prorosyjskimi na Ukrainie Wschodniej, w czasie oblężenia Gorłówki, dolną cerkiew soboru zamieniono na schron dla ludności cywilnej. 10 sierpnia w pobliżu soboru wybuchł pocisk artyleryjski, przez co sześć osób odniosło rany. Dwa dni po tym wydarzeniu ludność ukrywającą się w soborze ewakuowano.

</doc>
<doc id="3220032" url="https://pl.wikipedia.org/wiki?curid=3220032" title="Adolphe Dumas">
Adolphe Dumas

Adolphe Dumas (ur. 18 grudnia 1805 w Caumont-sur-Durance, zm. 15 sierpnia 1861 w Dieppe) – francuski poeta i dramaturg.
Życiorys.
Wczesne, ambitne próby poetyckie Dumasa spotkały się z obojętnością czytelników, zaczął więc pisać dla teatru. Jego pierwszą sztukę, dramat filozoficzny "Fin de la comédie ou la Mort de Faust et de Dom Juan" ("Koniec komedii albo śmierć Fausta i Don Juana"), zatrzymała cenzura. Drugą, "Le Camp des Croisés", już na premierze wygwizdano. Z tego właśnie dzieła pochodzi niezamierzony kalambur, który na zawsze przylgnął do pisarza. Jedna z postaci dramatu mówi: „Je sortirai du camp, mais quel que soit mon sort, / J'aurai montré, du moins, comme un vieillard en sort” („Opuszczę obóz, ale cokolwiek stanie się mym udziałem, / Pokażę przynajmniej, jak odchodzić powinien starzec”), co przy innym rozkładzie akcentów można zrozumieć „comme un vieil hareng saur” („jak stary wędzony śledź”). Następne dokonania sceniczne pisarza również skończyły się porażką. 
W roku 1855 minister edukacji zlecił mu zebranie ludowych pieśni Prowansji. Dumas zapoznał się wtedy z fragmentami "Mirejo" Frédérica Mistrala, a jego entuzjastyczna opinia przyczyniła się do późniejszego sukcesu tego poematu. Po śmierci pisarza, który nigdy nie stał się twórcą powszechnie cenionym, hołd złożył mu Théodore de Banville, przedstawiając go jako niespełnionego geniusza.

</doc>
<doc id="3220065" url="https://pl.wikipedia.org/wiki?curid=3220065" title="Mistrzostwa Afryki w Lekkoatletyce 2014">
Mistrzostwa Afryki w Lekkoatletyce 2014

19. Mistrzostwa Afryki w Lekkoatletyce – zawody lekkoatletyczne pod auspicjami Confederation of African Athletics, które odbywały się od 10 do 14 sierpnia na Stade de Marrakech w marokańskim Marrakeszu.

</doc>
<doc id="3220081" url="https://pl.wikipedia.org/wiki?curid=3220081" title="Nina Statkiewicz">
Nina Statkiewicz

Nina Andriejewna Statkiewicz (ros. Нина Андреевна Статкевич, ur. 16 lutego 1944 w Leningradzie) – rosyjska łyżwiarka szybka reprezentująca ZSRR, trzykrotna medalistka mistrzostw świata.
Kariera.
Pierwszy sukces w karierze Nina Statkiewicz osiągnęła w 1970 roku, kiedy zwyciężyła podczas wielobojowych mistrzostw Europy w Heerenveen. W tym samym roku zdobyła też srebrny medal na mistrzostwach świata w wieloboju sprinterskim w West Allis, rozdzielając na podium swą rodaczkę Ludmiłę Titową i Atje Keulen-Deelstrę z Holandii. Kolejne dwa medale wywalczyła rok później, zwyciężając na mistrzostwach Europy w Leningradzie oraz wielobojowych mistrzostwach świata w Helsinkach. W 1972 roku wzięła udział w igrzyskach olimpijskich w Sapporo, zajmując piąte miejsce w biegach na 1000 i 3000 m oraz szóste na dystansie 1500 m. Zdobyła za to srebrny medal na mistrzostwach Europy w Inzell, a na wielobojowych mistrzostwach świata w Heerenveen była czwarta. Czwarte miejsce zajęła także podczas wielobojowych mistrzostw świata w Strömsund w 1973 roku, a miesiąc wcześniej była trzecia za Atje Keulen-Deelstrą i Trijnie Rep na mistrzostwach Europy w Brandbu. Ostatnie medale zdobyła w 1974 roku. Najpierw zajęła drugie miejsce za Keulen-Deelstrą na mistrzostwach Europy w Medeo. Następnie zdobyła brązowy medal podczas wielobojowych mistrzostw świata w Heerenveen, plasując się za Keulen-Deelstrą i swą rodaczką, Tatjaną Awieriną. Brała także udział w igrzyskach olimpijskich w Innsbrucku, gdzie była trzynasta w biegu na 3000 m i piętnasta na dwukrotnie krótszym dystansie. W 1976 roku zakończyła karierę.
Ustanowiła cztery rekordy świata (w tym dwa nieficjalne).

</doc>
<doc id="3220096" url="https://pl.wikipedia.org/wiki?curid=3220096" title="Victor Leydet">
Victor Leydet

Victor Leydet (ur. 21 lipca 1861 w L’Isle-sur-la-Sorgue, zm. 20 października 1904 w Sorgues) – francuski malarz i plakacista związany z kulturą Prowansji.
Był studentem awiniońskiej Akademii Sztuk Pięknych w klasie Pierre’a Grivolas. Później jego nauczycielami zostali Gabriel Bourges i Jean-Léon Gérôme.

</doc>
<doc id="3220100" url="https://pl.wikipedia.org/wiki?curid=3220100" title="Jezioro Rzecińskie">
Jezioro Rzecińskie

Jezioro Rzecińskie – jezioro położone w Rzecinie w gminie Wronki, w Puszczy Noteckiej. Odwadniane przez Rów Rzeciński.
Akwen o powierzchni 34 hektarów i głębokości maksymalnej do 0,8 metra leży w centrum obszaru Natura 2000 "Torfowisko Rzecińskie" (236,4 ha), na skraju zgrupowania wydm śródlądowych (Księżowskie Góry, Góra Rzecińska). Jezioro jest w ostatniej fazie zanikania. Tafla wody jest szczątkowa i niedostępna z uwagi na bardzo szeroki pas bagnistej ziemi i trzcinowisk. Dno pokryte grubą warstwą mułu. Całość otoczona pasem żyznych łąk (rośnie na nich, po wschodniej stronie akwenu, dziuplasty dąb o obwodzie około 500 cm).
W rejonie jeziora udokumentowano następujące siedliska: twardowodne oligo- i mezotroficzne zbiorniki wodne z podwodnymi łąkami ramienicowymi, zmiennowilgotne łąki trzęślicowe, niżowe i górskie świeże łąki użytkowane ekstensywnie, torfowiska przejściowe i trzęsawiska, obniżenia na podłożu torfowym z roślinnością ze związku "Rhynchosporion", torfowiska nakredowe, górskie i nizinne torfowiska zasadowe o charakterze młak, turzycowisk i mechowisk. W rejonie jeziora bytują bocian biały i żuraw. Istotnym gatunkiem chronionej flory jest rzadko spotykany lipiennik Loesela. Brzegi porastają liczne kępy wierzby i szuwary pałki. Lustro wody znacznie opada. Od 2004 roku Torfowisko Rzecińskie jest obiektem intensywnych badań naukowców, przede wszystkim z Uniwersytetu Przyrodniczego w Poznaniu, z których inicjatywy w obrębie mokradła powstała niespełna 400-metrowej długości kładka badawcza.
Dojazd drogą wojewódzką nr 149. W pobliżu znajdują się: jezioro Pustelnik, jezioro Pokraczyn i Góra Rzecińska, a także pomnik zwiadowców radzieckich i polskich.

</doc>
<doc id="3220102" url="https://pl.wikipedia.org/wiki?curid=3220102" title="Wściekły byk">
Wściekły byk



</doc>
<doc id="3220107" url="https://pl.wikipedia.org/wiki?curid=3220107" title="Óscar Jaenada">
Óscar Jaenada

Óscar Jaenada Gajo (ur. 4 maja 1975 w Esplugues de Llobregat) – hiszpański aktor.
Życiorys.
Urodził się w Esplugues de Llobregat, w Katalonii w comarce Baix Llobregat. Rozpoczął swoją karierę w teatrze w ośrodku L'Endoll. Wykonując swoje pierwsze kroki jako aktor, pracował w nocnym klubie. Przeniósł się do Madrytu, gdzie pracował jako kelner, zanim zagrał kilka ról telewizyjnych w serialach takich jak "Po szkole" ("Al salir de clase", 2000) i "Komisarz" ("El comisario", 2000).
Swoją pierwszą rolę filmową zagrał w melodramacie "Nie wiem nawet" ("Aunque tú no lo sepas", 2000), filmie oparty na tekście Almudeny Grandes. Za rolę Alfredo w filmie "Listopad" ("Noviembre", 2003) został nominowany do Nagrody Goya dla najlepszego aktora. Dwa lata później zdobył wspomnianą nagrodę za rolę w filmie "Camarón" (2005), biografii śpiewaka flamenco Camaróna de la Isla.

</doc>
<doc id="3220120" url="https://pl.wikipedia.org/wiki?curid=3220120" title="Aleksandr Sidielnikow">
Aleksandr Sidielnikow

Aleksandr Nikołajewicz Sidielnikow (ros. Александр Николаевич Сидельников; ur. 12 sierpnia 1950 w Sołniecznogorsku, zm. 23 czerwca 2003 w Chołmogorach) – radziecki hokeista grający na pozycji bramkarza. Zasłużony Mistrz Sportu ZSRR w hokeju na lodzie od 1976.
Lata młodości.
Sidielnikow zaczął uprawiać hokej w wieku 11 lat, gdy zapisał się do sekcji hokejowej klubu Krylja Sowietow, w którym początkowo grał na pozycji napastnika. Jego trenerem był wówczas Jewgienij Kazienow. Gdy miał 17 lat, pod wpływem Alfreda Kuczewskiego, został przesunięty na pozycję bramkarza.
Kariera klubowa.
Trzy lata po rozpoczęciu gry na nowej pozycji, Sidielnikow został podstawowym bramkarzem swojego klubu. Do końca kariery w 1984 roku nie zagrał w żadnym innym zespole. Wraz z Krylją wywalczył mistrzostwo i puchar ZSRR w 1974, Puchar Europy oraz wicemistrzostwo kraju w 1975, a także brązowy medal mistrzostw ZSRR w 1973 i 1978. Łącznie rozegrał 426 meczów w lidze ZSRR. W 1975 doznał zerwania więzadeł krzyżowych w obu nogach, jednakże wrócił do gry, mimo iż dawano mu na to małe szanse.
Kariera reprezentacyjna.
W 1972 został włączony do kadry narodowej. Wraz z reprezentacją dwukrotnie został mistrzem świata: w 1973 i 1974, wicemistrzem świata w 1976 i brązowym medalistą MŚ 1977. Dwukrotnie wywalczył również mistrzostwo Europy: w 1973 i 1974 oraz zdobył brązowy medal ME w 1976 i 1977. Wraz z kadrą został także mistrzem olimpijskim w 1976. W 1972 wygrał również uniwersjadę. Łącznie w latach 1972-1977 rozegrał 34 spotkania w reprezentacji ZSRR.
Losy po zakończeniu kariery.
Po zakończeniu kariery został trenerem juniorów w Krylji Sowietow. Następnie pracował w HK MGU, początkowo jako trener, a później jako kierownik zespołu. Zmarł 23 czerwca 2003 w Chołmogorach z powodu ostrej niewydolności serca. Został pochowany na Cmentarzu Trojekurowskim w Moskwie.
W lutym 2014 został wpisany do nowo otwartej Rosyjskiej Galerii Hokejowej Sławy.

</doc>
<doc id="3220140" url="https://pl.wikipedia.org/wiki?curid=3220140" title="Kodeks 0209">
Kodeks 0209

Kodeks 0209 (Gregory-Aland no. 0209) – grecki kodeks uncjalny Nowego Testamentu pisany na pergaminie, paleograficznie datowany na VII wiek. Do naszych czasów zachowało się osiem kart kodeksu. Przechowywany jest w Ann Arbor. Jest palimpsestem, zarówno tekst dolny, jak i górny przekazują tekst biblijny. Fragment jest wykorzystywany w krytycznych wydaniach greckiego Nowego Testamentu. Do jego osobliwości tekstualnych należy umieszczanie końcowej doksologii Listu do Rzymian w rozdziale 14.
Opis.
Do dnia dzisiejszego zachowało się osiem kart, z tekstem Listu do Rzymian (14,9-23; 16,25-27; 15,1-2), 2. Listu do Koryntian (1,1-15; 4,4-13; 6,11-7,2; 9,2-10,17) i 1. Listu Piotra 1,1-2,3. Oryginalne karty kodeksu miały rozmiar 27 na 19 cm. Tekst pisany jest dwiema kolumnami na stronę, w 29-32 linijkach w kolumnie. Jest palimpsestem, tekst górny pisany jest minuskułą, również przekazuje tekst Nowego Testamentu i na liście rękopisów Nowego Testamentu jest klasyfikowany jako lekcjonarz 1611.
Lekcjonarz 1611 zawiera wybrane teksty z Dziejów Apostolskich oraz Listów apostolskich do czytań liturgicznych, na 221 pergaminowych kartach. Tekst pisany jest dwoma kolumnami na stronę, w 46 linijkach w kolumnie.
Tekst.
Fragment reprezentuje mieszaną tradycję tekstualną. Kurt Aland zaklasyfikował go do kategorii III, co oznacza, że jest ważny dla poznania historii tekstu Nowego Testamentu.
Zakończenie Listu do Rzymian (Rz 16,25-27) zostało umieszczone za Rz 14,23. W tym samym miejscu umieszczają zakończenie rękopisy: Codex Angelicus, Athous Lavrensis, minuskuł 181, 326, 330, 451, 460, 614, 1241, 1877, 1881, 1984, 1985, 2492, 2495). W grupie tych rękopisów 0209 jest najstarszy. Bruce M. Metzger przytacza dwa wyjaśnienia dla tego wariantu. Według pierwszego wyjaśnienia umieszczenie zakończenia w tym właśnie miejscu powstało w wyniku skrócenia Listu do Rzymian przez Marcjona, bądź któregoś z jego następców. Według drugiego wyjaśnienia już Paweł polecił sporządzić List do Rzymian w dwóch wersjach, krótszej i dłuższej.
W 2 Koryntian 1,10 stosuje wariant τηλικουτου θανατου ("takiego niebezpieczeństwa"), w czym jest wspierany przez rękopisy: א, A, B, C, Dgr, Ggr, K, P, Ψ, 0121a, 0150, 0243, 33, 81, 88, 104, 181, 326, 330, 436, 451, 614, 1241, 1739, 1877, 1881, 1962, 1984, 1985, 2127, 2492, 2495, oraz rękopisy reprezentujące bizantyjską tradycję tekstualną. Inne rękopisy stosują liczbę mnogą ("takich niebezpieczeństw"). Wariant kodeksu jest uważany za poprawny przez krytyków tekstu.
Historia.
Kenneth W. Clark oszacował jego datę na VII, jednak z pewnym wahaniem. Rękopis datowany jest paleograficznie przez INTF na VII wiek. W XIV wieku został wykorzystany przy produkcji lekcjonarza i stał się dolnym tekstem palimpsestu. W 1919 roku został nabyty w Konstantynopolu przez ekspedycję naukową Uniwersytetu w Michigan.
Pierwszy opis rękopisu sporządził Kenneth W. Clark w 1937 roku. Dzięki temu rękopis stał się znany dla biblistów. Na listę rękopisów Nowego Testamentu wciągnął go Kurt Aland w 1953 roku (w grupie majuskułów), oznaczając go przy pomocy siglum 0209. Górny tekst palimpsestu Aland wciągnął na listę lekcjonarzy Nowego Testamentu oznaczając go przy pomocy siglum ℓ "1611". Transkrypcję tekstu 0209 oraz facsimile jednej jego strony opublikował w 1968 roku amerykański biblista Jacob Greenlee.
Fragment był badany przez włoskiego paleografa Orsiniego. Został zdigitalizowany przez CSNTM w 2008 roku.
Fragment cytowany jest we współczesnych krytycznych wydaniach greckiego tekstu. Cytuje go "Novum Testamentum Graece" Nestle-Alanda (NA26, NA27). Nie był cytowany w trzecim wydaniu greckiego Nowego Testamentu przygotowanego przez Zjednoczone Towarzystwa Biblijne (UBS3), był natomiast cytowany w czwartym wydaniu (UBS4). W 27. wydaniu Nestle-Alanda (NA27) traktowany jest jako świadek pierwszego rzędu cytowania.
Rękopis przechowywany jest w bibliotece Uniwersytetu w Michigan (Ms. 8, ff. 96, 106-112) w Ann Arbor.

</doc>
<doc id="3220141" url="https://pl.wikipedia.org/wiki?curid=3220141" title="John Rulon-Miller">
John Rulon-Miller

John Rulon-Miller – amerykański kierowca wyścigowy.
Kariera.
Rulon-Miller rozpoczął karierę w międzynarodowych wyścigach samochodowych w 1974 roku od startów w German Racing Championship, gdzie jednak nie zdobywał punktów. W latach 1975-1978 Amerykanin startował w 24-godzinnym wyścigu Le Mans. W 1976 odniósł zwycięstwo w klasie IMSA.

</doc>
<doc id="3220142" url="https://pl.wikipedia.org/wiki?curid=3220142" title="Puchar Europy Mistrzyń Krajowych siatkarek (1984/1985)">
Puchar Europy Mistrzyń Krajowych siatkarek (1984/1985)

Puchar Europy Mistrzyń Krajowych 1985 – 25. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Forlì
Tabela
Wyniki

</doc>
<doc id="3220143" url="https://pl.wikipedia.org/wiki?curid=3220143" title="Ferrari 365 GT4/BB">
Ferrari 365 GT4/BB

Ferrari Berlinetta Boxer

</doc>
<doc id="3220144" url="https://pl.wikipedia.org/wiki?curid=3220144" title="Ścieżka przyrodnicza „Dąb Dominik”">
Ścieżka przyrodnicza „Dąb Dominik”

Ścieżka przyrodnicza „Dąb Dominik” – ścieżka przyrodnicza w Polsce, przebiegająca w województwie lubelskim, na terenie Poleskiego Parku Narodowego. Podstawowa trasa ma długość 2,5 km, dłuższa 3,5 km. Częściowo prowadzona jest kładkami, przystosowanymi do zwiedzania przez osoby niepełnosprawne. Prowadzi przez różne typy lasów: grąd niski, ols, bór bagienny i zarastające jezioro Moszne.
Przebieg ścieżki.
Ścieżka rozpoczyna się w "Kolonii Łomnica", przy drodze z Urszulina do Sosnowicy. Zlokalizowane jest na niej 17 przystanków z tablicami informacyjnymi:
Krótsza trasa kończy się na punkcie 9, a następnie wraca do "Kolonii Łomnica". Koniec dłuższej trasy znajduje się we wsi Jamniki, również przy drodze z Urszulina do Sosnowicy.
Dąb „Dominik”.
Znajdujący się przy ścieżce dąb szypułkowy o obwodzie pnia ok. 380 cm otrzymał na cześć prof. dra hab. Dominika Fijałkowskiego nazwę „Dominik”. Od nazwy drzewa pochodzi nazwa ścieżki.

</doc>
<doc id="3220147" url="https://pl.wikipedia.org/wiki?curid=3220147" title="Etyka chrześcijańska">
Etyka chrześcijańska

Etyka chrześcijańska (czasami teologia moralna) – etyka oparta na chrześcijaństwie.
Podobnie jak filozofia chrześcijańska, etyka chrześcijańska nie jest pojęciem jednoznacznym. W szczególności, podziały wewnątrz chrześcijaństwa są podstawą dla odmiennych etyk. Również w ramach poszczególnych odłamów chrześcijaństwa, poszczególne tradycje teologiczne i filozoficzne, znajdowały swoje odbicie w odrębnych doktrynach etycznych. W katolicyzmie dominującą doktryną etyczną jest tomizm.
Biblia sama w sobie nie zawiera doktryny etycznej. Daje jednak wiele wskazówek moralnego postępowania i opisuje moralne życie osób wierzących w Boga. Etyka chrześcijańska na podstawie tych wskazań i opisów buduje systematyczną doktrynę etyczną.
Źródłami etyki chrześcijańskiej są Biblia, tradycja i nauczanie Kościoła. Poszczególne odłamy chrześcijaństwa przyznają im odmienne znaczenia i wywodzą z nich nieco odmienne treści. Źródła te odróżniają wyraźnie etykę chrześcijańską od etyki filozoficznej czy etyk innych religii. Etyka filozoficzna nie dopuszcza zwykle, istotnych dla etyki chrześcijańskiej, objawienia i wiary religijnej. Rozum i ludzkie doświadczenie, istotne dla etyki filozoficznej, pełnią mniejszą rolę w etyce chrześcijańskiej, z wyjątkiem niektórych nurtów katolicyzmu (np. tomizmu).
Teologia moralna.
W odróżnieniu od teologii moralnej, która jako osobna dyscyplina teologiczna ukształtowała się w akademickim systemie wykształcenia teologicznego dopiero w nowożytności, etyka chrześcijańska pojawiła się wraz z Ewangeliami i przebyła długą drogę rozwoju. W historii etyki chrześcijańskiej wyodrębniają się następujące podstawowe etapy:
Pierwsza próba całościowego ujęcia etyki chrześcijańskiej należy do Ambrożego z Mediolanu, który po raz pierwszy usystematyzował chrześcijańską naukę moralną i wyłożył ją w swym traktacie "Obowiązki duchownych".
"Etyka chrześcijańska" i "teologia moralna" są często uznawane za synonimy. Termin "teologia moralna" jest jednak popularniejszy w piśmiennictwie katolickim.

</doc>
<doc id="3220150" url="https://pl.wikipedia.org/wiki?curid=3220150" title="Ruth Schleiermacher">
Ruth Schleiermacher

Ruth Schleiermacher-Budzisch (ur. 3 listopada 1949 w Wunsiedel) – niemiecka łyżwiarka szybka reprezentująca NRD, złota medalistka mistrzostw świata.
Kariera.
Największy sukces w karierze Ruth Schleiermacher osiągnęła w 1971 roku, kiedy zwyciężyła podczas mistrzostw świata w wieloboju sprinterskim w Inzell. W zawodach tych wyprzedziła bezpośrednio dwie reprezentantki USA: Anne Henning oraz Dianne Holum. Był to jednak jedyny medal wywalczony przez nią na międzynarodowej imprezie tej rangi. Była też między innymi czwarta na rozgrywanych dwa lata wcześniej wielobojowych mistrzostwach świata w Grenoble, gdzie walkę o medal przegrała z Holenderką Ans Schut. W 1968 roku wystartowała na igrzyskach olimpijskich w Sapporo, zajmując między innymi ósme miejsce w biegu na 1500 m i dwunaste na 1000 m. Na rozgrywanych cztery lata później igrzyskach olimpijskich w Sapporo jej najlepszym wynikiem było trzynaste miejsce w biegu na 500 m. W 1972 roku zakończyła karierę.
Ustanowiła trzy rekordy świata (w tym dwa nieoficjalne).

</doc>
<doc id="3220153" url="https://pl.wikipedia.org/wiki?curid=3220153" title="Jean-Claude Briavoine">
Jean-Claude Briavoine

Jean-Claude Briavoine (ur. 7 października 1934 roku) – francuski kierowca wyścigowy i rajdowy.
Kariera.
W 1977 roku Briavone po raz pierwszy wystartował w 24-godzinnym wyścigu Le Mans, w którym uplasował się na dziewiątej pozycji w klasie IMSA. Rok później był najlepszy w klasie GT +3.0. W 1981 roku uplasował się na trzeciej pozycji w Rajdzie Dakar. W kolejnych dwóch edycjach tego wyścigu plasował się na drugiej pozycji.

</doc>
<doc id="3220155" url="https://pl.wikipedia.org/wiki?curid=3220155" title="Jean Claude Briavoine">
Jean Claude Briavoine

Jean-Claude Briavoine

</doc>
<doc id="3220157" url="https://pl.wikipedia.org/wiki?curid=3220157" title="André Gahinet">
André Gahinet

André Gahinet (pseudonim: Ségolen, ur. 12 października 1941 roku) – francuski kierowca wyścigowy.
Kariera.
Gahinet rozpoczął karierę w międzynarodowych wyścigach samochodowych w 1975 roku od startu w klasie GT Ser. 24-godzinnego wyścigu Le Mans, którego jednak nie ukończył. W późniejszych latach Francuz pojawiał się także w stawce FIA World Endurance Championship oraz French GT Championship.

</doc>
<doc id="3220158" url="https://pl.wikipedia.org/wiki?curid=3220158" title="Andre Gahinet">
Andre Gahinet

André Gahinet

</doc>
<doc id="3220163" url="https://pl.wikipedia.org/wiki?curid=3220163" title="Heike Lange">
Heike Lange

Heike Lange-Kahl (ur. 31 października 1955 w Rostocku) – niemiecka łyżwiarka szybka reprezentująca NRD, srebrna medalistka mistrzostw świata i mistrzyni świata juniorów.
Kariera.
Największe sukcesy w karierze Heike Lange osiągnęła w 1975 roku, kiedy zdobyła dwa medale na międzynarodowych imprezach. W połowie lutego zdobyła srebrny medal podczas mistrzostw świata w wieloboju sprinterskim w Göteborgu, rozdzielając na podium Sheilę Young z USA oraz Kanadyjkę Cathy Priestner. Miesiąc później zwyciężyła w wieloboju na mistrzostwach świata juniorów w Strömsund, wyprzedzając bezpośrednio Polkę Erwinę Ryś. Były to jedyne medale wywalczone przez Lange na międzynarodowych imprezach. W 1976 roku wzięła udział w igrzyskach olimpijskich w Innsbrucku, zajmując sóme miejsce w biegu na 1000 m i dziesiąte na dwukrotnie krótszym dystansie. W 1976 roku zakończyła karierę.

</doc>
<doc id="3220164" url="https://pl.wikipedia.org/wiki?curid=3220164" title="Puchar Europy Mistrzyń Krajowych siatkarek (1985/1986)">
Puchar Europy Mistrzyń Krajowych siatkarek (1985/1986)

Puchar Europy Mistrzyń Krajowych 1986 – 26. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Uppsala
Tabela
Wyniki

</doc>
<doc id="3220166" url="https://pl.wikipedia.org/wiki?curid=3220166" title="Bauverein w Mysłowicach">
Bauverein w Mysłowicach

Bauverein – zespół budynków mieszkalnych położony przy ulicy Mikołowskiej w Mysłowicach. Wzniesiony został w 1915 roku przez Niemieckie Towarzystwo Budowlane na fali rozwoju miasta Mysłowice. Mieszkał w nim między innymi Bernard Świerczyna. Budynek wpisany jest do rejestru zabytków jako "cenny zespół zabudowy mieszkalnej z I ćw XX w." Zajmuje ponad 10 000 m².
Przez wiele lat popadł on w ruinę, w 2005 roku doszło w budynku do pożaru, który strawił około 600 m² dachu. W 2007 roku przeszedł on remont generalny, podczas którego wymieniono wszystkie okna, tynki oraz dach. Obecnie znajduje się w nim ponad 170 lokali.

</doc>
<doc id="3220167" url="https://pl.wikipedia.org/wiki?curid=3220167" title="Wiktor Kopył">
Wiktor Kopył

Wiktor Anatolijowycz Kopył, ukr. Віктор Анатолійович Копил, ros. Виктор Анатольевич Копыл, "Wiktor Anatoljewicz Kopył" (ur. 10 lipca 1960 we wsi Owadne, w obwodzie wołyńskim, Ukraińska SRR, zm. 8 sierpnia 2014 w Nowogrodzie Wołyńskim) – ukraiński piłkarz, grający na pozycji obrońcy.
Kariera piłkarska.
W 1978 rozpoczął karierę piłkarską w klubie Wołyń Łuck, który uczestniczył wtedy w rozgrywkach Wtoroj (III poziom) ligi Mistrzostw ZSRR. W 1980 przeszedł do Krywbasa Krzywy Róg, a w 1981 do Karpat Lwów. Pierwszą połowę sezonu 1982 bronił barw Nistru Kiszyniów. W latach 1982-1983 służył w wojskowym klubie SKA-Karpaty Lwów. W 1984 został piłkarzem Kołosu Nikopol, a po pół roku powrócił do rodzinnego klubu. Od 1985 do 1988 ponownie grał w Krywbasie Krzywy Róg. Potem występował w klubach Sudnobudiwelnyk Mikołajów i Kremiń Krzemieńczuk, po czym po raz trzeci zasilił skład Krywbasu Krzywy Róg. W 1991 wyjechał do Rosji, gdzie bronił barw Kauczuka Sterlitamak. W 1992 zakończył karierę piłkarską w Artanii Oczaków.
Życie prywatne.
8 sierpnia 2014 zmarł w Nowogrodzie Wołyńskim w wieku 54 lat po ciężkiej chorobie.

</doc>
<doc id="3220174" url="https://pl.wikipedia.org/wiki?curid=3220174" title="Ścieżka przyrodnicza „Spławy”">
Ścieżka przyrodnicza „Spławy”

Ścieżka przyrodnicza "Spławy" – ścieżka przyrodnicza w Polsce, przebiegający w województwie lubelskim, na terenie Poleskiego Parku Narodowego. Nosi imię prof. dr hab. Stanisława Radwana. Ma długość 3,5 km, częściowo prowadzona jest kładkami. Prowadzi przez cenne zespoły leśne: brzezinę bagienną, ols, torfowisko przejściowe, a także różne typy łąk.
Przebieg ścieżki.
Ścieżka rozpoczyna się w Starym Zaluczu. Zlokalizowane jest na niej 8 przystanków z tablicami informacyjnymi:
Znad jeziora Łukie można powrócić do Starego Załucza ścieżką przez "Bagno Spławy", a następnie szlakiem czerwonym prowadzącym z Zawadówki lub skierować się szlakiem czarnym do Zawadówki.

</doc>
<doc id="3220176" url="https://pl.wikipedia.org/wiki?curid=3220176" title="Luigi Chinetti">
Luigi Chinetti

Luigi Chinetti (ur. 17 lipca 1901 w Mediolanie, zm. 17 sierpnia 1994 w Greenwich) – amerykański kierowca wyścigowy włoskiego pochodzenia. Podczas II wojny światowej wyemigrował do Stanów Zjednoczonych i przyjął amerykańskie obywatelstwo. Przez lata był przedstawicielem Ferrari w Stanach Zjednoczonych.
Kariera wyścigowa.
Chinetti rozpoczął karierę w międzynarodowych wyścigach samochodowych w 1932 roku od startów w klasie trzeciej 24-godzinnego wyścigu Le Mans, w którym odniósł zwycięstwo. Sukces ten powtórzył jeszcze dwukrotnie - w 1934 i w 1949 roku. Dwukrotnie wygrywał również w 24-godzinnym wyścigu Spa. W 1939 roku startował w Mistrzostwach Europy AIACR. Z dorobkiem 28 punktów uplasował się tam na szesnastej pozycji w klasyfikacji generalnej.

</doc>
<doc id="3220177" url="https://pl.wikipedia.org/wiki?curid=3220177" title="Michel Carré">
Michel Carré

Michel Antoine Florentin Carré (ur. 20 października 1821 w Besançon, zm. 27 czerwca 1872 w Argenteuil) – francuski librecista.
Do Paryża przyjechał w roku 1840, pragnąc zrobić karierę jako malarz. Wkrótce jednak zaczął pisać wiersze i dramaty, aż wreszcie całkowicie poświęcił się librettom operowym i operetkowym, które tworzył często wraz z Jules’em Barbierem.

</doc>
<doc id="3220178" url="https://pl.wikipedia.org/wiki?curid=3220178" title="Sylvia Burka">
Sylvia Burka

Sylvia Burka (ur. 4 maja 1954 w Winnipeg) – kanadyjska łyżwiarka szybka, czterokrotna medalistka mistrzostw świata.
Kariera.
Pierwszy sukces w karierze Sylvia Burka osiągnęła w 1973 roku, kiedy zwyciężyła w wieloboju podczas mistrzostw świata juniorów w Assen. W tym samym roku zajęła czwarte miejsce podczas sprinterskich mistrzostw świata w Oslo, przegrywając walkę o podium z Moniką Pflug z RFN. W 1972 roku wzięła udział w igrzyskach olimpijskich w Sapporo, zajmując między innymi ósme miejsce w biegu na 1000 m. Na rozgrywanych cztery lata później igrzyskach w Innsbrucku jej najlepszym wynikiem było czwarte miejsce na 1000 m, gdzie w walce o medal lepsza była Amerykanka Sheila Young. W tym samym roku zdobyła złoto na wielobojowych mistrzostwach świata w Gjøvik i brąz na sprinterskich mistrzostwach świata w Berlinie. W zawodach tych wyprzedziły ją jedynie Sheila Young i Leah Poulos. Podczas rozgrywanych rok później sprinterskich mistrzostw świata w Alkmaar sięgnęła po kolejne złoto. Ostatni medal wywalczyła na wielobojowych mistrzostwach świata w Hadze w 1979 roku, gdzie uległa Amerykance Beth Heiden i Natalji Pietrusiowej z ZSRR. Brała też udział w igrzyskach olimpijskich w Lake Placid w 1980 roku, zajmując między innymi siódme miejsce w biegu na 1000 m i dziewiąte na dwukrotnie krótszym dystansie. W 1980 roku zakończyła karierę.
Dwukrotnie ustanawiała rekordy świata.
Jej mężem był kanadyjski kolarz torowy Jocelyn Lovell.

</doc>
<doc id="3220179" url="https://pl.wikipedia.org/wiki?curid=3220179" title="Graniczna Placówka Kontrolna Szypliszki">
Graniczna Placówka Kontrolna Szypliszki



</doc>
<doc id="3220180" url="https://pl.wikipedia.org/wiki?curid=3220180" title="Albert Dufrene">
Albert Dufrene

Albert Dufréne

</doc>
<doc id="3220185" url="https://pl.wikipedia.org/wiki?curid=3220185" title="Christine Dacremont">
Christine Dacremont

Christine Dacremont (ur. 7 kwietnia 1944 roku) – francuska zawodniczka startująca w wyścigach samochodowych i rajdach samochodowych.
Kariera.
Dacremont rozpoczęła karierę w międzynarodowych wyścigach samochodowych w 1975 roku od startu w klasie S 2.0 24-godzinnego wyścigu Le Mans, gdzie odniosła zwycięstwo. Rok później była druga w klasie GTP.

</doc>
<doc id="3220186" url="https://pl.wikipedia.org/wiki?curid=3220186" title="Haitske Pijlman">
Haitske Pijlman

Haitske Valentijn-Pijlman (ur. 16 czerwca 1954 w Grouw) – holenderska łyżwiarka szybka, brązowa medalistka mistrzostw świata.
Kariera.
Największy sukces w karierze Haitske Pijlman osiągnęła w 1977 roku, kiedy zdobyła brązowy medal podczas sprinterskich mistrzostw świata w Alkmaar. W zawodach tych wyprzedziły ją jedynie kanadyjka Sylvia Burka oraz Leah Poulos z USA. Był to jedyny medal wywalczony przez nią na międzynarodowej imprezie tej rangi. W tym samym roku była też piąta na wielobojowych mistrzostwach świata w Keystone. W 1980 roku brała udział w igrzyskach olimpijskich w Lake Placid w 1980 roku, zajmując piętnaste miejsce w biegu na 500 m i czternaste na dwukrotnie krótszym dystansie. W 1980 roku zakończyła karierę.
Jej mężem jest Jos Valentijn.

</doc>
<doc id="3220187" url="https://pl.wikipedia.org/wiki?curid=3220187" title="Mistrzostwa Europy w Lekkoatletyce 2014 – bieg na 400 m przez płotki mężczyzn">
Mistrzostwa Europy w Lekkoatletyce 2014 – bieg na 400 m przez płotki mężczyzn

Bieg na 400 metrów przez płotki mężczyzn – jedna z konkurencji rozegranych podczas lekkoatletycznych mistrzostw Europy na Letzigrund Stadion w Zurychu.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2014 przed rozpoczęciem mistrzostw.
Listy europejskie.
Tabela przedstawia 10 najlepszych wyników uzyskanych w sezonie 2014 przez europejskich lekkoatletów przed rozpoczęciem mistrzostw.

</doc>
<doc id="3220188" url="https://pl.wikipedia.org/wiki?curid=3220188" title="Georges Morand">
Georges Morand

Georges Morand (ur. 4 lipca 1939 roku, zm. 9 grudnia 1999) – francuski kierowca wyścigowy.
Kariera.
Morand rozpoczął karierę w międzynarodowych wyścigach samochodowych w 1976 roku od startu w klasie S 2.0 24-godzinnego wyścigu Le Mans, w którym odniósł zwycięstwo. W późniejszych latach Francuz pojawiał się także w stawce World Challenge for Endurance Drivers.

</doc>
<doc id="3220189" url="https://pl.wikipedia.org/wiki?curid=3220189" title="Puchar Europy Mistrzyń Krajowych siatkarek (1986/1987)">
Puchar Europy Mistrzyń Krajowych siatkarek (1986/1987)

Puchar Europy Mistrzyń Krajowych 1987 – 27. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich "starego kontynentu".
Rozgrywki.
Turniej finałowy.
 Karlsruhe
Tabela
Wyniki

</doc>
<doc id="3220190" url="https://pl.wikipedia.org/wiki?curid=3220190" title="Porsche 935/76">
Porsche 935/76

Porsche 935

</doc>
<doc id="3220191" url="https://pl.wikipedia.org/wiki?curid=3220191" title="Tatjana Tarasowa (panczenistka)">
Tatjana Tarasowa (panczenistka)

Tatjana Nikołajewna Tarasowa (ros. Татьяна Николаевна Тарасова, ukr. Тетяна Миколаївна Тарасова, "Tetiana Mykołajiwna Tarasowa"; ur. 8 listopada 1957 w Akmolińsku) – radziecka łyżwiarka szybka pochodzenia ukraińskiego, srebrna medalistka mistrzostw świata.
Kariera.
Największy sukces w karierze Tatjana Tarasowa osiągnęła w 1981 roku, kiedy zdobyła srebrny medal podczas mistrzostw świata w wieloboju sprinterskim w Grenoble. W zawodach tych rozdzieliła na podium Karin Enke z NRD i swą rodaczkę, Natalję Pietrusiową. Był to jednak jedyny medal wywalczony przez nią na międzynarodowej imprezie tej rangi. W tej samej konkurencji była też trzynasta na rozgrywanych rok wcześniej sprinterskich mistrzostwach świata w West Allis. W 1980 roku wzięła również udział w igrzyskach olimpijskich w Lake Placid, gdzie była ósma w biegu na 500 m. W 1980 roku zakończyła karierę.
Tatjana Tarasowa występowała także pod nazwiskami Kowalenko i Kuleszowa.

</doc>
<doc id="3220193" url="https://pl.wikipedia.org/wiki?curid=3220193" title="Puchar Ukrainy w piłce nożnej (2014/2015)">
Puchar Ukrainy w piłce nożnej (2014/2015)

Puchar Ukrainy 2014/2015 (oficjalna nazwa: Puchar Ukrainy w piłce nożnej, ukr. Кубок України з футболу) – 24. rozgrywki ukraińskiej PFL, mające na celu wyłonienie zdobywcy krajowego Pucharu, który zakwalifikuje się tym samym do Ligi Europy UEFA sezonu 2015/16. Sezon trwał od 6 sierpnia 2014 do 4 czerwca 2015.
W sezonie 2014/2015 rozgrywki te składały się z:
Drużyny.
Do rozgrywek Pucharu przystąpiło 39 klubów Premier, Pierwszej i Drugiej Lihi oraz Zdobywca i Finalista Pucharu Ukrainy 2013 roku spośród drużyn amatorskich.
Terminarz rozgrywek.
Runda wstępna (1/32).
Mecze rozegrano 6 sierpnia 2014, jedynie mecz Krystał Chersoń - Stal Dnieprodzierżyńsk odbył się 7 sierpnia 2014.
1/16 finału.
Mecze zostaną rozegrane 23 sierpnia 2014, oprócz meczu FK Tarnopol - FK Oleksandria odbył się 22 sierpnia 2014 i meczów Kremiń Krzemieńczuk - Zoria Ługańsk, FK Sumy - Metalist Charków rozegranych 24 sierpnia 2014.
1/8 finału.
Pierwsze mecze według regulaminu rozegrano 27 września, a rewanże 29 października 2014.
1/4 finału.
Pierwsze mecze rozegrano 4 marca, a rewanże 8 kwietnia 2015.
1/2 finału.
Pierwsze mecze rozegrano 29 kwietnia, a rewanże 20 maja 2015.

</doc>
<doc id="3220195" url="https://pl.wikipedia.org/wiki?curid=3220195" title="Natalia Szywie">
Natalia Szywie



</doc>
<doc id="3220197" url="https://pl.wikipedia.org/wiki?curid=3220197" title="24h Le Mans 1978">
24h Le Mans 1978

24h Le Mans 1978 – 24–godzinny wyścig rozegrany na torze Circuit de la Sarthe w dniach 10-11 czerwca 1978 roku.
Wyniki.
Źródło: experiencelemans.com

</doc>
<doc id="3220198" url="https://pl.wikipedia.org/wiki?curid=3220198" title="Maritiem Instituut de Ruyter">
Maritiem Instituut de Ruyter

Maritiem Instituut de Ruyter – holenderska uczelnia morska we Vlissingen.
Maritiem Instituut de Ruyter szkoli przyszłych oficerów marynarki. Prowadzi również nauczanie w dziedzinie logistyki, inżynierii procesowej i energetyki oraz międzynarodowego utrzymania ruchu ("International Maintenance Management").
Budynek uczelni wpisany jest do rejestru zabytków pod numerem 530840.

</doc>
<doc id="3220199" url="https://pl.wikipedia.org/wiki?curid=3220199" title="Walentina Łalenkowa">
Walentina Łalenkowa

Walentina Nikołajewna Łalenkowa z d. Gołowienkina (ros. Валентина Николаевна Лаленкова z d. Головенкина, ur. 5 maja 1957 w Swierdłowsku) – rosyjska łyżwiarka szybka reprezentująca ZSRR, dwukrotna medalistka mistrzostw świata i wicemistrzyni Europy.
Kariera.
Po raz pierwszy na arenie międzynarodowej Walentina Łalenkowa pojawiła się w 1976 roku, kiedy zajęła szóste miejsce w wieloboju podczas mistrzostw świata juniorów w Madonna di Campiglio. W 1980 roku wystartowała na igrzyskach olimpijskich w Lake Placid, zajmując jedenaste miejsce w biegu na 1000 m i siedemnaste na 3000 m. Pierwszy sukces osiągnęła w 1983 roku, kiedy zdobyła brązowy medal na wielobojowych mistrzostwach świata w Karl-Marx-Stadt. W zawodach tych wyprzedziły ją jedynie dwie reprezentantki NRD: Andrea Schöne i Karin Enke. Na rozgrywanych rok później mistrzostwach Europy w Medeo i sprinterskich mistrzostwach świata w Trondheim zajmowała drugie miejsce. W tym samym roku brała też udział w igrzyskach olimpijskich w Sarajewie, gdzie jej najlepszym wynikiem było czwarte miejsce w biegu na 1000 m. Walkę o medal przegrała tam ze swą rodaczką, Natalją Pietrusiową. Na tych samych igrzyskach była też szósta na 1500 m i ósma na dwukrotnie dłuższym dystansie. W 1985 roku zakończyła karierę.
Po ślubie w 1979 roku występowała pod nazwiskiem Łalenkowa.
Jej syn, Jewgienij Łalenkow również został panczenistą.

</doc>
<doc id="3220200" url="https://pl.wikipedia.org/wiki?curid=3220200" title="Walentina Gołowienkina">
Walentina Gołowienkina



</doc>
<doc id="3220201" url="https://pl.wikipedia.org/wiki?curid=3220201" title="Puchar Europy Mistrzyń Krajowych siatkarek (1987/1988)">
Puchar Europy Mistrzyń Krajowych siatkarek (1987/1988)

Puchar Europy Mistrzyń Krajowych 1988 – 28. sezon Pucharu Europy Mistrzyń Krajowych rozgrywanego od 1960 roku, organizowanego przez Europejską Konfederację Piłki Siatkowej (CEV) w ramach europejskich pucharów dla żeńskich klubowych zespołów siatkarskich „starego kontynentu”.
Rozgrywki.
Turniej finałowy.
 Saloniki

</doc>
<doc id="3220202" url="https://pl.wikipedia.org/wiki?curid=3220202" title="Éderson Alves Ribeiro Silva">
Éderson Alves Ribeiro Silva

Éderson, właśc. Éderson Alves Ribeiro Silva (ur. 13 marca 1989 w Pentecoste) – brazylijski piłkarz występujący na pozycji napastnika, zawodnik Athletico Paranaense. W sezonie 2013 trafił 21 bramek w 36 meczach ligi brazylijskiej i został królem strzelców.

</doc>
<doc id="3220203" url="https://pl.wikipedia.org/wiki?curid=3220203" title="Lubow Sadczikowa">
Lubow Sadczikowa

Lubow Iwanowna Sadczikowa (ros. Любовь Ивановна Садчикова, ur. 22 września 1951 w Kujbyszewie – zm. 22 listopada 2012 w Smoleńsku) – rosyjska łyżwiarka szybka reprezentująca ZSRR, złota medalistka mistrzostw świata.
Kariera.
Największy sukces w karierze Lubow Sadczikowa osiągnęła w 1978 roku, kiedy zdobyła złoty medal podczas sprinterskich mistrzostw świata w Lake Placid. W zawodach tych wyprzedziła bezpośrednio reprezentantkę gospodarzy Beth Heiden oraz Polkę Erwinę Ryś-Ferens. W tej samej konkurencji była ponadto czwarta na rozgrywanych cztery lata wcześniej sprinterskich mistrzostwach świata w Innsbrucku, gdzie walkę o medal przegrała z Moniką Pflug z RFN. Zajmowała też między innymi piąte miejsce na mistrzostwach świata w Göteborgu w 1975 roku i siódme na mistrzostwach świata w Oslo dwa lata wcześniej. W 1976 roku wzięła udział w igrzyskach olimpijskich w Innsbrucku, zajmując szóste miejsce w biegu na 500 m. Zdobyła pięć tytułów mistrzyni ZSRR: na 500 m w latach 1975 i 1978 oraz na 1000 m w latach 1974, 1976 i 1977. W 1979 roku zakończyła karierę.

</doc>
<doc id="3220204" url="https://pl.wikipedia.org/wiki?curid=3220204" title="Reduktaza kortyzonu">
Reduktaza kortyzonu



</doc>
<doc id="3220205" url="https://pl.wikipedia.org/wiki?curid=3220205" title="HSD11B1">
HSD11B1



</doc>
<doc id="3220206" url="https://pl.wikipedia.org/wiki?curid=3220206" title="Filia obozu Stutthof (KL) w Bocieniu">
Filia obozu Stutthof (KL) w Bocieniu

Filia obozu Stutthof (KL) w Bocieniu – utworzona w 1944 r. w Bocieniu.
Historia.
Latem 1944 r. w okolice Chełmży przyjechało 5 tysięcy Żydówek w trzech transportach z KL Stutthof, gdzie trafiły głównie z Auschwitz, ale też z Litwy, Łotwy i Estonii. W ramach podobozu Baukommando Weichsel (Organisation Todt Thorn) kobiety wykonywały prymitywne prace np. kopały rowy przeciwczołgowe. Mieszkały pościskane w stodołach, owczarniach, przy majątkach, m.in. w Bocieniu, Szerokopasie, Grodnie; w tragicznych warunkach, o czym świadczą zachowane meldunki, jakie płynęły do KL Stutthof. Z Bocienia np. wysyłano dramatyczne prośby o skrawki materiałów na załatanie dziur w ubraniach i butach. Na cmentarzu w Dźwierznie znajduje się zbiorowa mogiła i pomnik "pamięci kobiet żydowskich zamęczonych w hitlerowskich obozach pracy - podobozu Stutthof w Bocieniu i Szerokopasie".

</doc>
<doc id="3220207" url="https://pl.wikipedia.org/wiki?curid=3220207" title="Hormon stresu">
Hormon stresu



</doc>
<doc id="3220209" url="https://pl.wikipedia.org/wiki?curid=3220209" title="Jan Kinnam">
Jan Kinnam

Jan Kinnam, właściwie Kinnamos (gr. Ἰωάννης Κίνναμος, bądź Κίναμος; ur. po 1143 - zm. po 1195) – historyk bizantyński, tajny sekretarz cesarza Manuela I Komnena
Jan Kinnam był tajnym sekretarzem cesarza Manuela I Komnena (1143-1180) i jednym z jego najbliższych współpracowników. Napisane przez niego dzieło historyczne, które zachowało się w skrócie zatytułowanym "Epitoma" przedstawia dzieje panowania Jana II i Manuela I Komnenów w latach 1118-1176.
Życie.
Jan Kinnamos urodził się po 1143 roku w arystokratycznej rodzinie bizantyńskiej. Odebrał staranne wykształcenie humanistyczne, zwłaszcza retoryczne. Posiadał również gruntowną wiedzę wojskową. Należał do najbliższych współpracowników cesarza Manuela I. Był jego tajnym sekretarzem ("basilikos grammatikòs"). Podzielał cesarską ideę restytuowania Cesarstwa Rzymskiego i zjednoczenia go jako potężnego Imperium Romanum pod berłem cesarza bizantyńskiego. Uczestniczył w licznych wyprawach wojennych Manuela I do Azji Mniejszej i Europy. Był świadkiem dotkliwej klęski wojsk cesarskich pod Myriokefalion w 1176 roku. Za panowania Andronika I Komnena brał udział w dysputach teologicznych. Zmarł po 1195 roku.
Dzieło.
Kinnamos pozostawił po sobie wartościowe dzieło historyczne zatytułowane "Epitome" ("Epitomé"). Zachowała się ona w jednym mocno uszkodzonym rękopisie z XIII wieku i w dwóch kopiach z XVI i XVII wieku. "Epitoma" stanowi kontynuację "Aleksjady" Anny Komneny, która swoje dzieło zakończyła na roku 1118. Chociaż Kinnamos rozpoczyna swoją narrację od śmierci Aleksego I (1118), to jednak panowanie Jana II Komnena (1118-1143) przedstawia w wielkim skrócie, jedynie jako wstęp do następnej części poświęconej Manuelowi I. Pisze, że wolał zająć się dokładniej okresem panowania Manuela I, który zna lepiej jako naoczny świadek. Dzieło urywa się na roku 1176, na cztery lata przed śmiercią Manuela I, chociaż Kinnamos żył przynajmniej do roku 1195, stąd przypuszcza się, że pierwotna wersja utworu została doprowadzona do roku 1180. Tytuł (epitoma to tyle co skrót), niekonsekwencje i opuszczenia w tekście, powoływanie się przez autora na nieistniejące miejsca w tekście skłania część badaczy do przyjęcia, że zachowany rękopis stanowi jedynie skrót pierwotnego dzieła Kinnamosa. Istnieje też możliwość, że praca nie została wykończona przez autora, a następnie została wydana przez kogoś innego. XIII-wieczny rękopis watykański wskazuje na niezbyt konsekwentny podział całości na dwie części. Nowożytny wydawca podzielił "Epitomę" na siedem ksiąg.
Przedstawiając rządy Jana II Komnena, Kinnamosa oparł się na dziełach swoich poprzedników Jana Zonarasa i Anny Komneny. Dla opisania rządów Manuela I oparł się na własnych obserwacjach i dokumentach państwowych, do których miał łatwy dostęp. Wykorzystał między innymi instrukcję Manuela I udzieloną poselstwu Fryderyka I Barbarossy ze 1155 roku, rozporządzenia cesarskie, teksty układów pokojowych, dokumenty dyplomatyczne, listy papieskie. Autentyczne są też mowy umieszczone w "Epitomie".
Jego praca napisana prostym i zwięzłym stylem ma wielką wartość dla poznania okresu panowania Manuela I. Kinnamos daleki jest od pochlebstw. Chociaż w pełni akceptował politykę cesarza, stara się jego czyny przedstawić w pełni obiektywnie, opisując sukcesy w stosunkach międzynarodowych, ale też dyplomatyczne niepowodzenia i klęski militarne. Relacje z bitew świadczą o dużej znajomości zagadnień wojskowych. Kinnamos pozostawił też w swoim dziele sporo informacji o Turkach, Pieczyngach, Scytach, Kumanach i Węgrach.
Kinnamos obrał sobie jako mistrza w historycznym rzemiośle Prokopiusza z Cezarei. W stylu i języku naśladował Herodota i Ksenofonta. Posługiwał się wyszukanym słownictwem, archaizował nazwy ludów ościennych: Turków nazywał Persami, Węgrów – Hunami. "Epitoma" pozostała w Bizancjum dziełem prawie nieznanym. Spośród historyków, korzystał z niej tylko Niketas Choniates.
Zachowały się również dwa mniejsze utwory Kinnamosa: "Mowa" ("Lògos") do cesarza z dynastii Angelosów oraz młodzieńcza wprawka retoryczna z rodzaju "ethopoiia" (opis charakteru) zatytułowana "Co by powiedział malarz, który namalował Apollina i Dafne, gdyby mu zabrakło miejsca na obrazie?".

</doc>
<doc id="3220211" url="https://pl.wikipedia.org/wiki?curid=3220211" title="Myanmar Maritime University">
Myanmar Maritime University

Myanmar Maritime University (birm. မြန်မာနိုင်ငံ ရေကြောင်းပညာ တက္ကသိုလ် MMU) – birmański uniwersytet, specjalizujący się w szkoleniu przyszłych oficerów, architektów okrętowych, mechaników, elektroników, inżynierów portowych, specjalistów regulacji rzek oraz oficerów nawigacyjnych.
Historia.
Myanmar Maritime University został otwarty w dniu 1 sierpnia 2002 przez Państwową Radę Pokoju i Rozwoju Państwa. Był wówczas połączony z Institute of Marine Technology (IMT). 29 marca 2004 miała miejsce inauguracja Myanmar Maritime University.
Wydziały.
W ramach Myanmar Maritime University działa 16 wydziałów:

</doc>
<doc id="3220212" url="https://pl.wikipedia.org/wiki?curid=3220212" title="Mramornyj dom">
Mramornyj dom

Mramornyj dom (ros. Мраморный дом) – radziecki film przygodowy z 1972 roku.

</doc>
<doc id="3220216" url="https://pl.wikipedia.org/wiki?curid=3220216" title="Śliczna Katrinela i Piotr Pif-Paf">
Śliczna Katrinela i Piotr Pif-Paf

Śliczna Katrinela i Piotr Pif-Paf (niem. "Die schöne Katrinelje und Pif Paf Poltrie") – baśń braci Grimm opublikowana w roku 1815 w ich zbiorze "Baśni" (tom 2, nr 131). Baśń napisana jest w formie dialogu o nonsensownej treści. 
Treść.
Piotr Pif-Paf prosi o rękę ślicznej Katrineli jej ojca. Ojciec odpowiada, że wyrazi zgodę, jeśli zgodzą się też jej matka, brat, siostra oraz sama Katrinela. Piotr, zgodnie z tą listą, kolejno pyta wszystkich członków rodziny o to samo, a wszyscy odpowiadają mu, ze zgodzą się, jeśli reszta się zgodzi. Na końcu, Piotr pyta o zgodę samą Katrinelę, która też oświadcza, że zgodzi się jeśli inni z jej rodziny się zgodzą. Wówczas Piotr pyta o jej posag. Katrinela odpowiada, że ma czternaście groszy w gotówce, trzy i pół grosza długów, pół funta kaszy, garść rodzynków i kminku. Sama z kolei o jego zawód. On odpowiada, że jest miotlarzem.

</doc>
<doc id="3220219" url="https://pl.wikipedia.org/wiki?curid=3220219" title="Dwór w Siejniku">
Dwór w Siejniku

Zespół dworsko-parkowy w Siejniku – zabytkowy dwór z połowy XIX wieku w miejscowości Siejnik w powiecie oleckim w województwie warmińsko-mazurskim.
Historia.
Majątek założyła w 1840 roku Elise Zimmermann, będąca ówcześnie właścicielką hotelu w Margrabowej (Olecku).
25 grudnia 1853 majątek położony we wsi Siejnik otrzymał nazwę "Elżbietki", na cześć księżniczki bawarskiej i królowej Prus – Elżbiety Ludwiki Wittelsbach, żony Fryderyka Wilhelma IV Hohenzollerna, króla Prus.
Na początku lat osiemdziesiątych XIX wieku właścicielem majątku został Karol Schielke. Następnie majątek przejął za długi Bank Drezdeński. W 1887 majątek został odkupiony od banku przez Ernsta Papendiecka. Od 1935 jego właścicielką była Frieda Fähser. "Elżbietkami" zarządzał jej mąż i do 1944 roku zajmował się hodowlą zarodową bydła niemieckiej rasy czarno-białej.
Po II wojnie światowej Krajowa Izba Rolnicza utworzyła w "Elżbietkach" Zootechniczny Zakład Doświadczalny Instytutu Zootechniki w Krakowie, którego zadaniem było rozwijanie postępu rolniczego na obszarze ośmiu powiatów Białostoczcyzny w zakresie ekonomii rolnictwa, produkcji roślinnej i zwierzęcej, sadownictwa i pszczelarstwa.
Zespół dworsko-parkowy w Siejniku jest wpisany do rejestru zabytków (nr rej. A-970 z 24.09.1993).
Od 2005 majątek jest własnością prywatną i pełni funkcje hotelowo-gastronomiczne.

</doc>
<doc id="3220220" url="https://pl.wikipedia.org/wiki?curid=3220220" title="Jan Pohoski">
Jan Pohoski

Jan Pohoski (ur. 6 października 1889 w Dubnie, zm. 20 lub 21 czerwca 1940 w Palmirach) – polski działacz niepodległościowy, inżynier architekt, wiceprezydent Warszawy w latach 1934–1939, zamordowany przez Niemców w Palmirach.
Życiorys.
Działalność niepodległościowa.
Urodził się w Dubnie na Wołyniu. Był jednym z czternaściorga dzieci Macieja Augusta i Stefanii z Wydżgów. Jego ojciec był zatrudniony jako dyrektor zakładów garbarskich i administrator należących do rodziny Szlenkierów dóbr ziemskich, położonych w okolicach Berdyczowa i Żytomierza. Na temat młodzieńczych lat Pohoskiego nie zachowało się zbyt wiele informacji. Wiadomo jedynie, iż ukończył Szkołę Mechaniczno-Techniczną H. Wawelberga i S. Rotwanda w Warszawie, a następnie przez trzy lata studiował architekturę w Wyższej Szkole Technicznej w Gandawie.
W czasach szkolnych należał do Związku Młodzieży Postępowo-Niepodległościowej „Filarecja”. W latach 1913–1914 prowadził wykłady na kursach wojskowych Związku Strzeleckiego w Warszawie (posługiwał się wówczas pseudonimem „Sławomir”). Po wybuchu I wojny światowej brał udział w czynie legionowym. W latach 1915–1916 był zatrudniony w Departamencie Wojskowym Naczelnego Komitetu Narodowego; pełnił m.in. funkcję zastępcy kierownika Centralnego Biura Werbunkowego w Piotrkowie Trybunalskim. W tym okresie związał się również z Polskim Stronnictwem Ludowym „Wyzwolenie”. W 1916 przeniósł się do Warszawy. Pod kierownictwem Walerego Sławka pracował w Biurze Politycznym Polskiej Organizacji Wojskowej, uczestnicząc m.in. w redagowaniu organu prasowego organizacji – czasopisma „Rząd i Wojsko” (1916–1917). 
W lutym 1917 wszedł w skład Zarządu Głównego PSL „Wyzwolenie”, obejmując funkcję kierownika wydziału organizacyjnego. W tym samym roku przez krótki czas wykładał także arytmetykę w szkole zakonnej przy ul. Freta na warszawskim Nowym Mieście. We wrześniu 1917 został zatrudniony w warszawskim magistracie na stanowisku technika budowlanego komisji uprawy gruntów podmiejskich. Od września 1918 do czerwca 1919 był nauczycielem przedmiotów technicznych w Szkole Technicznej w Lublinie, pełniąc jednocześnie funkcję kierownika lubelskiego okręgu wyborczego do Sejmu Ustawodawczego z ramienia PSL „Wyzwolenie”. Po powrocie do Warszawy pracował przez krótki czas w Ministerstwie Robót Publicznych. Od sierpnia 1919 był natomiast zatrudniony w wydziale budownictwa stołecznego Zarządu Miejskiego. W 1919 na łamach „Gazety Polskiej” opublikował artykuł "Sprawa mieszkaniowa w Warszawie". W czasie wojny polsko-bolszewickiej wstąpił do wojsk kolejowych i brał udział w odbudowie zniszczonej infrastruktury kolejowej.
Magistrat warszawski.
Po zakończeniu działań wojennych Pohoski został zdemobilizowany. Ponownie podjął wówczas pracę w warszawskim magistracie, gdzie zajmował się m.in. sprawą rozbiórki prawosławnego soboru katedralnego na pl. Saskim oraz cerkwi garnizonowej w Al. Ujazdowskich. W 1921 opublikował pracę "Nowa zagroda. Rozplanowanie i budowa". Do 1934 pracował na stanowisku inspektora w Urzędzie Przemysłowym (późniejszy wydział przemysłowy Zarządu Miejskiego).
W marcu 1934 został mianowany wiceprezydentem Warszawy. Zgodnie z podziałem kompetencji, przyjętym we wrześniu 1934 i obowiązującym z niewielkimi zmianami do września 1939, Pohoski odpowiadał za: oświatę i kulturę (w tym „sprawy teatralne”), komunikację miejską (tramwaje i autobusy), wodociągi i kanalizację, urząd inspekcyjno-budowlany, straż pożarną, gazownię oraz wydział wojskowy. Sprawował także nadzór nad Muzeum Narodowym, Biblioteką Publiczną oraz Ogrodem Zoologicznym. Jako wiceprezydent stolicy wspierał budownictwo szkolne oraz nadzorował budowę gmachu Muzeum Narodowego. Do jego zasług zaliczyć można także rozbudowę Wybrzeża Kościuszkowskiego i Wybrzeża Gdańskiego oraz przebicie przejazdu ze Śródmieścia na Żoliborz (przez ul. Bonifraterską).
Był współorganizatorem kampanii wyborczej OZN w pierwszych od 1927 demokratycznych wyborach do Rady Miejskiej w Warszawie (18 grudnia 1938).
W II połowie lat 30. sprawował funkcję wiceprezesa Związku Peowiaków. 
II wojna światowa.
Po rozpoczęciu niemieckiej inwazji Pohoski brał udział w obronie stolicy. Po objęciu przez prezydenta Stefana Starzyńskiego funkcji Komisarza Cywilnej Obrony Warszawy pełnił obowiązki prezydenta miasta (8–28 września 1939). 20 września 1939 generał Juliusz Rómmel, dowódca Armii Warszawa, powołał go również w skład Komitetu Obywatelskiego przy Dowództwie Obrony Warszawy. Był jednym z sygnatariuszy odezwy do ludności miasta, wystosowanej w związku z kapitulacją stolicy. Do chwili aresztowania Starzyńskiego (27 października 1939) pozostawał wiceprezydentem Warszawy. Przez kolejnych pięć miesięcy sprawował natomiast funkcję zastępcy komisarycznego burmistrza. Utrzymywał kontakty z dowódcą konspiracyjnej Służby Zwycięstwu Polski, generałem Michałem Karaszewicz-Tokarzewskim. Z jego inicjatywy powołano tzw. Komisję Rzeczoznawców Urbanistycznych, której zadaniem było przygotowanie planów odbudowy i rozbudowy stolicy po zakończeniu wojny. Mimo iż spodziewał się aresztowania, nie opuścił swojego stanowiska.
30 marca 1940 został aresztowany przez Gestapo. Był więziony na Pawiaku. 20 lub 21 czerwca 1940 został zamordowany w Palmirach wraz z 357 innymi przedstawicielami polskiej inteligencji, aresztowanymi przez Niemców w ramach Akcji AB. Jego zwłoki zostały odnalezione i zidentyfikowane po zakończeniu wojny, następnie 12 maja 1946 r. uroczyście złożone na cmentarzu-mauzoleum w Palmirach.
Życie prywatne.
W 1917 roku Pohoski poślubił Hannę z Rzepeckich (1895–1953), członkinię sekcji żeńskiej Związku Strzeleckiego, historyk oświaty i pedagogiki. Z tego związku urodziło się dwoje dzieci: córka Ewa (1918–1944) i syn Jan (1925–1944).
Jego stryjeczna siostra Zofia była żoną Juliusza Poniatowskiego, piłsudczyka związanego z PSL „Wyzwolenie”, sześciokrotnego ministra rolnictwa.
Upamiętnienie.
W 2017 jego imieniem nazwano ulicę w dzielnicy Mokotów.

</doc>
<doc id="3220222" url="https://pl.wikipedia.org/wiki?curid=3220222" title="Siedmiu zuchów ze Szwabii">
Siedmiu zuchów ze Szwabii

Siedmiu zuchów ze Szwabii (niem. "Die sieben Schwaben") – niemiecka baśń ludowa, opowiadająca o przygodach siedmiu młodzieńców ze Szwabii. Baśń znana z wielu wersji publikowanych już od XVI wieku. W Polsce najbardziej znana jest wersja opublikowana przez braci Grimm w roku 1818 w ich zbiorze "Baśni" (tom 2, nr 119).
Treść.
"Źródło": 
Siedmiu młodzieńców postanowiło ruszyć w świat w poszukiwaniu przygód. By dokonywać walecznych czynów sprawili sobie dzidę, a ponieważ mieli tylko jedną, nieśli ją wspólnie idąc jeden za drugim. 
Kiedy zatrzymali się w polu w pobliżu jednej ze wsi, usłyszeli zza krzaka brzęczenie bąka. Uznali, że to dźwięk bębna bojowego i rzucili się do ucieczki. Jeden z nich przeskakując przez płot spadł na leżące za płotem grabie. Trzonek uderzył go mocno w twarz, a młodzieniec sądząc, że to nieznany wróg go atakuje, krzyknął, że się poddaje. Za jego przykładem koledzy również zaczęli krzyczeć, że się poddają. Dopiero po chwili zrozumieli, co się stało, zawstydzili się i przysięgli sobie, że nikt się o tym zdarzeniu nie dowie.
Po kilku dniach dalszej wędrówki natrafili w polu na zająca. Bardzo się przestraszyli tego zwierzęcia, ale uznali, że nie zdołają przed kimś tak szybkim uciec. Postanowili walczyć. Chwycili wspólnie za dzidę i z wielkim strachem ruszyli do ataku. Zając uciekł, a młodzieńcy zrozumieli, że nie było powodu do strachu. 
W toku dalszej wędrówki doszli nad rzekę Mozelę. Nie było mostu, więc postanowili przeprawić się pieszo. Zapytali człowieka po drugiej stronie rzeki czy da się tędy przejść. Człowiek nie usłyszał pytania i odparł: „Co chcecie?”. Młodzieńcy uznali, ze odpowiada „możecie”. Jeden z nich, imieniem Schulz wszedł pierwszy i zniknął w wodzie. Jego kapelusz został przez prąd uniesiony na drugi brzeg. Towarzysze zapytali ze swojego brzegu, czy już przeszedł. Żaba na kapeluszu zarechotała, co towarzysze odczytali jako „tak, tak”. Weszli po kolei do wody i utonęli wszyscy.

</doc>
<doc id="3220273" url="https://pl.wikipedia.org/wiki?curid=3220273" title="Frederick Kemp Ward">
Frederick Kemp Ward

Frederick Kemp „Fritz” Ward (ur. 20 listopada 1876 w Rochester, zm. 23 marca 1910) – amerykański tenisista, zwycięzca kilku turniejów u schyłku XIX wieku.
Był synem Leviego Fredericka Warda (1842–1907) i Alice Smith (1844–1913). Studiował na Uniwersytecie w Rochester, był członkiem jednego ze studenckich bractw. Pracował jako asystent sekretarza w Rochester Trust and Safe Deposit Company, a od 1909 był związany z firmą brokerską A. J. Wrighta z Buffalo. Udzielał się w życiu społecznym i sportowym Rochester, należał m.in. do Rochester Tennis Club, Rochester Country Club i Genesse Valley Club w Rochester.
W młodości odniósł kilka znaczących sukcesów w tenisie. W 1893, w wieku niespełna 17 lat, przeszedł rundę eliminacyjną w mistrzostwach USA w Newport, a następnie pokonał jeszcze dwóch rywali, by ulec dopiero Williamowi Larnedowi 2:6, 3:6, 3:6. Zaraz po mistrzostwach wystąpił w międzynarodowym turnieju na kortach Queen’s Royal Hotel Niagara, największej ówcześnie imprezie tenisowej w Kanadzie, gdzie w finale "all commers" pokonał Henry’ego Avery’ego z Detroit 6:1, 6:0, 7:5, a w "challenge round" Arthera Fullera z Bostonu 8:6, 2:6, 6:4, 6:0. W opinii obserwatorów tytuł zawdzięczał dobrej grze forhendem oraz skutecznemu wolejowi bekhendowemu. Do sukcesu w grze pojedynczej dołożył Ward mistrzostwo w deblu, w parze z W.A. Boysem pokonując w finale braci Coldham 6:4, 6:2, 7:5.
W 1893 wygrał także turniej w rodzinnym Rochester (Rochester Lawn Tennis Club), pokonując w finale R.W.P. Matthewsa z Toronto 6:4, 6:3, 6:2 (ponadto grę podwójną w parze z bratem Levi Smithem Wardem) oraz turniej Elmira Lawn Tennis Club, po finale z C. Wyckhoffem 6:2, 6:4, 6:3. W 1894 w obronie tytułu przy Niagarze uległ w "challenge round" Malcolmowi Chace’owi 3:6, 1:6, 6:8. W 1896 jeszcze raz dotarł do "challenge round" tego turnieju, ale przegrał z Carrem Bakerem Neelem 2:6, 3:6, 3:6. W 1895 ponownie był mistrzem Rochester.
7 stycznia 1903 poślubił Hortense Thomas z Nowego Jorku (24 kwietnia 1878 – 1 sierpnia 1909), z którą miał dwoje dzieci: syna Fredericka Kempa juniora (ur. 20 stycznia 1904) i córkę Caroline Allen (ur. 9 października 1905). W 1909 owdowiał, sam ciężko chorował; 23 marca 1910 zmarł śmiercią samobójczą (zastrzelił się).
W zbiorach biblioteki Uniwersytetu w Rochester zachowały się dokumenty i fotografie rodziny Wardów, przekazane w 1981 przez Caroline Allen Ward. W kolekcji znajdują się m.in. listy Fredericka Warda do żony, jego świadectwa szkolne oraz dziennik wyników turniejowych.

</doc>
<doc id="3220281" url="https://pl.wikipedia.org/wiki?curid=3220281" title="Ansel Elgort">
Ansel Elgort

Ansel Elgort, występujący także jako Ansølo (ur. 14 marca 1994 w Nowym Jorku) − amerykański aktor, piosenkarz, DJ i producent muzyczny.
Zadebiutował jako aktor w filmie "Carrie" (2013). Zwrócił na siebie znaczną uwagę krytyków występem u boku Shailene Woodley w dwóch udanych filmach skierowanych do młodzieży: "Niezgodna" (2014) i "Gwiazd naszych wina" (2014). Za rolę w komedii sensacyjnej "Baby Driver" (2017) był nominowany do Złotego Globu dla najlepszego aktora w filmie komediowym lub musicalu.
Życiorys.
Wczesne lata.
Urodził się w Nowym Jorku, jest synem Grethe Barrett Holby, dyrektorki opery, i Arthura Elgorta, fotografa mody pracującego dla magazynu „Vogue”. Jego ojciec miał pochodzenie żydowskie i rosyjskie, a jego matka miała korzenie angielskie, niemieckie i norweskie. Jego babka ze strony matki, Aase-Grethe, była Norweżką, działała w norweskim ruchu oporu podczas II wojny światowej i ratowała żydowskie dzieci, przenosząc je do neutralnej Szwecji. Została za to umieszczona w obozie koncentracyjnym. Ansel wychowywał się ze starszym bratem Warrenem, montażystą filmowym, i starszą siostrą Sophie, fotografką. W 1997 wraz z dwojgiem rodzeństwa pojawił się w książce fotograficznej swojego ojca "Camera Ready: How to Shoot Your Kids".
Gdy miał dziewięć lat, matka zabrała go na próbę do Szkoły Baletu Amerykańskiego, gdzie uczęszczał przez pięć lat i wystąpił w "Dziadku do orzechów". Ukończył Fiorello H. LaGuardia High School. Spędził siedem lat na obozie artystycznym dla młodych ludzi organizowanym przez centrum szkoleniowe sztuk widowiskowych Stagedoor Manor w Catskill. Lekcje aktorstwa zaczął brać w wieku 12 lat. Wystąpił w szkolnych musicalach: "Lakier do włosów" i "Faceci i laleczki". W 2009 pojawił się w magazynie „Teen Vogue” z Moniką Jagaciak w publikacji sfotografowanej przez jego ojca.
Kariera aktorska.
W 2006 użyczył swojego głosu młodemu Robertowi Lincolnowi w produkcji off-Broadwayowskiej "Asylum: The Strange Case of Mary Lincoln". Karierę profesjonalnego aktora rozpoczął w 2012 rolą Caleba Farleya w off-Broadwayowskiej sztuce Matta Charmana "Żal" ("Regrets") z Alexis Bledel. Po debiucie na scenie został obsadzony jako Tommy Ross, nieszczęsny partner Carrie w remake’u "Carrie" (2013). Następnie zagrał Caleba Priora, brata głównej bohaterki Beatrice (Shailene Woodley) w przygodowym filmie fantastycznonaukowym Neila Burgera "Niezgodna" (2014). Wraz z Woodley natychmiast został ponownie obsadzony w "Serii Niezgodna: Wiernej" (2016), a nieco wcześniej w filmowej adaptacji powieści Johna Greena "Gwiazd naszych wina" (2014). Elgort wystąpił jako Augustus „Gus” Waters.
Jason Reitman zaangażował go do roli Tima Mooneya w komediodramacie "Uwiązani" ("Men, Women &amp; Children", 2014). 23 czerwca 2014 ogłoszono, że Elgort został obsadzony w tytułowej roli w filmie o pianiście Van Cliburnie, zwycięzcy pierwszego Międzynarodowego Konkursu Muzycznego im. Piotra Czajkowskiego (1958), jednak ostatecznie nie doszło do realizacji. Po krótkim epizodzie w komediodramacie "Papierowe miasta" (2015), partym na powieści Johna Greena, Elgort zagrał w komedii sensacyjnej "Baby Driver" (2017) jako kierowca Miles „Baby”, mający obsesję na punkcie muzyki.
Działalność muzyczna.
Pod nazwą „Ansølo” stworzył konto w serwisie SoundCloud, na którym publikuje elektroniczną muzykę taneczną oraz dodaje zremiksowane utwory, takie jak „Born to Die” Lany del Rey.
W lutym 2014 podczas livestreamu ogłosił, że podpisał kontrakt z nową wytwórnią Toma Staara, Staar Traxx. 21 kwietnia 2014 wydał swój pierwszy autorski utwór „Unite” . W 2016 zadebiutował z albumem "Home Alone".
Jego singel „Supernova” z 2018 uzyskał w sierpniu 2021 status złotej płyty w Polsce.

</doc>
<doc id="3220285" url="https://pl.wikipedia.org/wiki?curid=3220285" title="Wulka (Lwów)">
Wulka (Lwów)

Wulka (ukr. "Вулька") – dzielnica Lwowa w rejonie frankowskim. Jej granice wyznaczają ulice Księżnej Olgi, Andrieja Sacharowa, Bohaterów Majdanu, Stryjska i tor kolejowy.
Historia.
Założona w XVII wieku Wulka była samodzielną podmiejską osadą położoną nad Potokiem Wuleckim zwanym Soroką, który był dopływem Pełtwi. Zbierał on wody z niewielkich źródeł i strumieni, które tworzyły w okolicy zbiorniki wodne. Były to Staw Baczyńskiego (nazywany Stawem Alznera lub Połtawą), Staw Wulecki (nazywany również Stawem Świteź, Lewickich lub Marionowym, a obecnie Medyk) oraz Staw Sobków (na jego miejscu wybudowano stadion na przy ulicy Kastelówka). W XVI i XVII wieku tereny Wulki należały do Mikulczyńskich i Pełczyńskich łanów Przedmieścia Halickiego, które było położone wzdłuż drogi do Sokolników. Od drugiej połowy XIX wieku wzdłuż górnego odcinka Potoku Wuleckiego powstała zabudowa jednorodzinna min. przy ulicach Bojkowskiej i Kulikowskiej, a okoliczne wzgórza porastała buczyna. Pomiędzy 1864 a 1866 przez południową część Wulki poprowadzono linię kolejową Lwów-Czerniowce, która dolinę Potoku Wuleckiego pokonywała na wysokim nasypie. Potok i droga prowadząca na południe przebiegały w tunelu, który został wydrążony w nasypie. W 1894 wiedeńska firma "Siemens &amp; Halske" wybudowała na Wulce pierwszą elektrownię o mocy 400 koni mechanicznych tj. ok. 300 KW), która pozwoliła zelektryfikować część tras tramwajowych. W pobliżu wybudowano również zajezdnię tramwajową. Na początku XX wieku zasklepiono Potok Wulecki, a Wulką zaczęto nazywać stok opadający ku ulicy Wuleckiej (Wzgórza Wuleckie) oraz znajdujący się na wschód płaski teren, który posiadał równoległą nazwę Górka Kadecka (od otworzonej w 1899 austriackiej Szkoły Kadetów). Na przełomie XIX i XX wieku na terenach Wulki zaczęła powstawać zabudowa typowo miejska. Wybudowano wówczas zakład dla sierot oraz zakład wychowawczy imienia Abrahamowiczów, w późniejszym czasie powstał zespół budynków mieszkalnych Zakładu Ubezpieczeń Społecznych i II Dom Techników. U zbiegu obecnych ulic Andrieja Sacharowa i Księżnej Olgi w latach 30. powstał stadion „Łuhowy gorod”, który należał do towarzystwa gimnastyczno-pożarniczego Łuh. W 1938 polskie władze w ramach działań obronnych kraju zlikwidowały istniejący przy ulicy Stryjskiej stadion Sokoła, od tego czasu stadion Łuhu był najważniejszą areną sportową dla Ukraińców. Tu organizacja Ridna Szkoła prowadziła ćwiczenia zgrupowania "Świat Młodych".
W 1941 na terenie Wzgórz Wuleckich miał miejsce mord profesorów lwowskich, wcześniej aresztowanych przetrzymywano w bursie zakładu Abrahamowiczów. W 1943 ciała ekshumowano, przewieziono do Lasu Winnikowskiego, gdzie zostały spalone.
Po 1944 stoki Wzgórz Wuleckich zalesiono, a następnie założono na nich Park Studencki, na wschód od nich wybudowano miasteczko akademickie Politechniki Lwowskiej. W czasach sowieckich nazwę ulicy Wuleckiej zmieniono na Aleksandra Suworowa, została poszerzona i przedłużono wzdłuż niej linię tramwajową, kończącą się do II wojny światowej w istniejącej do dziś zajezdni tramwajowej przy rozwidleniu ulic Kadeckiej i Wuleckiej w kierunku Kulparkowa. Po uzyskaniu niepodległości przez Ukrainę ulica Suworowa została przemianowana na ulicę Andrieja Sacharowa, ku czci rosyjskiego obrońcy praw człowieka w czasach sowieckich, laureata Pokojowej Nagrody Nobla.

</doc>
<doc id="3220286" url="https://pl.wikipedia.org/wiki?curid=3220286" title="Zespół Tourette'a">
Zespół Tourette'a



</doc>
<doc id="3220289" url="https://pl.wikipedia.org/wiki?curid=3220289" title="Boginka w stawie">
Boginka w stawie

Boginka w stawie (niem. "Die Nixe im Teich") – baśń braci Grimm opublikowana w roku 1843 w piątym wydaniu ich zbioru "Baśni" (tom 2, nr 181).
Treść.
Pewien młynarz, niegdyś bogaty, popadł w nędzę i martwił się tym bardzo. Pewnego dnia, kiedy szedł groblą koło młyna, ze stawu wynurzyła się piękna kobieta. Młynarz wiedział, że to boginka mieszkająca w stawie i się przestraszył. Jednak boginka przyjaźnie zapytała go o przyczynę smutku. Kiedy jej opisał swoją sytuację, boginka obiecała pomóc i uczynić go bogatym. W zamian zażądała, by oddał jej to co urodzi się w jego domu. Młynarz przystał na to i szczęśliwy wrócił do domu. Wpadł jednak w przerażenie kiedy okazało się, że pod jego nieobecność żona urodziła mu synka. 
Od czasu spotkania boginki, sytuacja materialna młynarza bardzo się poprawiła, a każde jego przedsięwzięcie przynosiło duże zyski. Jednak młynarza nie cieszyło bogactwo, gdyż martwił się o syna. Kazał mu trzymać się z daleka od stawu. Jednak lata mijały, a boginka się nie zjawiała. Młynarz powoli odzyskiwał spokój. Jego syn tymczasem dorósł i został myśliwym. Wkrótce ożenił się też z piękną dziewczyną, która bardzo go kochała. Wszystko wydawało się układać pomyślnie.
Pewnego dnia młody myśliwy, zapędził się w pościgu za sarną nad brzeg stawu, przed którym ostrzegał go ojciec. Chciał umyć twarz w wodzie. Kiedy jednak nachylił się, z wody wynurzyła się boginka. Śmiejąc się objęła go ramionami i wciągnęła pod wodę. 
Jego żona, która znała historię młynarza, domyśliła się, co spotkało jej męża. Jednak mogła tylko bezsilnie chodzić wokół stawu. Pewnej nocy we śnie ujrzała tajemniczą staruszkę, która jak sugerował sen, mogła jej udzielić pomocy. Po przebudzeniu dziewczyna udała się na poszukiwanie i w końcu odnalazła jej chatkę. Staruszka obiecała pomoc. 
Dała jej złoty grzebień. Poradziła, by dziewczyna nocą usiadła nad brzegiem stawu i rozczesywała włosy tym grzebieniem. Następnie miała położyć grzebień na ziemi. Kiedy dziewczyna to zrobiła z wody wynurzyła się głowa jej męża. Patrzył na żonę smutnym wzrokiem, ale po chwili fale go przykryły. Zasmucona dziewczyna znów zwróciła się o pomoc do staruszki. 
Wówczas staruszka dała jej flet. Dziewczyna miała usiąść nocą nad brzegiem i grać na nim. Potem miała położyć flet na ziemi. Kiedy dziewczyna tak zrobiła. Z wody wynurzył się ponownie jej mąż, tym razem do pasa. Wyciągnął do żony ramiona, ale fale znowu go pokryły. Zrozpaczona dziewczyna znów zwróciła się o pomoc do staruszki, informując, że jej rady nie pomogły.
Staruszka kazała jej tym razem zabrać kołowrotek i tkać na brzegu. Po zużyciu całej szpuli nici, dziewczyna miała postawić kołowrotek nad wodą. Gdy dziewczyna to zrobiła, z wody wyskoczył jej mąż. Zeskoczył na ziemię, chwycił żonę i razem rzucili się do ucieczki. Jednak staw zaczął przelewać się z brzegu, a fale zaczęły ich gonić. Oboje zrozumieli, że nie umkną, jednak za sprawą czarów staruszki, oboje zmienili się w żaby. Dzięki temu uniknęli utonięcia. Jednak woda rozdzieliła ich i zaniosła jedno daleko od drugiego. 
Gdy woda ustąpiła odzyskali ludzką postać, lecz znaleźli się w obcych miejscach daleko od siebie wśród obcych ludzi. Oboje zatrudnili się do pasania owiec, by zarobić na życie. Pewnego dnia jednak oboje przypadkiem zagnali swoje stada na to samo pastwisko. Początkowo się nie rozpoznali, ale kiedy pasterz zagrał na flecie smutną pieśń, która ona grała dla niego - rozpoznała męża, a on rozpoznał żonę. Oboje byli bardzo szczęśliwi, że się odnaleźli.

</doc>
<doc id="3220292" url="https://pl.wikipedia.org/wiki?curid=3220292" title="Katastrofa lotnicza">
Katastrofa lotnicza



</doc>
<doc id="3220311" url="https://pl.wikipedia.org/wiki?curid=3220311" title="Marek Różycki (1922–1995)">
Marek Różycki (1922–1995)

Marek Różycki senior (ur. 22 sierpnia 1922 w Biłgoraju, zm. 25 kwietnia 1995 w Warszawie) – polski dziennikarz, publicysta, reporter, komentator, felietonista, autor nowel i opowiadań.
Życiorys.
Był synem Antoniego Rola Różyckiego i Wandy Różyckiej z domu Monkiewicz oraz ojcem Marka Różyckiego juniora.
W 1945 roku rozpoczął studia na Wydziale Filozofii Uniwersytetu Jagiellońskiego w Krakowie, nie zakończone obroną pracy dyplomowej. Jan Marek Różycki nie używał swojego pierwszego imienia w późniejszej pracy dziennikarskiej.
Kariera dziennikarska.
Marek Różycki senior przez 44 lata był dziennikarzem „Życia Warszawy” (1947-1991) i jednym z założycieli tego tytułu. W latach 1955–1968 był korespondentem Życia Warszawy w Zakopanem oraz południowej Polsce; następnie kierował działem społecznym oraz działem ekspertów "Dziś telefon – jutro odpowiedź"; przez wiele lat – do 1990r – pełnił także funkcję sekretarza redakcji.
Zakładał mutację „Życia Warszawy” – „Życie Radomskie”. Był wydawcą niemieckiej edycji "Życia Warszawy" w Berlinie Wschodnim w latach 1976-1978. Przez wiele lat współpracował z „Muzyką i Aktualnościami” programu I Polskiego Radia, gdzie prowadził dział „Kartka z Zakopanego od Marka Różyckiego”. Współpracował z m.in. „Echem Krakowa”, „Gazetą Krakowską”, „Życiem Literackim”, „Przekrojem”, „Przygodą” – dodatkiem „Życia Warszawy” – gdzie m.in. pisał opowiadania oraz z chicagowskim Magazynem „Relax”, na którego to łamach pisał przez wiele lat felietony "Zapiski reemigranta" pod pseudonimem Andrzej Monkiewicz, a także francuskim „L’Équipe”.
Jako dziennikarz posługiwał się pseudonimami: Andrzej Poleski, Andrzej Monkiewicz; teksty, felietony podpisywał także skrótem: marr, emer.
Działalność społeczna.
Był pomysłodawcą ogólnopolskich akcji na łamach „Życia Warszawy”, które podchwyciła TVP m.in.: „Bank Doświadczeń oraz Inicjatyw Miast”, "Turniej Miast", „Zwyczajni niezwyczajni”, „Żyjmy zgodniej”, gościnnym wykładowcą na Wydziale Dziennikarstwa Uniwersytetu Warszawskiego w latach 80. XX w. oraz członkiem Stowarzyszenia Dziennikarzy Polskich i Stowarzyszenia Dziennikarzy RP (od 1982).

</doc>
<doc id="3220312" url="https://pl.wikipedia.org/wiki?curid=3220312" title="Bagrationowie">
Bagrationowie



</doc>
<doc id="3220314" url="https://pl.wikipedia.org/wiki?curid=3220314" title="Kokosanka">
Kokosanka

Kokosanka ("Nesotriccus ridgwayi") – narażony na wyginięcie gatunek małego ptaka z monotypowego rodzaju "Nesotriccus" z rodziny tyrankowatych (Tyrannidae), występujący na Wyspie Kokosowej na Pacyfiku (Kostaryka).
Jest obecny we wszelkich środowiskach występujących na wyspie jako jeden z jej trzech ptasich endemitów. Używa sześciu różnych technik zdobywania pokarmu, który stanowią stawonogi: głównie pluskwiaki równoskrzydłe, mrówki, chrząszcze i pająki oraz – w mniejszym stopniu – nasiona.
Gniazdo budują oba ptaki z pary. Samica prawdopodobnie składa jedno jajo. Opieką nad potomstwem zajmuje się również para, dalsze informacje o lęgu nieznane. IUCN uznaje gatunek za narażony na wyginięcie ze względu na mały zasięg występowania i przekształcanie środowiska przez wprowadzone na wyspę ssaki.
Taksonomia.
Gatunek opisał po raz pierwszy Charles Haskins Townsend w roku 1895. Opis ukazał się na łamach "Bulletin of the Museum of Comparative Zoology at Harvard College". Holotyp zebrał Townsend na Wyspie Kokosowej, w północnej jej części – w Chatham Bay – 28 lutego 1891. Był to dorosły samiec oznaczony później numerem katalogowym 131691. Opis zawierał uzasadnienie klasyfikacji, informacje na temat upierzenia, wymiary szczegółowe, wzmiankę o środowisku oraz dołączoną tablicę barwną z rysunkiem w skali 1:1. Poza holotypem Townsend nie odłowił żadnego innego osobnika.
Townsend przydzielił kokosankę do rodzaju "Nesotriccus" jako "N. ridgwayi", jedynego przedstawiciela rodzaju. IOC podtrzymuje klasyfikację "Nesotriccus" jako rodzaju monotypowego. Townsend zasugerował (błędnie), że blisko spokrewnionym gatunkiem jest muchołap wielkodzioby ("Myiarchus magnirostris"), wtedy umieszczany w osobnym rodzaju "Eribates". Autorzy "Handbook of the Birds of the World" sprostowali, że pokrewieństwo "Nesotriccus" wobec innych rodzajów nie jest jasne, a jeśli chodzi o anatomię (w tym upierzenie) i zachowanie (pieśń, charakterystykę gniazd i jaj), zdaje się być blisko spokrewniony z "Phaeomyias" (IOC nie traktuje tego rodzaju jako monotypowego). Pod względem budowy przegrody nosowej i części chrzęstnych krtani dolnej (syrinx) podobne są tylko dwa rodzaje: wymieniony "Phaeomyias" (obejmujący dwa gatunki mysityraników: "P. murina" i "P. tumbezana") oraz "Capsiempis" (obejmujący cytrynówkę ("C. flaveola")). Zważywszy na te cechy, kokosankę powinno się zaliczyć podrodziny Elaeniinae. Nie każdy jednak system klasyfikacji wyróżnia podrodziny; IOC ogranicza się do rodzin, zaś na liście "Taxonomy in Flux Checklist" (TiF) "N. ridgwayi" przypisano do Elaeniinae, plemienia Elaeniini według klasyfikacji zaprezentowanej w 2013 na łamach "Zootaxa".
Do plemienia Elaeniini oprócz "Nesotriccus" należą także najbliżej spokrewnione z nim rodzaje "Phaeomyias" i "Capsiempis". Jeśli potencjalny wspólny przodek tych trzech rodzajów był podobny do przedstawicieli dwóch ostatnich, w toku ewolucji musiały zajść bardzo duże zmiany pod względem preferowanego pokarmu i przystosowań do pobierania go, po tym jak przodek kokosanki dotarł na Wyspę Kokosową (najstarsze skały Wyspy Kokosowej są datowane na wiek 1,91–2,44 mln lat). W trakcie ewolucji tego gatunku ptaka uległa zmianie jego dieta: z owocożerności na owadożerność, jego przedstawiciele przyswoili sobie kilka nowych technik łowieckich (łapanie zdobyczy w powietrzu, łapanie zdobyczy po „susie” w jej kierunku i po pościgu) i wykształcili dłuższy dziób – u blisko spokrewnionych mysityraników jest on niemal dwa razy krótszy (mierzy blisko 6,2 mm długości). Długi dziób może być przystosowaniem do łapania drobnej, ruchliwej zdobyczy (jak muchówki) lub jej większych okazów.
"N. ridgwayi" jest gatunkiem monotypowym.
Nazwa rodzajowa "Nesotriccus" pochodzi od greckiego słowa "nēsos" – wyspa oraz "trikkos" – oznaczającego małego, niezidentyfikowanego ptaka. W ornitologii "triccus" oznacza dowolnego tyrankowatego. Nazwa gatunkowa "ridgwayi" upamiętnia Roberta Ridgwaya, kustosza sekcji ptasiej w Muzeum Historii Naturalnej w Waszyngtonie (wtedy U.S. National Museum).
Morfologia.
Długość ciała wynosi 11–13,6 cm, masa ciała około 11 g. Ogólny przedział wymiarów szczegółowych: długość skrzydła 61–63 mm, długość ogona 53–55,5 mm, długość dzioba 15,5 mm, długość skoku 20,5–21,5 mm, długość środkowego palca 10,5–11,7 mm. U holotypu wysokość dzioba u nasady była równa 6 mm.
Fisher i Wetmore podali wymiary dwóch osobników: samca i samicy, z których samica była nieznacznie mniejsza niż samiec:
Nie występuje dymorfizm płciowy w upierzeniu. Wierzch ciała oliwkowy, ciemnooliwkowy lub w barwie okopconego brązu, jaśnieje na kuprze, przechodząc w płowooliwkowy. Skrzydła średniej długości, zaokrąglone, szare z płowooliwkowymi krawędziami piór; końcówki średnich i dużych pokryw skrzydłowych wieńczą kremowopłowe lub płowoszare plamki (przy złożonym skrzydle powstają dwa szerokie paski). Niepełna formuła skrzydłowa: 8=7=6&gt;9&gt;5, 10=2. Na szarych sterówkach występują płowooliwkowe obwódki. Pióra na spodzie ciała żółtooliwkowe, jaśniejsze na brzuchu, pod skrzydłami i w pokrywach podogonowych. Gardło jasnopłowe. Dziób brązowy, bliższa ciału połowa dolnej szczęki przybiera barwę żółtą. Tęczówka brązowa. Nogi i stopy czarne, skok od wewnętrznej strony nie posiada łusek. U osobników młodych upierzenie wyraźnie bardziej płowe, szczególnie na kuprze i paskach skrzydłowych.
Zasięg występowania.
"N. ridgwayi" jest endemitem Wyspy Kokosowej, leżącej około 550 km na południowy zachód od wybrzeży Kostaryki. Występuje na całej powierzchni wyspy. Według danych z 1967 (i późniejszych) jest drugim najliczniej występującym ptakiem lądowym na wyspie, jednym z czterech gatunków z tej grupy, które występują na niej na stałe; pozostałe to: lasówka złotawa, z podgatunku "Setophaga petechia aureola", oraz endemity – kokośnik ("Pinaroloxias inornata") i kukawik rdzawoskrzydły ("Coccyzus ferrugineus"). Miejsce występowania kokosanki cechuje obecność gęstego lasu deszczowego i brak siedlisk ludzkich. W 65% wyspę pokrywa las tropikalny, w 20% las mglisty (wyżej 300 m n.p.m.).
Środowisko.
Kokosanka występuje niemal we wszystkich dostępnych siedliskach na wyspie. Ogólnie jej siedliska cechują się wilgotnym klimatem, z sumą opadów sięgającą 8000 mm rocznie. Jednym z zamieszkiwanych przez tego tyrankowatego siedlisk są zarośla, m.in. ketmii ("Hibiscus"), np. ketmii lipowatej ("H. tiliaceus") przemieszanej z zaczerniowatymi ("Melastomataceae"), sięgającymi wysokości 8–10 m i niekiedy podszytych gęstą, splątaną roślinnością. Prócz tego "N. ridgwayi" można napotkać na bagnach porośniętych flaszowcami ("Annona"). Większość wyspy zajmują jednak lasy. W ich strefie górskiej dominuje "Saccoglottis holdridgei", a podszyt składa się z zaczerniowatych i marzanowatych. Jako że kokosanka występuje zarówno w siedliskach nizinnych jak i górskich, obecna jest również w lesie mglistym, w którym podszyt tworzą między innymi palmy "Rooseveltia" i paprocie drzewiaste (wśród tych ostatnich dokonano pierwszych obserwacji tego gatunku ptaka), w runie rosną natomiast pieprzowate ("Piperaceae") i niewielka ilość paproci.
Głos.
U samców występują dwa typy pieśni, u samicy jeden. W formie I. samczego śpiewu najgłośniejszą i najłatwiejszą do odnotowania częścią jest gwałtowna seria 6–9 eksplozyjnych dźwięków trwająca blisko 0,25 sekundy o częstotliwości w przedziale 1–2 kHz. Pierwsza sylaba tego trylu jest najgłośniejsza i trwa najdłużej. Nie ulega znacznym zmianom u różnych osobników. W przypadku formy II. pieśni zaczyna się ona niezbyt intensywnymi dźwiękami, a kończy głośniejszą serią 7–10 dźwięków. Cała pieśń ma częstotliwość 1–1,5 kHz. Pieśń samicy rozpoczyna seria niemal identycznych dźwięków, z których pierwsze 9–10 charakteryzuje stopniowe obniżanie się częstotliwości, czasu trwania oraz – mniej zauważalnie – natężenie. Jeśli samiec po 10. dźwięku nie odpowie, samica milknie. Jeśli odpowie, samica wykonuje gwałtownie dwie pieśni pod rząd. Niekiedy ptaki obu płci śpiewają w duecie, często zainicjowanym przez samicę.
Pożywienie.
Zachowania związane z pobieraniem pokarmu oraz jego skład szczegółowo opisał Sherry. Kokosanka żywi się w przeważającej części stawonogami, o długości zwykle większej niż 5 mm, w skład diety wchodzić też mogą nasiona. Pożywienia szuka w strefie koron i podszycie, rzadko schodzi na ziemię. Może żerować w towarzystwie innych gatunków, na przykład lasówki złotawej.
W żołądkach ptaków zebranych w trakcie dwóch ekspedycji Sherry'ego (30 czerwca – 6 lipca 1978, 24 lutego – 24 marca 1980) większość zdobyczy (odpowiednio: 43,5% i 62,3%) stanowiły pluskwiaki równoskrzydłe (Homoptera), głównie (w 95%) należące do podrzędu fulgorokształtnych. Oprócz pluskwiaków latem 1978 roku, a więc poza sezonem lęgowym, ptaki spożywały również dużo chrząszczy (Coleoptera), mrówkowatych (Formicidae) i prostoskrzydłych (Orthoptera). Wiosną 1980 roku pod względem udziału w treści żołądka kokosanek na drugim miejscu plasowały się muchówki (Diptera), dalej mrówkowate i pajęczaki (Arachnida). W obu sezonach znaleziono niewielkie ilości nasion owoców (stanowiące odpowiednio 2,2 i 33,5% zdobyczy). Świadczyć to może o sezonowych zmianach w składzie pokarmu niezależnych od dostępności pokarmu – bowiem w trakcie pierwszej wyprawy stawonogi były, na ile autor mógł to oszacować, znacznie mniej liczne niż w trakcie kolejnej. Sherry uważa kokosanki za ewolucyjnie wyspecjalizowanych w łowach na duże, aktywnie uciekające stawonogi, ekologicznych oportunistów, włączających w skład diety rozmaite gatunki i rodzaje pokarmu. Uważa też, że ze względu na te cechy nie przystają one do prezentowanego przez niektórych ekologów poglądu, jakoby kręgowce miały być pokarmowymi oportunistam.
Nie są znane dokładne dane na temat zjadanych owoców; sam Sherry nigdy nie obserwował jedzącego owoc ptaka, ale jeden ze złapanych w siatkę osobników ("mist-netting") zwrócił nasiono "Clusia rosea". W przypadku pluskwiaków równoskrzydłych w żołądkach przeważały Fulgoroidea, w tym przedstawiciele rodzin Nogodinidae (co najmniej dwa gatunki), Cixiidae, Flatidae (co najmniej jeden gatunek) i Tropiduchidae (jeden gatunek). Pozostałe Homoptera należały do Cercopoidea, w większości jednego gatunku z rodziny Cicadellidae. Z prostoskrzydłych większość reprezentowała Gryllidae. Prócz tego pojawiły się pająki, mrówkowate i chrząszcze – rozpoznano przedstawiciela kózkowatych (Cerambycidae).
Kokosanki regularnie żerują przy użyciu niekiedy akrobatycznych taktyk, podobnie jak inny, kontynentalny gatunek tyrankowatych, wyspecjalizowany w łapaniu Homoptera – cynamonówka ("Terenotriccus erythrurus"). Prócz tego łapią zdobycz po pościgu, „susie” w jej kierunku, spuszczając się nań z powietrza, gwałtownie łapiąc ofiarę w pobliżu, zawisając w powietrzu lub zbierając ją z powierzchni gałęzi czy listowia.
Lęgi.
Po raz pierwszy dokładny opis gniazd (zbadano cztery) i jaj ukazał się w 1986. "N. ridgwayi" jest gatunkiem monogamicznym i terytorialnym; jedna para zajmuje obszar około 0,25 ha, na którym prócz gniazdowania szuka pożywienia. Okres lęgowy trwa od stycznia do kwietnia, przebiega szczególnie intensywnie w styczniu, lutym i marcu, które są najsuchszymi miesiącami w roku na Wyspie Kokosowej. U innych ptaków lądowych tej wyspy obserwuje się podobną tendencję.
Gniazdo umieszczone jest 10–25 m nad ziemią. Jedyne dokładnie zbadane składało się z ryzymorfów "Marasmius crinisiqui" oraz kokonów pajęczych. Miało średnicę wewnętrzną 4–4,5 cm i zewnętrzną 7–7,5 cm, głębokość 2,5 cm i wysokość 5 cm. Gniazda znajdowały się na roślinach z gatunków "Saccoglottis holdridgei" (1), "Hibiscus tiliaceus" (1) oraz "Erythrina fusca" (2). Sherry jednokrotnie obserwował ptaki obu płci uczestniczące w budowie; Skutch odnotował taką sytuację u tyrankowatych jedynie w przypadku kilku gatunków, jednak w większości należały do Elaeniinae, tak jak i kokosanka.
Na podstawie obserwacji wysiadującej samicy i kilku dorosłych z podlotami uważa się, że zniesienie prawdopodobnie liczy jedno jajo. Jeśli hipoteza Sherry'ego potwierdziłaby się, świadczyłoby to o wyjątkowości kokosanki. Co prawda zwierzęta wyspowe cechuje zmniejszona ilość jaj lub młodych w miocie, jednak pozostałe ptaki lądowe na Wyspie Kokosowej i przedstawiciele najbliżej spokrewnionych "Nesotriccus" rodzajów składają po dwa jaja. Prawdopodobnie samica sama wysiaduje jaja. Oba ptaki z pary karmią pisklęta. Dwie ostatnie cechy są typowe dla ptaków tyrankowatych. Pozostałe dane nieznane.
Status i zagrożenia.
Przez IUCN gatunek klasyfikowany jest od 1994 roku jako narażony na wyginięcie (VU, "Vulnerable"). Wcześniej, od 1988 roku uznawany był za gatunek najmniejszej troski/niższego ryzyka (LC, "Least Concern").
BirdLife International traktuje kokosankę jako narażoną ze względu na mały zasięg występowania. Roślino- i wszystkożerne gatunki wprowadzone na wyspę niszczą środowisko (w lasach strefy górskiej podszyt jest słabo rozwinięty ze względu na zniszczenie go przez zdziczałe świnie), jednak "N. ridgwayi" zdaje się tolerować nieznaczne zmiany w otoczeniu. Wobec tych czynników trend populacji uznano za stabilny. Populację szacuje się na kilkadziesiąt tysięcy osobników, BirdLife International umieszcza liczebność w granicach 6000–15 000 osobników.
Nie są podejmowane szczególne działania ochronne wobec tego gatunku. Cała Wyspa Kokosowa od 1978 stanowi park narodowy, uznany także za ostoję ptaków IBA i figurujący na liście światowego dziedzictwa UNESCO od 1997. Wobec zdziczałych ssaków (jeleniowatych, świń i kóz) na wyspie nie są podejmowane jednak żadne działania. Ich rozpoczęcie jest jedną z propozycji działań w celu ochrony kokosanki.

</doc>
<doc id="3220316" url="https://pl.wikipedia.org/wiki?curid=3220316" title="Lekkoatletyka na Letnich Igrzyskach Olimpijskich 1956 - rzut oszczepem mężczyzn">
Lekkoatletyka na Letnich Igrzyskach Olimpijskich 1956 - rzut oszczepem mężczyzn



</doc>
<doc id="3220318" url="https://pl.wikipedia.org/wiki?curid=3220318" title="Lekkoatletyka na Letnich Igrzyskach Olimpijskich 1976 - rzut oszczepem mężczyzn">
Lekkoatletyka na Letnich Igrzyskach Olimpijskich 1976 - rzut oszczepem mężczyzn



</doc>
<doc id="3220320" url="https://pl.wikipedia.org/wiki?curid=3220320" title="Lekkoatletyka na Letnich Igrzyskach Olimpijskich 1980 - bieg na 100 m kobiet">
Lekkoatletyka na Letnich Igrzyskach Olimpijskich 1980 - bieg na 100 m kobiet



</doc>
<doc id="3220322" url="https://pl.wikipedia.org/wiki?curid=3220322" title="Lekkoatletyka na Letnich Igrzyskach Olimpijskich 1980 - bieg na 100 metrów mężczyzn">
Lekkoatletyka na Letnich Igrzyskach Olimpijskich 1980 - bieg na 100 metrów mężczyzn



</doc>
<doc id="3220324" url="https://pl.wikipedia.org/wiki?curid=3220324" title="Lekkoatletyka na Letnich Igrzyskach Olimpijskich 1980 - bieg na 200 metrów mężczyzn">
Lekkoatletyka na Letnich Igrzyskach Olimpijskich 1980 - bieg na 200 metrów mężczyzn



</doc>
<doc id="3220328" url="https://pl.wikipedia.org/wiki?curid=3220328" title="Wyższa Szkoła Bankowa">
Wyższa Szkoła Bankowa



</doc>
<doc id="3220330" url="https://pl.wikipedia.org/wiki?curid=3220330" title="Wioślarstwo na Letnich Igrzyskach Olimpijskich 1952 - ósemka mężczyzn">
Wioślarstwo na Letnich Igrzyskach Olimpijskich 1952 - ósemka mężczyzn



</doc>
<doc id="3220334" url="https://pl.wikipedia.org/wiki?curid=3220334" title="Nära mej, nära dej">
Nära mej, nära dej

Nära mej, nära dej – trzeci album studyjny szwedzkiej piosenkarki Sanny Nielsen, wydany 15 lutego 2006 przez wytwórnię Lionheart International.
Płyta była notowana na 12. miejscu na oficjalnej szwedzkiej liście sprzedaży. Wydawnictwo promowały 2 single: „Vägen hem” i „Rör vid min själ”.

</doc>
<doc id="3220336" url="https://pl.wikipedia.org/wiki?curid=3220336" title="Ronimo Games">
Ronimo Games

Ronimo Games – holenderski producent gier komputerowych założony w 2007 roku przez byłych studentów Utrecht School of the Arts.
Historia.
Zespół, który później założył Ronimo Games początkowo zebrał się pod nazwą Banana Games i stworzyła oryginalną wersję Freeware gry "de Blob" na PC. Wydawca THQ zaskoczony pracą zespołu nabył prawa do gry. THQ następnie przekazał tytuł do dalszego rozwoju dla Blue Tongue Entertainment (Nintendo DS, Wii) oraz Universomo (Mobile/iPhone/iPod).
Z pieniędzy zarobionych na sprzedaży praw do gry "de Blob" zespół założył Ronimo Games. Nazwa "Ronimo" pochodzi z burzy mózgów, w którym zadecydowano o połączeniu pierwszych dwóch liter ze słów "Robot Ninja Monkeys".
W maju 2009 roku studio wydało tytuł "Swords &amp; Soldiers" w usłudze WiiWare. We wrześniu 2010 roku gra została wydana w PlayStation Network z Sony Online Entertainment jako wydawcą, a w grudniu gra została wydana na platformie Steam dostępne na systemach Windows oraz Mac. W czerwcu 2011 roku gra została przeniesiona przez Two Tribes i wydana przez Chillingo na iOS.
Zespół wydał grę "Awesomenauts" z gatunku MOBA na Xbox Live Arcade oraz PlayStation Network. Pomimo problemów finansowych wydawcy, gra została wydana na PC, na platformie Steam 2 maja, 2012. W 2013 roku gra została przystosowana dla systemu Linux gdy gra trafiła do pakietu Humble Bundle. W 2014 roku gra została wydana z podtytułem Assemble na konsoli PlayStation 4. Gra ciągle jest aktualizowana na platformach PC oraz PlayStation 4 oraz została zapowiedziana na konsolę Xbox One.

</doc>
<doc id="3220340" url="https://pl.wikipedia.org/wiki?curid=3220340" title="Park Studencki">
Park Studencki

Park Studencki – park położony we Lwowie, w dzielnicy Wulka, w rejonie frankowskim. 
Dawniej obszar ten był nazywany Wzgórzami Wuleckimi, były one położone na północ od dawnej wsi Wulka, która w późniejszym czasie stała się dzielnicą Lwowa. Przed II wojną światową stanowiły obszar piaszczystych nieużytków położonych na wschód od ulicy Wuleckiej (obecnie Andrieja Sacharowa).
Park powstał na 6 ha na terenie Wzgórz Wuleckich, których całkowita powierzchnia wynosi 15 ha. Swoją nazwę zawdzięcza położonemu w pobliżu kompleksowi domów akademickich Politechniki Lwowskiej. Obejmuje zalesione po 1944 wzniesienia o stromych zboczach, które dawniej leżały po wschodniej stronie doliny Potoku Wuleckiego. Główna aleja parku pokonuje różnicę poziomów w formie schodów, które łączą ulicę Andrieja Sacharowa (dawniej Wulecka) z ulicami Łukasza (dawniej Widok) i Tadeusza Boya-Żeleńskiego (dawniej Czysta). W ostatnich latach wytyczono w parku nowe alejki o trwałej nawierzchni, a na skraju parku od strony ulicy Łukasza wybudowano drewnianą cerkiew. 
Nad ranem 4 lipca 1941 Einsatzkommando zur besonderen Verwendung, specjalna jednostka policyjna Sicherheitsdienst – policji bezpieczeństwa III Rzeszy rozstrzelała tu przedstawicieli inteligencji polskiej Lwowa, wydarzenie to przeszło do historii jako „mord profesorów lwowskich”. Ofiary początkowo pochowano w bezimiennej mogile, a następnie przed wycofaniem się Wehrmachtu z miasta zostały ekshumowane i skremowane. Nie jest znane miejsce ostatecznego pochówku. W miejscu kaźni znajduje się pomnik. 

</doc>
<doc id="3220341" url="https://pl.wikipedia.org/wiki?curid=3220341" title="The Outbreak">
The Outbreak

The Outbreak – debiutancki album studyjny angielskiego producenta muzycznego Zomboya, wydany 4 sierpnia 2014 roku przez Never Say Die Records. Promują go trzy single: "WTF!?", "Survivors" i "Outbreak".

</doc>
<doc id="3220342" url="https://pl.wikipedia.org/wiki?curid=3220342" title="Wzgórza Wuleckie">
Wzgórza Wuleckie



</doc>
<doc id="3220348" url="https://pl.wikipedia.org/wiki?curid=3220348" title="Nesotriccus">
Nesotriccus

Nesotriccus – rodzaj ptaka z podrodziny eleni (Elaeniinae) w rodzinie tyrankowatych (Tyrannidae).
Zasięg występowania.
Rodzaj obejmuje gatunki występujące w Ameryce Środkowej i Ameryce Południowej.
Morfologia.
Długość ciała 10,5–12,5 cm; masa ciała 7–13 g.
Systematyka.
Podział systematyczny.
Do rodzaju należą następujące gatunki:

</doc>
<doc id="3220349" url="https://pl.wikipedia.org/wiki?curid=3220349" title="Nesotriccus ridgwayi">
Nesotriccus ridgwayi



</doc>
<doc id="3220350" url="https://pl.wikipedia.org/wiki?curid=3220350" title="Język slovianski">
Język slovianski



</doc>
<doc id="3220352" url="https://pl.wikipedia.org/wiki?curid=3220352" title="Wagony Świdnica">
Wagony Świdnica

Wagony Świdnica, dawniej Fabryka Wagonów Świdnica – zakład przemysłowy w Świdnicy, specjalizujący się w produkcji i naprawie wagonów kolejowych.
Historia.
Plany.
W XIX wieku następował intensywny rozwój kolejnictwa, który objął także niemiecki wówczas Dolny Śląsk. Wiele wagonów wymagało remontu, a istniejące zakłady naprawcze nie były w stanie sprostać tak licznym zleceniom. Dlatego na początku XX wieku postanowiono utworzyć następny zakład. Jako lokalizację wybrano Świdnicę, która leżała w pobliżu węzła kolejowego. Realizację inwestycji przerwała jednak I wojna światowa. Do planów powrócono wkrótce po jej zakończeniu. Ostateczna decyzja zapadła w 1920 roku.
Czasy niemieckie.
Niedługo po zatwierdzeniu planów przystąpiono do budowy zakładu. Kuźnia, acetylenownia, stolarnia i magazyny drewna zaczęły powstawać w latach 1922-23. W 1923 roku zakład rozpoczął działalność, polegającą na naprawie wagonów towarowych. Dobudowana wkrótce kryta hala miała powierzchnię niemal 40 tys. m2. Wagony przenoszono za pomocą nowoczesnych dźwigów. Powstała też ciepłownia ze zbiornikiem na wodę i 75-metrowym kominem. Rola zakładu znacznie wzrosła. W latach 1927-28 stworzono też biurowiec. W 1924 roku było około 480 pracowników. Liczba ta nie ulegała większym zmianom, aż do II wojny światowej. W 1940 roku pracowało około 1225 osób. W 1929 roku naprawiano miesięcznie przeszło 1000 wagonów. W okolicy niemiecka kolej państwowa budowała osiedla mieszkaniowe dla robotników.
W czasie II wojny światowej oprócz pociągów naprawiano sprzęt wojskowy i produkowano części łodzi podwodnych. Powstały schrony przeciwlotnicze i baraki, w których przetrzymywano jeńców wojennych i przymusowych robotników z okupowanych krajów. Zakład zakończył działalność 12 lutego 1945 roku, a Niemcy zabrali najcenniejszy sprzęt. Po zajęciu Świdnicy 8 maja, Armia Czerwona zdemontowała pozostawione przez Niemców maszyny i wywiozła je w głąb ZSRR. Opustoszały zakład został przekazany Polakom 1 września 1945 roku. Oficjalna propaganda głosiła, że sprawcami zniszczeń byli sami Niemcy.
Okres powojenny.
Po remoncie i skompletowaniu sprzętu, Warsztaty Kolejowe (Wagonowe) PKP wznowiły działalność już w listopadzie 1945 roku. Do 1947 roku zwolniono ostatnich Niemców. W 1948 roku zmieniły nazwę na Zakłady Naprawcze Taboru Kolejowego (ZNTK) nr 10. Natomiast w 1951 roku, po modernizacji, ruszyła Fabryka Wagonów Świdnica. Produkowano głównie węglarki i cysterny. W kolejnych latach zaczęto produkcję wagonów na eksport, głównie do ZSRR. Z powodu dużego znaczenia dla gospodarki w 1968 roku fabryka została wpisana do Klubu Eksporterów. W połowie lat 80. odczuwalna stała się potrzeba reorganizacji zakładu.
Współczesność.
W 1992 roku nastąpiła prywatyzacja przedsiębiorstwa, które należąc do skarbu państwa, nazywało się odtąd Fabryka Wagonów „Świdnica” S.A. W 1998 roku większość akcji spółki zakupiła amerykańska firma The Greenbrier Companies, zmieniając nazwę fabryki na Wagony Świdnica S.A. Obecnie zakłady eksportują różne rodzaje wagonów do innych krajów w Europie, głównie do Niemiec, Francji i Szwajcarii. W 2011 roku spółka przejęła 75% udziałów w Zakładach Naprawy Taboru Kolejowego w Oławie, w związku z czym znów zajmuje się też naprawą pojazdów. Aktualnie (stan na 2019) największe zyski firma czerpie w produkcji i eksportu wagonów towarowych, będąc największym polskim eksporterem taboru kolejowego. Na podstawie umowy z saudyjskim operatorem kolejowym w latach 2016-2018 dostarczyła tam 1185 cystern do transportu płynnej siarki.
W grudniu 2016 Wagony Świdnica SA (nr KRS 87032) uległa przekształceniu w spółkę z o.o. o tej samej nazwie (nr KRS 654630), której jedynym udziałowcem jest Greenbrier Europe B.V.

</doc>
<doc id="3220356" url="https://pl.wikipedia.org/wiki?curid=3220356" title="Philydor lichtensteini">
Philydor lichtensteini



</doc>
<doc id="3220357" url="https://pl.wikipedia.org/wiki?curid=3220357" title="Tyto capensis">
Tyto capensis



</doc>
<doc id="3220358" url="https://pl.wikipedia.org/wiki?curid=3220358" title="Circus ranivorus">
Circus ranivorus



</doc>
<doc id="3220359" url="https://pl.wikipedia.org/wiki?curid=3220359" title="Turnagra capensis">
Turnagra capensis



</doc>
<doc id="3220360" url="https://pl.wikipedia.org/wiki?curid=3220360" title="Sialia mexicana">
Sialia mexicana



</doc>
<doc id="3220361" url="https://pl.wikipedia.org/wiki?curid=3220361" title="Phoebastria albatrus">
Phoebastria albatrus



</doc>
<doc id="3220362" url="https://pl.wikipedia.org/wiki?curid=3220362" title="Myiagra inquieta">
Myiagra inquieta



</doc>
<doc id="3220363" url="https://pl.wikipedia.org/wiki?curid=3220363" title="Psaltriparus minimus">
Psaltriparus minimus



</doc>
<doc id="3220364" url="https://pl.wikipedia.org/wiki?curid=3220364" title="Psaltriparus">
Psaltriparus



</doc>
<doc id="3220365" url="https://pl.wikipedia.org/wiki?curid=3220365" title="Geophaps plumifera">
Geophaps plumifera



</doc>
<doc id="3220367" url="https://pl.wikipedia.org/wiki?curid=3220367" title="Aphelocoma californica">
Aphelocoma californica



</doc>
<doc id="3220368" url="https://pl.wikipedia.org/wiki?curid=3220368" title="Turdus sanchezorum">
Turdus sanchezorum



</doc>
<doc id="3220369" url="https://pl.wikipedia.org/wiki?curid=3220369" title="Thryophilus sernai">
Thryophilus sernai



</doc>
<doc id="3220370" url="https://pl.wikipedia.org/wiki?curid=3220370" title="Czopi i księżniczka">
Czopi i księżniczka

 – manga autorstwa Osamu Tezuki.
Na jej podstawie w 1967 roku powstała adaptacja w formie anime wyprodukowana przez studio Mushi Production. 
W Polsce serial ukazywał się pod wieloma tytułami i został wydany na kasetach VHS. 
Fabuła.
W królestwie Silverland królowi i królowej przychodzi na świat przyszła następczyni tronu. Niestety okazuje się, że tam panuje zakaz objęcia tronu przez kobiety. Monarchowie postanawiają ukryć córkę w chłopięcym przebraniu. Wkrótce Saphire wyrasta na dziewczynę i przeżywa wiele przygód. Towarzyszy jej aniołek Czopi.
Anime.
Wersja polska.
Serial ukazał się w Polsce pod wieloma tytułami:
Dystrybutor VHS w Polsce: "Muvi" (film); "Video Silver" (film); "Montevideo" (3 odcinki na kasecie); "Magic Group" (trzy odcinki na kasecie); "Wel-Pol Z.G."

</doc>
<doc id="3220371" url="https://pl.wikipedia.org/wiki?curid=3220371" title="Kodeks 0210">
Kodeks 0210

Kodeks 0210 (Gregory-Aland no. 0210) – grecki kodeks uncjalny Nowego Testamentu na pergaminie, paleograficznie datowany na VII wiek. Do naszych czasów zachowały się dwie karty kodeksu. Przechowywany jest w Berlinie.
Opis.
Do dnia dzisiejszego zachowały się fragmenty dwóch kart, z tekstem Ewangelii Jana (5,44; 6,1-2.41-42). Oprócz tekst biblijnego fragment zawiera wyrocznie biblijne. Oryginalne karty kodeksu miały rozmiar 10 na 7 cm. Tekst pisany jest jedną kolumną na stronę, w 8 linijkach w kolumnie.
Fragment stosuje paginację, na jednej z zachowanych kart widnieje numer 77.
Tekst.
Fragment reprezentuje mieszaną tradycję tekstualną. Kurt Aland zaklasyfikował go do kategorii III, co oznacza, że jest ważny dla poznania historii tekstu Nowego Testamentu.
W Ewangelii Jana 6,1 przekazuje rzadki wariant „Morze Tyberiadzkie” zamiast „Morze Galilejskie Tyberiadzkie”. Wariant przekazuje również kodeks 022 i niektóre rękopisy bohairskie.
Historia.
Rękopis datowany jest przez INTF na VII wiek. Powstał w Egipcie i znaleziony został w Egipcie (Fajjum).
Tekst fragmentu opublikował Otto Stegmüller w 1953. Na listę rękopisów Nowego Testamentu wciągnął go Kurt Aland w 1953 roku, oznaczając go przy pomocy siglum 0210. Tekst fragmentu ponownie opublikowali Ulrich Schmid, David C. Parker i W.J. Elliott w 2007.
Rękopis przechowywany jest w Staatliche Museen zu Berlin (P. 3607, 3623).

</doc>
<doc id="3220373" url="https://pl.wikipedia.org/wiki?curid=3220373" title="Parafia Matki Bożej Pocieszenia w Brzyskiej Woli">
Parafia Matki Bożej Pocieszenia w Brzyskiej Woli

Parafia Matki Bożej Pocieszenia w Brzyskiej Woli – parafia rzymskokatolicka, należąca do dekanatu Leżajsk I w archidiecezji przemyskiej.
Historia.
Po II wojnie światowej w Brzyskiej Woli, w przysiółku Zagrody, w drewnianej kapliczce "pw. Matki Bożej Różańcowej" raz w miesiącu rozpoczęto odprawiać nabożeństwa. W 1947 roku zaadaptowano dawną cerkiew filialną na kościół. W 1954 roku obok cerkwi rozpoczęto budowę drewnianego kościoła. 
1 września 1958 roku dekretem bp Franciszka Bardy została erygowana parafia z wydzielonego terytorium parafii w Tarnawcu. 19 listopada 1958 roku kościół został poświęcony "pw. Matki Bożej Pocieszenia". 29 października 1961 roku podczas prac wykończeniowych, z powodu zaprószenia ognia kościół wraz z cerkwią spłonął. 
Na budowę nowego kościoła aż do 1973 roku władze państwowe nie wydawały zgody. Przez dwa lata nabożeństwa były odprawiane w domu prywatnym, gdzie mieszkał proboszcz. W 1963 roku zbudowano plebanię i w niej urządzono kaplicę. 
W latach 1974–1979 zbudowano obecny kościół murowany, według projektu arch. Romana Orlewskiego. 26 sierpnia 1979 roku bp Ignacy Tokarczuk poświęcił nowy kościół. 23 lutego 2019 roku abp Józef Michalik poświęcił nowe witraże.
Na terenie parafii jest 1 380 wiernych (w tym: Brzyska Wola – 1 210, Wólka Łamana – 170).

</doc>
<doc id="3220374" url="https://pl.wikipedia.org/wiki?curid=3220374" title="Parafia św. Andrzeja Apostoła w Chałupkach Dębniańskich">
Parafia św. Andrzeja Apostoła w Chałupkach Dębniańskich

Parafia św. Andrzeja Apostoła w Chałupkach Dębniańskich – parafia rzymskokatolicka, należąca do dekanatu Leżajsk I w archidiecezji przemyskiej. 
Historia.
Chałupki Dębniańskie należały do parafii w Grodzisku Dolnym. W 1936 roku zbudowano kaplicę "pw. św. Andrzeja Apostola". Od 1945 roku wieś należała do nowej parafii w Dębnie, a kapłani przyjeżdżali w Niedzielę odprawiać Mszę Świętą. W 1967 roku bp Ignacy Tokarczuk przydzielił do miejscowego kościoła ks. Kazimierza Węglowskiego (pełniącego obowiązki proboszcza). 
W 1970 roku została erygowana parafia św. Andrzeja Apostoła, która objęła: Chałupki Dębniańskie i Grodzisko Nowe.
W latach 90. wybudowano nowy kościół, poświęcony 9 kwietnia 2000 roku przez arcybiskupa Józefa Michalika.
Na terenie parafii jest 1 730 wiernych (w tym: Chałupki Dębniańskie – 902, Grodzisko Nowe – 846).

</doc>
<doc id="3220375" url="https://pl.wikipedia.org/wiki?curid=3220375" title="Ulica Berka Joselewicza w Rzeszowie">
Ulica Berka Joselewicza w Rzeszowie

Ulica Berka Joselewicza w Rzeszowie − jedna z ulic starego miasta, łączy ulicę A. Mickiewicza z ulicą L. Zamenhofa. 
Historia.
Nie ma jednoznacznej informacji kiedy ulica została tak nazwana, jednak najbardziej prawdopodobna wersja to ta, która mówi o nadaniu nazwy z okazji setnej rocznicy powstania kościuszkowskiego, bo żołnierzem między innymi Kościuszki był właśnie Berek, syn Josela. 
W czasach okupacji niemieckiej nazwa tej ulicy została zmieniona na "An den zwei Pumpenstrasse", czyli przy dwóch pompach, bowiem u zbiegu ulic Joselewicza i Mickiewicza stały dwie pompy wody, które zdominowały zarówno pejzaż tamtego miejsca, jak i życie mieszkańców tej części miasta. Tam bowiem spotykały się służące bogatych rzeszowskich mieszczan i wymieniały się informacjami i plotkami. 
W czasie okupacji niemieckiej, ulica ta znajdowała się na terenie getta. 
Do okresu powojennego ulicę Berka Joselewicza od południa zamykał plac Garncarski - popularne wówczas miejsce handlu wyrobami ceramicznymi.

</doc>
<doc id="3220379" url="https://pl.wikipedia.org/wiki?curid=3220379" title="Osiedle Kotuli (Rzeszów)">
Osiedle Kotuli (Rzeszów)



</doc>
<doc id="3220391" url="https://pl.wikipedia.org/wiki?curid=3220391" title="Cmentarz prawosławny w Czarnej Wielkiej">
Cmentarz prawosławny w Czarnej Wielkiej

Cmentarz prawosławny w Czarnej Wielkiej – prawosławny cmentarz w Czarnej Wielkiej, założony w XIX w.
Opis.
Nekropolia została założona najpóźniej w połowie XIX w. Z tego okresu pochodzą dwa zachowane na jej terenie nagrobki z ludowymi płaskorzeźbami (nazwiska osób pochowanych zatarły się). Jeden z nagrobków przedstawia Matkę Bożą Orantę w otoczeniu proroków oraz wyobrażenie Trójcy Świętej, na drugim natomiast wyrzeźbiono krzyż. Trzecim położonym w obrębie nekropolii zabytkowym nagrobkiem wymienionym przez "Katalog zabytków sztuki w Polsce" jest pomnik nagrobny Barbary Wojtiuk, zmarłej w 1891, zdobiony granitowym krzyżem z motywem pni drzewnych.
W centralnej części cmentarza położona jest cerkiew Kazańskiej Ikony Matki Bożej, filialna świątynia parafii w Grodzisku, wzniesiona w 1868. Jej fundator, Franciszek Kudra, również został pochowany na terenie cmentarza.
Nekropolia ma powierzchnię 0,3 ha. 

</doc>
<doc id="3220489" url="https://pl.wikipedia.org/wiki?curid=3220489" title="Sébastien Huberdeau">
Sébastien Huberdeau

Sébastien Huberdeau (ur. 1 stycznia 1979 w Montrealu) – kanadyjski aktor filmowy i telewizyjny.
Studiował politologię na uniwersytecie. Grał w sztuce "Talk Radio" Erica Bogosiana. Debiutował na ekranie w wieku dwudziestu lat w dramacie "Intymne wspomnienia" ("Souvenirs intimes", 1999) obok Pierre’a-Luca Brillanta. Za rolę Jima w filmie "Wyspa piaszczysta" ("L'île de sable", 1999) był nominowany do kanadyjskiej nagrody Jutra. Wystąpił w komediodramacie Denysa Arcanda "Inwazja barbarzyńców" ("Les invasions barbares", 2003) z udziałem Marie-Josée Croze i Roya Dupuisa. Rola Jeana-François w kryminalnym dramacie historycznym "Politechnika" ("Polytechnique", 2009) przyniosła mu nominację do nagrody Vancouver Film Critics Circle.

</doc>
<doc id="3220512" url="https://pl.wikipedia.org/wiki?curid=3220512" title="Christian Brüls">
Christian Brüls

Christian Brüls (ur. 30 września 1988 roku) – belgijski piłkarz grający na pozycji ofensywnego pomocnika lub skrzydłowego.
Kariera klubowa.
30 czerwca 2013 roku, przeszedł na zasadzie wypożyczenia do OGC Nice.
30 lipca 2014 roku Brüls podpisał 3–letni kontrakt ze Stade Rennais FC.

</doc>
<doc id="3220518" url="https://pl.wikipedia.org/wiki?curid=3220518" title="Parex banka">
Parex banka

Parex banka – były łotewski bank komercyjny.
Działalność.
Parex banka założony został w 1992 r., a większościowymi akcjonariuszami były dwie osoby, które przed interwencją państwa posiadały 84,83% kapitału podstawowego banku. Był drugim pod względem wielkości bankiem na Łotwie o łącznych aktywach w wysokości 3,4 mld LVL (4,9 mld EUR) na dzień 31 grudnia 2008 r. Pod koniec 2007 r. bank miał największy udział (18%) w krajowym rynku depozytów i trzeci pod względem wielkości udział (12%) w krajowym rynku kredytów.
Bezpośrednio oraz poprzez wyspecjalizowane spółki zależne bank oferował szeroką gamę produktów bankowych, w tym kredyty, usługi związane z kartami płatniczymi, leasing, zarządzanie aktywami oraz usługi maklerskie. Oprócz działalności bankowej na Łotwie, Parex banka prowadził bankowe spółki zależne na Litwie i w Szwajcarii (AP Anlage &amp; Privatbank AG) oraz miał oddziały w Estonii, w Szwecji i w Niemczech, prowadził panbałtycką spółkę zarządzania aktywami i szereg spółek leasingowych prowadzących działalność na terenie Wspólnoty Niepodległych Państw.
Bank silnie zaangażował się na rynkach WNP, polegając na dużych, krótkoterminowych depozytach nierezydentów. Bank prowadził stosunkowo ryzykowną działalność bankową opierającą się na szybko rosnącym bilansie bazującym w znaczącym stopniu na wzroście kredytów w sektorze nieruchomości, dużych pożyczkach i udzielaniu kredytów w krajach WNP. Wynikiem tego była wyższa ogólna ryzykowność portfela kredytowego banku.
W październiku 2008 r. bank znalazł się w trudnej sytuacji, gdy drastycznie pogorszyło się otoczenie finansowe. Jako największy łotewski bank bez silnej zagranicznej spółki dominującej najbardziej ucierpiał na braku zaufania w łotewskim sektorze finansowym. Masowe wycofywanie pieniędzy z banku w czasie kryzysu finansowego w 2008 r. spowodowało dzienne wypływy środków w wysokości 100 milionów EUR, co dało w rezultacie 36-procentowy spadek depozytów w porównaniu z końcem 2007 r. i doprowadziło do kryzysu płynności banku. W celu zapobieżenia dalszemu wypływowi depozytów łotewski nadzór finansowy nałożył ograniczenia w zakresie wycofywania depozytów z tego banku.
W wyniku problemów finansowych Parex banka został częściowo znacjonalizowany w drodze nabycia wszystkich akcji będących własnością byłych akcjonariuszy większościowych za symboliczną łączną cenę nabycia wynoszącą 2 LVL (około 3 EUR).
1 sierpnia 2010 dokonano podziału Parex banka na nowo utworzony tzw. „dobry bank” pod nazwą AS Citadele banka („Citadele”), który przejął wszystkie aktywa związane z podstawową działalnością i niektóre aktywa niezwiązane z podstawową działalnością, i tzw. „bank likwidujący złe aktywa” („Reverta”), który zachował pozostałe aktywa niezwiązane z podstawową działalnością i zagrożone.

</doc>
<doc id="3220559" url="https://pl.wikipedia.org/wiki?curid=3220559" title="Parex Bank">
Parex Bank



</doc>
<doc id="3220567" url="https://pl.wikipedia.org/wiki?curid=3220567" title="Krążowniki projektu B-65">
Krążowniki projektu B-65



</doc>
<doc id="3220580" url="https://pl.wikipedia.org/wiki?curid=3220580" title="Miłość i nienawiść (film 1935)">
Miłość i nienawiść (film 1935)

Miłość i nienawiść (ros. Любовь и ненависть, "Lubow´ i nienawist´") – radziecki film dramatyczny z 1935 roku w reżyserii Albierta Gendelsztejna.
Film opowiada o trudnym roku 1919 posługując się skromnym przykładem życia małej osady górniczej w Donbasie, gdzie po wymarszu na front mężczyzn, którzy zasilili szeregi Armii Czerwonej, pozostały tylko kobiety. Nastały bezlitosne rządy białych. Uruchamiają oni szyb, zmuszając kobiety do ciężkiej, wyczerpującej pracy.
Film posługuje się częściowo stylem poetyckim, charakterystycznym dla minionego okresu. W przeciwieństwie jednak do poprzednich symboli prezentuje wyraźne realia i fakty. Odwrót Czerwonoarmistów sygnalizują sceny wydobywania na deszczu armat i taboru z bagniska. Dramat ludzkiej rozłąki sugerują fotografie rodzinne wiszące w domach opuszczonych kobiet. Poprzez zabrudzone węglowym mułem szmaty od wysiłku cieknie karmiącym matkom mleko. Bez tej pracy nie mogłyby jednak wyżywić swoich dzieci. Film ukazuje znamiona okrucieństwa charakterystyczne dla ówczesnego burzliwego okresu, stosując elementy zaczerpnięte niczym na wzór z kina Miklósa Jancsó (m.in. scena, w której wziętego do niewoli czerwonoarmistę "biały" jeździec wpędza najpierw w nurt rzeki, by po chwili powalić go z bliska strzałem w kark obrazuje bezwzględność i okrucieństwo).

</doc>
<doc id="3220585" url="https://pl.wikipedia.org/wiki?curid=3220585" title="Krążowniki typu O">
Krążowniki typu O



</doc>
<doc id="3220626" url="https://pl.wikipedia.org/wiki?curid=3220626" title="Ian Livingston">
Ian Livingston

Ian Livingston, Baron Livingston of Parkhead (ur. 28 lipca 1964) – brytyjski polityk, członek Partii Konserwatywnej, par dożywotni. 
W 11 grudnia 2013 lord Livingston otrzymał ministra spraw zagranicznych w koalicyjnym rządzie Camerona.

</doc>
<doc id="3220627" url="https://pl.wikipedia.org/wiki?curid=3220627" title="Tracey Walter">
Tracey Walter

Tracey Walter (ur. 25 listopada 1947) – amerykański aktor filmowy i telewizyjny.
Kariera.
Urodził się w Jersey City (New Jersey), w rodzinie kierowcy ciężarówki. W filmie zadebiutował w 1971 w kryminale "Ginger". Od tego czasu pojawia się regularnie na ekranie, lecz jeśli nawet są to filmy głośne, jego nazwiska często próżno szukać w obsadzie aktorskiej (jak np. w filmie "Serpico" z 1973 lub "Dzień Niepodległości" z 1996). Jego kariera aktorska to pasmo drugoplanowych ról charakterystycznych, najczęściej różnego rodzaju „popleczników”, „doradców” i „zaufanych ludzi” głównych bohaterów. Przez ponad 40 lat swojej kariery zagrał w blisko 180-ciu filmach i serialach TV (na ogół gościnnie). Wystąpił np. w sześciu filmach w reżyserii Jonathana Demme: "Dzika namiętność" (1986), "Poślubiona mafii" (1988), "Milczenie owiec" (1991), "Filadelfia" (1993), "Pokochać" (1998) i "Kandydat" (2004). Pośród innych reżyserów filmowych którzy gościli go w swoich filmach można natrafić na nazwiska takich sław jak: Woody Allen, Paul Schrader, Francis Ford Coppola, Andriej Konczałowski, Tim Burton, John Schlesinger, David Lynch, Ivan Reitman, Roland Emmerich, Miloš Forman, Steven Soderbergh. 
Rozpoznawalny w rolach m.in. Boba w "Batmanie", Malaka w "Conanie Niszczycielu" czy Anioła w serialu "Nash Bridges". Rolę w "Batmanie" zawdzięcza swemu przyjacielowi, Jackowi Nicholsonowi, który przekonał twórców do obsadzenia go w filmie. Wspólnie z Nicholsonem wystąpił w dziewięciu filmach.

</doc>
<doc id="3220633" url="https://pl.wikipedia.org/wiki?curid=3220633" title="Latvija">
Latvija



</doc>
<doc id="3220641" url="https://pl.wikipedia.org/wiki?curid=3220641" title="Hi Fly">
Hi Fly

Hi Fly – jest portugalską linią lotniczą z biurem głównym w Lizbonie, Portugalia, która specjalizuje się w leasingowaniu swoich statków powietrznych na cały świat (umowy średnie i długoterminowe) dotyczących linii lotniczych, operatorów biur podróży, rządów, firm i osób prywatnych.
Z siedzibą w Lizbonie, linia lotnicza w swojej obecnej formie została założona w 2005 roku, a w 2006 zaczęła wykonywać operacje na Airbusach A310, A330, A340 po uzyskaniu certyfikacji EU-OPS (przepisy określające wymogi bezpieczeństwa i związane z nimi procedury dla pasażerów i ładunków) wydanej przez Agencję Unii Europejskiej ds. Bezpieczeństwa Lotniczego. W 2011 roku linie uzyskały Audyt Bezpieczeństwa Operacyjnego IATA (IOSA)
Kierunki lotów.
Hi Fly ma specjalne zezwolenia i certyfikaty na loty do Europy, USA, Kanady, Australii, Japonii, Brazylii, Meksyku, Arabii Saudyjskiej i Indii.
Flota.
Stan floty na 12 lipca 2018.

</doc>
<doc id="3220648" url="https://pl.wikipedia.org/wiki?curid=3220648" title="Montesa Honda">
Montesa Honda



</doc>
<doc id="3220667" url="https://pl.wikipedia.org/wiki?curid=3220667" title="Nauczycielka wiejska">
Nauczycielka wiejska

Nauczycielka wiejska (ros. Сельская учительница, "Sielskaja uczitielnica") – radziecki dramat filmowy z 1947 roku w reżyserii Marka Donskiego. W roli głównej Wiera Mariecka.
Fabuła.
Film ukazuje życie Warwary Martynowej – nauczycielki z odległej wioski syberyjskiej. Życie to nie jest łatwe, jego monotonny bieg zakłócają różne kłopoty i tragedie (prześladowanie męża przez carską policję, zamachy kułaków, bieda, choroby oraz wojna). Heroizm Warwary Martynowej został pokazany w powiązaniu z życiem narodu, rewolucją, kolektywizacją gospodarstw rolnych oraz wojną. W każdym wychowanku nauczycielki była cząstka jej serca. Dlatego też uczniowie Warwary Martynowej rozproszeni po kraju połączyli ją z losami społeczeństwa oraz życiem całego narodu.
Dzięki wybitnym zdolnościom aktorskim Wiery Marieckiej film "Nauczycielka wiejska" stał się jednym z najwybitniejszych dzieł radzieckiej kinematografii.

</doc>
<doc id="3220681" url="https://pl.wikipedia.org/wiki?curid=3220681" title="HSH Nordbank">
HSH Nordbank

HSH Nordbank AG – niemiecki bank komercyjny.
Działalność.
HSH jest bankiem komercyjnym, którego głównym regionem działalności, skupiającej się głównie na bankowości handlowej i prywatnej, są północne Niemcy. Działalność związana z bankowością handlową koncentruje się na realizacji projektów w obszarze żeglugi, bankowości korporacyjnej, transportu, nieruchomości i energii ze źródeł odnawialnych.
HSH jest największym na świecie podmiotem finansującym statki oraz ma znaczący udział w rynku finansowania lotnictwa (w ramach swojego działu ds. transportu). W grudniu 2008 r. HSH był obecny w 21 największych ośrodkach finansowych w Europie, Azji i Ameryce.
Grupa HSH jest piątym pod względem wielkości bankiem kraju związkowego (niem. "Landesbank") w Niemczech, z siedzibami zarządu w Hamburgu i Kilonii. Jest spółką akcyjną ("Aktiengesellschaft") utworzoną w dniu 2 czerwca 2003 w wyniku połączenia "Hamburgische Landesbank" i "Landesbank Schleswig-Holstein". W październiku 2006 r. spółka Flowers nabyła 24,1% akcji HSH (26,6% praw głosu) od WestLB w perspektywie pierwszej oferty publicznej (IPO) HSH w 2008 r.
W dniu 31 grudnia 2008 r. suma bilansowa HSH wynosiła 208 mld EUR, a wartość aktywów ważonych ryzykiem – 112 mld EUR.
Ogłoszenie upadłości przez Lehman Brothers we wrześniu 2008 r. przyczyniło się do pogłębienia trudności HSH związanych z refinansowaniem, w związku z czym bank ten zwrócił się do Sonderfonds Finanzmarktstabilisierung (niemiecki Fundusz Stabilizacji Rynków Finansowych) o udzielenie gwarancji zachowania płynności w wysokości 30 mld EUR.

</doc>
<doc id="3220761" url="https://pl.wikipedia.org/wiki?curid=3220761" title="Poluszko-pole (film)">
Poluszko-pole (film)

Poluszko-pole / Pole, poletko (ros. Полюшко-поле) – radziecki film dramatyczny z 1956 roku.

</doc>
<doc id="3220826" url="https://pl.wikipedia.org/wiki?curid=3220826" title="Tina Stowell">
Tina Stowell

Tina Wendy Stowell, baronessa Stowell of Beeston (potocznie lady Stowell, ur. 2 lipca 1967 w Nottingham) – brytyjska polityk, członkini Partii Konserwatywnej, od 2011 par dożywotni, od 15 lipca 2014 do 14 lipca 2016 przewodnicząca Izby Lordów i zarazem lord tajnej pieczęci.
Życiorys.
Kariera zawodowa.
Jest absolwentką szkoły policealnej Central College Nottingham, po której ukończeniu podjęła pracę w administracji państwowej. W latach 1986-1988 pracowała w Ministerstwie Obrony, po czym wyjechała na placówkę zagraniczną - do ambasady Wielkiej Brytanii w Waszyngtonie. W 1991 powróciła do Londynu i dołączyła do zespołu prasowego ówczesnego premiera Johna Majora. Około 1997 przeszła do BBC, gdzie najpierw stała na czele działu spraw korporacyjnych, a potem działu komunikacji. W czasie gdy liderem Partii Konserwatywnej był William Hague, miała etatowe stanowisko zastępcy szefa personelu jej centrali w Londynie.
Kariera polityczna.
10 stycznia 2011 królowa Elżbieta II, działając na wniosek premiera Davida Camerona, kreowała ją parem dożywotnim jako baronessę Stowell of Beeston. Jeszcze w tym samym roku otrzymała ceremonialne stanowisko damy dworu królewskiego ("Baroness-in-Waiting"). W 2013 pełniła rolę lorda sprawozdawcy w czasie prac parlamentarnych w Izbie Lordów nad ustawą wprowadzającą w Anglii i Walii małżeństwa homoseksualne. Następnie została parlamentarnym podsekretarzem stanu w Departamencie Społeczności i Samorządów Lokalnych.
W czasie rekonstrukcji rządu w lipcu 2014 została mianowana przewodniczącą Izby Lordów. Ze względu na to, że formalnie jest to stanowisko parlamentarne, a nie rządowe, otrzymała również czysto ceremonialny urząd lorda tajnej pieczęci. Choć formalnie nie weszła w skład brytyjskiego gabinetu, lecz pozostała ministrem niższej rangi, otrzymała od premiera przywilej stałego uczestnictwa w jego posiedzeniach. Po wyborach z 2015 zachowała dotychczasowe stanowiska i została awansowana na pełnoprawną członkinię gabinetu.
Odznaczenia.
W 1996 otrzymała Order Imperium Brytyjskiego klasy Członek (MBE), co było formą uhonorowania jej zasług z okresu pracy dla premiera Majora.

</doc>
<doc id="3220882" url="https://pl.wikipedia.org/wiki?curid=3220882" title="Matka (film 1955)">
Matka (film 1955)

Matka (ros. Мать, "Mat´") – radziecki film dramatyczny z 1955 roku w reżyserii Marka Donskiego, będący adaptacją powieści Maksima Gorkiego. Obraz zaprezentowany został w konkursie głównym na 9. MFF w Cannes.
Fabuła.
Tragiczna historia robotniczej rodziny Własowów osadzona w realiach rewolucji z 1905 roku. Nieszczęśliwy splot wydarzeń zaczyna się od śmierci ojca, który był szpiclem na usługach policji. W trakcie prowokacji zostaje zabity przez strajkujących. Niedługo po tym, jego syn za swoją działalność w opozycji trafia do więzienia. Pod wpływem tych wydarzeń jego matka, kobieta prosta i niewykształcona przeobraża się w politycznie świadomą działaczkę rewolucyjną i organizuje ucieczkę syna. Pierwsza rzecz, jaką młody mężczyzna robi po wyjściu na wolność, to wspólne uczestnictwo z matką w demonstracji. W trakcie niej oboje giną od kul wojska, rozproszającego protestujący tłum. 

</doc>
<doc id="3220950" url="https://pl.wikipedia.org/wiki?curid=3220950" title="Adam Pawłowski">
Adam Pawłowski

Imię i nazwisko Adam Pawłowski nosili lub noszą m.in.:

</doc>
<doc id="3220956" url="https://pl.wikipedia.org/wiki?curid=3220956" title="Psałterz kopenhaski">
Psałterz kopenhaski

Psałterz kopenhaski – XII-wieczny iluminowany psałterz. Manuskrypt ma wymiary 28,6×19,8 cm i liczy 199 kart. Obecnie znajduje się w zbiorach Det Kongelige Bibliotek w Kopenhadze (sygnatura "Thott 143 2º").
Księga powstała w Anglii, przypuszczalnie w skryptorium w Lincoln. Poza właściwym tekstem psałterza zawiera także kalendarz liturgiczny i litanię. Ponieważ nie ma w nich wspomnienia Tomasza Becketa, kanonizowanego w 1173 roku, przypuszcza się, iż rękopis został wykonany przed tą datą. Manuskrypt ozdabia cykl miniatur ukazujących kolejne sceny z życia Jezusa oraz 166 ozdobnych inicjałów. Analiza formalna wskazuje, iż nad warstwą ilustracyjną pracowało pięciu lub sześciu różnych iluminatorów. 
Badacze przypuszczają, że księga została zamówiona przez arcybiskupa Lund Eskila podczas jego pobytu na wygnaniu we Francji w latach 60. XII wieku, a następnie wręczona królowi duńskiemu Kanutowi VI z okazji jego koronacji, która odbyła się 25 czerwca 1170 roku. Hipotezę tę może potwierdzać fakt, iż tekst Modlitwy Pańskiej został poprzedzony alfabetem, co wskazuje iż małoletni władca uczył się na psałterzu sztuki czytania.

</doc>
<doc id="3220957" url="https://pl.wikipedia.org/wiki?curid=3220957" title="Major Crimes">
Major Crimes



</doc>
<doc id="3220959" url="https://pl.wikipedia.org/wiki?curid=3220959" title="Mistrzostwa Świata w Badmintonie 2013">
Mistrzostwa Świata w Badmintonie 2013

20. Mistrzostwa świata w badmintonie odbyły się w dniach 5 - 11 sierpnia 2013 roku w Kantonie.

</doc>
<doc id="3220961" url="https://pl.wikipedia.org/wiki?curid=3220961" title="Lista odcinków serialu Major Crimes">
Lista odcinków serialu Major Crimes



</doc>
<doc id="3220962" url="https://pl.wikipedia.org/wiki?curid=3220962" title="Ben Murphy">
Ben Murphy

Ben Murphy, właściwie Benjamin E. Murphy (ur. 6 marca 1942 w Jonesboro) – amerykański aktor telewizyjny i filmowy.
Życiorys.
Wczesne lata.
Urodził się w Jonesboro, w hrabstwie Craighead, w stanie Arkansas jako syn Nadine (z domu Steele) i Patricka Henry'ego Murphy. Dorastał wraz z bratem Timothy Patrickiem w Memphis i Chicago, zachodnich przedmieściach Hinsdale w stanie Illinois. Absolwent Benet Academy w Lisle w Illinois, uczęszczał do ośmiu różnych uczelni, m.in. University of Illinois oraz University of the Americas w Meksyku, przed podjęciem decyzji, aby kontynuować karierę aktorską.
Kariera.
Pobyt w Pasadena Playhouse doprowadził do pierwszej roli filmowej Murphy'ego w dramacie Mike’a Nicholsa "Absolwent" ("The Graduate", 1967) z Anne Bancroft, Dustinem Hoffmanem i Katharine Ross. W 1967 roku podpisał kontrakt z Universal, pojawiając się w kilku serialach, w tym "The Name of the Game" (1968–71) jako Joseph Sample z Anthonym Franciosą, Gene Barry, Susan Saint James i Robertem Stackiem.
Popularność wśród telewidzów zdobył jako Jed 'Kid' Curry (Thaddeus Jones) w seryjnym westernie ABC "Smith i Jones" ("Alias Smith and Jones", 1971–73).
Murphy pojawił się też w dramacie "Heatwave!" (1974) jako Frank Taylor u boku Bonnie Bedelii, filmie australijskim "Sidecar Racers" (1975) jako surfer Jeff Rayburn z Wendy Hughes i filmie "Time Walker" (1982) jako prof. Douglas McCadden.

</doc>
<doc id="3220996" url="https://pl.wikipedia.org/wiki?curid=3220996" title="Dwuchromian sodu">
Dwuchromian sodu



</doc>
<doc id="3220997" url="https://pl.wikipedia.org/wiki?curid=3220997" title="Jean-Louis Ravenel">
Jean-Louis Ravenel

Jean-Louis Ravenel (ur. 3 czerwca 1943 roku) – francuski kierowca wyścigowy.
Kariera.
Ravenel rozpoczął karierę w międzynarodowych wyścigach samochodowych w 1972 roku od startu w klasie S 3.0 24-godzinnego wyścigu Le Mans, którego jednak nie ukończył. W późniejszych latach Francuz pojawiał się także w stawce European Touring Car Championship. w 1976 zwyciężył w klasie T 24-godzinnego wyścigu Le Mans.

</doc>
<doc id="3220998" url="https://pl.wikipedia.org/wiki?curid=3220998" title="Jean Ravenel">
Jean Ravenel

Jean Ravenel (ur. 3 czerwca 1943 roku) – francuski kierowca wyścigowy.
Kariera.
Ravenel rozpoczął karierę w międzynarodowych wyścigach samochodowych w 1976 roku od startu w klasie T 24-godzinnego wyścigu Le Mans, gdzie odniósł zwycięstwo w klasie (24 miejsce w klasyfikacji generalnej). Rok później był piąty w klasie IMSA.

</doc>
<doc id="3220999" url="https://pl.wikipedia.org/wiki?curid=3220999" title="Butyriboletus">
Butyriboletus

Butyriboletus D. Arora &amp; J.L. Frank (masłoborowik) – rodzaj grzybów z rodziny borowikowatych ("Boletaceae").
Systematyka i nazewnictwo.
Pozycja w klasyfikacji według Index Fungorum: "Butyriboletus, Boletaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Jest to nowo utworzony rodzaj. W wyniku prowadzonych w ostatnich latach badań filogenetycznych w obrębie rodzaju "Boletus" nastąpiły znaczne przetasowania w jego systematyce. Rodzaj "Butyriboletus" powstał przez wyłączenie niektórych gatunków z rodzaju "Boletus". Niektóre z zaliczanych do niego gatunków to nowo utworzone gatunki, lub odmiany podniesione do rangi gatunku. W 2021 Komisja ds. Polskiego Nazewnictwa Grzybów Polskiego Towarzystwa Mykologicznego zarekomendowała używanie nazwy „masłoborowik”.

</doc>
<doc id="3221000" url="https://pl.wikipedia.org/wiki?curid=3221000" title="Kościół Wniebowzięcia Najświętszej Maryi Panny i św. Katarzyny Aleksandryjskiej w Redzie">
Kościół Wniebowzięcia Najświętszej Maryi Panny i św. Katarzyny Aleksandryjskiej w Redzie

Kościół Wniebowzięcia Najświętszej Maryi Panny i świętej Katarzyny Aleksandryjskiej w Redzie – jedyny rejestrowany zabytek miasta Reda w województwie pomorskim. Należy do dekanatu Reda archidiecezji gdańskiej.
Historia.
Pierwszą świątynię redzką wzniesiono z drewna w końcu XII wieku z fundacji książąt pomorskich. Świątynia ta znajdowała się w miejscu obecnych sal katechetycznych. Obiekt przetrwał liczne konflikty, w tym potop szwedzki, ale po tej wojnie osada uległa wyludnieniu i kościół zamknięto (parafia została przeniesiona do Rumi). Zamkniętą świątynię strawił pożar pod koniec XVII wieku. Ocalały z niej jedynie dwie figury przedstawiające świętych Piotra i Pawła. Drugi kościół został wzniesiony na przełomie XVIII i XIX wieku z muru pruskiego. Przetrwał on do końca XIX wieku i został rozebrany. 
Obecna, trzecia świątynia została wzniesiona w stylu neogotyckim w latach 1901-1903 z funduszy państwowych i parafialnych z powodu gwałtownego rozwoju osady. konsekrował ją biskup Jakub Klunder w dniu 26 września 1907 roku i nadał wezwanie św. Katarzyny Aleksandryjskiej. Budowla posiada strzelistą wieżę, w niej znajduje się dzwonnica. W 1956 roku ówczesny redzki proboszcz, ksiądz Arnold Goetze, wielki czciciel Maryi, poprosił Kazimierza Kowalskiego, biskupa chełmińskiego o zmianę wezwania świątyni i parafii na pamiątkę ogłoszenia dogmatu o Wniebowzięciu Matki Boskiej. Biskup zgodził się i od 1957 roku kościół i parafia noszą wezwania: Wniebowzięcia Najświętszej Maryi Panny i św. Katarzyny Aleksandryjskiej.
Tablice pamiątkowe i otoczenie.
Na zewnętrznej elewacji umieszczone są trzy tablice pamiątkowe. Dwie z nich upamiętniają mieszkańców Redy poległych na frontach II wojny światowej, a także zamordowanych przez niemieckich faszystów. Trzecia zawiera cytat z kardynała Stefana Wyszyńskiego: "Sztuką jest umierać dla Ojczyzny, ale największą sztuką jest dobrze żyć dla niej". 
Przy kościele znajduje się kamienna grota maryjna.
Inspiracja.
Kościół jest głównym motywem herbu Redy zatwierdzonego przez uchwałę Rady Miejskiej z dnia 6 lutego 1996 roku.

</doc>
<doc id="3221002" url="https://pl.wikipedia.org/wiki?curid=3221002" title="Toine Hezemans">
Toine Hezemans

Antoine „Toine” Hezemans (ur. 14 kwietnia 1943 roku w Eindhoven) – holenderski kierowca wyścigowy.
Kariera.
Hezemans rozpoczął karierę w międzynarodowych wyścigach samochodowych w 1966 roku od startów w European Touring Car Championship. Z dorobkiem dziesięciu punktów uplasował się tam na dziesiątej pozycji w klasyfikacji generalnej. W późniejszych latach Holender pojawiał się także w stawce British Saloon Car Cahmpionship, Dutch Touring Car Championship, 24-godzinnego wyścigu Le Mans, 12 H Paul Ricard, European 2-litre Sports Car Championship for Makes, 1000 km of Barcelona, 24-godzinnego wyścigu Spa, German Racing Championship, European GT Championship, IMSA Camel GT Challenge, 24-godzinnego wyścigu Daytona, Procar BMW M1 oraz Niemieckiego Pucharu Porsche Carrera.

</doc>
<doc id="3221003" url="https://pl.wikipedia.org/wiki?curid=3221003" title="Antoine Hezemans">
Antoine Hezemans

Toine Hezemans

</doc>
<doc id="3221008" url="https://pl.wikipedia.org/wiki?curid=3221008" title="Zespół dworsko-parkowy w Siejniku">
Zespół dworsko-parkowy w Siejniku



</doc>
<doc id="3221010" url="https://pl.wikipedia.org/wiki?curid=3221010" title="GP Racing">
GP Racing

Rapax Team

</doc>
<doc id="3221015" url="https://pl.wikipedia.org/wiki?curid=3221015" title="Butyriboletus appendiculatus">
Butyriboletus appendiculatus



</doc>
<doc id="3221038" url="https://pl.wikipedia.org/wiki?curid=3221038" title="Butyriboletus regius">
Butyriboletus regius



</doc>
<doc id="3221101" url="https://pl.wikipedia.org/wiki?curid=3221101" title="Butyriboletus fechtneri">
Butyriboletus fechtneri



</doc>
<doc id="3221139" url="https://pl.wikipedia.org/wiki?curid=3221139" title="Martín Basso">
Martín Basso

Martín Basso (ur. 26 lipca 1974 roku w Córdobie) – argentyński kierowca wyścigowy.
Kariera.
Basso rozpoczął karierę w międzynarodowych wyścigach samochodowych w 1996 roku od startów w Argentyńskiej Formule Renault oraz w Południowoamerykańskiej Formule 3. W Formule Renault zdobył mistrzowski tytuł. W kolejnych latach startów w tej serii zdobył pięć tytułów mistrzowskich. W późniejszych latach Argentyńczyk pojawiał się także w stawce Atlantic Championship, Porsche Supercup, Europejskiej Formuły 3000, TC2000 Argentina, FIA GT Championship, Top Race V6 Argentina oraz Turismo Carretera Argentina.

</doc>
<doc id="3221143" url="https://pl.wikipedia.org/wiki?curid=3221143" title="Martin Basso">
Martin Basso

Martín Basso

</doc>
<doc id="3221198" url="https://pl.wikipedia.org/wiki?curid=3221198" title="Max Busnelli">
Max Busnelli

Max Busnelli, właśc. Massimiliano Busnelli (ur. 17 października 1980 w Toledo) – włoski kierowca wyścigowy.
Kariera.
Rozpoczął karierę w wyścigach samochodowych w 1996 roku od startów w Włoskiej Formule Renault Cmapus, gdzie pięciokrotnie stawał na podium, w tym trzykrotnie na jego najwyższym stopniu. Zdobył tam mistrzowski tytuł. W późniejszych latach Włoch pojawiał się także w stawce Francuskiej Formuły Renault, Europejskiego Pucharu Formuły Renault, Włoskiej Formuły 3, Europejskiej Formuły 3000, 3000 Pro Series, F3000 International Masters, A1 Grand Prix, FIA GT Championship, Spanish GT Championship, International GT Open, Italian GT Championship, Włoskiego Pucharu Porsche Carrera oraz Światowego Pucharu Porsche Carrera.

</doc>
<doc id="3221213" url="https://pl.wikipedia.org/wiki?curid=3221213" title="Niemiecka Formuła 3 Sezon 2013">
Niemiecka Formuła 3 Sezon 2013

39 sezon Niemieckiej Formuły 3 (ATS Formel 3 Cup) – rozpoczął się w 27 kwietnia i zakończył 29 września po dwudziestu sześciu rundach. Tytuł mistrzowski zdobył Marvin Kirchhöfer.

</doc>
<doc id="3221242" url="https://pl.wikipedia.org/wiki?curid=3221242" title="Michael Bentwood">
Michael Bentwood

Michael Bentwood (ur. 10 stycznia 1978 roku w Manchesterze) – brytyjski kierowca wyścigowy.
Kariera.
Bentwood rozpoczął karierę w międzynarodowych wyścigach samochodowych w 1994 roku od startów w edycji zimowej Brytyjskiej Formuły First, gdzie został sklasyfikowany na dziesiątej pozycji. W późniejszych latach Brytyjczyk pojawiał się także w stawce edycji zimowej Formuły Vauxhall Junior, Brytyjskiej Formuły 3, Europejskiego Pucharu Formuły 3, Masters of Formula 3, Europejskiej Formuły 3000, British Touring Car Championship, FIA GT Championship, British GT Championship, FIA GT3 European Championship oraz Malaysia Merdeka Endurance Race.

</doc>
<doc id="3221283" url="https://pl.wikipedia.org/wiki?curid=3221283" title="Mord w Kórniku (1941)">
Mord w Kórniku (1941)

Mord w Kórniku – mord dokonany 12 grudnia 1941 w Kórniku przez funkcjonariuszy niemieckiej nazistowskiej policji kórnickiej na Romanie Szczepaniaku (mieszkańcu Żernik). W związku z tą sprawą trzy inne osoby skierowano do obozów koncentracyjnych, gdzie zostały zamordowane.
Podłożem sprawy były kpiny z młodej dziewczyny z Żernik, która pozostawała w związku z niemieckim właścicielem ziemskim z tej wsi. Była za to wyśmiewana przez mieszkańców osady, zwłaszcza czterech młodych mężczyzn (19-24 lata): Romana Szczepaniaka, Romana Walkowiaka, Franciszka Walkowiaka i Romana Balcerowskiego (wszyscy z Żernik). Dziewczyna poskarżyła się na powyższe traktowanie Niemcowi, a ten złożył na policji w Kórniku donos na wyżej wymienionych Polaków, wymyślając zupełnie inne wykroczenia, jakich mieli się oni dopuścić (nie mógł się przyznać do romansu z Polką z uwagi na zagrożenie oskarżeniem zhańbienia rasy). Wszystkich oskarżonych zamknięto w areszcie w ratuszu kórnickim. Romanowi Szczepaniakowi udało się jednak zbiec i dotrzeć do Poznania, do rodziny na ul. Kościelnej (Jeżyce). Został tam szybko wytropiony przez policję kórnicką, ciężko pobity i przewieziony z powrotem do kórnickiego aresztu. 12 grudnia 1941 zamordowano go trzema strzałami w plecy. Policja kórnicka nie pozwoliła czuwać przy zmarłym, podczas pogrzebu na cmentarzu w Tulcach nakazała otworzyć trumnę, a potem przez kilka dni nie zezwoliła na zakopanie grobu. Czuwający przy dole na ostrym mrozie Tomasz Szczepaniak (brat) nabawił się ciężkiej infekcji i zmarł w czerwcu 1942. Pozostali uczestnicy zajścia zostali wywiezieni do obozów koncentracyjnych, skąd żaden z nich nie wrócił. Siostra Romana Szczepaniaka - Helena Kijak została aresztowana jako zakładniczka, ale po śmierci brata zwolniono ją do domu.

</doc>
<doc id="3221286" url="https://pl.wikipedia.org/wiki?curid=3221286" title="Elementary OS">
Elementary OS

elementary OS – pochodna dystrybucja systemu operacyjnego GNU/Linux, bazująca na dystrybucji Ubuntu.
Charakterystyka.
Fundamentalną osią dystrybucji elementary OS jest jej środowisko graficzne o nazwie Pantheon, które, zgodnie z wytycznymi twórców zawartymi w "Human Interface Guidelines", kładzie nacisk na:
Pantheon wykazuje znaczne podobieństwo do interfejsu użytkownika systemu operacyjnego macOS.
System charakteryzuje brak aktywnego pulpitu, co oznacza, że nie da się umieszczać na nim skrótów, folderów ani aplikacji, tak jak ma to miejsce w wielu środowiskach graficznych i innych, popularnych systemach operacyjnych.
Użyte w Elementary OS graficzne środowisko Pantheon bazuje na bibliotekach graficznych GTK+ i jest zarazem forkiem innego środowiska graficznego – GNOME.
Pantheon składa się między innymi z:

</doc>
<doc id="3221299" url="https://pl.wikipedia.org/wiki?curid=3221299" title="Mistrzostwa Europy w Badmintonie 2014">
Mistrzostwa Europy w Badmintonie 2014

24. Mistrzostwa Europy w badmintonie odbyły się w dniach 23 - 27 kwietnia 2014 roku w centrum gimnastyki w Kazaniu.

</doc>
<doc id="3221342" url="https://pl.wikipedia.org/wiki?curid=3221342" title="Juliano Moro">
Juliano Moro

Juliano Moro (ur. 13 września 1977 roku w Palmas) – brazylijski kierowca wyścigowy.
Kariera.
Moro rozpoczął karierę w międzynarodowych wyścigach samochodowych w 1995 roku od gościnnych startów w Brazylijskiej Formule Ford, gdzie odniósł jedno zwycięstwo. Rok później w tej samej serii był już mistrzem. W późniejszych latach Brazylijczyk pojawiał się także w stawce Południowoamerykańskiej Formuły 3, USF2000 National Championship, Formuły Palmer Audi, Niemieckiej Formuły 3, Europejskiej Formuły 3000, Stock Car Brasil, 12 Horas de Tarumã, GT3 Brasil Championship, Copa Caixa Stock Car, TC2000, Brazilian Petrobras de Marcas Cup, Itaipava GT3 Brasil oraz Gaúcho Endurance Championship.

</doc>
<doc id="3221402" url="https://pl.wikipedia.org/wiki?curid=3221402" title="Kościół Wniebowzięcia Najświętszej Maryi Panny w Korycinach">
Kościół Wniebowzięcia Najświętszej Maryi Panny w Korycinach

Kościół Wniebowzięcia Najświętszej Maryi Panny – pierwotnie unicka cerkiew, następnie świątynia prawosławna, zaś od 1923 rzymskokatolicki kościół, wzniesiony w Grodzisku, a po relokacji w 2016 znajdujący się w Korycinach.
Parafia prawosławna w Grodzisku istniała z pewnością przed 1604; z tego roku pochodzi wzmianka o drewnianej cerkwi. Nie rozstrzyga ona, czy miejscowa wspólnota pozostawała przy prawosławiu, czy też faktycznie, a nie tylko formalnie, przyjęła w 1596 unię. Opisywany budynek sakralny powstał w miejscu starszej świątyni w 1709 z fundacji starosty drohickiego Marka Antoniego Butlera. Podobnie jak wszystkie cerkwie unickie na Podlasiu, obiekt posiadał wyraźnie zlatynizowane wyposażenie, z organami, a po 1726 bez ikonostasu. Szczególnym przedmiotem kultu była w nim, być może od połowy XVIII w., kopia obrazu Matki Boskiej Sokalskiej.
W latach 1835-1838 większość typowo łacińskich elementów wyposażenia obiektu została z niego usunięta; działo się to w ramach akcji delatynizacji unickich świątyń i obrzędów przygotowującej konwersję całej unickiej diecezji litewskiej na prawosławie. W cerkwi pozostało natomiast kilka unickich ikon, w tym obraz Matki Boskiej Sokalskiej, który pozostał przedmiotem kultu także po konwersji. Nastąpiła ona w lutym 1839 na mocy postanowień synodu połockiego, likwidującego Kościół unicki w Imperium Rosyjskim poza diecezją chełmską; proboszcz miejscowej parafii zgodził się przejść na prawosławie w 1838.
Cerkiew pozostawała czynna do 1891, gdy ukończono budowę nowej, murowanej świątyni prawosławnej w Grodzisku. Wówczas zaprzestano jej użytkowania, a część wyposażenia przeniesiono do nowego obiektu sakralnego. W 1923 budynek został rekoncyliowany i stał się rzymskokatolickim kościołem parafialnym, w związku z czym w kolejnych latach zaadaptowano go na potrzeby liturgii łacińskiej. Funkcje te pełnił do końca XX wieku, gdy w Grodzisku wzniesiono większy kościół murowany. Od tego momentu świątynia nie była wykorzystywana do celów liturgicznych.
Do 2016 r. kościół znajdował się w centrum Grodziska, w sąsiedztwie nowej parafialnej świątyni rzymskokatolickiej i naprzeciw cerkwi św. Mikołaja. W wymienionym roku budowlę przeniesiono do Korycin. 
Obiekt został wpisany do rejestru zabytków pod nr 282 w dniu 18.11.1966.
Historia.
Pierwsza cerkiew w Grodzisku.
Pierwsza wzmianka o istnieniu cerkwi w Grodzisku pochodzi z 1604. Nie da się jednoznacznie rozstrzygnąć jej faktycznej przynależności w tym czasie. Budynek należał do parafii, która w 1596 przyjęła unię razem z całą eparchią włodzimierską, jednak opór przeciwko porzuceniu prawosławia w regionie był zauważalny jeszcze do połowy XVII w. Dopiero w II połowie stulecia Kościół unicki faktycznie rozpowszechnił się w regionie. Cerkiew wzniesiona w Grodzisku na miejscu starszej w 1709 z pewnością była już świątynią katolicką obrządku bizantyjskiego.
Cerkiew unicka.
Fundatorem obiektu był Marek Antoni Butler, starosta drohicki, którego przy budowie wspierał prawdopodobnie dzierżawca Grodziska Wiktoryn Kuczyński. Podczas wizytacji kanonicznej w 1726 budynek opisano jako nowy, kryty dachem gontowy, z wolno stojącą dzwonnicą. Wskazano, że wokół obiektu położony był cmentarz. W opisie zawarto również informację o dwóch ołtarzach z obrazami Narodzenia Najświętszej Maryi Panny oraz św. Mikołaja. Cerkiew nadal posiadała carskie wrota, a na jej wyposażeniu pozostawał zarówno nowy obraz Matki Boskiej Bolesnej, jak i osiem mniejszych "moskiewskich obrazów" (tj. ikon wykonanych jeszcze na potrzeby parafii prawosławnej). W czasie kolejnej wizytacji, w 1757, wskazano, że patronem świątyni był św. Mikołaj. Zaznaczono, że cerkiew była drewniana i jednokopułowa, a jej gontowy dach był już w złym stanie. Proboszcza, ks. Józefa Artychowskiego, zobowiązano do przeprowadzenia remontu. Opisano również ołtarz główny w budynku (wykonany na podobieństwo ołtarzy łacińskich, nie był to już typowy dla tradycji bizantyńskiej stół ołtarzowy), w którym znajdował się obraz Najświętszej Maryi Panny. Być może była to kopia obrazu Matki Bożej Sokalskiej, która w II poł. XVIII w. była przedmiotem szczególnego kultu unitów z Grodziska. Jednoznaczne wskazanie roku, w którym wizerunek ten znalazł się w świątyni, nie jest możliwe. Według jednej z hipotez obraz znajdował się pierwotnie w klasztorze benedyktynek w Łomży i miał być podarowany przez zakonnicę nazwiskiem Rybińska unickiej cerkwi w Czarnej Małej. Mniszka zmarła, zanim obraz trafił do miejsca przeznaczenia, i w rezultacie zamiast w Czarnej znalazł się w Siemionach, w dworze, którego właściciel pragnął stworzyć prywatny ośrodek kultu wizerunku. Miejscowi unici zdołali jednak wykraść obraz i przekazać go do Czarnej Małej. Nie wyjaśniono, skąd trafił do Grodziska.
W 1789, również w protokole wizytacji, zapisano, że budynek sakralny był już stary. Przed tą datą przeniesiono do niego powstały na przełomie XVII i XVIII w. ołtarz pierwotnie znajdujący się w kaplicy klasztoru bazyliańskiego w Warszawie. Do cerkwi uczęszczały w tym okresie 694 osoby, w większości mieszkańcy wsi Makarki i Smarklice. Do parafii, wzmiankowanej w 1784, należało również po kilkadziesiąt osób z samego Grodziska oraz Drochlina, jak również pojedynczy mieszkańcy Sypni.
Wykaz parafii unickich diecezji supraskiej, erygowanej w 1798, Grodziska nie uwzględnia. Wymieniono ją natomiast wśród parafii dekanatu bielskiego unickiej metropolitalnej diecezji wileńskiej w 1838, wskazując, że uczęszczało do niej 738 osób, natomiast 578 realnie praktykowało (odbyło w cerkwi obowiązkową spowiedź i przystąpiło do komunii świętej w wielkim poście). Przypadki przechodzenia na obrządek łaciński były nieliczne.
W latach 30. XIX w., przygotowując likwidację Kościoła unickiego w Imperium Rosyjskim i włączenie jego parafii i wiernych do Rosyjskiego Kościoła Prawosławnego, unicki konsystorz wileński na czele z biskupem Józefem Siemaszką przystąpił do wdrażania poważnych zmian w wyglądzie cerkwi unickich i sposobie odprawiania w nich nabożeństw. Delatynizację poprzedził wybór świątyń najzamożniejszych lub mających największe znaczenie religijne. Cerkiew w Grodzisku zaliczono do takowych jako jedną z trzech w dekanacie drohiczyńskim, obok cerkwi w Żerczycach i w Boćkach. W 1836 do świątyni przekazano księgi liturgiczne przeznaczone do nabożeństw w rycie synodalnym. Wyposażenie cerkwi było w I poł. XIX w. poważnie zlatynizowane, co było sytuacją typową dla cerkwi unickich na Podlasiu. W świątyni nie było już ikonostasu; konstrukcje te były demontowane w okresie intensywnej latynizacji wnętrz unickich cerkwi po synodzie zamojskim. W budynku znajdowały się również organy. Cerkiew w Grodzisku była natomiast jedyną świątynią parafialną w dekanacie, która przed 1839 nie miała typowego dla rytu łacińskiego cyborium.
Konstrukcja ikonostasu, ołtarz główny (cs. "prestoł") oraz stół ofiarny ("żertwiennik") zostały zainstalowane w świątyni w 1835. W roku następnym budynek posiadał już komplet typowo prawosławnych utensyliów liturgicznych, a organy zostały zdemontowane. Przeciągnęły się natomiast prace nad umieszczeniem w ikonostasie wizerunków świętych. Władze cerkiewne oczekiwały, że zostaną one sfinansowane przez właściciela miejscowych dóbr, hrabiego Grzegorza Ossolińskiego, o to też starał się proboszcz ks. Stefan Budziłowicz. Hrabia zgodził się opłacić samą instalację konstrukcji ikonostasu, ale odmawiał pokrycia kosztów prac malarskich, twierdząc, że powinni za nie zapłacić chłopi-parafianie. Ci z kolei domagali się, by fundusze na wykonanie ikonostasu przekazały służby dworskie. Ks. Budziłowicz żądał także, by to arystokrata zakupił dla cerkwi nowe szaty liturgiczne. W czerwcu 1838 Sąd Ziemski w Drohiczynie uznał, że roszczenia duchownego wobec hrabiego Ossolińskiego nie miały podstaw. W tej sytuacji konsystorz litewski zwrócił się do naczelnika obwodu białostockiego z prośbą o interwencję. W rezultacie w końcu tego roku Ossoliński zgodził się zakupić brakujące elementy wyposażenia świątyni i sfinansować wykonanie ikonostasu. W ramach delatynizacji wnętrza obiektu usunięto z niego wstawioną w XVIII w. ambonę.
W marcu 1838 naczelnik powiatowy Miedwiediew zarzucił dziekanowi drohiczyńskiemu tolerowanie elementów pochodzenia łacińskiego w podległych mu świątyniach. Jedną z cerkwi, których wnętrze nie było dotąd jego zdaniem przygotowanie do przejścia parafii na prawosławie, była budowla sakralna w Grodzisku. W związku z tą sytuacją dziekan drohiczyński prosił konsystorz o szczegółowe wskazanie, które elementy wyposażenia cerkwi nieznane w tradycji prawosławia rosyjskiego mogły zostać zachowane, a które należało w każdym przypadku usunąć. W sprawie interweniował biskup pomocniczy metropolii wileńskiej Antoni Zubko, prosząc naczelnika obwodu białostockiego Gunaropułę o wpłynięcie na podwładnego, by nie wtrącał się w działania delatynizacyjne koordynowane przez konsystorz. Prośba przedstawiciela duchowieństwa została spełniona. Proboszcz parafii w Grodzisku, ks. Budziłowicz, zadeklarował gotowość konwersji na prawosławie w lipcu 1838.
Cerkiew prawosławna.
W 1839, na mocy decyzji synodu połockiego, parafia w Grodzisku zmieniła wyznanie na prawosławne. Nawet po tym wydarzeniu cerkiew nie posiadała całego wyposażenia typowego dla świątyń prawosławnych. W 1840 dziekan drohiczyński Piotr Baranowski informował, że w obiekcie brakowało dzbanka na ciepłą wodę i darochranitielnicy. Prosił też, by utensylia te przekazać parafii w Grodzisku nieodpłatnie. W Grodzisku pozostał również szereg elementów wyposażenia powstałych w okresie unickim. W 1857 do świątyni uczęszczały 742 osoby.
Pounicka cerkiew pozostała główną świątynią grodziskiej parafii do ukończenia w 1891 budowy nowej murowanej cerkwi, położonej po przeciwnej stronie ulicy względem starszej budowli. Po konsekracji nowej świątyni zaprzestano użytkowania starszej. Powodem wzniesienia nowego obiektu sakralnego był zły stan budowli drewnianej. Do nowego budynku sakralnego przeniesiono obraz Matki Bożej, który jako Sokalska Ikona Matki Bożej był nadal czczony przez miejscową ludność, mimo zmiany wyznania.
Kościół.
W 1923 budynek przejął Kościół katolicki, w tym samym roku erygowana została przy nim parafia rzymskokatolicka. Od 1924 do 1926 przeprowadzona została adaptacja jego wnętrza na potrzeby liturgii w obrządku łacińskim. Kolejne remonty obiektu miały miejsce w latach 1956-1957 i 1964. W końcu XX w. parafia katolicka zakończyła budowę nowego murowanego kościoła, drewniana budowla sakralna nie była w związku z tym użytkowana, a jej stan techniczny sukcesywnie się pogarszał.
Relokacja.
W 2010 r. mieszkańcy sprzeciwili się projektowi przeniesienia kościoła do Muzeum Rolnictwa w Ciechanowcu. W 2016 r. świątynię przeniesiono do skansenu znajdującego się przy Podlaskim Ogrodzie Botanicznym w Korycinach, gdzie przywrócono ją do regularnego użytku liturgicznego.
Architektura i wyposażenie.
Świątynia jest drewniana, orientowana, szalowana. Jest to budynek trójnawowy kryty dachem dwuspadowym, z wyodrębnionym dwuczłonowym prezbiterium, zwężającym się ku wschodowi i dwubocznie zamkniętym, połączonym ze składzikiem i zakrystią. We wnętrzu granice naw wyznaczają słupy, całość kryje strop wyokrąglony koszowo nad nawą główną. Nad wejściem od strony zachodniej znajduje się chór muzyczny. W prezbiterium przetrwał przeniesiony z Warszawy barokowy ołtarz z obrazem Trójcy Świętej w nastawie. Obraz ten jest młodszy od reszty kompozycji, powstał w I poł. XIX w. w pracowni malarza ludowego. W głównym polu ołtarza znajduje się kompozycja przedstawiająca grupę rzeźb aniołów adorujących Maryję (widoczna jest jedynie jej twarz wzorowana na obrazie Matki Boskiej Ostrobramskiej). Obraz ten powstał w I poł. XX wieku; pierwotnie na jego miejscu znajdowała się kopia wizerunku Matki Boskiej Sokalskiej, który w 1924 przeniesiono do cerkwi św. Mikołaja w Grodzisku. Kompozycja zasuwana jest XVIII-wieczną ikoną Zaśnięcia Matki Bożej. Oprócz ołtarza głównego w kościele znajduje się XIX-wieczny ołtarz boczny z obrazem Ukrzyżowania, także powstały w pracowni ludowego twórcy. XVIII-wieczne są również kropielnica (dawniej chrzcielnica) i przechowywane w kościelnym składziku tabernakulum. Z początku XIX w. pochodzi natomiast krzyż pogrzebowy z postacią Chrystusa.
W sąsiedztwie świątyni, dopóki znajdowała się ona na pierwotnym miejscu w Grodzisku, położony był nagrobek ks. Stefana Budziłowicza – ostatniego unickiego i zarazem pierwszego w XIX w. prawosławnego proboszcza parafii w Grodzisku, zmarłego w 1857.

</doc>
<doc id="3221424" url="https://pl.wikipedia.org/wiki?curid=3221424" title="Salvatore Tavano">
Salvatore Tavano

Salvatore Tavano (ur. 13 marca 1980 roku w Syrakouzach) – włoski kierowca wyścigowy.
Kariera.
Tavano rozpoczął karierę w wyścigach samochodowych w 2000 roku od startów w Włoskiej Formule 3000, gdzie jednak nie zdobywał punktów. W późniejszych latach Włoch pojawiał się także w stawce European Superproduction Championship, Europejskiej Formuły 3000, Italian Super Production Car Championship, European Touring Car Championship, European Touring Car Cup, World Touring Car Championship, Le Mans Series, International GT Open, Italian GT Championship, Trofeo Castrol SEAT Leon Supercopa, SEAT Leon Eurocup, Clio Cup Italia oraz MINI Challenge Italy.
W World Touring Car Championship Włoch startował w latach 2005-2006. W pierwszym sezonie startów nie zdobywał punktów. ROk później odniósł zwycięstwo podczas pierwszego wyścigu w Meksyku. Z dorobkiem piętnastu punktów uplasował się na osiemnastej pozycji w klasyfikacji generalnej.

</doc>
<doc id="3221430" url="https://pl.wikipedia.org/wiki?curid=3221430" title="Lilydale">
Lilydale

Lilydale – miasto w Australii, na Tasmanii.

</doc>
<doc id="3221443" url="https://pl.wikipedia.org/wiki?curid=3221443" title="Graduale de sanctis">
Graduale de sanctis

Graduale de sanctis ("Graduał Augustianów w Krakowie") – iluminowany, rękopiśmienny kodeks muzyczny powstały w 1528 w klasztorze augustianów w Krakowie. Przechowywany jest w Bibliotece Narodowej w Warszawie (Sygn. rps V 3036).
Opis.
Graduał został wykonany w latach 1524-1528 przez diakona – brata Jana, dla augustianów eremitów z krakowskiego klasztoru Świętej Katarzyny. Jego zleceniodawcą był ówczesny przeor klasztoru, ojciec Florian de Monte Regio. 
Graduał liczy 155 kart pergaminowych. Napisany został późnogotyckim pismem psałterzowym, tzw. teksturą obciętą. Notację muzyczną zastosowano diastematyczną rzymską na czterolinii. Część dekoracyjną stanowią Cynobrowe i błękitne inicjały filigranowe ujęte w ramki z floraturą wokół oraz pięć miniatur z m.in. inicjał V ozdobiony jest wizerunkiem patronki klasztoru św. Katarzyny. Atrybucje iluminacji przypisuje się anonimowemu artyście podpisującego się inicjałami „A.P.”, tworzącego pod wpływem prac Stanisława Samostrzelnika oraz wzorującego się na stylu mistrzów flamandzkich. W niektórych źródłach jako autora iluminacji wymienia się ojca Józefa .
Graduale de sanctis zachował oryginalną oprawę XVI wieczną; oprawiony jest w deski powleczone tłoczoną w ornamenty skórą, w typie wczesnorenesansowych opraw krakowskich; brzegi są obite blachą, a naroża – mosiężnymi okuciami z guzami; zapięcia wykonane są z metalu i skóry. Na środku znajduje się czworoboczna blacha z guzem, nad nią wytłoczono wielkimi literami nazwę i datę kodeksu „GRADUALE MDXXVIII”, a u dołu: „DE SANCTIS”.
Tabulatura organowa.
W 1968 roku, w trakcie prac konserwatorskich odkryto w górnej okładzinie oprawy kodeksu deskę z zapisem tabulaturowym pochodzącym sprzed 1528 roku. Jest to prawdopodobnie najstarszy zachowany w Polsce przekaz notacji staroniemieckiej tabulatury organowej, stosowanej w Europie Środkowej od drugiej połowy XV do połowy XVI wieku. Zapis przedstawiony został na desce będącej prawdopodobnie pulpitem, na którym organista utrwalił najczęściej wykonywane w kościele kompozycje. Można wyróżnić dwieście jeden taktów zapisu muzycznego z czego połowa jest czytelna na tyle, że rozpoznano poszczególne kompozycje: czterogłosowe opracowanie "Congaudent" – w wersji jednogłosowej (znajdujące się również w Graduale). Według dokumentów krakowskich augustianów owym skryptorem mógł być organista Paweł, pełniący swoją funkcję w latach 1521-1522. Tabulatura organowa ma odrębną sygnaturę: Sygn. Mus. 2081 Cim54.
W roku 1528 deska została użyta do wzmocnienia oprawy nowego "Graduału de sanctis". Przycięto wówczas oba jej boki (łącznie około 1,5 taktu) oraz po kilka centymetrów na górze i dole, wycięto otwory oraz wstawiono w środek dwie listwy.
Proweniencja.
W XIX wieku Graduale znajdował się w poryckich zbiorach Tadeusza Czackiego a następnie w Bibliotece Towarzystwa Warszawskiego Przyjaciół Nauk, oraz po 1831 roku w Petersburgu. Rewindykowany po traktacie ryskim, trafił do Biblioteki Narodowej. W czasie okupacji przewieziony został przez Niemców do Krakowa, a w drugiej połowie lat czterdziestych powrócił do Książnicy.

</doc>
<doc id="3221486" url="https://pl.wikipedia.org/wiki?curid=3221486" title="Etienne van der Linde">
Etienne van der Linde

Etienne van der Linde (ur. 25 lutego 1978 roku w Johannesburgu) – południowoafrykański kierowca wyścigowy.
Kariera.
Van der Linde rozpoczął karierę w wyścigach samochodowych w 1995 roku od startów w Południowoafrykańskiej Formule GTI, gdzie zdobył tytuł mistrzowski. W późniejszych latach Południowoafrykańczyk pojawiał się także w stawce Brytyjskiej Formuły Renault, Niemieckiej Formuły Opel, Europejskiej Formuły Opel, Niemieckiej Formuły 3, Masters of Formula 3, Vodacom Sports Prototype Championship, Shelby Can-Am Championship South Africa, South African Touring Car Championship, Europejskiej Formuły 3000 oraz Bridgestone Production Cars.

</doc>
<doc id="3221587" url="https://pl.wikipedia.org/wiki?curid=3221587" title="Włoska Formuła 3000">
Włoska Formuła 3000

Auto GP World Series

</doc>
<doc id="3221696" url="https://pl.wikipedia.org/wiki?curid=3221696" title="Puchar Azji w Piłce Siatkowej Kobiet 2010">
Puchar Azji w Piłce Siatkowej Kobiet 2010

Puchar Azji w piłce siatkowej kobiet 2010 – rozgrywany był w Chinach w dniach 19–25 września 2010 roku. Osiem czołowych krajowych reprezentacji rywalizowało w Taicang. Zwycięzcą trzeciej edycji Pucharu Azji została reprezentacja Chin.
Rozgrywki grupowe.
Grupa A.
Tabela
Tabela
Wyniki
Grupa B.
Tabela
Tabela
Wyniki

</doc>
<doc id="3221698" url="https://pl.wikipedia.org/wiki?curid=3221698" title="Scott Plank">
Scott Plank

Scott Chapman Plank (ur. 11 listopada 1958 w Waszyngtonie, zm. 24 października 2002 w Los Angeles) – amerykański aktor telewizyjny i filmowy.
Zmarł 24 października 2002 roku, w Los Angeles, z ran odniesionych trzy dni wcześniej w wypadku samochodowym, w wieku 43 lat. Film "Kto pod kim dołki kopie..." z jego udziałem oraz Sigourney Weaver i Jona Voighta został poświęcony jego pamięci.

</doc>
<doc id="3221716" url="https://pl.wikipedia.org/wiki?curid=3221716" title="Pantheon">
Pantheon

Pantheon – graficzne środowisko użytkownika dla systemu GNU/Linux. Bazuje na bibliotekach graficznych GTK+ oraz jest forkiem innego środowiska graficznego GNOME. Pantheon to graficzne środowisko, które jest bardzo podobne do tego z systemu operacyjnego OS X. Pantheon jest podstawowym środowiskiem graficznym używanym w dystrybucji Linuksa Elementary OS.
Środowisko graficzne Pantheon składa się między innymi z: Pantheon Greeter będącego ekranem logowania bazującym na lightdm, menedżera okien bazującego na Mutter (vala/gtk3), WingPanel, Slingshot - monu, które prezentuje aplikacje Plank - dock, oraz z panelu u dołu pulpitu z ikonami do najczęściej uruchamianych programów.

</doc>
<doc id="3221822" url="https://pl.wikipedia.org/wiki?curid=3221822" title="Laila Traby">
Laila Traby

Laila Traby (ur. 26 marca 1979) – francuska lekkoatletka specjalizująca się w biegach długich. Do końca 2009 roku reprezentowała Maroko.
W 2013 zdobyła srebrny medal przełajowych mistrzostw Europy w drużynie seniorek. 
Rok później sięgnęła po brąz w biegu na 10 000 metrów podczas mistrzostw Starego Kontynentu w Zurychu.
Złota medalistka mistrzostw Francji oraz reprezentantka kraju na drużynowych mistrzostwach Europy. Stawała na podium mistrzostw Maroka.

</doc>
<doc id="3221831" url="https://pl.wikipedia.org/wiki?curid=3221831" title="Refabrykowanie">
Refabrykowanie



</doc>
<doc id="3221836" url="https://pl.wikipedia.org/wiki?curid=3221836" title="Solayoh">
Solayoh

Solayoh – singel białoruskiej wokalistki Alony Łanskiej, napisany przez Marca Paelincka i Martina Kinga, wydany w 2013 roku i umieszczony na debiutanckim albumie studyjnym artystki pod tym samym tytułem.
Historia utworu.
Wykonania na żywo: "EuroFest", Konkurs Piosenki Eurowizji.
Utwór reprezentował Białoruś podczas 58. Konkursu Piosenki Eurowizji w 2013 roku. Chociaż finał krajowych eliminacji "EuroFest" wygrała piosenka „Rhythm of Love”, na początku marca Łanska ogłosiła zmianę eurowizyjnej propozycji na „Solayoh”. 
Wokalistka wystąpiła z jedenastym numerem startowym podczas pierwszego półfinału Konkursu Piosenki Eurowizji, który odbył się 14 maja, kwalifikując się do finału z 7. miejsca. W rundzie finałowej utwór zaprezentowany został jako ósmy w kolejności i zdobył łącznie 46 punktów, które przełożyły się na zajęcie 18. miejsca w klasyfikacji końcowej.
Oprócz anglojęzycznej wersji singla, wokalistka nagrała także utwór w języku rosyjskim
Lista utworów.
Digital download 
The Remixes (EP) 

</doc>
<doc id="3221837" url="https://pl.wikipedia.org/wiki?curid=3221837" title="Letnie Grand Prix w skokach narciarskich 2014 – Courchevel">
Letnie Grand Prix w skokach narciarskich 2014 – Courchevel

Trzeci indywidualny konkurs cyklu Letniego Grand Prix w skokach narciarskich w sezonie 2014 odbędzie się we francuskim Courchevel. Konkurs indywidualny i kwalifikacje odbyły się 15 sierpnia.
Zawodnicy po kwalifikacjach zostaną podzieleni na cztery grupy po dwunastu skoczków. Awans do drugiej serii konkursowej uzyska po sześciu najlepszych zawodników z każdej grupy. Do końcowej noty zawodnika będą wliczone noty za skoki w dwóch seriach konkursowych oraz serii kwalifikacyjnej.

</doc>
<doc id="3221839" url="https://pl.wikipedia.org/wiki?curid=3221839" title="Aero VIP (Portugal)">
Aero VIP (Portugal)

Aero VIP jest regionalną linią lotniczą, mającą bazę w Portimão, która przewozi ludzi na swoich trasach, świadczy usługi dla prywatnych osób, jak również organizuje skoki spadochronowe.
Kierunki lotów regionalnych.
Aero VIP oferuje loty w poniższych kierunkach;
Więcej kierunków może być operowanych na potrzebę klienta.
Zdarzenia i wypadki.
W dniu 02 grudnia 2010 Dornier Do 228(rejestracja CS-TGG, lot 854) na regionalnej trasie (Lizbona-Vila Real-Bragança), był na końcowym podejściu do Bragança (LPBG) około 17:20 czasu lokalnego. Nie było śniegu i mgły w tym czasie. Samolot był zbyt nisko i nosem samolotu wyciął linię zasilania. Załodze udało się opanować maszynę i wylądować bezpiecznie.Samolot nie został uszkodzony i nie wystąpiły żadne urazy.Incydent pozbawił 2000 odbiorców energii elektrycznej na dwie godziny.

</doc>
<doc id="3221841" url="https://pl.wikipedia.org/wiki?curid=3221841" title="Reversal">
Reversal

Reversal - trzeci album studyjny polskiego zespołu hip-hopowego Pokahontaz. Wydawnictwo ukazało się 20 sierpnia 2014 roku nakładem wytwórni muzycznej MaxFloRec. Produkcji nagrań podjęli się Di.N.O., Dryskull, DJ BRK, Adam L, Snobe Beatz oraz Zetena. Wśród gości na płycie znaleźli się: Buka, Kleszcz, Bezczel i Wuzet. Miksowanie i mastering nagrań wykonał Marcin "Kwazar" Cisło.
Album dotarł do 2. miejsca zestawienia OLiS i osiągnął status złotej płyty.
Lista utworów.
Opracowano na podstawie materiału źródłowego.

</doc>
